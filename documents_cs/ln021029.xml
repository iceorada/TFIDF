<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021029001</DOCID>
<DOCNO>LN-20021029001</DOCNO>
<DATE>10/29/02</DATE>
<TEXT>
Další vítězství nad teroristy si po zásahu jednotky Alfa připsal ruský prezident Putin. To první ho vyneslo do Kremlu. Druhé pak zachránilo, když vyšlo najevo, že předchozí triumf byl hodný Pyrrha. Kolik dalších bude potřebovat po sobotě, není jasné. Spokojeni byli i hoši z Alfy. Bylo to jejich první vítězství po letech, tak se nedivte, že jsou v náladě, vysvětloval velitel. Navíc slavili výročí své organizace. "Vedlejší" ztráty se nepočítají. Odpovídá za ně jako vždy někdo jiný. Možná lékaři, kteří nezajistili dost protilátek. Možná lidé neměli chodit do divadla, když nebyli tak zdraví, aby vydrželi trochu jedu. Přes všechnu tragičnost to připomíná smutnou komedii Svéráz národního lovu. Losa, na kterého se generál a jeho parta vypravili, si spletli s krávou. Nezasáhli ani tu. Byl to hezký lov, gratulovali si. Podobně prý v Moskvě museli zastavit teroristy a nemohli s nimi dál jednat, neboť by se tento vřed rozšířil po celé zemi. Pak se dozvídáme, že je zapotřebí "pročistit" nejen Čečensko, ale i Moskvu a okolí - "bez slitování". A armáda získá větší pravomoci. Na teroristy s atomovou bombou, referují ruští novináři. V nadsázce. Zatím. Příležitost se už najde.
</TEXT>
</DOC>
<DOC>
<DOCID>LN-20021029002</DOCID>
<DOCNO>LN-20021029002</DOCNO>
<DATE>10/29/02</DATE>
<TITLE>
MOSKVA - Drama rukojmích zadržovaných v moskevském divadle skončilo zásahem ruských bezpečnostních sil v sobotu ráno. Zabito bylo 50 teroristů. Při akci zahynulo i 117 rukojmích. 115 z nich na následky otravy plynem, který použily ruské síly. O jaký plyn šlo, zůstává tajemstvím a ruská oficiální místa mlčí. Počet obětí může ještě vzrůst. Přibližně 45 lidí je totiž stále v kritickém stavu v nemocnicích. Ruské bezpečnostní jednotky začaly vpouštět plyn do divadla poté, co se v sobotu ráno ozvaly z budovy výstřely. Svědci tvrdí, že účinky tajemného plynu byly okamžité. Někteří teroristé se na pódiu zhroutili několik vteřin poté, co byl plyn vpuštěn do budovy. Mlčení oficiálních míst roztrpčilo zejména lékaře, kteří nevěděli, jaké mají nasadit protilátky. "Neviděl jsem žádná zranění od střelných zbraní. Ti, kteří zemřeli, se udusili svými zvratky, zapadlým jazykem či se zastavilo jejich srdce," popsal situaci jeden lékař pro list Nězavisimaja Gazeta.
</TITLE>
<HEADING>
Plyn na bázi opiátů?
</HEADING>
<TEXT>
Jedním z vodítek při hledání typu plynu může být to, že speciální jednotky neměly při zásahu masky. Ruský deník Kommersant napsal, že bezpečnostní síly neznaly dopředu povahu plynu, který byl použit. Příslušníci speciálních jednotek Alfa ale podle listu dostali na rozdíl od vojsk ministerstva vnitra (SOBR) protilátky. "Měli jsme po Alfě vyčistit budovu, skoncovat s teroristy a vyvést rukojmí. Ale jakmile jsme se dostali do sálu, začali jsme všichni zvracet," řekl deníku Alexandr z jednotky rychlého nasazení SOBR. Podle některých informací byli lékaři několik minut před zásahem vyzváni, aby si připravili dostatečné dávky naloxonu. Ten se používá při předávkování heroinem či dalšími opiáty. Tato informace by svědčila o tom, že šlo o plyn na bázi opiátů se silným narkotizačním účinkem. Podle zpravodajské stanice CNN byla léčba naloxonem v mnoha případech úspěšná.
Lev Fjodorov, který pracoval na vývoji chemických zbraní pro Sovětský svaz, tvrdí, že šlo o látku na bázi utišujícího léku diazepamu vyvinutou pro sovětské síly. Tato látka je stále tajná. Jeho bývalý kolega Vil Mirzajanov zase podle účinků plynu usuzuje, že šlo o látku, která v osmdesátých letech vznikla úpravou molekulární struktury látky BZ. Ta způsobuje dočasné znehybnění. BZ vyvíjely od konce padesátých let i Spojené státy. Další lékaři však ve zmatku podávali pacientům atropin. Ten se používá pro léčení lidí zasažených nervovými plyny, jako jsou VX či Sarin. Není však příliš pravděpodobné, že by šlo právě o nervový plyn. Podle jednoho z německých lékařů se totiž v krvi pacientů nenašly stopy po takové látce. Většinu odborníků však zaráží rychlost, s jakou plyn působil. Obvykle totiž trvá déle, než začnou výše popsané látky působit. Účinky plynu mohlo umocnit množství, které bylo vpuštěno do budovy. Plyny se v podobných situacích nepoužívají právě proto, že na ně reaguje každý člověk jinak. To se týká zejména uspávacích prostředků. "Žádný člověk nemůže být bezpečně uspán," řekl listu The Moscow Times Jurij Mosijčuk z Vojenské lékařské akademie v Petrohradu. Většina rukojmí, kteří zemřeli, ve chvíli zásahu spali, takže si nemohli zakrýt ústa a nos látkou, jak to učinili ostatní. Důvod, proč ruské oficiální místa mlčí o povaze plynu, nemusí být pouze obava ze ztráty výhody nad teroristy v případě další podobné situace. Použitý plyn může totiž spadat i mezi látky, které jsou zakázány konvencí o chemických zbraních. Pokud však Rusko přímo konvenci použití plynu neporušilo, pak se pohybuje v takzvané "šedé zóně". Konvence má mezery a umožňuje použít chemické látky, například plyn CS pro policejní účely.
</TEXT>
</DOC>
<DOC>
<DOCID>LN-20021029003</DOCID>
<DOCNO>LN-20021029003</DOCNO>
<DATE>10/29/02</DATE>
<TITLE>
PRAHA - Ředitel TV Nova Vladimír Železný je senátorem za Znojemsko. Získal necelých padesát jedna procent hlasů. Stal se jediným senátorem hned po prvním kole. V 26 zbývajících obvodech proběhne koncem týdne druhé kolo voleb. Železný tak s drtivým náskokem porazil svého nejvážnějšího soupeře dosavadního lidoveckého senátora Milana Špačka. "Chci poděkovat všem, kteří mne na Znojemsku zvolili," řekl Železný v sobotu v TV Prima. Jeho kandidatura přilákala na Znojemsku rekordních 37 procent voličů. To je o 13 procent více, než byl republikový průměr. Ředitel TV Nova svým zvolením získal mimo jiné i imunitu. V současné době je stíhán policií v několika případech. O jeho případném vydání bude muset rozhodnout Senát. Co přesně hodlá Železný v Senátu dělat, ani s jakou politickou stranou hodlá spolupracovat, však šéf Novy komentovat nechtěl. "To je velmi předčasné. Mé postoje jsou dlouhodobě známy a nemusím je nijak skrývat," odpověděl na dotaz ČTK.
</TITLE>
<TEXT>
Dlouhodobě známa je především Železného náklonnost k ODS. Kandidát této strany Josef Sedlák po zveřejnění Železného kandidatury z volebního boje odstoupil. "Já bych panu doktorovi Železnému určitě pogratuloval. Doufám a věřím, že on podpoří pravici. Protože pravice to moc potřebuje," řekl šéf ODS Václav Klaus. Zatímco ODS Železnému gratulovala, v ostatních stranách z jeho zvolení tolik nadšení nepanovalo. "Nevěřil jsem, že se to dá koupit," neskrýval zklamání poslanec US-DEU Svatopluk Karásek. Senátorka za KDU-ČSL Zuzana Roithová soudí, že jedním z hlavních důvodů, proč Železný do Senátu kandidoval, byla snaha získat imunitu před zákonem. Imunita, která se vztahuje na všechny poslance i senátory, by se Železnému mohla v budoucnu hodit. Policie jej totiž stíhá v několika případech. Nejznámější je jeho spor s americkým magnátem Ronaldem Lauderem, jenž investoval do projektu TV Nova. Železný čelí dvěma obviněním kvůli poškozování věřitele. Ministr spravedlnosti Pavel Rychetský prohlásil, že stíhání ředitele TV Nova bude moci pokračovat jen tehdy, budou-li s tím senátoři souhlasit a Železného imunity zbaví. V ČR podle něj existují v této věci dvě právní úpravy. Jedna v ústavě a druhá v trestním řádu. Ústava - která má vyšší právní sílu - říká, že nelze trestně stíhat osobu, jež má imunitu, pokud k tomu nedají souhlas zástupci v příslušné komoře parlamentu. "Po dohodě s nejvyšší státní zástupkyní rozhodnu, zda je možné ve stíhání pana Železného pokračovat. Obávám se ale, že to rozhodnutí bude opačné, že budeme muset podat žádost Senátu o vyslovení souhlasu s pokračováním stíhání," řekl Rychetský. Šéf mandátního a imunitního výboru Senátu Tomáš Julínek (ODS) soudí, že by s povolením stíhat šéfa TV Nova neměl být v Senátu problém. "Dle precedentů z minulosti si troufám tipnout, že senátoři tuto variantu potvrdí a umožní iv případě Železného policii a případně soudům pokračovat v práci dále," uvedl. Dotažení "kauzy Železný" by si přáli i lidovkyně Roithová a unionista Jan Ruml. "Je ale fakt, že za Železným stojí vlivné médium, tak nedokážu odhadnout, zda by někteří kolegové tlak ustáli a nedostali strach jít proti němu," obává se Roithová. Jak se k otázce vlastní imunity postaví Železný, je nejasné. Mluvčí Novy Martin Chalupský včera řekl jen to, že Železný "několikrát jasně řekl, že žádnou imunitu nepotřebuje, protože se s CME vyrovnal".
</TEXT>
<HEADING>
Sázkaři inkasovali
</HEADING>
<TEXT>
Na vítězství si Železný připil v sobotu po 21. hodině se zhruba třicítkou hostů ve znojemské restauraci Astra sektem Bohemia. "Nebyla to žádná divoká oslava, spíše to vypadalo jako poklidná pracovní večeře," řekl vedoucí Astry Ladislav Bělík. Obyvatelé Znojemska neslavili, mnoho z nich mělo z Železného úspěchu přesto radost. Sazka totiž na jeho zvolení vypsala kurs 1: 1,9. Ti, kteří si tak na Železného vsadili tisíc korun, odnesou si nyní domů bez stokoruny dva tisíce. Podle některých obyvatel Znojma je právě to důvodem, proč v tomto okrsku byla nejvyšší volební účast z celé republiky.
Na vítězství si Železný připil v sobotu po 21. hodině se zhruba třicítkou hostů ve znojemské restauraci Astra sektem Bohemia. "Nebyla to žádná divoká oslava, spíše to vypadalo jako poklidná pracovní večeře," řekl vedoucí Astry Ladislav Bělík. Obyvatelé Znojemska neslavili, mnoho z nich mělo z Železného úspěchu přesto radost. Sazka totiž na jeho zvolení vypsala kurs 1: 1,9. Ti, kteří si tak na Železného vsadili tisíc korun, odnesou si nyní domů bez stokoruny dva tisíce. Podle některých obyvatel Znojma je právě to důvodem, proč v tomto okrsku byla nejvyšší volební účast z celé republiky.
</TEXT>
</DOC>
<DOC>
<DOCID>LN-20021029004</DOCID>
<DOCNO>LN-20021029004</DOCNO>
<DATE>10/29/02</DATE>
<TITLE>
Drama v Moskvě: skončil zásah proti teroristům úspěchem?
</TITLE>
<TEXT>
V Moskvě se ve druhé polovině minulého týdne odehrála nevídaná událost. Teroristé zajali na osm set civilních rukojmích v divadle, hrozili použitím připravených výbušnin, ale celá věc skončila likvidací čečenského komanda už po necelých šedesáti hodinách - ovšem za cenu nejméně 117 mrtvých z řad rukojmích. Je to úspěch, či neúspěch? Takovou otázku si kladou lidé a média v Rusku i po celém světě. Odpověď záleží na úhlu pohledu, podobně jako ve stařičkém příměru o optimistovi a pesimistovi pro jednoho je láhev poloplná, pro druhého je táž láhev poloprázdná. V moskevském případě ale nešlo o podíl půl napůl, nýbrž o ztráty na životech rukojmích ve výši asi 15 procent. I to je sice pro leckoho nepřijatelně vysoký podíl, ale ve světle zcela reálné hrozby smrti všech, ve světle toho, co se mohlo, ba mělo stát, je oněch 15 % ztrát naopak velkým úspěchem.
Nebylo co závidět těm, kteří o akci rozhodovali, byť ji autorizoval samotný prezident Putin. Už v sobotu ve dvě hodiny v noci místního času, tedy čtyři hodiny před vypršením jimi stanoveného ultimáta (podmínka: stahování ruských jednotek z Čečenska), zastřelili teroristé dva lidi. Očividně tedy nejevili nějakou ochotu k jednání. Tři a půl hodiny nato začala akce.
</TEXT>
<HEADING>
Jak určit metodu a dávku?
</HEADING>
<TEXT>
Je-li v budově padesát teroristů, kteří rozmístili výbušniny mezi rukojmí tak, aby je kdykoliv bylo možné odpálit, asi opravdu není jiná možnost než rychle působící plyn, který má všechny, teroristy i rukojmí, uspat, přivodit mdlobu. Moskva přiznává, že šlo o plyn vyvinutý za studené války. Jeho účinky mohla vyzkoušet na vojácích v rámci testu pod lékařským dohledem. Podle zpráv z médií byl tento plyn odvozen z anestetika, chemicky zřejmě příbuzného valiu či diazepamu (u nás nechvalně známému "oblbováku", používanému v psychiatrických léčebnách normalizační éry). Pokud se anestetikum používá v normálních poměrech, tedy jako uspávadlo před operací, pacient projde "výslechem", jehož cílem je zjistit možné vedlejší účinky a podle toho určit metodu a dávkování. To ale v případě teroristů nebylo možné. Jak určit metodu a dávku? Nelze použít nic, co by v teroristech vzbudilo sebemenší podezření následoval by okamžitý konec. Plyn se tudíž musí dostat do celé budovy například ventilací. Určím-li dávku příliš malou, s cílem chránit životy rukojmích, účinek bude pomalý a teroristé stačí zareagovat. Určím-li dávku příliš silnou, ohrozím rukojmí na životech. Něco podobného se stalo právě v Moskvě. Téměř všichni mrtví rukojmí zemřeli na účinky plynu, ale byly to účinky sekundární - zástava srdce, udušení zvratky v mdlobě. Nebylo prostě možné vyčlenit například kardiaky.
</TEXT>
<HEADING>
Když střelba nestačí
</HEADING>
<TEXT>
Ti, kdo považují 15 % ztrát na životech rukojmích za příliš velkou cifru, mohou argumentovat například známou kauzou únosu letadla Landshut německé společnosti Lufthansa z října 1977. Ta patří k vůbec nejúspěšnějším případům v historii záchrany rukojmích. Letadlo, unesené palestinským komandem, stálo s 86 rukojmími na letišti v somálském Mogadišu, do vypršení ultimáta (propuštění vězněných teroristů) zbývaly minuty a cestující byli poléváni rumem a koňakem z palubních zásob, "aby lépe hořeli", jak říkal velitel teroristů. V této situaci zaútočil speciální německý oddíl GSG 9, během pěti minut zastřelil tři únosce ze čtyř a čtvrtého těžce zranil, přičemž z rukojmích jen někteří utrpěli lehká zranění. Jednotka GSG 9 vznikla po masakru na olympijských hrách v Mnichově v roce 1972, kdy při nezdařené osvobozovací akci německé policie všichni rukojmí palestinských teroristů zahynuli. Také Rusové se poučili z června 1995, kdy na nemocnici ve městě Buďonnovsk, kde teroristé drželi stovky rukojmích, poslali armádu: ta zahájila plošnou střelbu a zabila na sedmdesát civilistů. Nyní stála armáda stranou a nasazena byla speciální protiteroristická jednotka. Ale sebevražední teroristé opásaní semtexem nejsou únosci letadla se samopaly, které lze bez následků zastřelit. Ti, kdo považují ruský zákrok naopak za úspěch, mohou argumentovat nedělním případem z izraelské osady Ariel na Západním břehu Jordánu. Na Palestince, který vzbudil pozornost u tamní benzinové pumpy, se vrhli dva lidé, a když zjistili, že je skutečně opásán výbušninou, přivolali vojáky. Ti do něj třikrát vystřelili, zasáhli i hlavu, ale terorista stejně stačil odpálit nálož. Výsledek - tři mrtví. Událost dokládá, že na sebevražedné atentátníky je střelba krátká. A drží-li v jedné budově osm set rukojmích, je představa bleskového přepadu bez ztrát na civilních životech iluzorní. Podobné případy, byť ne v tak velkém měřítku jako v Moskvě, se zkrátka stávají. Patří k nim i "mimosoudní popravy" (jak jinak vysvětlit, že rukojmí měli po použití plynu ztráty 15 procent, zatímco již zneškodnění teroristé téměř 100 procent?). V demokratických zemích, jakou je Izrael, se takové případy řeší před vyšetřovacími komisemi včetně parlamentních, které posoudí míru odpovědnosti. Uvidíme, jak svůj případ uzavře Rusko.
Ti, kdo považují 15 % ztrát na životech rukojmích za příliš velkou cifru, mohou argumentovat například známou kauzou únosu letadla Landshut německé společnosti Lufthansa z října 1977. Ta patří k vůbec nejúspěšnějším případům v historii záchrany rukojmích. Letadlo, unesené palestinským komandem, stálo s 86 rukojmími na letišti v somálském Mogadišu, do vypršení ultimáta (propuštění vězněných teroristů) zbývaly minuty a cestující byli poléváni rumem a koňakem z palubních zásob, "aby lépe hořeli", jak říkal velitel teroristů. V této situaci zaútočil speciální německý oddíl GSG 9, během pěti minut zastřelil tři únosce ze čtyř a čtvrtého těžce zranil, přičemž z rukojmích jen někteří utrpěli lehká zranění. Jednotka GSG 9 vznikla po masakru na olympijských hrách v Mnichově v roce 1972, kdy při nezdařené osvobozovací akci německé policie všichni rukojmí palestinských teroristů zahynuli. Také Rusové se poučili z června 1995, kdy na nemocnici ve městě Buďonnovsk, kde teroristé drželi stovky rukojmích, poslali armádu: ta zahájila plošnou střelbu a zabila na sedmdesát civilistů. Nyní stála armáda stranou a nasazena byla speciální protiteroristická jednotka. Ale sebevražední teroristé opásaní semtexem nejsou únosci letadla se samopaly, které lze bez následků zastřelit. Ti, kdo považují ruský zákrok naopak za úspěch, mohou argumentovat nedělním případem z izraelské osady Ariel na Západním břehu Jordánu. Na Palestince, který vzbudil pozornost u tamní benzinové pumpy, se vrhli dva lidé, a když zjistili, že je skutečně opásán výbušninou, přivolali vojáky. Ti do něj třikrát vystřelili, zasáhli i hlavu, ale terorista stejně stačil odpálit nálož. Výsledek - tři mrtví. Událost dokládá, že na sebevražedné atentátníky je střelba krátká. A drží-li v jedné budově osm set rukojmích, je představa bleskového přepadu bez ztrát na civilních životech iluzorní. Podobné případy, byť ne v tak velkém měřítku jako v Moskvě, se zkrátka stávají. Patří k nim i "mimosoudní popravy" (jak jinak vysvětlit, že rukojmí měli po použití plynu ztráty 15 procent, zatímco již zneškodnění teroristé téměř 100 procent?). V demokratických zemích, jakou je Izrael, se takové případy řeší před vyšetřovacími komisemi včetně parlamentních, které posoudí míru odpovědnosti. Uvidíme, jak svůj případ uzavře Rusko.
</TEXT>
</DOC>
<DOC>
<DOCID>LN-20021029005</DOCID>
<DOCNO>LN-20021029005</DOCNO>
<DATE>10/29/02</DATE>
<TITLE>
Bilance: nejméně 38 mrtvých, zničené silnice, spadlé střechy
</TITLE>
<TEXT>
PRAHA, ČESKÉ BUDĚJOVICE - Vichřice, místy přecházející v orkán, zasáhla o víkendu území celé České republiky. Vítr na české území přišel podle meteorologů přes země Beneluxu a Německo, kde byl ještě silnější. Vichřice si kromě materiálních škod vyžádala také dva lidské životy. Několik lidí utrpělo lehčí zranění. První obětí silného větru se v sobotu na Strakonicku stal osmadvacetiletý řidič. Jeho vůz zasáhla ulomená větev. Vozidlo pak narazilo do stromu a motorista zahynul. V neděli večer zemřel sedmapadesátiletý muž z Horního Podluží na Děčínsku při odklízení stromu, který mu po vichřici spadl na zahradu. "Při odstraňování stromu dostal infarkt," řekl operační důstojník děčínské policie. Padající strom byl rovněž příčinou zranění dvojice rekreantů v kempu Popelíky na Příbramsku. Oba lidé zůstali uvězněni v poškozeném karavanu, na který se strom zřítil. Vysvobodili je až hasiči, kteří je následně převezli do nemocnice s lehkými zraněními. Hasiči museli zasahovat u více než dvou tisíc případů. "Tři hasiči utrpěli lehká poranění," uvedla mluvčí českých hasičů Soňa Jindráková.
Profesionální a dobrovolní hasiči většinou odstraňovali vyvrácené a zlámané stromy, utržené střechy a stržená elektrická vedení. Podle řídícího důstojníka generálního ředitelství hasičů Tomáše Hradila vyjížděly záchranné jednotky nejčastěji na jihozápadním a západním území republiky a v západní části Středočeského kraje. "První jednotky začaly vyjíždět v neděli po čtrnácté hodině ve Středočeském kraji, zpočátku pouze k jednotlivým případům padlých stromů v okresech Beroun a Benešov," uvedl. Jak se však větrná kalamita šířila, zvyšoval se i počet výjezdů hasičů na ostatním území republiky.
</TEXT>
<HEADING>
Energetici vyhlásili stav nouze
</HEADING>
<TEXT>
Obrovské problémy způsobil vítr i energetikům. Kvůli poruchám na elektrickém vedení, poškozeném padajícími stromy, se mnoho obcí nebo jejich částí ocitlo bez elektřiny. "Porušené rozvody jsme začali opravovat okamžitě. Vichřice ale byla natolik silná, že jsme vzhledem k nebezpečí úrazu museli naše zaměstance o půlnoci zejména z lesních průseků odvolat," řekl LN mluvčí Jihočeské energetiky Vladimír Vácha. Předpokládá nicméně, že nejpozději během dneška budou dodávky elektřiny obnoveny na území celého kraje. "Škody zatím odhadujeme řádově na statisíce korun," uváděl Vácha. Ve středních Čechách byla situace podobně dramatická: po šesté hodině ranní museli tamní energetici kvůli velkému množství přerušení dodávek elektřiny dočasně vyhlásit stav nouze. Nejsilnější poryvy větru meteorologové zaznamenali v noci z neděle na pondělí, především na vrcholcích hor. Na Milešovce ale o den dříve zaznamenali poryvy o rychlosti 158 kilometrů za hodinu, na Sněžce jen o osm kilometrů za hodinu pomalejší.
</TEXT>
<HEADING>
Padající stromy zablokovaly tratě
</HEADING>
<TEXT>
Vyvrácené stromy na řadě míst znemožnily dopravu. Kromě mnoha silnic, na jejichž zprovoznění pracovali silničáři celou noc, nemohly kvůli zablokovaným tratím jezdit ani některé vlaky. Neprůjezdná tak byla kupříkladu trať Česká Třebová Brno, vlaky EuroCity musely jezdit odklonem přes Olomouc. Nejezdilo se ani na tratích Plzeň - České Budějovice v úseku Protivín - Číčenice a Praha - České Budějovice v úseku Soběslav - Roudná. V místech, kudy nemohou vlaky projet, zavedly České dráhy náhradní autobusovou dopravu. Výši škod včera nebylo možné vyčíslit. Vítr místy doprovázel i déšť, kvůli němuž stouply hladiny některých řek. Radbuza ve Staňkově na Domažlicku tak dosáhla druhého stupně povodňové aktivity, na prvních stupních byly Berounka v Plzni na Bílé Hoře, Mže ve Stříbře na Tachovsku a Radbuza ve Lhotě.
</TEXT>
<HEADING>
Co způsobila vichřice v Česku a v Evropě
</HEADING>
<TEXT>
* vítr síly orkánu lámal stromy, ničil střechy a trhal elektrické vedení * v řadě evropských zemích kvůli silnému větru zemřelo celkem na 40 lidí * v sobotu zemřel ve Strakonicích muž, který kvůli větrem ulomené větvi havaroval se svým vozem * sedmapadesátiletý muž zemřel v neděli při odklízení spadlého stromu na Děčínsku * v ČR zaznamenali hasiči více než dva tisíce výjezdů k odstraňování škod způsobených větrem
Síla větru v jednotlivých krajích (v km(hod)
Plzeňský 140
Karlovarský 94
Ústecký 158
Liberecký 101
Středočeský a Praha 137
Hradecký 90
Pardubický 104
Jihočeský 122
Vysočina 144
Jihomoravský 97
Zlínský 83
Olomoucký 133
Moravskoslezský 122
PRAMEN: ČHMÚ
</TEXT>
</DOC>
<DOC>
<DOCID>LN-20021029006</DOCID>
<DOCNO>LN-20021029006</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel včera večer na Pražském hradě vyznamenal 77 osobností. Medaili Za hrdinství prezident udělil i sedmi policistům a hasičům, kteří pomáhali zachraňovat lidské životy a majetek při srpnových povodních. Ocenění obdržel například potápěč hasičského sboru Radek Andrle, který zasahoval v neratovické chemičce Spolana. Vyznamenání byli i jeho kolegové Karel Hůla, Miloslav Chejn, Václav Richter a Radek Interholc a policisté Zdeněk Forejt a Jiří Janda. Havel stejnou medailí ocenil i Jaroslava Českého a Milana Vítka. Letos v srpnu zasáhli proti útočníkovi, který zabil v pražském metru policistu. Kromě medailí Za hrdinství a Za zásluhy předal Havel i dva Řády bílého lva a deset Řádů Tomáše Garrigua Masaryka. Havel využil jednu ze svých posledních příležitostí k tomu, aby vyznamenání udělil i lidem z disentu.
</TEXT>
</DOC>
<DOC>
<DOCID>LN-20021029007</DOCID>
<DOCNO>LN-20021029007</DOCNO>
<DATE>10/29/02</DATE>
<TITLE>
PRAHA - Kandidáti ODS prošli prvním kolem senátních voleb v devatenácti obvodech. O křesla senátorů však budou muset ještě svést těžký boj. Strany vládní koalice se už totiž dohodly na vzájemné podpoře svých kandidátů. Sociální demokraty chtějí navíc posílit svými hlasy i komunisté.
</TITLE>
<TEXT>
Další informace o volbách do Senátu čtěte na stranách 4 až 7
Kolik kandidátů postoupilo do druhého kola
ODS 19
ČSSD 14
Nezávislí 9
KSČM 5
KDU-ČSL 3
US-DEU 2
</TEXT>
</DOC>
<DOC>
<DOCID>LN-20021029008</DOCID>
<DOCNO>LN-20021029008</DOCNO>
<DATE>10/29/02</DATE>
<TITLE>
Dnešní LN jsou rozšířené na 32 stran. Dostáváte tak více informací z prodlouženého víkendu. Kromě zpráv a komentářů o moskevském dramatu, volbách a ničivých vichřicích přinášejí LN i kompletní výsledky voleb, přehled vyznamenaných a osm stran sportu. Navíc jsou v LN dvě pravidelné přílohy - Zdraví a Bydlení.
</TITLE>
<TEXT>
Úplné výsledky senátních voleb strany 4 až 7
Přehled vyznamenaných strana 8
Kultura strany 12 a 13
Sport strany 25 až 32
</TEXT>
</DOC>
<DOC>
<DOCID>LN-20021029009</DOCID>
<DOCNO>LN-20021029009</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Silný vítr, který v neděli a částečně i včera postihl území České republiky, má poměrně jednoduché vysvětlení. Obrovské proudění větru způsobilo "setkání" tlakové níže, kterou meteorologové pojmenovali Jeanett, s tlakovou výší, označovanou jménem Roger. Roger se vyskytoval nad Pyrenejemi, zatímco Jeanett nad částí severní Evropy. Právě proudění, které vzniklo na jejich rozhraní, dalo větru rychlost převyšující 100 kilometrů v hodině. Do Česka se vítr podle meteorologů dostal přes země Beneluxu a Německo, když v nich byl ještě silnější. Podle českého hydrometeorologického ústavu na většině území vanul vítr o síle vichřice, v některých místech dosahoval v nárazech i síly orkánu. "O vichřici se hovoří, pokud vítr nepřesahuje rychlost 110 kilometrů v hodině. Vítr, který vane rychleji než 110 kilometrů v hodině, je už klasifikován jako orkán," řekla včera LN zaměstnankyně hydrometeorologického ústavu. Možnost, že se by podobně silný vítr mohl v Česku objevit i v příštích dnech nebo týdnech, je podle meteorologů minimální. "Takhle silný vítr je na území naší republiky výjimečný. To, že by se v nejbližších dnech mohl vrátit, nenastane téměř určitě, byť samozřejmě stoprocentně nelze nikdy vyloučit nic," řekla LN meteoroložka. Pro příští dny experti očekávají, že rychlost větru nepřesáhne třicet kilometrů za hodinu, jen v nárazech by mohly být poryvy silnější.
</TEXT>
</DOC>
<DOC>
<DOCID>LN-20021029010</DOCID>
<DOCNO>LN-20021029010</DOCNO>
<DATE>10/29/02</DATE>
<TITLE>
JIHOMORAVSKÝ KRAJ
</TITLE>
<TEXT>
Vítr nejvíce řádil v Brně a okolí, nejméně byl postižen okres Břeclav. Kromě padlých stromů museli hasiči odstraňovat vyrvané reklamní poutače či plechy ze střech. V ulicích Brna ležela řada dopravních značek či přístřešků z obchodů.
</TEXT>
<HEADING>
OLOMOUCKÝ KRAJ
</HEADING>
<TEXT>
Hasiči, silničáři, pracovníci drah a energetici po celý včerejší den bojovali s popadanými stromy, přetrhanými elektrickými dráty či strženými střechami. "V Olomouckém a Moravskoslezském kraji jsme měli do ranních hodin 22 poruch na vysokém a 261 na nízkém napětí," řekl mluvčí Severomoravské energetiky Pavel Nováček.
</TEXT>
<HEADING>
PLZEŇSKÝ KRAJ
</HEADING>
<TEXT>
Stovky polámaných stromů, sloupů a poničených střech zůstaly na území Plzeňského kraje po řádění vichřice. Vichr poničil i střechu obchodního domu v Plzni na Borech. Podle mluvčího plzeňské zoo Martina Vobruby pokácela vichřice v zahradě asi dvě desítky stromů, poničila část střechy nad expozicí aligátorů a zcela zničila střechu u stáje antilopy losí.
V hlavním městě záchranáři odklízeli většinou padlé stromy ze silnic nebo rovnali poškozené střechy. K vážnějším škodám na majetku nebo k úrazům nedošlo, řekl operační důstojník tamní hasičské jednotky Jaroslav Hájek. Hasiči odstraňovali také padlý stožár veřejného osvětlení a několik přetržených telefonních kabelů.
</TEXT>
<HEADING>
STŘEDOČESKÝ KRAJ
</HEADING>
<TEXT>
Sílu vichřice měl vítr, který se přehnal nad krajem. Zůstaly po něm polámané stromy, spadané stožáry elektrického a telefonního vedení i stržené střešní krytiny. Dva lidé byli zraněni v kempu Popelíky na Příbramsku, když na jejich karavan spadl strom. Kvůli velkému množství přerušení dodávek elektrické energie vyhlásili středočeští energetici stav nouze.
</TEXT>
<HEADING>
ZLÍNSKÝ KRAJ
</HEADING>
<TEXT>
Plechovou střechu strhl vítr ve zlínské čtvrti baťovských domků. Hasiči dále vyjížděli ke dvěma vyvráceným stromům, které ohrožovaly dopravu. Vodohospodáři čistili kanalizaci zanesenou listím. Hasiči také museli uchytit střechu budovy Českých drah v Holešově.
Plechovou střechu strhl vítr ve zlínské čtvrti baťovských domků. Hasiči dále vyjížděli ke dvěma vyvráceným stromům, které ohrožovaly dopravu. Vodohospodáři čistili kanalizaci zanesenou listím. Hasiči také museli uchytit střechu budovy Českých drah v Holešově.
</TEXT>
</DOC>
<DOC>
<DOCID>LN-20021029011</DOCID>
<DOCNO>LN-20021029011</DOCNO>
<DATE>10/29/02</DATE>
<TITLE>
PRAHA - Vichřice, která včera místy dosahovala rychlosti až 160 kilometrů v hodině, si podle posledních informací v Evropě vyžádala 31 životů. Statisíce lidí zůstaly bez elektrického proudu. V Německu přišlo do včerejšího večera o život deset lidí, mezi nimi i 80letá obyvatelka Hamburku, kterou poryv větru doslova vrhnul pod kola projíždějícího automobilu. Nejhůře byla postižena spolková země Sever-ní Porýní-Vestfálsko, kde zahynuli čtyři lidé. V severním a severovýchodním Německu vichr poškodil mnoho střech a vyvrátil velké množství stromů. Na mnoha místech v Německu byla postižena železniční i letecká doprava. Kvůli spadaným stromům musely být uzavřeny některé dálniční a silniční úseky. Značné dopravní obtíže postihly i Británii. Letecká společnost British Airways musela kvůli silnému větru zrušit 39 letů. Přerušeno bylo také železniční spojení mezi Londýnem a Peterborough v hrabství Cambridge. Kvůli vichřici musela být také přerušena námořní doprava přes Lamanšský kanál mezi britským přístavem Dover a francouzským Calais a rovněž mezi britským Dunkerque a francouzským Boulogne - surmer. Doprava tunelem pod Lamanšským kanálem fungovala bez omezení. Vichřice si v Británii vyžádala sedm lidských životů. V Nizozemsku zahynuli čtyři lidé, z nichž dva byli belgičtí potápěči, kteří přišli o život na řece Oosterschelde. Další čtyři lidé se v Nizozemsku pohřešují. Ani tato země nezůstala ušetřena dopravních komplikací. Letecká společnost KLM kvůli vichřici zrušila 19 letů. Ve slovenských Vysokých Tatrách se zřítila jedna kabina lanovky poté, co strom spadl na tažné lano. Na místě byl mrtev jeden člověk. Živel si vyžádal dva mrtvé i v Polsku. V blízkosti Čenstochové vichr strhnul malý osobní vůz Fiat přímo pod kola nákladního vozu. Řidič fiatu byl na místě mrtev. Řádící živel měl pravděpodobně na svědomí i další nehodu. V Horních Rakousích včera při dopravní nehodě zahynul český řidič osobního automobilu, jeho český spolujezdec a další dvě osoby v protijedoucím vozidle. Řidič dostal na silnici mezi Neumarktem a Freistadtem smyk a čelně se srazil s rakouským mikrobusem.
</TITLE>
<TEXT>
OBĚTI V EVROPĚ
Německo 10 mrtvých
Británie 7 mrtvých
Belgie 5 mrtvých
Francie 4 mrtví
Nizozemsko 4 mrtví
Rakousko 4 mrtví
Polsko 2 mrtví
Dánsko 1 mrtvý
Slovensko 1 mrtvý
</TEXT>
</DOC>
<DOC>
<DOCID>LN-20021029012</DOCID>
<DOCNO>LN-20021029012</DOCNO>
<DATE>10/29/02</DATE>
<TITLE>
Drama ukončil zásah ruské protiteroristické jednotky
</TITLE>
<TEXT>
Nevíte, kde je ...? Tuto otázku v sobotu pokládali příbuzní a známí rukojmích téměř ve všech moskevských nemocnicích. Úřady vydaly celkové seznamy mrtvých a raněných až o den později.
MOSKVA - Od sobotního dopoledne ovládl příbuzné rukojmích děsivý citový zmatek. Radost, úleva a současně strach. Jsou naši nejbližší živi? Během oněch strašlivých bezmála šedesáti hodin, po které teroristé zadržovali jejich blízké, žili všichni nadějí. Nadějí na zázrak. Nadějí, že je všechny osvobodí. Nyní se strachovali - kde jsou, v jaké nemocnici? U městské nemocnice číslo 13 na Velozavodské ulici se shromáždil dav lidí. Občas je jich tu tolik, že milice musí zastavovat dopravu. Během soboty i neděle všichni běhali mezi nemocnicí a domem naproti, kde se vyvěšovaly seznamy obětí, které převezli do nemocnice. Nakonec jejich počet na zmíněné 13. klinice dosáhl 329. "Tvrdí, že kdykoliv nám jakýkoliv odpovědný činitel pomůže," rozčiluje se jeden muž. "A během několika hodin se mi nepodařilo zjistit, kde je moje dítě! Ně-které telefony jsou hluché, jinde je pořád obsazeno, na třetích říkají - zavolejte za půl hodiny." Ti, kteří své blízké již našli, se jim snažili posílat vzkazy nebo zavolat. Jiní zoufale ukazovali policistům, strážným a nakonec všem okolo fotografie těch, koho hledají. "Neviděli jste je?" ptali se. V neděli odpoledne a především v pondělí se přeci jenom začala situace měnit. Objevil se určitý pořádek a přesnost v informacích. Nemocnice také začaly propouštět první z bývalých rukojmích. Jakkoliv je to smutné, skutečností nicméně zůstává, že ruské úřady dlouho mlčely o tom, kolik lidí přesně zahynulo. Nejdříve nám říkaly 67, pak 90, nakonec 117. A informované zdroje říkají, že počet je mnohem vyšší - od 160 do 200. Jen ve 13. klinice několik desítek lidí zemřelo a těla jsou nyní v márnici. A dále - v prvních informacích se uvádělo, že "mezi mrtvými není nikdo, kdo se otrávil plynem", poté "nejsou mezi nimi děti", "nejsou tam žádní cizinci". A pak vyšlo najevo, že z "plynového pekla" nevyvázli mnozí a mnozí dospělí. Především ti, kteří strádali chronickou nemocí a dostali velkou dávku plynu. Byli mezi nimi i děti, i cizinci. Snad se neopakují dávné sovětské časy a znovu se nezavádí informační blokáda? Když propouštěli první pacienty, snažili se je jejich blízcí ochránit před otázkami - rukama i třeba deštníky. V neděli pouštěli především mladé lidi, nejčastěji dívky. Řekli jen pár vět. "Procitla jsem až v nemocnici" nebo "lehl jsem si na podlahu a ztratil vědomí". Ti, kterým v nemocnici někdo zůstal, byli hovornější. "Muž se nadýchal plynu. Snaží se chovat normálně, ale zdá se mi, že to zasáhlo jeho nervový systém," říká Julija. Svého manžela navštívila i s asi sedmiletým synem Romanem. "Tati, ptal jsem se, líbil se ti plyn?" zapletl se kluk do rozhovoru. "Řekl mi, že ne, nelíbil. Dal jsem mu obrázek a napsal Milovanému tatínkovi."
</TEXT>
<HEADING>
Bilance dramatu
</HEADING>
<TEXT>
únosci: zahynulo všech 50 Čečenců rukojmí: zahynulo 117 osob v nemocnici 405 osob na jednotce intenzivní péče 145 lidí ve vážném stavu 45 lidí propuštěno 200 osob
Zásah v Moskvě
00:30 - lékaři vynesli z divadla dva zraněné
05:09 - začala akce speciální jednotky
05:20 - první rukojmí opouštějí budovu
05:30 - vůdce ozbrojenců Barajev byl zabit
05:40 - ruští specialisté zcela kontrolují budovu
</TEXT>
</DOC>
<DOC>
<DOCID>LN-20021029013</DOCID>
<DOCNO>LN-20021029013</DOCNO>
<DATE>10/29/02</DATE>
<GEOGRAPHY>MOSKVA</GEOGRAPHY>
<TEXT>
"Pustili dovnitř plyn. Všichni sedí v hlavním sále. Doufáme, že neskončíme jako v Kursku," bědovala v živě vysílaném rozhovoru pro stanici Echo Moskvy Natalja Skopcovová, když se odvolávala na tragický osud ruských námořníků z havarované jaderné ponorky. Bylo sobotní časné ráno a příslušníci ruských speciálních sil se právě snažili vtrhnout do divadla, kde čečenští ozbrojenci zadržovali stovky rukojmích. Jedním z nich byla i Natalja. Vzápětí se v éteru ozval hlas její sestry Anny. "Slyší nás někdo? ... Je to jasné naše vláda se rozhodla, že se odsud nedostaneme živí. Snažíme se..." Vzápětí se odmlčela a byly slyšet jen výstřely. Natalju se podařilo později nalézt živou v nemocnici, Anna byla ještě včera pohřešovaná. Podobně kusá jsou i další svědectví o tom, jak situace v divadle vypadala. Podle všeho zásah vyprovokovaly výstřely, které se ozvaly zevnitř. Ruské protiteroristické komando se totiž obávalo, že čečenští ozbrojenci začali popravovat rukojmí. Cílem střelby se ale stal jeden zadržovaný muž (podle některých zdrojů ani ne dvacetiletý chlapec), který s lahví v ruce zaútočil na členku čečenského komanda. Jeden z ozbrojenců na něj vystřelil, trefil ale jiného muže od oka. Střela navíc jeho tělem pronikla a zasáhla ještě jednu ženu. "Všude byla spousta krve. Únosce tento incident zjevně rozlítil," popsala událost v deníku The Moscow Times 22letá Jevgenija Jakovcevová. Poté se situace na chvíli uklidnila, kolem páté hodiny ranní ale začali únosci panikařit a zakrývat si tváře - vevnitř se totiž objevil plyn. Kusy látky si před obličej dávali i rukojmí, kteří nespali. Někteří z únosců omdlévali vestoje, jiní se zabarikádovali v jiných částech divadla, kde je nalezli příslušníci zásahové jednotky. Stále nezodpovězený ale zůstává incident, k němuž došlo několik hodin před zásahem. V divadle se objevil záhadný muž s rukama a hlavou potřísněnými krví. Tvrdil, že hledá syna, toho se ale nalézt nepodařilo. Únosci proto muže začali pokládat za provokatéra. Odvlekli ho pryč a zřejmě zastřelili. Někteří ruští představitelé prý přiznali, že skutečně šlo o agenta tajné služby.
</TEXT>
</DOC>
<DOC>
<DOCID>LN-20021029014</DOCID>
<DOCNO>LN-20021029014</DOCNO>
<DATE>10/29/02</DATE>
<TITLE>
tvrdí šéf české protiteroristické jednotky Libor Lochman
</TITLE>
<TEXT>
Nechápu, proč je tolik mrtvých rukojmí, říká šéf Útvaru rychlého nasazení (URNA) Libor Lochman. Podle něj zřejmě Moskva podcenila účinky plynu.
</TEXT>
<HEADING>
LN: Lze akci ruské jednotky hodnotit jako úspěšnou?
</HEADING>
<TEXT>
Těžko odpovědět jednoznačně. Situace byla patová. Teroristé měli výbušniny na těle. Přesto se je podařilo zlikvidovat všechny, rychle a bez střelby. Dokud bylo mrtvých rukojmích jen pár desítek, považoval jsem akci za úspěšnou. S jejich stoupajícím počtem se ale hodnocení pochopitelně mění. Zdá se, že Moskva podcenila nebezpečí, které užitím plynu hrozilo.
</TEXT>
<HEADING>
LN: Jak se tomu dalo čelit?
</HEADING>
<TEXT>
Zřejmě neprovedli dostatečné konzultace s odborníky. Když použiji nějakou látku, vím přece, jaké bude mít účinky. Proč nebylo přímo na místě připraveno dostatek lékařů, kteří by okamžitě po zásahu aplikovali protilátky a minimalizovali ztráty na životech? Místo toho - aspoň podle dostupných informací - bojují lékaři s otázkou, co vlastně pacientům je.
</TEXT>
<HEADING>
LN: Jak by postupovala URNA?
</HEADING>
<TEXT>
My bychom plyn nepoužili. Ve světě se to obecně nedoporučuje. Je to veliké riziko z několika důvodů. Každý člověk snese jinou dávku. Může se stát, že jeden či dva z teroristů budou usínat pomaleji, všimnou si, co se děje, a situace naopak začne nečekaně eskalovat. Odpálit výbušninu u pasu je otázka okamžiku. A pak je tu velké ohrožení životů rukojmí. Vždyť se dá očekávat, že teroristé budou mít mnohem lepší fyzickou kondici než rukojmí.
</TEXT>
<HEADING>
LN: Jakou strategii byste tedy volili?
</HEADING>
<TEXT>
Nechci to z pochopitelných důvodů příliš konkretizovat. Řekněme, že by se dalo protahovat vyjednávání na co nejdelší dobu a teroristé se zatím unaví. Navíc je možné tu dobu využít ke zjištění, jak to uvnitř vypadá: výslechy propuštěných rukojmích, jsou i různé technické a zpravodajské prostředky. Pak se dá dovnitř někudy vniknout a pokusit se teroristy zlikvidovat. Všechny varianty jsou ale velmi rizikové. Domnívat se, že při takovém zásahu nebudou oběti na životech rukojmí, je nereálné. Otázka vždy stojí, jak je co nejvíce minimalizovat, přičemž pro naši policii je prvořadým cílem záchrana rukojmí, likvidace teroristů je na druhém místě.
Nechci to z pochopitelných důvodů příliš konkretizovat. Řekněme, že by se dalo protahovat vyjednávání na co nejdelší dobu a teroristé se zatím unaví. Navíc je možné tu dobu využít ke zjištění, jak to uvnitř vypadá: výslechy propuštěných rukojmích, jsou i různé technické a zpravodajské prostředky. Pak se dá dovnitř někudy vniknout a pokusit se teroristy zlikvidovat. Všechny varianty jsou ale velmi rizikové. Domnívat se, že při takovém zásahu nebudou oběti na životech rukojmí, je nereálné. Otázka vždy stojí, jak je co nejvíce minimalizovat, přičemž pro naši policii je prvořadým cílem záchrana rukojmí, likvidace teroristů je na druhém místě.
</TEXT>
</DOC>
<DOC>
<DOCID>LN-20021029015</DOCID>
<DOCNO>LN-20021029015</DOCNO>
<DATE>10/29/02</DATE>
<TITLE>
Strany vládní koalice vyhlásily, že ve druhém kole navzájem podpoří své kandidáty
</TITLE>
<TEXT>
Nadšení ODS, spokojenost ČSSD, zklamání lidovců. Tak vypadaly emoce v sídlech stran po prvním kole voleb do Senátu.
PRAHA - Největší sebevědomí bylo cítit v sídle ODS ve Sněmovní ulici v Praze. Kandidáti ODS prošli do druhého kola v devatenácti obvodech. "Devatenáct lidí ve druhém kole je samo o sobě úspěch," liboval si šéf ODS Václav Klaus. Zůstává však realistou. "Já to nepřeceňuji. Dobře vím o kouzlech a tajích senátních voleb, respektive jejich dvoukolového systému," řekl. Doufá, že se nebude opakovat situace z minulých voleb, kdy řada kandidátů ODS ve druhém kole vypadla proto, že občané hlasovali "proti ODS". Kandidáti občanských demokratů se však ani letos nemohou spolehnout na podporu jiných stran, a tento fakt jim postup z druhého kola zřejmě zkomplikuje. V Lidovém domě panoval spokojený klid - kandidáti ČSSD budou bojovat ve druhém kole ve 14 okrscích. Sociální demokraté mají šanci polepšit si a získat víc než 11 křesel, která obhajují. "Je to v každém případě víc, než to bylo v minulých senátních volbách. Jde nepochybně o výrazné posílení sociální demokracie pro druhé kolo," hodnotil první kolo šéf ČSSD Vladimír Špidla. Mírnou skepsi si dovolil jen obhájce senátorského křesla na Strakonicku Pavel Rychetský. Vicepremiér odhaduje, že ČSSD neobhájí ani všech 11 mandátů. Rychetský sám se ve druhém kole utká s Pavlem Pavlem (ODS). Jejich souboj podle Rychetského symbolizuje rozdělení společnosti na stoupence ODS a ČSSD. Kandidátům sociální demokracie přislíbili podporu partneři z vládní koalice, pomoc deklarovali i komunisté. U lidovců zavládlo v improvizované prosklené "buňce" v paláci Charitas na Karlově náměstí zklamání. V Senátu si pohorší a neobhájí "svých" šest mandátů. Do druhého kola se probojovali jen tři kandidáti KDU-ČSL. "Soutěž našich kandidátů byla extrémně těžká. Nepovažuju to ale samozřejmě za úspěch," přiznal předseda lidovců Cyril Svoboda. Naopak US-DEU může slavit. Unionisté neobhajovali žádný mandát, ve druhém kole ale mají dva zástupce, a mohou tak jen získat. Prozatímní předseda strany Ivan Pilip nicméně střízlivě označil výsledek jako "nijak špatný". Na základě dohod uvnitř vládní koalice by měla i kandidátům KDU-ČSL a US-DEU pomoci podpora od ČSSD. Unionistům navíc slíbila podporu i ODS. Komunisté netajili uspokojení. Ve druhém kole mají pět kandidátů, pokoušejí se přitom udržet jediné křeslo. KSČM ale bude těžko hledat podporu ostatních stran.
VOLBY Senát 2002
SOUBOJE V DRUHÉM KOLE VOLEB DO SENÁTU
Praha
</TEXT>
<HEADING>
Praha 1
</HEADING>
<TEXT>
* Prvního kola senátních voleb se zúčastnilo celkem 24,10 procenta oprávněných voličů (při minulých volbách v roce 2000 přišlo v prvním kole k urnám 33,72 procenta voličů).
* Ze 168 kandidátů byl v prvním kole zvolen pouze Vladimír Železný, který kandidoval za hnutí Nezávislí na Znojemsku. V ostatních obvodech postupují do druhého kola pouze dva nejúspěšnější kandidáti.
</TEXT>
</DOC>
<DOC>
<DOCID>LN-20021029016</DOCID>
<DOCNO>LN-20021029016</DOCNO>
<DATE>10/29/02</DATE>
<TITLE>
Při otevírání místnosti zemřel člen volební komise. Při otevírání volební místnosti zemřel v sobotu v Brně krátce před osmou ranní místopředseda volební komise okrsku 298, která sídlí v Základní škole na Horáckém náměstí. Příčinou smrti pětasedmdesátiletého muže bylo selhání srdce.
</TITLE>
<TEXT>
Postupující kandidáty v Plzni těší neúspěch levice. Kromě radosti z toho, že se dostali do druhého kola senátních voleb v obvodu Plzeň-město, mají Richard Sequens a Zdeněk Prosek radost zejména z toho, že v tradičně konzervativním městě neuspěli levicoví kandidáti. První kolo vyhrál v Plzni lékař a městský zastupitel Sequens, který jako nestraník kandidoval za US-DEU. Ve druhém kole se utká s bývalým primátorem Zdeňkem Proskem (ODS).
Strakonicko: Rychetský i Pavel si pro druhé kolo věří. Senátor ČSSD Pavel Rychetský i strakonický místostarosta Pavel Pavel (ODS), kteří v obvodu Strakonice postoupili do druhého kola senátních voleb, si zřejmě věří. Rychetský vyzval voliče, i ty, kteří se nezúčastnili prvního kola, k účasti ve druhém kole a vzkázal jim: "Bude pro mne ctí hájit vaše zájmy v horní komoře českého parlamentu." Pavel je přesvědčen, že pro něj nějaká šance pro druhé kolo je. "Ale znamená to požádat voliče o důvěru ještě jednou. To samozřejmě učiním," uvedl.
Vaculík: Moje zvolení zachová politickou stabilitu Senátu. Vítězství Josefa Vaculíka (KDU-ČSL) ve druhém kole senátních voleb by podle něj pomohlo zachovat politickou stabilitu v Senátu. "Nebylo by dobré, kdyby v něm převážila zase jedna strana, o tom jsme se přesvědčili několikrát," řekl vítěz prvního kola v Uherském Hradišti. Druhá příčka uherskohradišťského místostarosty Květoslava Tichavského (ODS), který značnou část své energie věnuje zlepšování podmínek pro sport, ho trochu překvapila. "Sportovního ducha však potřebujeme i v politice," dodal Vaculík.
Barták: O vítězství v prvním kole rozhodla nekonfliktní povaha. O vítězství nezávislého kandidáta Karla Bartáka v prvním kole senátních voleb na Královéhradecku částečně rozhodla prý jeho nekonfliktní povaha. Do druhého kola s ním postoupil Martin Dvořák ze strany Volba pro město. "Jsem přesvědčen, že naše programy se příliš neliší, ale určitě se lišíme v temperamentu a jednání s lidmi," řekl Barták.
Na Přerovsku vyhrála suverénně dosavadní senátorka Seitlová. Suverénním vítězstvím současné senátorky Jitky Seitlové (Nezávislí) a totálním propadem přerovského starosty Jinřicha Valoucha (ČSSD) skončilo první kolo voleb v obvodu zahrnujícím větší část Přerovska a několik obcí Novojičínska. Proti Seitlové překvapivě stojí Josef Nekl z KSČM. Seitlové chybělo k padesátiprocentní hranici zajišťující přímý postup do horní komory necelých šest procent.
</TEXT>
</DOC>
<DOC>
<DOCID>LN-20021029017</DOCID>
<DOCNO>LN-20021029017</DOCNO>
<DATE>10/29/02</DATE>
<GEOGRAPHY>OSTRAVA</GEOGRAPHY>
<TEXT>
Jednoznačným vítězstvím rektora Vysoké školy báňské Václava Roubíčka skončilo první kolo senátních voleb v Ostravě. Komunista Jaromír Horák, který obsadil třetí místo, již vyjádřil podporu sociální demokratce Haně Zelenkové na druhém místě. "Výsledek voleb mne potěšil, samozřejmě bych byl radši, kdybych získal přes padesát procent," reagoval bezprostředně po sečtení hlasů rektor Václav Roubíček, nestraník kandidující za ODS. Dostal 8276 hlasů, což se rovná 42,3 %. Druhá Hana Zelenková získala 24,7 procenta (4834 hlasů). Jen o necelých pět set hlasů porazila komunistu Horáka. Ostravští komunisté svolali včera tiskovou konferenci, na které prohlásili, že ve druhém kole podpoří sociálnědemokratickou kandidátku. Horák by měl v tomto týdnu se Zelenkovou absolvovat i některé mítinky. "Byl jsem paní Zelenkovou požádán, abych se s ní zúčastnil mítinků v těch lokalitách, kde mne volilo nejvíc lidí, například v domovech důchodců. Pokud mi to vyjde časově, tak se těchto mítinků zúčastním," sdělil neúspěšný komunistický kandidát. Vítězný rektor Václav Roubíček žádnou zvláštní strategii pro druhé kolo nechystá. "Pro podporu v druhém kole nejsem s nikým z neúspěšných kandidátů domluven, nechávám to na voličích," uvedl Roubíček. Folkový zpěvák Pavel Dobeš, který kandidoval za Balbínovu poetickou stranu a získal na čtvrtém místě 1217 hlasů, již včera ale Roubíčkovi svou podporu vyjádřil. A to přesto, že Hana Zelenková pro ČTK uvedla, že má domluvenou Dobešovu podporu. "Jestli se ČSSD a KSČM spojí k pořádání společných mítinků, chtěl bych doporučit svým voličům, aby hlasovali pro nezávislého kandidáta ODS Václava Roubíčka," řekl včera LN Pavel Dobeš.
</TEXT>
</DOC>
<DOC>
<DOCID>LN-20021029018</DOCID>
<DOCNO>LN-20021029018</DOCNO>
<DATE>10/29/02</DATE>
<TITLE>
PRAHA - Nízká účast v senátních volbách vede politiky k úvahám o budoucnosti druhé komory. Nevylučují přitom ani takovou změnu ústavy, která by voliče připravila o přímou volbu senátorů. Z druhé komory by se pak stala ústavní instituce, která by reprezentovala kraje a o jejímž obsazení by rozhodovaly krajská zastupitelstva. "Chystá se debata o změnách ústavy kvůli přímé volbě prezidenta. Tam můžeme otevřít i otázku druhé komory," řekl LN premiér Vladimír Špidla. O změnách uvažuje také vicepremiér a obhájce senátorského křesla Pavel Rychetský (ČSSD): "Pokud by byl zachován dvoukomorový systém, dokážu si představit napojení Senátu na kraje. To znamená nepřímou volbu senátorů třeba krajskými zastupiteli." "Rozumná" druhá komora by podle něj měla hrát svoji roli i v budoucnu, protože zákony ve sněmovně vznikají často "poměrně divokým způsobem". "Senát vrací k přepracování sněmovně 40 procent všech návrhů a 65 procent z nich sněmovna přijímá v senátní verzi. Senát si své místo našel," dodal Rychetský.
</TITLE>
<HEADING>
Regionální Senát podporuje Klaus i Zeman
</HEADING>
<TEXT>
K zastáncům "regionální" druhé komory patří expremiér Miloš Zeman. Ten o ní v sobotu začal mluvit, když před volební místností dostala otázku o nízké účasti v senátních volbách. "Podle mého dlouhodobého názoru by Senátu prospělo, kdyby se transformoval v jakousi regionální reprezentaci, obdobně jako je spolková rada v Rakousku nebo Německu," navrhl Zeman. Reformu Senátu podporuje také předseda ODS Václav Klaus. "Já si pořád myslím, že by měl být Senát postupně transformován v něco jako vyvrcholení regionálních krajských uspořádání a krajských reprezentací," uvedl Klaus. Ipřes shodu většiny stran ovšem zůstává otázkou, kdy by reformovaný Senát začal fungovat. "Můžeme to otevřít zároveň s diskusí o přímé volbě prezidenta. Nepočítám ale s tím, že by senátoři byli ochotni takové změny přijmout," řekl místopředseda sněmovny Jan Kasal (KDU-ČSL). Jak by nový model senátních voleb měl asi fungovat? Lidé by nejprve hlasovali pro krajské zastupitelstvo, které by zvolilo krajskou radu. Ta by potom vybrala své zástupce do horní komory. Nejvíce křesel by přitom pravidelně získávaly nejlidnatější kraje. Jejich hejtmani by jako první obsazovali předsednický post, na němž by se ale v určitých lhůtách vystřídali hejtmani ze všech krajů. Bez souhlasu druhé komory by podobně jako v případě dnešního Senátu nemohla vstoupit v platnost většina zákonů navrhovaných poslanci. Zástupci každého kraje by přitom museli hlasovat jednotně.
K zastáncům "regionální" druhé komory patří expremiér Miloš Zeman. Ten o ní v sobotu začal mluvit, když před volební místností dostala otázku o nízké účasti v senátních volbách. "Podle mého dlouhodobého názoru by Senátu prospělo, kdyby se transformoval v jakousi regionální reprezentaci, obdobně jako je spolková rada v Rakousku nebo Německu," navrhl Zeman. Reformu Senátu podporuje také předseda ODS Václav Klaus. "Já si pořád myslím, že by měl být Senát postupně transformován v něco jako vyvrcholení regionálních krajských uspořádání a krajských reprezentací," uvedl Klaus. Ipřes shodu většiny stran ovšem zůstává otázkou, kdy by reformovaný Senát začal fungovat. "Můžeme to otevřít zároveň s diskusí o přímé volbě prezidenta. Nepočítám ale s tím, že by senátoři byli ochotni takové změny přijmout," řekl místopředseda sněmovny Jan Kasal (KDU-ČSL). Jak by nový model senátních voleb měl asi fungovat? Lidé by nejprve hlasovali pro krajské zastupitelstvo, které by zvolilo krajskou radu. Ta by potom vybrala své zástupce do horní komory. Nejvíce křesel by přitom pravidelně získávaly nejlidnatější kraje. Jejich hejtmani by jako první obsazovali předsednický post, na němž by se ale v určitých lhůtách vystřídali hejtmani ze všech krajů. Bez souhlasu druhé komory by podobně jako v případě dnešního Senátu nemohla vstoupit v platnost většina zákonů navrhovaných poslanci. Zástupci každého kraje by přitom museli hlasovat jednotně.
</TEXT>
</DOC>
<DOC>
<DOCID>LN-20021029019</DOCID>
<DOCNO>LN-20021029019</DOCNO>
<DATE>10/29/02</DATE>
<TITLE>
Uhájí vládní koalice sociálních demokratů, lidovců a unionistů většinu v Senátu? Io tom rozhodnou lidé ve druhém kole voleb do Senátu. LN přinášejí výsledky 1. kola, na snímcích jsou kandidáti, kteří ve volebních obvodech postoupili do 2. kola. Koalici zůstane většina v horní komoře, jen pokud uhájí 16 mandátů. O jedno křeslo méně jí stačí, aby prosadila svého kandidáta v prezidentských volbách. Koalici ČSSD, KDU-ČSL a US-DEU však dohromady zůstává ve hře jen 18 kandidátů, mohou si dovolit nanejvýš tři prohry. Nejlepší vyhlídky před druhým kolem mají občanští demokraté, do druhého kola pokračuje 19 jejich kandidátů. Třináct z nich získalo převahu již v prvním kole a postupuje z prvního místa. Ještě před druhým kolem je jasné, že v Senátu oslabí lidovci. Obhajovali šest mandátů, v dalším souboji ale budou pokračovat jen tři jejich kandidáti. Všichni postupují z prvních míst. Střety kandidátů ve většině volebních obvodů mají stále otevřený konec. Výsledky prvního kola poznamenala rekordně nízká účast - senátory přišlo volit jen 24,1 % lidí. Kartami tak v pátek a sobotu (1. a 2. listopadu) může zamíchat větší zájem voličů, které k urnám podle předpokladů přitáhnou komunální volby.
</TITLE>
<TEXT>
Volební obvod č. 9 - Plzeň-město
</TEXT>
</DOC>
<DOC>
<DOCID>LN-20021029020</DOCID>
<DOCNO>LN-20021029020</DOCNO>
<DATE>10/29/02</DATE>
<TITLE>
Dvojnásobná šance na výhru!
</TITLE>
<HEADING>
Jak hrát?
</HEADING>
<TEXT>
Zajistěte si denně LN. Zkontrolujte, zda nemáte na své kartě stejnou kombinaci symbolů. Jestliže ano, vyhráváte 5000 Kč. Setřete v pyramidách dnešní výherní čísla. Setřete-li tři stejné symboly v jedné pyramidě, vyhráváte cenu uvedenou pod pyramidou. Najdete-li v kterékoli pyramidě symbol H, zaškrtněte jej na kartě v kolonce označené Hlavní cena BYT V PRAZE za milion. Postupujte podle pokynů na své kartě!
Zájezdy dodala firma: www.danielatravel.cz tel.: 224 253 007
</TEXT>
<HEADING>
Co můžete vyhrát?
</HEADING>
<TEXT>
Máte nějaké otázky ke hře? Volejte na soutěžní linku 296 363 500 nebo e-mailujte na adresu hraobyt@lidovky.cz. Linka bude v provozu po - pá od 8 do 12 h.
</TEXT>
<HEADING>
Nenašli jste v pátečním magazínu kartu?
</HEADING>
<TEXT>
Volejte na soutěžní linku 296 363 500. Je v provozu každý všední den od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
Volejte na soutěžní linku 296 363 500. Je v provozu každý všední den od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
</TEXT>
</DOC>
<DOC>
<DOCID>LN-20021029021</DOCID>
<DOCNO>LN-20021029021</DOCNO>
<DATE>10/29/02</DATE>
<GEOGRAPHY>BRNO</GEOGRAPHY>
<TEXT>
Tři vedoucí funkcionáři brněnské organizace ČSSD byli vyškrtnuti z kandidátky do městského zastupitelstva. V sobotu o tom rozhodlo předsednictvo strany. Předsednictvo tvrdí, že muži jsou zodpovědní za nedodržení stanov pro nominaci kandidátů. Za vinu je jim kladeno i to, že v městské organizaci byly vedeny desítky černých duší. Místopředseda městského výboru Rudolf Pospíšil a dosavadní šéf zastupitelského klubu Jaroslav Krajzl byli z kandidátky odvoláni. Předseda městského výboru Pavel Surý sám odstoupil. Šéf kontrolní komise ČSSD Petr Ibl s potrestáním funkcionářů není spokojen. Komise doporučila, aby byli všichni tři vyloučeni ze strany. Ibl uvedl, že obdobné prohřešky viníci neudělali poprvé.
</TEXT>
</DOC>
<DOC>
<DOCID>LN-20021029022</DOCID>
<DOCNO>LN-20021029022</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Z výtržnictví a ublížení na zdraví policie obvinila čtyři mladíky, kteří v sobotu v noci surově zbili sedmnáctiletého Roma v Praze 8. Mluvčí pražské policejní správy Ladislav Bernášek uvedl, že mladíci jsou vyšetřováni na svobodě. Rodina napadeného postup policie kritizuje. Otec Marek Polák, který je místopředsedou Romské občanské iniciativy (ROI), hodnotí případ jako rasisticky motivovaný čin. Matce napadeného Anně Polákové se nelíbí, že policie jejího syna nevyslechla. Hodlá proto podat stížnost na ministerstvo vnitra. "Přímo se budeme chtít kontaktovat s ministrem vnitra Stanislavem Grossem," řekla včera Poláková, která je redaktorkou romského vysílání Českého rozhlasu. Čtveřice napadla mladíka u tramvajové zastávky na Palmovce. Mladík byl poté hospitalizován s otřesem mozku, naraženým hrudníkem, pohmožděninami a ránou na hlavě, včera byl propuštěn do domácího ošetřování. Jeho otec v sobotu uvedl, že podezřelí zaútočili na jeho syna zcela bezdůvodně, uráželi ho rasistickými nadávkami, vyhrožovali mu fyzickou likvidací a kopali ho do hlavy.
</TEXT>
</DOC>
<DOC>
<DOCID>LN-20021029023</DOCID>
<DOCNO>LN-20021029023</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Až 3000 korun pokuty budou patrně muset zaplatit čtyři členové výtvarné skupiny Rafani, kteří v neděli večer na Václavském náměstí zapálili tři černo-bílé napodobeniny českých státních vlajek. Uvedl to Ladislav Bernášek z pražské policejní správy. Akce v předvečer státního svátku 28. října měla být podle organizátorů demonstrací demokracie. Hořící vlajky uhasili hasiči. Policie členy skupiny zadržela a předvedla k výslechu. Podezírá je z přestupku hanobení státních symbolů.
</TEXT>
</DOC>
<DOC>
<DOCID>LN-20021029024</DOCID>
<DOCNO>LN-20021029024</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Proti vstupu ČR do EU a proti členství v NATO i proti vládě demonstrovalo včera na Palackého náměstí na 150 nacionalistů. Demonstrace ke státnímu svátku se účastnili i skinheadi, kteří již v poledne pochodem Prahou protestovali proti současné vládní politice. Anarchisté, kteří pohrozili, že nezůstanou stranou, se během akcí nacionalistů neobjevili. Shromáždění se obešla bez incidentů.
</TEXT>
</DOC>
<DOC>
<DOCID>LN-20021029025</DOCID>
<DOCNO>LN-20021029025</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Z plicní léčebny Janov na Rokycansku utekl Číňan s podezřením na otevřenou tuberkulózu. Uvedla to v neděli televize Prima s tím, že muže se podařilo během několika hodin dopadnout v nedaleké obci. Letos už je to druhý pacient, který z tohoto zařízení dokázal utéci. Pětačtyřicetiletý muž z Číny se z uzavřené budovy dostal po rozkopnutí dveří. Vedení léčebny se ale brání tím, že není uzavřeným zařízením nebo vězeňskou nemocnicí. Po dopadení byl pacient převezen do lépe střežené léčebny v Dobřanech u Plzně.
</TEXT>
</DOC>
<DOC>
<DOCID>LN-20021029026</DOCID>
<DOCNO>LN-20021029026</DOCNO>
<DATE>10/29/02</DATE>
<TITLE>
Česko si připomnělo 84. výročí vzniku republiky
</TITLE>
<TEXT>
Prezident Havel předal včera na Hradě státní vyznamenání. A to i přesto, že se léčí ze zánětu průdušek.
PRAHA - Ani zánět průdušek neodradil Václava Havla od cesty na Pražský hrad, kde vyznamenal 77 lidí. Některé akce konané u příležitosti státního svátku 28. října ale musely být kvůli Havlově neúčasti zrušeny. Prezidentův program narušil opět zánět horních cest dýchacích, kvůli kterému je Havel v domácím léčení na zámku v Lánech. "Zdravotní stav pana prezidenta se nezměnil, dál užívá antibiotika," uvedl Havlův mluvčí Ladislav Špaček. Kvůli nemoci musel ale Havel zrušit svou účast na většině slavnostních akcí, které se včera konaly u příležitosti 84. výročí vzniku samostatného Československa. "Většina akcí se konala venku, což lékaři Havlovi nedoporučovali," uvedl mluvčí prezidentské kanceláře Martin Krafl. Některé akce byly kvůli Havlově neúčasti zrušeny úplně, na jiných ho zastupoval jeho kancléř Ivo Mathé. "Pan Mathé se zúčastnil jmenování generálů, vojenské přísahy i kladení věnců k sochám T. G. Masaryka a svatého Václava. Setkání s diplomaty se zrušilo úplně, bude náhradní termín," řekl Krafl. Jedinou akcí, které se Havel zúčastnil, bylo udílení státních vyznamenání. Havlův zájem na jejich osobním předávání byl letos dvojnásobný. Nejenže to byl on, kdo z návrhů vlády a parlamentu rozhodoval o tom, kdo bude vyznamenán, ale byla to pro něj jedna z posledních příležitostí, kdy jako prezident mohl státní vyznamenání předávat. Druhého února mu totiž vyprší prezidentský mandát. Jako téma jednoho z posledních projevů zvolil Havel otázku významu domova, která se podle něj stala aktuální v souvislosti s nedávnými povodněmi. Před šesti sty přítomnými ve Vladislavském sále Havel zmínil i význam blížícího se summitu NATO. "Možnost pořádat první takovéto setkání za bývalou železnou oponou, stejně tak jako náš blížící se vstup do Evropské unie, který, jak pevně věřím, získá široký ohlas našich občanů, dokládají nejen, že přijímáme širší svět rovněž jako svůj domov se vším dobrým i špatným, co z toho vyplývá, ale že se to začíná o nás obecně vědět," řekl.
</TEXT>
<HEADING>
Prezident ocenil spolupracovníka LN
</HEADING>
<TEXT>
Medaili za zásluhy o ČR převzal včera také dlouholetý spolupracovník Lidových novin publicista Jiří Loewy. Redakce mu ke státnímu vyznamenání blahopřeje.
Medaili za zásluhy o ČR převzal včera také dlouholetý spolupracovník Lidových novin publicista Jiří Loewy. Redakce mu ke státnímu vyznamenání blahopřeje.
</TEXT>
</DOC>
<DOC>
<DOCID>LN-20021029027</DOCID>
<DOCNO>LN-20021029027</DOCNO>
<DATE>10/29/02</DATE>
<TITLE>
PRAHA - Herci Jan Tříska a Pavel Landovský, policejní prezident Jiří Kolář, exministr zahraničí Jiří Dienstbier, Anna Šabatová či Luboš Dobrovský nechybějí mezi 77 osobnostmi, které byly včera na Pražském hradě vyznamenány u příležitosti státního svátku 28. října. Mezi oceněnými jsou i ti, kteří prokázali statečnost při pomoci obětem letošních povodní, ale i umělci, vědci, odbojáři a disidenti z doby komunismu.
</TITLE>
<TEXT>
ŘÁD BÍLÉHO LVA
propůjčení:
Ing. Oto Stehlík za zvláště vynikající zásluhy o stát. Vyznamenal se jako zpravodajce v ilegální protikomunistické odbojové skupině.
generálmajor Josef Duda, in memoriam za vynikající velitelskou a bojovou činnost. Působil v čs. armádě, později ve franc. cizinecké legii.
ŘÁD T. G. MASARYKA
propůjčení:
Miloslav kardinál Vlk, arcibiskup pražský a primas český, za vynikající zásluhy o demokracii a lidská práva.
Luboš Dobrovský za vynikající zásluhy o demokracii a lidská práva. Byl jedním z prvních signatářů Charty 77.
PhDr. Richard Feder, in memoriam, za vynikající zásluhy o demokracii a lidská práva. Byl velkou oporou obyvatel terezínského ghetta, po válce zastával funkci zemského rabína.
JUDr. Zdeněk Kessler za vynikající zásluhy o demokracii a lidská práva. Vyvíjel ilegální protirežimní činnost, v roce 1953 zatčen a pro velezradu odsouzen k 17 letům. Nyní předseda Ústavního soudu ČR.
udělení:
Jacques Rupnik za vynikající zásluhy o demokracii a lidská práva. Politolog specializující se na střední a východní Evropu.
</TEXT>
<HEADING>
propůjčení:
</HEADING>
<TEXT>
Karel Jan Schwarzenberg za vynikající zásluhy o demokracii a lidská práva. Jeho bavorské sídlo v Německu, kam emigroval, se stalo sídlem Dokumentačního střediska nezávislé české a slovenské literatury.
Karol Efraim Sidon, vrchní pražský a zemský rabín za vynikající zásluhy o demokracii a lidská práva. Publikoval v samizdatu, je autorem řady televizních a filmových scénářů, rozhlasových her a próz.
Mgr. Pavel Smetana, synodní senior Českobratrské církve evangelické, za vynikající zásluhy o demokracii a lidská práva.
JUDr. Dagmar Burešová za vynikající zásluhy o demokracii a lidská práva. Obhajovala 65 osob, které byly po roce 1969 perzekvovány z politických důvodů.
JUDr. Ladislav Lis, in memoriam, za vynikající zásluhy o demokracii a lidská práva. Účastnil se protinacistického odboje. Byl signatářem Charty 77 a členem Výboru na ochranu nespravedlivě stíhaných.
</TEXT>
<HEADING>
MEDAILE ZA HRDINSTVÍ
</HEADING>
<TEXT>
kpt. Radek Andrle za hrdinství při záchraně lidského života a materiálních hodnot. Jako hasič v době letošních povodní pomáhal ve Spolaně Neratovice likvidovat havárii spojenou s únikem chloru.
Jaroslav Český za hrdinství při záchraně lidského života. Letos pomohl zneškodnit útočníka, který v metru odpálil výbušninu a smrtelně zranil policistu.
ppor. Zdeněk Forejt za hrdinství při záchraně lidského života a materiálních hodnot. Jako příslušník zásahové jednotky se při povodních podílel na záchraně mostů přes Labe.
kpt. Karel Hůla za hrdinství při záchraně lidského života a materiálních hodnot. Příslušník hasičského sboru při povodních přispěl k záchraně 62 osob.
kpt. Miloslav Chejn za hrdinství při záchraně lidského života. Při povodních se jako hasič podílel na záchraně osob.
prap. Radek Interholc za hrdinství při záchraně lidského života. Policejní inspektor v době povodní zachránil život muži, kterého postihly vážné zdravotní potíže.
pprap. Jiří Janda za hrdinství při záchraně lidského života. Policejní inspektor v době povodní přispěl k záchraně životů.
plukovník v. v. Miroslav Kolenatý za hrdinství v boji. Po únoru 1948 se aktivně zapojil do protikomunistického odboje, byl členem ilegální vojenské skupiny.
Vincenc Koutník za hrdinství v boji. Po roce 1939 se zapojil do činnosti ilegálních nekomunistických odbojových skupin.
Karel Kukal za hrdinství v boji. Po válce se jako antikomunista zapojil do hnutí na obranu demokracie. V říjnu 1951 zorganizoval útěk z jáchymovských dolů.
Jan Mervart za hrdinství při záchraně lidského života. Jako svědek dopravní nehody v březnu 2002 vytáhl z hořícího vozu na dálnici D 1 jednu z obětí.
plukovník v. v. Jan Paroulek za hrdinství v boji. Dobrovolník v čs. zahraniční armádě, účastník bojů proti nacismu. Po válce odsouzen k 12 letům vězení.
plukovník v. v. Antonín Raiskub za hrdinství v boji. V době II. světové války se zapojil do činnosti ilegální odbojové skupiny. Po únoru 1948 členem ilegální protikomunistické vojenské skupiny.
prap. Václav Richter za hrdinství při záchraně lidského života. Hasič, účastnil se při povodních záchrany lidských životů.
JUDr. Milan Vítek za hrdinství při záchraně lidského života. Letos v srpnu se snažil zadržet útočníka, který ve stanici metra odpálil výbušninu. Násilník jej vážně pobodal.
MEDAILE ZA ZÁSLUHY
profesor ThDr. Milan Balabán za zásluhy o ČR. Teolog, člen obrodného hnutí uvnitř Českobratrské církve evangelické. Podepsal Chartu 77.
Albert Černý za zásluhy o ČR. Původně herec, patřil k prvním signatářům Charty 77. Člen Hnutí za občanskou svobodu, za což byl vězněn.
Jiří Dienstbier za zásluhy o ČR. Jeden z prvních signatářů Charty 77, pak jejím mluvčím. Působil ve Výboru na obranu nespravedlivě stíhaných, členem Hnutí za občanskou svobodu. Vězněn.
Mons. Václav Dvořák za zásluhy o ČR. Za války byl totálně nasazen v Linci. V roce 1948 vysvěcen na kněze, později povolán ke službě u jednotek PTP.
profesor Petr Eben za vynikající umělecké výsledky. Světově uznávaný skladatel, vytvořil přes 170 skladeb. Je profesorem skladby na AMU v Praze.
Jiří Gruntorád za zásluhy o ČR. Vydavatel, knihovník a provozovatel knihovny Libri prohibiti. Řídil samizdatovou edici Popelnice. Vězněn.
RNDr. Antonín Holý za vynikající světové výsledky. Zásadním způsobem se zasloužil o vývoj v lékařské chemii.
Pavel Juráček, in memoriam, za vynikající umělecké výsledky. Scenárista a režisér, patřil k předním tvůrcům české "nové vlny".
Ivan Klíma za vynikající umělecké výsledky. V zahraničí si vydobyl pozici jednoho z nejvíce překládaných českých autorů.
Jan Koblasa za vynikající umělecké výsledky. Sochař, malíř, grafik.
Jan Litomiský za zásluhy o ČR. Aktivní člen Českobratrské církve evangelické. Signatář Charty 77, člen Výboru na obranu nespravedlivě stíhaných. Spoluzaložil KDS.
Jiří Loewy za zásluhy o ČR. Po únoru 1948 se aktivně zapojil do protikomunistického odboje. Odsouzen, prošel jáchymovskými tábory.
profesor MUDr. Jiří Malý, in memoriam, za vynikající vědecké výsledky. Uznávaný antropolog.
profesor Karel Nepraš, in memoriam, za vynikající umělecké výsledky. Sochař, grafik, člen Skupiny Šmidrů.
Jiří Němec, in memoriam, za zásluhy o ČR. Psycholog, filozof a překladatel, redigoval časopis Tvář a v disentu přednášel na bytových seminářích. Byl spolutvůrcem a jedním z prvních signatářů Charty 77.
profesor RNDr. Jan Peřina za vynikající vědecké výsledky. Patří k předním osobnostem soudobé fyziky.
Mons. ThLic. Karel Pilík za zásluhy o ČR. Po únoru 1948 organizoval ilegální odchody studentů do zahraničí. V červnu 1953 pro údajnou špionáž ve Vatikánu odsouzen na 12 let vězení.
Mgr. Anna Šabatová za zásluhy o ČR. V době svých studií zatčena pro nenásilný odpor proti normalizaci. Mluvčí Charty.
profesor PhDr. František Šmahel za vynikající vědecké výsledky. Náleží k vůdčím osobnostem české histografie.
Doc. Ing. Josef Vavroušek, in memoriam, za zásluhy o ČR. Účastnil se aktivit nevládního ekologického hnutí, stál u zrodu Kruhu nezávislé inteligence a Občanského fóra.
Ivan Wernisch za vynikající umělecké výsledky. Básník, editor a překladatel.
Augustin Bubník za zásluhy o ČR. Hokejista, držitel stříbrné medaile ze ZOH 1948 a mistrem světa v roku 1949. Byl zatčen s dalšími hokejisty a v polit. procesu odsouzen.
Soňa Čechová za zásluhy o ČR. Vystudovala lingvistiku a věnovala se překládání beletrie.
Anna Fárová, promovaný historik, za zásluhy o ČR v kultuře. S manželem patřila v 50. letech k surrealistické skupině.
genpor. JUDr. Jiří Kolář za zásluhy o bezpečnost státu občanů. Policejní prezident, jako člen krizového štábu v době povodní se podílel na záchranných pracích.
Tomáš Kosta za zásluhy o ČR v kultuře. Vězněn v koncentračních táborech, po nástupu komunistů pronásledován.
Josef Koudelka za vynikající umělecké výsledky. V roce 1968 vytvořil řadu fotografií dokumentující průběh srpnové okupace.
profesor Dr. Jan Křen za zásluhy o ČR. Vystudoval historii na Fakultě společenských věd VŠP. V době normalizace pracoval jako dělník, podepsal Chartu.
Hans Lemberg za zásluhy o ČR. Patří ke klíčovým osobnostem německé bohemistiky, kterou po desetiletí ovlivňuje jako badatel, pedagog aj.
profesor PhDr. Antonín Měšťan, DrSc., za vynikající vědecké výsledky. Pracovník v oboru filozofie, filologie a slavistiky.
Jan Němec za vynikající umělecké výsledky. Filmový režisér, absolvoval FAMU.
Eduarda Ottová za zásluhy o ČR. Po únoru 1948 strávila i s matkou 10 let v komunistických věznicích. Její zásluhou byla vytvořena organizace politických vězňů.
PhDr. František Pavlíček za vynikající umělecké výsledky. Pracoval jako redaktor a dramaturg, ředitel Divadla na Vinohradech.
plukovník v. v. Dr. Ing. Milan Píka za zásluhy o ČR. Sloužil jako důstojník u čs. vojenského letectva, byl přijat do RAF. Syn generála Heliodora Píky.
Josef Schwarz-Červinka za vynikající umělecké výsledky. Studoval herectví, pracoval v Čs. rozhlase.
doc. MUDr. Jaroslav Skála, CSc., za vynikající vědecké výsledky. Je zakladatelem prvního modelového zařízení pro léčbu závislostí na psychoaktivních látkách.
genmjr. Ing. Vladimír Sova za zásluhy o bezpečnost státu a občanů. Velitel sil územní obrany. V době povodní se podílel na záchranných operacích.
profesor Mgr. Jan Špáta za vynikající umělecké výsledky. Jako režisér a kameraman je podepsán pod více než 100 filmy.
Stella Zázvorková za vynikající umělecké výsledky ve filmu i v divadle.
Hana Hegerová za vynikající umělecké výsledky. Prosadila se svou přesvědčivou intepretací šansonů.
Ing. Karel Holomek za zásluhy o ČR. Výrazně se zasazuje o zachování romské kultury a o posilování identity Romů.
Bohuslav Horáček, in memoriam, za zásluhy o ČR. Mecenáš a filantrop.
PhDr. Milena Hübschmannová za vynikající vědecké výsledky a pedagogickou činnost. Přední česká romistka.
profesor PhDr. Dušan Holý za zásluhy o ČR v oblasti kultury. Badatel v oblasti lidové písně a lidové hudby.
Pavel Landovský za zásluhy o ČR. Původně nástrojař, později herec. Vyštván StB do exilu. Je členem Burgtheatru ve Vídni.
Luboš Ogoun za vynikající umělecké výsledky. Patřil k protagonistům progresivních tendencí čs. baletu 60. let.
Šimon Pánek za zásluhy o ČR. Bývalý studentský vůdce, spoluzakládal agenturu Epicentrum a nadaci Člověk v tísni.
MUDr. Marie Svatošová za zásluhy o ČR. Zrealizovala výstavbu prvního českého hospicu.
profesor Pavel Šmok za vynikající umělecké výsledky v baletu a choreografii.
Jan Tříska za vynikající umělecké výsledky. Herec, působil v Národním divadle. Vytvořil řadu filmových a hereckých rolí.
</TEXT>
</DOC>
<DOC>
<DOCID>LN-20021029028</DOCID>
<DOCNO>LN-20021029028</DOCNO>
<DATE>10/29/02</DATE>
<TITLE>
Česká republika a další kandidátské země se včera dozvěděly, jak chce EU financovat své rozšíření
</TITLE>
<TEXT>
Začátek konce. V této fázi se podle dánského ministra zahraničí Pera Stiga Möllera nacházejí rozhovory o rozšíření Evropské unie.
KODAŇ - Jednání o největším rozšíření Evropské unie v dějinách tohoto uskupení vstupují do závěrečné fáze. Kandidátské země včetně České republiky se včera v Kodani formálně dozvěděly, jaké finanční podmínky jim EU nabízí. To se týká hlavně finanční pomoci zemědělcům a méně rozvinutým regionům, na jejíž výši se představitelé nynějších členských zemí "patnáctky" dohodli minulý týden na summitu v Bruselu. "Toto je začátek konce vyjednávání. (Kandidáti) mohou být spokojeni," prohlašoval dánský ministr zahraničí Per Stig Möller při příjezdu na včerejší schůzku. Té se účastnili i vysocí představitelé všech kandidátských zemí - kromě desítky "horkých" uchazečů, kteří by měli do EU vstoupit už v roce 2004, do dánské metropole dorazili i zástupci Rumunska, Bulharska a Turecka.
</TEXT>
<HEADING>
Částečná spokojenost
</HEADING>
<TEXT>
Pravděpodobní budoucí noví členové unie jsou ale spokojeni jen částečně. EU sice v Bruselu konečně překonala vnitřní spory a shodla se na společné pozici, nabízené podmínky jsou ale horší, než kandidátské země požadují. Zemědělci by například dostávali v roce vstupu jen čtvrtinu dotací a na úroveň farmářů z nynějších členských zemí by se dostali až za téměř deset let. Mírně byl snížen i objem peněz, které hodlá EU uvolnit na pomoc zaostalým regionům v "nových" členských státech. Na druhé straně by ale budoucí členové měli dostávat finanční kompenzace, pokud by se ocitli v horším postavení než před vstupem. Český premiér Vladimír Špidla včera v Kodani prohlašoval, že Praha nepovažuje navrhované podmínky za definitivní. "Česká republika představuje tvrdší jádro vyjednávání, většina zemí v celkové kalkulaci není tak tvrdá jako my," citovala Špidlova slova agentura ČTK. Na náročná vyjednávání jsou připraveni i zástupci EU, i když příliš velké ústupky se z jejich strany nejspíš čekat nedají. Kandidátské země například doufají, že by se výše dotací zemědělcům mohly srovnat už dříve například do roku 2006. Podle nejmenovaného "evropského" diplomata, na kterého se odvolala agentura Reuters, ale EU na včerejší schůzce tento požadavek označila za zcela nerealistický. "Vzkaz z EU zní, že by (kandidáti) měli svoji snahu zaměřit na jiná témata, než jsou přímé platby, například na zvýšení zemědělských kvót," dodal diplomat. Podle Vladimíra Špidly je nicméně velmi nepravděpodobné, že by zbývající sporné otázky mohly ohrozit samo rozšíření unie. "Evropská unie se rozšíří, o tom není pochyb, a vstoupí do ní všechny státy z těch deseti, které budou chtít. Ten, kdo zůstane stranou, zůstane izolován zřejmě velmi dlouho," dodal včera v Kodani český premiér.
Pravděpodobní budoucí noví členové unie jsou ale spokojeni jen částečně. EU sice v Bruselu konečně překonala vnitřní spory a shodla se na společné pozici, nabízené podmínky jsou ale horší, než kandidátské země požadují. Zemědělci by například dostávali v roce vstupu jen čtvrtinu dotací a na úroveň farmářů z nynějších členských zemí by se dostali až za téměř deset let. Mírně byl snížen i objem peněz, které hodlá EU uvolnit na pomoc zaostalým regionům v "nových" členských státech. Na druhé straně by ale budoucí členové měli dostávat finanční kompenzace, pokud by se ocitli v horším postavení než před vstupem. Český premiér Vladimír Špidla včera v Kodani prohlašoval, že Praha nepovažuje navrhované podmínky za definitivní. "Česká republika představuje tvrdší jádro vyjednávání, většina zemí v celkové kalkulaci není tak tvrdá jako my," citovala Špidlova slova agentura ČTK. Na náročná vyjednávání jsou připraveni i zástupci EU, i když příliš velké ústupky se z jejich strany nejspíš čekat nedají. Kandidátské země například doufají, že by se výše dotací zemědělcům mohly srovnat už dříve například do roku 2006. Podle nejmenovaného "evropského" diplomata, na kterého se odvolala agentura Reuters, ale EU na včerejší schůzce tento požadavek označila za zcela nerealistický. "Vzkaz z EU zní, že by (kandidáti) měli svoji snahu zaměřit na jiná témata, než jsou přímé platby, například na zvýšení zemědělských kvót," dodal diplomat. Podle Vladimíra Špidly je nicméně velmi nepravděpodobné, že by zbývající sporné otázky mohly ohrozit samo rozšíření unie. "Evropská unie se rozšíří, o tom není pochyb, a vstoupí do ní všechny státy z těch deseti, které budou chtít. Ten, kdo zůstane stranou, zůstane izolován zřejmě velmi dlouho," dodal včera v Kodani český premiér.
</TEXT>
</DOC>
<DOC>
<DOCID>LN-20021029029</DOCID>
<DOCNO>LN-20021029029</DOCNO>
<DATE>10/29/02</DATE>
<TITLE>
O novém názvu sjednocené Evropy ani o funkci prezidenta se nezmiňuje koncept, který včera zveřejnil předseda Konventu EU Valéry Giscard d'Estaing.
</TITLE>
<GEOGRAPHY>BRUSEL</GEOGRAPHY>
<TEXT>
Osnovu budoucí ústavy Evropské unie předložil včera delegátům Konventu Evropské unie jeho předseda Valéry Giscard d'Estaing. Osm měsíců po zahájení práce dospělo toto fórum do klíčového okamžiku. Před jeho 105 účastníky leží "kostra" textu, kterým by se měla evropská integrace řídit - podle Giscardovy představy - příštích dvacet, ba padesát let. Sedmnáctistránkový text na první pohled jen vypočítává články budoucí "ústavní smlouvy", aniž by navrhoval jejich obsah. Jeho vysvětlovací část však jde podstatně dál a svědčí jasně o orientaci Giscardova myšlení. Ústava v Giscardově pojetí má preambuli a tři části. První z nich se skládá z deseti oddílů - právě v ní navrhuje Giscard nejvíce novinek ve srovnání s dosavadními smlouvami, na nichž je EU založena a které by novou ústavou byly nahrazeny. Novinkou jsou i ustanovení, která mají umožnit vyloučení členského státu anebo pozastavení členství z jeho vlastní vůle. Návrh ale naopak neobsahuje název budoucího evropského celku - Giscard mluvil o někdejším Monnetově a Churchillově návrhu "Spojené státy evropské" i o své oblíbené "Sjednocené Evropě". V oddílu věnovaném institucím se zase nemluví o "evropském prezidentu", ačkoli Giscard takovou funkci několikrát prosazoval.
BRUSEL - Osnovu budoucí ústavy Evropské unie předložil včera delegátům Konventu Evropské unie jeho předseda Valéry Giscard d'Estaing. Osm měsíců po zahájení práce dospělo toto fórum do klíčového okamžiku. Před jeho 105 účastníky leží "kostra" textu, kterým by se měla evropská integrace řídit - podle Giscardovy představy - příštích dvacet, ba padesát let. Sedmnáctistránkový text na první pohled jen vypočítává články budoucí "ústavní smlouvy", aniž by navrhoval jejich obsah. Jeho vysvětlovací část však jde podstatně dál a svědčí jasně o orientaci Giscardova myšlení. Ústava v Giscardově pojetí má preambuli a tři části. První z nich se skládá z deseti oddílů - právě v ní navrhuje Giscard nejvíce novinek ve srovnání s dosavadními smlouvami, na nichž je EU založena a které by novou ústavou byly nahrazeny. Novinkou jsou i ustanovení, která mají umožnit vyloučení členského státu anebo pozastavení členství z jeho vlastní vůle. Návrh ale naopak neobsahuje název budoucího evropského celku - Giscard mluvil o někdejším Monnetově a Churchillově návrhu "Spojené státy evropské" i o své oblíbené "Sjednocené Evropě". V oddílu věnovaném institucím se zase nemluví o "evropském prezidentu", ačkoli Giscard takovou funkci několikrát prosazoval.
</TEXT>
</DOC>
<DOC>
<DOCID>LN-20021029030</DOCID>
<DOCNO>LN-20021029030</DOCNO>
<DATE>10/29/02</DATE>
<TITLE>
USA budou jednat samy a sestaví protiiráckou koalici, pohrozil prezident Bush OSN, pokud Rada bezpečnosti neschválí americký návrh rezoluce o Iráku.
</TITLE>
<TEXT>
WASHINGTON/LOS CABOS V poměrně napjaté atmosféře jedná Rada bezpečnosti OSN (RB OSN) o nové rezoluci k Iráku. Na stole jsou dva návrhy. Americký, který není tak tvrdý, jak byl koncipován původně, a francouzsko-ruský, který volí poměrně opatrné formulace. Spojené státy, které už jednou ustoupily, tvrdí, že jejich současný návrh rezoluce má velkou podporu, takže není důvod jej měnit. V tomto postoji je podporuje Británie. Naopak pro Čínu, Francii a Rusko je postoj Washingtonu stále nepřijatelně tvrdý. Americký prezident George W. Bush v sobotu pohrozil, že pokud RB OSN návrh neschválí, budou USA jednat samy. Prezident řekl, že by Spojené státy samy vytvořily protiiráckou koalici. Podle Bushe nebude "vůbec složité" takové spojenectví bez pomoci OSN zformovat. Proti válce v Iráku demonstrovaly o víkendu desetitisíce lidí v Evropě i v USA. Ve Washingtonu se sešlo 50 až 100 tisíc lidí. Manifestující se objevili i v blízkosti Bílého domu. Demonstraci svolala pacifistická hnutí a náboženské skupiny. Šlo pravděpodobně o největší protestní akce od dob války ve Vietnamu. Podobné manifestace se konaly i v San Francisku, Chicagu, v Mexiku, Austrálii, Japonsku, ve Španělsku, Německu, Nizozemsku, v Jižní Koreji, Belgii a Itálii. Před zásahem v Iráku varují i někteří odborníci. Podle analýzy britské organizace Oxford Research Group by operace v Iráku zvýšila nebezpečí regionálního konfliktu a podporu teroristů z organizace Al Kajda Usámy bin Ládina.
</TEXT>
</DOC>
<DOC>
<DOCID>LN-20021029031</DOCID>
<DOCNO>LN-20021029031</DOCNO>
<DATE>10/29/02</DATE>
<TITLE>
Neotevřené dopisy, které Diana vracela své matce, či neochota jejího bratra poskytnout jí útočiště po rozchodu s princem Charlesem. Tyto informace vyšly najevo při procesu s Dianiným komorníkem.
</TITLE>
<GEOGRAPHY>LONDÝN</GEOGRAPHY>
<TEXT>
Sobecký hraběcí bratr, panovačná a současně zranitelná princezna. Celkové napětí v rodině, a to nejen ve vztahu ke "znepřáteleným" Windsorům, ale i uvnitř, mezi "svými" tedy v princeznině rodině Spencerů. To je jeden z obrázků, které je možno poskládat z mozaiky svědectví při procesu s komorníkem princezny Diany Paulem Burrellem. Princeznin bratr hrabě Spencer byl po její tragické smrti při autonehodě v Paříži jakýmsi vůdcem odporu proti panovnické rodině Windsorů. Přímo na pohřbu vmetl královně Alžbětě II. do očí, že Diana byla princeznou srdcí - bez ohledu na to, že panovnice jí odebrala titul princezny z Walesu. Při nynějším procesu se ale ukázalo, že v nejtěžších měsících po příliš veřejném rozchodu s princem z Walesu, když Diana hledala útočiště, jí bratr odmítl pronajmout jednu z budov na rodinném panství. Ukázalo se také, že Diana poslední čtyři měsíce svého života nemluvila se svou matkou. Nikdo se však zatím nedozvěděl proč. Jen matka u soudu popřela, že by to bylo kvůli Dianině tehdejšímu milenci Dodimu Al Fayedovi, který v Paříži zahynul s ní. Diana tehdy celou dobu vracela matce její dopisy neotevřené. Proces má všechny znaky intriky ve společnosti, každou chvíli soudkyně novinářům přítomným v sále znemožní o tom či onom psát. Paul Burrell je obviněn z toho, že ukradl více než 300 osobních předmětů z majetku princezny z Walesu. O jeho vině či nevině rozhoduje sedm mužů a pět žen. Je to už druhá porota, protože první soudkyně propustila po třech dnech procesu. Pochopitelně aniž by zveřejnila důvody.
LONDÝN - Sobecký hraběcí bratr, panovačná a současně zranitelná princezna. Celkové napětí v rodině, a to nejen ve vztahu ke "znepřáteleným" Windsorům, ale i uvnitř, mezi "svými" tedy v princeznině rodině Spencerů. To je jeden z obrázků, které je možno poskládat z mozaiky svědectví při procesu s komorníkem princezny Diany Paulem Burrellem. Princeznin bratr hrabě Spencer byl po její tragické smrti při autonehodě v Paříži jakýmsi vůdcem odporu proti panovnické rodině Windsorů. Přímo na pohřbu vmetl královně Alžbětě II. do očí, že Diana byla princeznou srdcí - bez ohledu na to, že panovnice jí odebrala titul princezny z Walesu. Při nynějším procesu se ale ukázalo, že v nejtěžších měsících po příliš veřejném rozchodu s princem z Walesu, když Diana hledala útočiště, jí bratr odmítl pronajmout jednu z budov na rodinném panství. Ukázalo se také, že Diana poslední čtyři měsíce svého života nemluvila se svou matkou. Nikdo se však zatím nedozvěděl proč. Jen matka u soudu popřela, že by to bylo kvůli Dianině tehdejšímu milenci Dodimu Al Fayedovi, který v Paříži zahynul s ní. Diana tehdy celou dobu vracela matce její dopisy neotevřené. Proces má všechny znaky intriky ve společnosti, každou chvíli soudkyně novinářům přítomným v sále znemožní o tom či onom psát. Paul Burrell je obviněn z toho, že ukradl více než 300 osobních předmětů z majetku princezny z Walesu. O jeho vině či nevině rozhoduje sedm mužů a pět žen. Je to už druhá porota, protože první soudkyně propustila po třech dnech procesu. Pochopitelně aniž by zveřejnila důvody.
</TEXT>
</DOC>
<DOC>
<DOCID>LN-20021029032</DOCID>
<DOCNO>LN-20021029032</DOCNO>
<DATE>10/29/02</DATE>
<TEXT>
RICHMOND, Virginie - Žalobci v americkém státě Virginie obvinili dva muže zadržené v souvislosti s vraždami, ke kterým došlo v uplynulých třech týdnech v okolí americké metropole Washington, z několika trestných činů, mimo jiné z vraždy a pokusu o vraždu. Zadržovaní John Allen Muhammad a John Lee Malvo, kteří mají na svědomí deset mrtvých a tři zraněné, již čelí obvinění z vraždy prvního stupně ve státě Maryland. Za údajnou vraždu jsou stíháni i ve státě Alabama, tato vražda však nemá spojitost se střelbou v okolí Washingtonu. Zákony ve Virginii i Alabamě umožňují odsoudit oba muže k trestu smrti, zatímco ve státě Maryland, kde zřejmě stanou před soudem nejdříve, zdejší zákon takovou možnost nedává. Prokurátoři ve Virginii i v Marylandu oznámili, že mají důkazy o tom, že sedmnáctiletý John Lee Malvo byl mužem, který stiskl kohoutek odstřelovačské pušky nejméně při jedné z vražd. Bližší informace však nesdělili. Virginský prokurátor Robert Horan se domnívá, že mladík střílel v případě deváté vraždy. Při ní byla 14. října před obchodním centrem ve Fells Church ve státě Virginia zastřelena pracovnice FBI Linda Franklinová.
</TEXT>
</DOC>
<DOC>
<DOCID>LN-20021029033</DOCID>
<DOCNO>LN-20021029033</DOCNO>
<DATE>10/29/02</DATE>
<GEOGRAPHY>AMMÁN</GEOGRAPHY>
<TEXT>
Americký pracovník velvyslanectví USA v Jordánsku byl včera zavražděn poblíž svého domu v metropoli Ammánu. Lawrence Foley, pracovník americké agentury pro mezinárodní pomoc rozvojovým zemí (USAID), byl zastřelen maskovaným útočníkem ve chvíli, kdy nasedal do auta, aby odjel do kanceláře. "Jordánské bezpečnostní služby budou intenzivně pracovat na vyřešení tohoto případu a budou se snažit co nejdříve dopadnout pachatele zločinu," uvedl jordánský ministr zahraničních věcí Marván Muašír.
</TEXT>
</DOC>
<DOC>
<DOCID>LN-20021029034</DOCID>
<DOCNO>LN-20021029034</DOCNO>
<DATE>10/29/02</DATE>
<TEXT>
TEL AVIV - Na místě hotelu Palatin v Tel Avivu, kde za své návštěvy v Palestině v březnu 1927 bydlel prezident ČSR Tomáš G. Masaryk, byla včera - v den státního svátku ČR - odhalena pamětní deska. Slavnostního odhalení se zúčastnili velvyslanci České a Slovenské republiky v Izraeli a zástupci telavivské městské rady. Masaryk byl v meziválečném období jediný úřadující prezident, jenž navštívil malou židovskou komunitu v tehdejší Palestině. Dnes jsou po něm pojmenovány ulice a náměstí v Tel Avivu a v jiných městech a rovněž kibuc - Kefar Masaryk.
</TEXT>
</DOC>
<DOC>
<DOCID>LN-20021029035</DOCID>
<DOCNO>LN-20021029035</DOCNO>
<DATE>10/29/02</DATE>
<TEXT>
LOS ANGELES - Rozzuřený student zastřelil včera na univerzitě v Arizoně tři lidi, mezi nimi dvě profesorky, a pak obrátil zbraň proti sobě. Policie celou oblast uzavřela, všechny univerzitní budovy byly evakuovány. Podle svědků Robert S. Flores, kterému údajně nebylo dovoleno složit zkoušku, vešel do třídy, vytáhl pistoli a vypálil nejprve na jednu profesorku, pak na druhou a nakonec obrátil zbraň proti sobě.
</TEXT>
</DOC>
<DOC>
<DOCID>LN-20021029036</DOCID>
<DOCNO>LN-20021029036</DOCNO>
<DATE>10/29/02</DATE>
<TITLE>
Lucie Vondráčková exceluje v nastudování hry Jeana Anouilhe Skřivánek v Divadle Rokoko
</TITLE>
<TEXT>
I když Skřivánek patří mezi nejúspěšnější hry francouzského dramatika Jeana Anouilhe, padesát let od doby jejího vzniku na ní přece jen zanechalo dost výrazné stopy.
Nejde jen o to, že hra je založena v duchu francouzské tradice do značné míry na slově, ale její filozofie se dnes zdá hodně přímočará a občas i uměle předstíraná. Ukazuje se, že Anouilh byl především velmi obratný dramatik a mistr dialogu, který však někdy - zvláště, když se autor chystá sdělit nějaké věčně platné poselství, - sklouzne dokonce až do nepříjemné tezovitosti.
</TEXT>
<HEADING>
Střety obyčejných lidí
</HEADING>
<TEXT>
Nicméně příběh Jany z Arku je skutečně silnou látkou a její osud asi nepřestane dojímat ještě další generace diváků, i když ani ona stejně jako další legendy neunikne pokusům o demytizaci. Zdálo se, že tohle si uvědomil i režisér Skřivánka Zdenek Potužil, který navíc nemohl počítat s tím, že dnes bude nějak příliš rezonovat Janin zápas s mocí reprezentovanou církví. V ateistických Čechách by to bylo kontraproduktivní. Obraz církve jako uzurpátora a nositele zla je tady celkem běžný a jeho další obecné podoby nikoho příliš nevzrušují. Anouilh však také nabízí možnost vrátit legendu zpátky k člověku a režisér se jí velmi úspěšně chopil. Nejde mu tedy o svár idejí, ale spíše o střety obyčejných lidí v kritických situacích, které rodí hrdiny i přisluhovače. To nejdůležitější v inscenaci se odehrává mezi Janou, biskupem Cauchonem a králem Karlem. Ti ostatní jsou nutní spoluherci jejího příběhu, ať už stojí na Janině cestě k hranici na té, nebo oné straně. Janini odpůrci, Inkvizitor a Promotor, jsou už od autora dáni tak jednoznačně, že jejich představitelům nezbývá než určit je jednoduchými, výraznými tahy. Ke cti Václava Mareše budiž řečeno, že se v Promotorovi nikdy neuchýlí k laciné karikatuře, která se tu nabízí. Jan Vlasák má jako Inkvizitor roli exponovanější a postavil ji na kontrastu právě s Promotorovou hloupostí a slepou zuřivostí. Tváří se jako teoretik, kterému je vše lidské i politické cizí, jeho pravda je však ve zdánlivě uhlazené formě stejně nenávistná jako Promotorova. Někde mezi nimi stojí hrabě Warwick, Janin nepřítel i obdivovatel, zároveň jakýsi "objektivizující" komentátor celého příběhu, který samozřejmě vidí z anglického hlediska. Michal Dlouhý si příliš neporadil s nabízející se dvojpólností postavy, v níž se sváří válečník s anglickým gentlemanem a frakovým diplomatem. Příliš silové pojetí nejen maže nuance této obtížné role, ale zbytečně ochuzuje ironickou rovinu jinak vyvážené inscenace. Naštěstí právě s ironií umí dobře zacházet Jiří Hána jako budoucí král Karel VII., který svou infantilnost jen obratně hraje, ale i když jeho vize se Janině podobá, není ochoten se pro ni angažovat celým životem. Hána hraje Karla jako člověka racionálního, v mnohém sympatického, ale bez toho nejdůležitějšího - bez poslání. Biskupa Cauchona vytváří v duchu Potužilovy koncepce Ilja Racek jako velmi rozporuplnou postavu. Je to člověk zlomený svým kolaborantstvím s Angličany i všemi zločiny konanými ve jménu Boží pravdy, který však ještě neztratil svědomí. Jana je pro něj jakousi poslední možností, jak alespoň částečně omluvit vlastní činy. Proto ji tak zoufale chce zachránit, aby zachránil sám sebe. A právě protože i Jana musí zůstat sama sebou, se mu to nemůže podařit. Lucie Vondráčková k tomuto rozhodnutí dospěje nepateticky samozřejmě tak, jak s velkou autenticitou Janu z Arku od začátku hraje. Je skutečně křehkým skřivánkem, citlivou dívkou, mezi svými vojáky a ve válečné vřavě připomíná šťastné dítě, které se však neubrání slzám nad mrtvým nepřítelem. Hlasy, které ji volají k záchraně Francie, jsou její přirozenou součástí, není v tom nějaká nepochopitelná mystika. Vlastně to je docela obyčejná dívka, ve skutečnosti ani žádná velká charismatická osobnost. Jen prostě uvěří svému poslání, jde nekompromisně za svým cílem a obětuje mu úplně všechno. A to je ten nejoptimističtější konec Skřivánka v Rokoku.
Jean Anouilh: Skřivánek
Překlad: Eva Bezděková
Režie: Zdenek Potužil
Hudba: Daniel Fikejz
Divadlo Rokoko, premiéra 6. 10. 2002.
</TEXT>
</DOC>
<DOC>
<DOCID>LN-20021029037</DOCID>
<DOCNO>LN-20021029037</DOCNO>
<DATE>10/29/02</DATE>
<GEOGRAPHY>LONDÝN</GEOGRAPHY>
<TEXT>
Ve věku 72 let zemřel v pátek v Londýně významný irský filmový a divadelní herec Richard Harris. Podle lékařských zdrojů byla příčinou jeho úmrtí Hodgkinova nemoc - zhoubné nádorové onemocnění lymfatických uzlin. Harris se proslavil ve filmech jako Ten sportovní život (cena za nejlepší herecký výkon v roce 1963 na festivalu v Cannes), Muž jménem Kůň, Major Dundee, Cromwell (titulní role) a mnoho dalších. Naposledy se zapsal do povědomí milionů diváků, především dětí, jako profesor Brumbál ve filmovém zpracování prvního dílu Harryho Pottera. Stačil ještě natočit druhý díl, jehož premiéra se chystá a měl smlouvu i na další role v příbězích J. K. Rowlingové. "Ztratili jsme vynikajícího herce a muže velké odvahy," řekl k jeho úmrtí Clint Eastwood. Politování nad jeho skonem vyjádřil také irský premiér Bertie Ahern, který ho označil za jednoho z nejvýznamnějších umělců Irska.
</TEXT>
</DOC>
<DOC>
<DOCID>LN-20021029038</DOCID>
<DOCNO>LN-20021029038</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
T-Mobile Arena, zaplněná jako při koncertě některé ze světových rockových hvězd, byla v sobotu svědkem vyvrcholení letošních oslav čtyřicátého výročí založení skupiny Olympic. Největší český rockový "dinosaurus" na pódium přizval některé ze zpěváků, které v minulosti doprovázel (Pavla Bobka, Pavla Švába, Yvonne Přenosilovou, Petru Janů). Přivítal i hudebníky, kteří byli v 60. letech členy jeho "klasické sestavy" (kytaristu Ladislava Kleina, basistu - a textaře prvních velkých hitů - Pavla Chrastinu, bubeníka Jana A. Pacáka), oslava se však obešla bez velkých slov, nepřiměřené nabubřelosti a pamětnického slzení. Průřez čtyřicetiletým repertoárem jasně naznačil, že největší sílu dodnes mají odlehčené evergreeny ze 60. let a několik hitů z osmé dekády. O tom, že je kapela schopna oslovit nejen pamětníky svých zlatých časů, nejlépe svědčil pohled do publika: zahlédnout i třígenerační rodinnou výpravu nebyl žádný problém.
</TEXT>
</DOC>
<DOC>
<DOCID>LN-20021029039</DOCID>
<DOCNO>LN-20021029039</DOCNO>
<DATE>10/29/02</DATE>
<TITLE>
Sedmý ročník festivalu 2+4 dny v pohybu, který kříží hudbu, divadlo a výtvarné umění, se uvedením hlavního programu v Ponci a Divadlu Komedie jako by odklonil od své předchozí specifiky.
</TITLE>
<TEXT>
Festival totiž opustil předchozí působiště - městské nebo industriální prostory, které přestaly sloužit svému účelu. Organizační tým vedený Pavlem Štorkem však dělal co mohl, aby Ponec, alespoň tam, kde to bylo možné, přetvořil k obrazu 4 dnů. Architekt Kryštof Kintera natřel fasádu oprýskaného Ponce na růžovo a ozdobil ji i se vstupním schodištěm jako marcipánový dortík, do nějž se vstupovalo skrze vyříznutou obrovskou siluetu ve tvaru lidské postavy, jak jinak než v pohybu.
</TEXT>
<HEADING>
Poetická výpověď o stáří
</HEADING>
<TEXT>
Vrcholy programu se jako u hyperboly objevily na začátku a na konci. Zahájení patřilo německému choreografu Janu Puschovi, který ve třech sólech s názvem In to the Blue naznačil nové výrazové a významové možnosti digitální projekce v kombinaci s živým lidským tělem. Efektní choreografie provedené třemi různými tanečníky se zabývaly tělem - jeho formálními parametry, poznatelností či prožitkem lidského života skrze tělo. Ve spolupráci s projektem Kanadské sezony v Praze bylo uvedeno představení Somalia Yellow kanadského experimentálního souboru One Yellow Rabbit. Výpověď skutečného člověka - výtvarníka, kapitána Allana Hardinga MacKaye, o nedůstojném působení kanadské armádní mírové mise v Somálsku, byla zajímavou, ale poměrně krotkou uměleckou reflexí tragických událostí z roku 1993. Hudební skupina Velma ze Švýcarska nadchla diváky nejen svým zvukovým světem, ale i vtipně pointovanou performancí, v níž se diváci stali "obětí" hry s časem, zvukem a obrazem. Produkci 4 dnů se v letošním ročníku podařilo uvést i dvě české premiéry. V Divadle Komedie nastudoval Jan Nebeský novou hru Egona Tobiáše Je na čase, aby se TO změnilo. Skutečným vrcholem festivalu však byla česká premiéra choreografie Otázka pro příští rok Kristýny Lhotákové a Ladislava Soukupa. S Ivou Gottliebovou, paní, která se ve svých 77 letech ocitá poprvé na jevišti, vytvořili představení inspirované jejím osudem, současnými i minulými zkušenostmi. Z tanečních, pohybových obrazů a krátkých textů se skládá krajně osobní, dojemná báseň. Konfrontací mladé tanečnice a staré ženy se vysloví vše o lidském životě jakoby v jednom okamžiku. Je to okamžik, který není lehké unést. V dnešním světě ovládaném kultem mládí se Kristýně Lhotákové a Ladislavu Soukupovi podařilo autenticky a poeticky promluvit o stáří. Iva Gottliebová je skutečná hvězda, která jednou provždy vstoupila do historie taneční alternativy a přitom se mimoděk postarala o naše duše.
Vrcholy programu se jako u hyperboly objevily na začátku a na konci. Zahájení patřilo německému choreografu Janu Puschovi, který ve třech sólech s názvem In to the Blue naznačil nové výrazové a významové možnosti digitální projekce v kombinaci s živým lidským tělem. Efektní choreografie provedené třemi různými tanečníky se zabývaly tělem - jeho formálními parametry, poznatelností či prožitkem lidského života skrze tělo. Ve spolupráci s projektem Kanadské sezony v Praze bylo uvedeno představení Somalia Yellow kanadského experimentálního souboru One Yellow Rabbit. Výpověď skutečného člověka - výtvarníka, kapitána Allana Hardinga MacKaye, o nedůstojném působení kanadské armádní mírové mise v Somálsku, byla zajímavou, ale poměrně krotkou uměleckou reflexí tragických událostí z roku 1993. Hudební skupina Velma ze Švýcarska nadchla diváky nejen svým zvukovým světem, ale i vtipně pointovanou performancí, v níž se diváci stali "obětí" hry s časem, zvukem a obrazem. Produkci 4 dnů se v letošním ročníku podařilo uvést i dvě české premiéry. V Divadle Komedie nastudoval Jan Nebeský novou hru Egona Tobiáše Je na čase, aby se TO změnilo. Skutečným vrcholem festivalu však byla česká premiéra choreografie Otázka pro příští rok Kristýny Lhotákové a Ladislava Soukupa. S Ivou Gottliebovou, paní, která se ve svých 77 letech ocitá poprvé na jevišti, vytvořili představení inspirované jejím osudem, současnými i minulými zkušenostmi. Z tanečních, pohybových obrazů a krátkých textů se skládá krajně osobní, dojemná báseň. Konfrontací mladé tanečnice a staré ženy se vysloví vše o lidském životě jakoby v jednom okamžiku. Je to okamžik, který není lehké unést. V dnešním světě ovládaném kultem mládí se Kristýně Lhotákové a Ladislavu Soukupovi podařilo autenticky a poeticky promluvit o stáří. Iva Gottliebová je skutečná hvězda, která jednou provždy vstoupila do historie taneční alternativy a přitom se mimoděk postarala o naše duše.
</TEXT>
</DOC>
<DOC>
<DOCID>LN-20021029040</DOCID>
<DOCNO>LN-20021029040</DOCNO>
<DATE>10/29/02</DATE>
<TITLE>
Časně ranní nedělní jam session v předsálí Kongresového centra ALDIS ukončila osmý ročník festivalu Jazz Goes To Town.
</TITLE>
<TEXT>
HRADEC KRÁLOVÉ - Šestidenní slavnost, odehrávající se na šesti místech Hradce Králové, můžeme označit za vrchol tuzemské festivalové sezony. Rozhodující podíl na tom má pečlivá dramaturgie zkušeného jazzmana a citlivého pozorovatele jazzové současnosti, Martina Brunnera. Festival vyvrcholil dvěma závěrečnými koncerty, na nichž každé vystoupení potěšilo i poučilo. Sérii zahájilo duo rakouského rodáka kytaristy Wolfganga Munthspiela, dnes již zdomácnělého na americké scéně, a skvělé norské zpěvačky Rebeky Bakkenové. Vyvolali atmosféru "woodstockého" sbližování kdysi neslučitelných žánrů. Dalším vystoupením poněkud se vymykajícím jazzové škatulce bylo dramatickohudební pásmo jazzového konceptualisty Mikea Westbrooka a jeho zpívajícího kvarteta s dominantním zvukem cella a akordeonu a expresivní hudbou. Skvělou hudbu založenou na dialogu kytary Rudyho Linky a trubky Milese Evanse zahrálo jejich společné newyorské kvarteto. Na hlavních koncertech se představil Jaromír Honzák s česko-polskoněmeckým kvintetem a trio Martin Kratochvíl, Tony Ackerman a Imran Musa Zangi. Honzákova kapela patří k tomu málu, čím se můžeme bezpečně chlubit na evropské scéně. Jeho soubor silných individualit je příkladným dokladem jedné z cest, jak vymanit český jazz z jeho sebestřednosti. Když Kratochvíl v roce 1988 přišel se svým "novým" akustickým jazzem, vypuklo oprávněné nadšení. Dnes je pro něj tento projekt, zdá se, jen občasným koníčkem v řadě jiných zájmů.
</TEXT>
<HEADING>
Jihoafrická meditace
</HEADING>
<TEXT>
Ze tří superhvězd vystoupily dvě sólově. Miroslav Vitouš předvedl svou nedostižnou techniku na kontrabas, bezesporu smysluplně využívanou ve prospěch hudby. Jen občasné podkreslování syntezátorovými plochami se jevilo nadbytečné. Dnes již historická postava jazzového piana, Jihoafričan Abdullah Ibrahim, zahrál nepřerušovanou suitu improvizací, u nichž sám odmítal určovat původ inspirací. Vrcholně kultivovaná hudba ctila rodící se témata a zářila do prostoru melodičností a meditativností. Závěrečná prezentace big bandu basisty Davea Hollanda a jeho vynikajících sólistů na témata z alba What Goes Around zněla v živém provedení sól i souhry dechů "zdivočeleji" než na CD a názor, že se zrodil po čase opět geniální orchestr, je oprávněný.
Ze tří superhvězd vystoupily dvě sólově. Miroslav Vitouš předvedl svou nedostižnou techniku na kontrabas, bezesporu smysluplně využívanou ve prospěch hudby. Jen občasné podkreslování syntezátorovými plochami se jevilo nadbytečné. Dnes již historická postava jazzového piana, Jihoafričan Abdullah Ibrahim, zahrál nepřerušovanou suitu improvizací, u nichž sám odmítal určovat původ inspirací. Vrcholně kultivovaná hudba ctila rodící se témata a zářila do prostoru melodičností a meditativností. Závěrečná prezentace big bandu basisty Davea Hollanda a jeho vynikajících sólistů na témata z alba What Goes Around zněla v živém provedení sól i souhry dechů "zdivočeleji" než na CD a názor, že se zrodil po čase opět geniální orchestr, je oprávněný.
</TEXT>
</DOC>
<DOC>
<DOCID>LN-20021029041</DOCID>
<DOCNO>LN-20021029041</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Ministr kultury Pavel Dostál chce vládu ve středu informovat o tom, v jakém stavu se nyní nacházejí povodněmi zasažené dokumenty státních organizací a institucí spravujících kulturní dědictví. Předloží i návrh na dočasné řešení, které by zabezpečilo uložení zmrazených archivních a knihovních fondů. Koncepce záchrany zmrazených památek by měla být vládě předložena k projednání do 15. prosince. Zmrazení archivních materiálů či knih bylo jedinou možností, jak tyto často cenné věci zachránit. V mrazírnách je nyní uloženo přibližně 9000 metrů krychlových archiválií. Jejich opatrování stojí denně 60 000 korun, což by státní rozpočet přišlo ročně na 22 milionů korun. Restaurování tak rozsáhlých archivů by podle odborníků trvalo až tisíce let. Je tedy nutné určit, které zasažené dokumenty je třeba zachránit a které je možné obětovat. Také se musí rozlišit, které materiály je nezbytné udržet v papírové podobě. Pro řešení situace vznikla komise složená ze zástupců ministerstva kultury, postižených archivů, knihoven, Akademie věd ČR a Asociace muzeí a galerií. Ředitel Národní knihovny Vojtěch Balík oznámil, že se zvažují dvě varianty. Buď se vybuduje nový provoz na restaurování v mrazírnách, kde bude možné na místě rozhodovat, které dokumenty je možné vyřadit. Druhou možností je vysoušet dokumenty v Národní knihovně a ve Státním ústředním archivu.
</TEXT>
</DOC>
<DOC>
<DOCID>LN-20021029042</DOCID>
<DOCNO>LN-20021029042</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Benefiční koncert ve prospěch Právnické fakulty Univerzity Karlovy pořádá zítra v 18 hodin Spolek absolventů a přátel UK. Ve Velké aule Karolina zahraje posluchačům orchestr zobcových fléten Aulos pod vedením Václava Žilky. V programu z děl zejména barokních skladatelů vystoupí také Ilja Racek. Dobrovolné vstupné je určeno na obnovu knihovny právnické fakulty poškozené povodní.
</TEXT>
</DOC>
<DOC>
<DOCID>LN-20021029043</DOCID>
<DOCNO>LN-20021029043</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Divadlo Nablízko uvádí v A Studiu Rubín hru Jean-Paula Sartra S vyloučením veřejnosti. Premiéra nového nastudování v režii Apoleny Vynohradnykové se koná 1. listopadu, v rolích tří viníků propadlých peklu a jejich strážce se představí Lubor Šplíchal, Eva Leinweberová, Zuzana Dřízhalová a Martin Dusbaba.
</TEXT>
</DOC>
<DOC>
<DOCID>LN-20021029044</DOCID>
<DOCNO>LN-20021029044</DOCNO>
<DATE>10/29/02</DATE>
<TITLE>
Ani za šest let nenašla horní komora českého parlamentu smysl své existence
</TITLE>
<TEXT>
Věštit z výsledků prvního kola voleb do Senátu je ošidná věc. Druhé kolo příští víkend bude mít asi početnější účast (volí se i obecní zastupitelstva) a při volbě ze dvou kandidátů vzniknou nové hlasovací většiny. Zatím to vypadá zhruba následovně: lidovci o nějaké to křeslo přijdou určitě, sociální demokraté asi taky, přibrat by naopak mohli komunisté, Unie svobody a ODS. Takže posilování opozice, nevládní (ODS, KSČM) i té vládní (US-DEU)? Ani náhodou. Úvahy na téma "Co Češi tentokrát vzkázali politickým stranám" se po každých senátních volbách množí jako partyzáni po válce, jsou ale liché: při tak nízké volební účasti se dostaví hlavně přesvědčení stoupenci, kteří svoji stranu podporují ze setrvačnosti. Vyvozovat z voleb do Senátu, kam směřují spodní proudy ve společnosti, nemá cenu. Zajímavější bývá přestávka mezi oběma koly, která může naznačit, jaké sympatie vznikají mezi stranami ve sněmovně.
</TEXT>
<HEADING>
Špidla: na cestě ke strategickému bloku
</HEADING>
<TEXT>
Bylo tomu tak hned při ustavující volbě Senátu v roce 1996, kdy tehdejší šéf lidové strany Josef Lux vypověděl kandidátům ODS automatickou podporu pro druhé kolo a do roka se rozpadla Klausova vláda. Letos volby spadají na začátek nového politického cyklu, mezivolební týden ale bude hodně důležitý, protože by vládní koalice mohla ztratit nadpoloviční většinu v Senátu, což by znamenalo komplikace při instalaci sociálnědemokratického prezidenta. Těch šest dní také napoví, jestli se alespoň rýsuje domluva na pravici a zda v očích levicových předáků veřejnost už nazrála k tomu, aby jí nabídli vzájemný pakt. Komunisté s podporou sociálnědemokratických kandidátů neváhali a je hanbou ČSSD, že ona sama svoji podporu komunistům nechtěla vyloučit a v některých krajích (např. Moravskoslezském) prý už s nimi konzultuje. Pouhých třináct let od převratu by člověk čekal trochu víc studu. Napravo od Špidly je to komplikovanější: ODS na politické scéně nemá nikoho, koho by si mohla rozházet, a tak s lehkým srdcem podpořila kandidáty Koalice, ti ovšem její přízeň neopětují. U lidovců by se to snad ani nedalo čekat, co ale jednotliví kandidáti Unie svobody? Zachovají vládní loajalitu? V některých obvodech to budou mít těžké - například na Českolipsku zůstal ve hře občanský demokrat proti kandidátovi ČSSD Miroslavu Coufalovi, který už má zkušenosti z KSČ a od Sládkových republikánů. Zatímco pravice ještě nestrávila sarajevský syndrom, levice se k sobě milimetr po milimetru přibližuje. Vladimír Špidla cílevědomě legitimizuje komunisty, aby si příště mohl vybírat vpravo i vlevo. Jeho koaliční partneři tím ztrácejí cenu, pokud ale mají nějaké zásadní připomínky ke vtahování komunistů do hry, ukázněně si je nechávají pro sebe.
</TEXT>
<HEADING>
Trochu moc opraváren
</HEADING>
<TEXT>
Trestně stíhaný Vladimír Železný postoupil hned z prvního kola a postaral se o mediální poprask. V krátké historii Senátu to ale není nic nového, svých pět minut slávy si už zažili různí muži, nad kterými se pak zavřela voda: Václav Fischer, Josef Zieleniec, Petr Pithart, Michael Žantovský, nikomu se nepodařilo odstartovat ze Senátu kariéru. Skutečným odrazovým prknem do velké politiky zůstává prostě Poslanecká sněmovna. Nechce se věřit, že by Železný, zvyklý řídit velký a vlivný podnik, mohl v Senátu uspokojit své ambice. Spíš to vypadá, že se v něm schovává před policejním vyšetřovatelem. A tak dnes i jeho přispěním Senát, svými vynálezci propagovaný jako dvorana slávy české demokracie, dělá dojem odkladiště a útulku - pří vší úctě k jednotlivým senátorům. Za šest let to horní komora dopracovala k nejnižší volební účasti ve své historii (v prvním kole 24 procent). Ze začátku mohli její fandové vysvětlovat malý zájem jako dětskou nemoc ("lid ještě nerozpoznal hodnotu Senátu"), dnes už je na takové vytáčky pozdě. Předsedům Pithartovi, Benešové a znovu Pithartovi se nepovedlo ukázat, k čemu je Senát dobrý. Může navrhovat zákony, jeho bilance je ale nápadně chudá: zákon o odtajnění spisů StB, snaha omezit poslaneckou imunitu. Co dál? Vracet sněmovně zmetkové zákony smí (a vrací) i prezident nebo Ústavní soud. Senátoři často nemají co dělat a z nedostatku práce se stávají obyčejnými lobbisty za své volební obvody. Český politický systém je překonstruovaný, v řetězu pojistek jeden článek přebývá a voliči to vidí. Senát je zralý na rozpuštění. Jeho pravomoci by mohly přejít na prezidenta vybíraného v přímé volbě. Žádná partaj teď nadbytečnost Senátu nepřizná - máme přece před druhým kolem -, za týden by to už ale mohlo být snazší. Kdo si troufne první?
Trestně stíhaný Vladimír Železný postoupil hned z prvního kola a postaral se o mediální poprask. V krátké historii Senátu to ale není nic nového, svých pět minut slávy si už zažili různí muži, nad kterými se pak zavřela voda: Václav Fischer, Josef Zieleniec, Petr Pithart, Michael Žantovský, nikomu se nepodařilo odstartovat ze Senátu kariéru. Skutečným odrazovým prknem do velké politiky zůstává prostě Poslanecká sněmovna. Nechce se věřit, že by Železný, zvyklý řídit velký a vlivný podnik, mohl v Senátu uspokojit své ambice. Spíš to vypadá, že se v něm schovává před policejním vyšetřovatelem. A tak dnes i jeho přispěním Senát, svými vynálezci propagovaný jako dvorana slávy české demokracie, dělá dojem odkladiště a útulku - pří vší úctě k jednotlivým senátorům. Za šest let to horní komora dopracovala k nejnižší volební účasti ve své historii (v prvním kole 24 procent). Ze začátku mohli její fandové vysvětlovat malý zájem jako dětskou nemoc ("lid ještě nerozpoznal hodnotu Senátu"), dnes už je na takové vytáčky pozdě. Předsedům Pithartovi, Benešové a znovu Pithartovi se nepovedlo ukázat, k čemu je Senát dobrý. Může navrhovat zákony, jeho bilance je ale nápadně chudá: zákon o odtajnění spisů StB, snaha omezit poslaneckou imunitu. Co dál? Vracet sněmovně zmetkové zákony smí (a vrací) i prezident nebo Ústavní soud. Senátoři často nemají co dělat a z nedostatku práce se stávají obyčejnými lobbisty za své volební obvody. Český politický systém je překonstruovaný, v řetězu pojistek jeden článek přebývá a voliči to vidí. Senát je zralý na rozpuštění. Jeho pravomoci by mohly přejít na prezidenta vybíraného v přímé volbě. Žádná partaj teď nadbytečnost Senátu nepřizná - máme přece před druhým kolem -, za týden by to už ale mohlo být snazší. Kdo si troufne první?
</TEXT>
</DOC>
<DOC>
<DOCID>LN-20021029045</DOCID>
<DOCNO>LN-20021029045</DOCNO>
<DATE>10/29/02</DATE>
<TITLE>
Televizního senátora čekají tvrdé zkoušky
</TITLE>
<TEXT>
Navzdory všem možným výhradám ke kandidatuře Vladimíra Železného od soboty platí, že ředitel TV Nova vstoupil do české politiky. Pro jeho zaměstnavatele se to však může brzy ukázat jako příliš provokující konflikt zájmů mezi byznysem a službou veřejnosti. Chce-li Železný důsledně plnit své senátorské povinnosti, nebude mu na řízení televize zbývat čas. Bude-li se naopak plně věnovat práci v TV Nova, nebude mít dost času na Senát. V prvním případě nebudou spokojení majitelé Novy, v druhém případě voliči. Je tu i další vážná komplikace: Kritici Vladimíra Železného říkají, že se ke kandidatuře do Senátu uchýlil jen proto, aby získal imunitu. Kvůli tomu na něj teď bude soustředěná pozornost. Přitom už nebude vnímán jen jako známý televizní manažer, ale především jako veřejný činitel, který se ze všech svých činů zpovídá voličům. A to ještě v Londýně probíhá arbitráž kvůli ztrátám, které v souvislosti s TV Nova utrpěli původní američtí investoři. Bude-li muset vláda Lauderovi zaplatit nějakých pár miliard, podepíše se to i na pověsti Vladimíra Železného. Skutečné kvality senátora Železného se ukáží až po jeho odchodu z TV Nova. Teprve pak Znojemští zjistí, koho si letos vlastně zvolili.
</TEXT>
</DOC>
<DOC>
<DOCID>LN-20021029046</DOCID>
<DOCNO>LN-20021029046</DOCNO>
<DATE>10/29/02</DATE>
<TITLE>
Jak ovlivní "volební víkend" složení Senátu?
</TITLE>
<TEXT>
První kolo senátních voleb přineslo několik překvapení. Kromě historicky nejnižší účasti, která se po předchozím poklesu ve volbách do sněmovny trochu čekala, je to zejména vzestup nezávislých a velké postupové zisky ODS. Občanská demokratická strana, nejistá a rozháraná, vstupovala do senátního boje se šesti uvolněnými mandáty. Pokud se ve druhém kole nestane nic výjimečného, měla by tyto posty nejen obhájit, ale i nějaké přidat. Pro poměry sil v Senátu to bude velmi důležité. Mandáty ODS, získané nad povinných šest na úkor lidovců, unionistů a ČSSD, by totiž mohly narušit nadvládu vládní koalice. Nic ale ještě není jasné. Vladimír Špidla už vyzval voliče ČSSD, aby tam, kde nepostoupili socialisté, dali hlasy vládním stranám nebo nezávislým. Stejná doporučení lze čekat od unionistů a lidovců, komunisté už podpořili ČSSD. Na obzoru se tak znovu rýsuje jednotná "fronta všech proti ODS", jak to po ukončení sobotního prvního kola nazval Václav Klaus. Závěrečné senátní klání proběhne souběžně s komunálními volbami. Všeobecně se proto čeká větší volební účast, což by ODS také nemuselo vyhovovat. Je pravda, že komunální politice suverénně vévodí nezávislí a že ODS v poslední době ztrácela. Ale postavení ODS v regionech patřilo v posledních letech ke stabilně nejsilnějším. Komunální volby jsou úplně jinou volbou než výběr senátorů. Hlasuje-li se však spolu, je dobře možné propojení obojího. S jistou rezervou tak lze říci: jestliže Klausova strana obhájí, či dokonce posílí své komunální pozice, bude se radovat i ve volbách do Senátu. Pro vládní koalici by to byla první vážná porážka.
</TEXT>
</DOC>
<DOC>
<DOCID>LN-20021029047</DOCID>
<DOCNO>LN-20021029047</DOCNO>
<DATE>10/29/02</DATE>
<TITLE>
Prezident oceňoval hrdiny a umělce
</TITLE>
<TEXT>
Prezident Havel včera, jako každoročně v den oslav vzniku samostatné republiky, rozděloval řády a medaile. Letos jich bylo sedmdesát sedm. Prezidentský výběr byl značně poznamenán tím, že v případě Václava Havla šlo o poslední 28. říjen, kdy o vyznamenaných rozhodoval. Vedle nesporných osobností, jejichž zásluhy jsou mimo pochybnost, může Václav Havel čelit i podezření, že někoho vyznamenal z osobních důvodů. Vedle osob, které se staly předmětem diskusí, však byli oceněni váleční hrdinové, členové hasičských, záchranářských a policejních sborů, jejichž statečnost se projevila při letošních povodních. Právě tito lidé naplňují ideu oceňování význačných osobností v den oslav založení republiky. S výběrem prezidenta Havla nemusíme souhlasit a nemůžeme ho změnit. O čem ale můžeme diskutovat a co můžeme změnit, je způsob, jakým jsou vyznamenaní vybíráni. První a poslední slovo má dnes hlava státu. Jeho následovník na tom bude pravděpodobně stejně. Ale další, doufejme že přímo volený prezident, to bude jiná. Udělejme něco pro to, aby se neopakovala letošní povážlivá situace, kdy prezident vyznamenal vrchního policistu země jen za to, že dělá svou práci (a přitom řada lidí si myslí, že špatně). Neměli bychom se zbavovat možnosti důstojně vyzdvihnout ty, kteří si to opravdu zaslouží. Ale ani připustit devalvaci státního vyznamenání.
</TEXT>
</DOC>
<DOC>
<DOCID>LN-20021029048</DOCID>
<DOCNO>LN-20021029048</DOCNO>
<DATE>10/29/02</DATE>
<TITLE>
...a tak se připravme na to, že příští hlavou státu bude Soňa Polonyiová nebo Kenny, jeden z hrdinů South Parku.
</TITLE>
<TEXT>
Vladimír Železný je jediný senátor, který tentokrát vzešel z prvního kola voleb. Jeho drtivý volební úspěch ukazuje, že jediná, pro politika opravdu důležitá věc je být dost často v televizi. Samozřejmě nechci zpochybňovat zcela mimořádnou kvalifikaci pana ředitele Železného pro výkon funkce senátora či jakékoli jiné politické funkce v ČR roku 2002 vůbec. Jde o člověka nadprůměrně vzdělaného a jeho osobnostní charakteristiky jsou na českou politickou scénu jakoby předem připravenou výstrojí. Přímost, pravdomluvnost a čestnost pana Železného je až příslovečná - jejím nejlepším příkladem je už samo získání licence pro intelektuální, téměř vzdělávací televizní projekt a jeho rychlá proměna v Novu, jak ji známe a máme rádi. Podobně je celé veřejnosti známá neochvějná poctivost Vladimíra Železného, nejlépe patrná v obchodních vztazích s panem Ronaldem Lauderem. Je tedy očividné, že se doktor Železný do české politiky hodí, bude její ozdobou, a při vstupu do exekutivy by mohl dokonce zastínit věhlas některých byvších armádních zásobovačů z řad KDU-ČSL. Jemné ekonomické dovednosti, které mu dovolily vybudovat Novu, by v aplikované politice mohly přinášet marži i desítek tisíc procent. Přesto však jeho zvolení neindikuje, že by se úvahy znojemských voličů před vhozením lístků do uren ubíraly právě touto cestou. Účast v senátních volbách na Znojemsku svědčí o něčem jiném. V celé České republice byla průměrná volební účast asi 24 %, na Znojemsku, kde přišel, kandidoval a v prvním kole zvítězil ředitel Novy, volilo třicet sedm procent oprávněných voličů... Přes výše uvedený popis politického talentu pana Železného nikoho nepřekvapím konstatováním, že jako politik je ředitel TV Nova naprostý začátečník a není členem žádné strany. Kandidoval sice s podporou ODS, ale jeho vazby na ni rozhodně nebudou tak silné jako u jejích čelných funkcionářů, proto bude jeho faktická moc nižší. A stran motivace novopečeného senátora Železného skálopevně a neochvějně hájit proti pražským centralistům zájmy Znojemska si dovolím býti velmi, velmi rezervovaným. Takže zjevně jediným důvodem masové volební účasti na Znojemsku - a to nejen ve srovnání se zbytkem ČR - i přesvědčivého vítězství Vladimíra Železného je fakt, že tento kandidát je často v televizi... Zvolení Vladimíra Železného vypovídá o vysokých intelektuálních kvalitách elektoriátu. Ale navíc může posloužit i jako podnět k zamyšlení, zda nebudou vhodnými kandidáty na příští hlavu naší země Soňa Polonyiová či Kenny ze South Parku. Náročná kritéria politické kariéry evidentně splňují. Jsou často k vidění v televizi.
</TEXT>
</DOC>
<DOC>
<DOCID>LN-20021029049</DOCID>
<DOCNO>LN-20021029049</DOCNO>
<DATE>10/29/02</DATE>
<TEXT>
Kořením prozatím každých senátních voleb jsou exotičtí kandidáti tedy "slavní" představitelé stran, jejichž vliv je měřen na úrovni statistické chyby, případně lidé, kteří s politikou dosud neměli nic společného. Mohou samozřejmě přesvědčit a uspět (Železný, Mejstřík), nebo propadnout. Oběma zmíněným pánům bezpochyby pomohlo, že jsou veřejně známí díky médiím. Nejhorší výsledky kupodivu neměli "exoti" známí svými nikoli normálními názory a třeba negativně proslulí (Cibulka, Bok, pekař Pecka), ale zcela neznámí kandidáti marginálních stran (negativní rekordman Eduard Katzer získal na Praze 1 jen 40 hlasů) nebo recesistů (balbínovci). Například jeden z normalizačních kmotrů československé pop-music Petr Hannig dostal víc hlasů než projaderný lobbista, ekolog a bývalý poradce bývalého ministra Grégra Jiří Hanzlíček. Sledujeme-li spodní část výsledkové listiny dle stranického klíče, je suverénně nejhorší Strana venkova - Spojené občanské síly, její kandidáti byli bez zaváhání vždy poslední. Nechtěný vtip se pak povedl komunistickým voličům v obvodě Praha 1: dali básníkovi Karlu Sýsovi orwellovských 1984 hlasů. Bingo!
</TEXT>
</DOC>
<DOC>
<DOCID>LN-20021029050</DOCID>
<DOCNO>LN-20021029050</DOCNO>
<DATE>10/29/02</DATE>
<TITLE>
Projev prezidenta ČR Václava Havla ke státnímu svátku 28. října ve Vladislavském sále Pražského hradu
</TITLE>
<TEXT>
Dámy a pánové, vážení přítomní, od doby, kdy veliké povodně zničily tisícům našich spoluobčanů jejich domy, hospodářská stavení, dílny, obchody, podniky, zahrady a polnosti a nám všem kus naší domoviny, kladu si s novou naléhavostí otázku, co je to vlastně domov.
Co je to tedy domov? Snad by se dalo velmi obecně říct, že domovem rozumíme prostě to, co je nám bližší než něco jiného. Chceme-li být o něco konkrétnější, pak asi řekneme, že domov je místo, kde žijeme. Náš byt či dům je nám bližší než třeba dům našeho souseda či starosty či senátora. Ulice, v níž náš dům stojí, je nám zajisté bližší než nějaká neznámá ulice na druhém konci města; v té své jsme prostě zakotvenější, lépe ji známe, zvykli jsme si na ni, lépe rozumíme jejímu životu. Bližší než jiné končiny naší země je nám pochopitelně vesnice, městská část, město či kraj, v nichž jsme se narodili či vyrostli nebo kde delší dobu pobýváme. A posléze i celá naše země - byť bychom ji neměli ani pořádně procestovánu a milovali naopak cestování po světě - je nám přeci jen nakonec bližší než nějaká vzdálená země, kde je velmi jiná krajina, velmi jiné podnebí i velmi jiný život. I naše národní hymna odpovídá na otázku, kde je náš domov, především popisem místa, kde žijeme. Jakkoli je místo - přemýšlíme-li o významu slova domov - tím prvním, co nás napadá, není asi tím nejdůležitějším či posledním. Tím jsou nepochybně lidské bytosti, které dotyčné místo po staletí vytvářely, které je dodnes tvoří, které je obývají, s nimiž je sdílíme. V tomto smyslu jsou naším domovem především různé užší či širší okruhy lidí a lidských pospolitostí, které nás obklopují, jako například naše rodina, naši přátelé, naši sousedé, naši spolupracovníci či naši souvěrci, prostě ti, k nimž něco osobního cítíme, s nimiž se osobně známe, s nimiž jsme si nablízku, s nimiž sdílíme určité zkušenosti, hodnoty, zážitky, názory, záliby. Jsou ovšem i širší společenství, jež nám jsou bližší než jiná. Žádný z nás nezná například osobně všechny občany České republiky nebo všechny, kteří v ní nalezli nový domov, a přesto jsou většině z nás bližší než občané jiných států. Důvod je jasný: sdílíme společnou historii, mluvíme týmž jazykem, máme společnou kulturu, společné tradice, společné archetypální modely chování, návyky, symboly, radosti, oblíbená místa, druh humoru, střediska duchovní sebereflexe. Ale ani to není všechno. Slovákovi jako tomu, kdo je nám nejbližší, Rakušanovi, Polákovi či Němci jakožto našim sousedům, Francouzovi nebo Britovi jakožto Evropanům rozumíme v mnoha ohledech asi víc než třeba Číňanovi či Somálci, aniž to znamená cokoli jiného než to, že Znojmo je blíž Bratislavě či Vídni než Pekingu. Kde tedy vlastně končí blízkost a začíná dálka, kde končí domov a začíná cizina? Jak patrno, domov nemá žádné ostré a jednoznačné hranice, nemá svůj absolutní začátek či absolutní konec, má více rovin, vždy záleží především na hledisku či měřítku, jež uplatňujeme. To všechno platí samozřejmě dvojnásob dnes, v éře, kdy se dík civilizačnímu rozmachu posledních desítiletí stírají všechny druhy hranic a svět se stává stále otevřenější. Proto tak, jako je náš dům pevně vklíněn do naší ulice a jeho obyvatelé sdílejí s ostatními její život a tak, jako je naše ulice organickou součástí našeho města, propojenou s jeho jinými částmi týmž základním nervovým systémem, krevním oběhem či touž výměnou látkovou, je i náš stát součástí širší lidské pospolitosti. Ba dokonce ani celý náš kontinent není žádným světem o sobě či pro sebe, protože takové uzavřené světy už neexistují. Nebylo tomu tak vždycky v lidské historii, možná tomu tak nebylo dosud nikdy. Ale v dnešním světě, obetkaném miliony spojů, jimiž proudí informace, předměty, vymoženosti, vlastnické vztahy, peníze, zvyky, kulturní hodnoty a samozřejmě i lidé, je třeba chápat i tuto planetární dimenzi domova. Co z toho vyplývá? Řekl bych, že jedna důležitá věc: nemůžeme se jen radovat ze všech výhod, které soudobý civilizační vývoj přináší, ale musíme přijímat i zvýšenou míru naší spoluodpovědnosti za obecný stav věcí a odvážně tuto spoluodpovědnost promítat do svého počínání. Nedávné povodně uvolnily velký náboj solidarity, který dříme v naší společnosti a čas od času - obvykle tváří v tvář velkému nárazu vnější nepřízně - se projeví v míře, které se my sami často divíme. Ale tyto povodně nám ukázaly i něco dalšího: velký potenciál mezinárodní solidarity a možnost nebývale rychlé pomoci i z míst relativně vzdálených. Za tuto pomoc jsme samozřejmě vděčni. Neměli bychom ji však chápat jen jako projev něčího soucitu či dobré povahy, ale jako malou součást velkého pohybu k obecné lidské vzájemnosti, jež je tím jediným, co dnešnímu světu zbývá, nemá-li to s ním dopadnout špatně. Dámy a pánové, zanedlouho se bude v Praze hovořit i rozhodovat o velmi důležitých věcech dnešního světa. Budou se tu - byť třeba nepřímo - vyjasňovat politické a bezpečnostní vztahy uvnitř euroatlantického civilizačního prostoru, vztahy tohoto prostoru k jiným částem světa, bude tu řeč o způsobu obrany lidstva proti různým novým typům ohrožení, jakož i o tom, jak by mohl a měl euroatlantický svět v tomto směru jednat. Jak patrno, náš užší domov - Česká republika - se na chvíli stane důležitým ohniskem sebereflexe našeho domova v širším slova smyslu, tedy celého takzvaného západního světa, a nepřímo i ve smyslu nejširším, totiž celé naší planety. Možnost pořádat první takovéto setkání za bývalou železnou oponou, stejně jako náš blížící se vstup do Evropské unie, který, jak pevně věřím, získá široký souhlas našich občanů, dokládají nejen, že přijímáme širší svět rovněž jako svůj domov se vším dobrým i špatným, co z toho vyplývá, ale že se to začíná o nás obecně vědět. Vážení přítomní, jsem hrdý na dobré jméno, které si naše republika v éře svobody vydobyla, jsem hrdý na ty své spoluobčany, kteří dokázali v minulosti čelit totalitním režimům, i na ty, kteří svými úspěchy v nejrůznějších oblastech života, poznání a tvorby obohacují náš společný život a šíří dobrou pověst naší země ve světě. Mám tu čest už podvanácté v tento den některé z nich vyznamenat. Jejich životní či pracovní výkony - jako zdroje měřítek, příkladů a inspirace jsou neodmyslitelnou součástí toho z našich domovů, který má dnes svátek. Děkuji vám za pozornost.
</TEXT>
</DOC>
<DOC>
<DOCID>LN-20021029051</DOCID>
<DOCNO>LN-20021029051</DOCNO>
<DATE>10/29/02</DATE>
<TITLE>
Drama v Moskvě: skončil zásah proti teroristům úspěchem?
</TITLE>
<HEADING>
NE
</HEADING>
<TEXT>
Včera, kdy mne LN požádaly o můj názor na události v Moskvě, ještě nebylo zřejmé, kolik z rukojmích čečenských ozbrojenců zemřelo, či kolik zůstane invalidy. Již nyní ale můžeme vyslovit některé závěry. Za prvé: Bez ohledu na stálé výhružky ze strany teroristů nebyly tajné služby schopné předjímat akci blízko centra Moskvy a zabránit jí. Za druhé: Blesková operace na osvobození rukojmích vyvolala téměř nadšení nejen iniciátorů, ale i veřejnosti včetně zahraničních státníků. Zdůrazňovalo se, že zahynulo méně než 20 procent rukojmích, což má znamenat jasný úspěch. Je to poněkud podivná, pokud ne přímo cynická reakce. Za třetí: Náš prezident osobně kontroloval situaci. V proslovu k národu poprosil, jak se zdálo upřímně, o odpuštění, že se nepodařilo zachránit všechny lidi. Nepochopení ale vyvolává, že hlava státu vyslovila horoucí ódy na speciální jednotky. Ty vyplnily úkol, který je jediným smyslem jejich vzniku. A pak vyšlo najevo, že nejméně 115 lidí zahynulo na otravu plynem - a to i kvůli nedostatečné první pomoci. Mysleli předem na tuto pomoc ti, kteří vydali rozkaz k útoku? Urážlivým opomenutím v prezidentově řeči je, že v ní chybí poděkování civilistům, kteří šli sami do doupěte teroristů. Bez samopalů, masek, jen s kamerou, potravinami, léky. Pravda, nebyli z vládního týmu, ale jako první by si zasloužili medaili za odvahu.
</TEXT>
<HEADING>
Jednání jsou nutná
</HEADING>
<TEXT>
Hluboce mě znepokojuje jedna okolnost. Jeden z hlavních cílů terorismu je dosáhnout toho, že nám bude bezpečnost dražší než svoboda. Taková změna v podstatě demokratické společnosti hraje do rukou i těm silám, které se po konci boje dvou světových systémů začaly bát, že se staly zbytečnými. Ruský prezident včera oznámil, že přikázal zostřit boj s terorismem. Jako by nebylo očividné, že k tragédii a obětem přispěla i jím vyhlášená vojenská kampaň v Čečensku, jejíž konec je v nedohlednu. Myslím, že se tam s někým budeme muset domluvit alespoň o částečných krocích podobných těm, které v Moskvě vyjednával vůdce Svazu pravých sil Boris Němcov - za každý den míru bude propuštěno několik rukojmích. Škoda, že se nepodařilo tuto možnost uskutečnit - možná bychom se pak obešli bez mrtvých a prezident bez nutnosti prosit o prominutí.
Hluboce mě znepokojuje jedna okolnost. Jeden z hlavních cílů terorismu je dosáhnout toho, že nám bude bezpečnost dražší než svoboda. Taková změna v podstatě demokratické společnosti hraje do rukou i těm silám, které se po konci boje dvou světových systémů začaly bát, že se staly zbytečnými. Ruský prezident včera oznámil, že přikázal zostřit boj s terorismem. Jako by nebylo očividné, že k tragédii a obětem přispěla i jím vyhlášená vojenská kampaň v Čečensku, jejíž konec je v nedohlednu. Myslím, že se tam s někým budeme muset domluvit alespoň o částečných krocích podobných těm, které v Moskvě vyjednával vůdce Svazu pravých sil Boris Němcov - za každý den míru bude propuštěno několik rukojmích. Škoda, že se nepodařilo tuto možnost uskutečnit - možná bychom se pak obešli bez mrtvých a prezident bez nutnosti prosit o prominutí.
</TEXT>
</DOC>
<DOC>
<DOCID>LN-20021029052</DOCID>
<DOCNO>LN-20021029052</DOCNO>
<DATE>10/29/02</DATE>
<TITLE>
Drama v Moskvě: skončil zásah proti teroristům úspěchem?
</TITLE>
<HEADING>
NE
</HEADING>
<TEXT>
Drama v moskevském paláci kultury skončilo úspěšným zásahem ruských speciálních jednotek. Takové ohlasy alespoň prozatím převládají v Rusku i v zahraničí. Opravdu se jedná o šťastný konec, a to nejen s ohledem na stále stoupající počet obětí? Je zřejmé, že začátek teroristického aktu je třeba hledat dříve než ve středečním večeru, kdy se skupina ozbrojenců pomocí více než osmi set rukojmích pokusila dosáhnout konce čečenské války. V reakci na tento požadavek se v Rusku ozývaly různé hlasy, poukazující tu na nemožnost splnění tohoto požadavku v určené době, tu na skutečnost, že v Čečensku žádná válka neprobíhá. Oficiální mediální linie posledních měsíců druhý názor potvrzuje.
</TEXT>
<HEADING>
Rub a líc
</HEADING>
<TEXT>
Do Čečenska totiž z Moskvy opravdu proudí nemalé finance, dochází k postupné obnově místních orgánů a infrastruktury a podle nedávného sčítání lidu dokonce v Čečensku žije přes milion obyvatel, tedy více než kdykoli předtím. Skutečnost má ale ještě druhou tvář. Moskvou dosazení úředníci - o politicích nemůže být řeč hledí především na vlastní prospěch a svou nečinnost zdůvodňují nedostatkem financí. Výsledek sčítání lidu je frapantním potvrzením faktu, že situace v malé severokavkazské republice zdaleka není stabilizována a že její mediální obraz má s realitou málo společného. Podobně se koneckonců vyjádřili i moskevští teroristé, jejichž pohnutkám se člověk znalý situace v Čečensku nemůže divit, jakkoli je jejich čin nepřijatelný a neospravedlnitelný. Středečnímu obsazení moskevského dějiště muzikálu Nord-Ost předcházelo téměř deset let anarchie v Čečensku, soustavně podněcované ruskými tajnými službami a ústící ve dvě krvavé války. Úspěšnost sobotního zásahu lze posuzovat z několika stran. Velké množství osvobozených rukojmí je zajisté úspěch zejména s ohledem na četné obavy, že při likvidaci teroristů budou použity podobné metody jako dříve v Buďonnovsku či Pěrvomajském. Stále ale zůstává nezodpovězeno několik klíčových otázek. Jak se zhruba šedesát po zuby ozbrojených osob mohlo do paláce kultury dostat? Jakou roli měly či mohly při přípravě teroristického útoku sehrát ruské tajné služby? Proč již v úterý začala kontrola v Moskvě žijících Čečenců, respektive prověřování, zda se opravdu nacházejí v nahlášeném místě bydliště? Ruští občané nyní napjatě očekávají reakci, která s ohledem na dosavadní rétoriku Kremlu nemůže být jiná než rázná a nekompromisní. Rusko má ale rovněž další možnost skoncovat se zabíjením v Čečensku, protože moskevské události tuto malou republiku opět dostaly na přední strany světových i ruských médií. Cesta k mírovým rozhovorům se sice neotevřela o mnoho více, nicméně rázné odsouzení teroristického útoku čečenským prezidentem Maschadovem by mohlo být pověstnou jiskřičkou naděje.
</TEXT>
<HEADING>
Čekání na mír
</HEADING>
<TEXT>
Moskva bude zajisté prezentovat zoufalý čin, nesoucí rukopis nechvalně známého čečenského polního velitele Šamila Basajeva, jako součást celosvětového islámského komplotu. Samotní Rusové se obávají, že je čeká izraelský scénář, podle kterého k teroristickým útokům může docházet kdykoli a kdekoli. Moskevský teroristický útok vede jednoznačně k poznání, že Rusko musí neprodleně začít jednat s legitimně zvolenými představiteli Čečenska a společně s nimi hledat politické řešení konfliktu. Ještě dříve je však třeba udělat jeden mnohem důležitější krok: Dokud se totiž ruští vojáci nenaučí v Čečensku chovat jako lidé a nadále budou terorizovat civilní obyvatelstvo, je izraelský scénář bohužel velmi pravděpodobný, protože lety válek zdecimovaný a soustavně ponižovaný národ už pomalu opravdu nemá co ztratit.
Moskva bude zajisté prezentovat zoufalý čin, nesoucí rukopis nechvalně známého čečenského polního velitele Šamila Basajeva, jako součást celosvětového islámského komplotu. Samotní Rusové se obávají, že je čeká izraelský scénář, podle kterého k teroristickým útokům může docházet kdykoli a kdekoli. Moskevský teroristický útok vede jednoznačně k poznání, že Rusko musí neprodleně začít jednat s legitimně zvolenými představiteli Čečenska a společně s nimi hledat politické řešení konfliktu. Ještě dříve je však třeba udělat jeden mnohem důležitější krok: Dokud se totiž ruští vojáci nenaučí v Čečensku chovat jako lidé a nadále budou terorizovat civilní obyvatelstvo, je izraelský scénář bohužel velmi pravděpodobný, protože lety válek zdecimovaný a soustavně ponižovaný národ už pomalu opravdu nemá co ztratit.
</TEXT>
</DOC>
<DOC>
<DOCID>LN-20021029053</DOCID>
<DOCNO>LN-20021029053</DOCNO>
<DATE>10/29/02</DATE>
<TITLE>
Nejaktivnější evropská sopka chrlila popel a kamení do výše 200 metrů l Láva zničila několik budov
</TITLE>
<TEXT>
Speciální letouny pro boj s požárem byly nasazeny v okolí sopky Etny. Lávové jazyky již zapálily nejen několik piniových hájů, ale ohrožují i některé lyžařské resorty.
ŘÍM - Mohutnými erupcemi popelu a kamení až do výše 200 metrů a výronem lávy se v neděli na jihu Itálie probudila k životu nejaktivnější evropská sopka Etna. Láva již zapálila několik piniových hájů a zničila několik budov a řadu sloupů lyžařských vleků. Včera však nebyly hlášeny žádné oběti na lidských životech ani zranění. Nejvíce ohroženo je městečko Linguaglossa (v překladu "velký lávový jazyk") se 6000 obyvateli. Úřady zde na dva dny uzavřely místní školy, nicméně kostel zůstal otevřen, aby se věřící mohli modlit za odvrácení zkázy. "Co k tomu mám říct? Jen se na to podívejte. Krvácí mi srdce," říká starosta populárního zimního letoviska Linguaglossy Felice Stagnitta. Záchranné týmy včera nasadily do boje s přírodními živly speciální letouny, které mají hasit požáry způsobené postupujícími proudy lávy, popřípadě tyto žhavé jazyky zchladit a zastavit. Jak oznámil italský ústav pro geofyziku a vulkanologii, probuzení Etny doprovázela série menších zemětřesení, která postihla především východní oblasti Sicílie a jihovýchodní části Apeninského poloostrova. Celkem bylo zaznamenáno na 100 otřesů o síle od 1,1 do 3,5 stupně Richterovy stupnice. Podle italské agentury ANSA láva vytéká z kráteru ve výšce asi 2300 až 2500 metrů ve třech velkých jazycích. V nižších polohách lávové výrony podle agentury zaznamenány nebyly. Největší výron lávy ohrožuje oblíbenou turistickou oblast Piano Provenzana.
</TEXT>
<HEADING>
Catanie je pokrytá popelem
</HEADING>
<TEXT>
V Catanii bylo svoláno mimořádné zasedání zástupců civilní obrany. Místní letiště zůstává uzavřeno a lety jsou odkloněny do sicilského hlavního města Palerma. Starosta Catanie Umberto Scapagnini však ujistil 330 tisíc obyvatel města, že žádné nebezpečí nehrozí. Po více než 15 hodinách po prvních erupcích se nad Etnou vysokou 3350 metrů držel obrovský tmavý mrak podobající se hřibu. Napilno měli během včerejšího dne také metaři v Catanii i na dalších místech s odklízením obrovského množství popelu. K poslední velké erupci Etny došlo v roce 1992, ale velmi aktivní byla také v červenci a srpnu loňského roku.
V Catanii bylo svoláno mimořádné zasedání zástupců civilní obrany. Místní letiště zůstává uzavřeno a lety jsou odkloněny do sicilského hlavního města Palerma. Starosta Catanie Umberto Scapagnini však ujistil 330 tisíc obyvatel města, že žádné nebezpečí nehrozí. Po více než 15 hodinách po prvních erupcích se nad Etnou vysokou 3350 metrů držel obrovský tmavý mrak podobající se hřibu. Napilno měli během včerejšího dne také metaři v Catanii i na dalších místech s odklízením obrovského množství popelu. K poslední velké erupci Etny došlo v roce 1992, ale velmi aktivní byla také v červenci a srpnu loňského roku.
</TEXT>
</DOC>
<DOC>
<DOCID>LN-20021029054</DOCID>
<DOCNO>LN-20021029054</DOCNO>
<DATE>10/29/02</DATE>
<GEOGRAPHY>MONAKO</GEOGRAPHY>
<TEXT>
Monacké knížectví opět s nadějí naslouchá, zda nezazní svatební zvony. Po boku následníka trůnu prince Alberta se objevila krásná blondýna a množí se spekulace, že jde o něco víc než o pouhé přátelství. Záhadnou ženou je americká atletka - tyčkařka Alicia Warlicková - a naposledy prince doprovázela na charitativním večeru v newyorském exkluzivním hotelu Waldorf-Astoria. Jak uvedl internetový magazín Hello, Alicia se s Albertem přátelí už od atletického mítinku v Monaku v roce 2000, poslední měsíc je ale média začínají spojovat poněkud víc. "Ano, jsem ráda v jeho společnosti," odpovídá na všetečné otázky atletka.
</TEXT>
</DOC>
<DOC>
<DOCID>LN-20021029055</DOCID>
<DOCNO>LN-20021029055</DOCNO>
<DATE>10/29/02</DATE>
<TEXT>
Když člověk včas neopustí svůj svět, začne on opouštět jeho. Pozoruju to na každém metru života. A všecko se zároveň kazí. Chtěli jsme si s paní V. zajít do Malostranské kavárny: podívat se, jak teď vypadá. Ale ona neexistuje! Místo ní je tam restaurace a bar jménem SQUARE. Proč, to si domyslíte. Ten cizinec nebo české ... cosi beze smyslu pro místo a ducha všecko přestavěl, takže je to cizí. Staré jsou jen bílé fotely z umělé hmoty na chodníku před domem, jelikož připluly asi s povodní: bílé fotely na dlažbě Malostranského náměstí, koho by to mohlo napadnout? Vešli jsme a sedli si, a tu jsem ucítil jakési temné, zlověstné dunění, jaké zachvívá člověku vnitřnostmi. Někdo ve sklepení dělal rány. Zeptal jsem se číšníka, co to je. Řekl, že hudba, ale žádná nebyla slyšet. Zeptal jsem se, dá-li se to zrušit, ale on řekl, že majitel to tak chce. Dáme si kávu jinde, rozhodli jsme se a opustili restaurant Škvár. Prošli jsme Kampou. Rozhodli jsme se dát si tu kávu v příjemné Savoyi, kde jsme naposledy byli s Jiřím Kolářem, který se tu scházel s přáteli, když se vrátil z Paříže. Ale secesní kavárna Savoy neexistuje, víte o tom? Je z ní turistická restaurace. Budova je v lešení, proto nad vchodem mají veliký nápis OPEN. Proč, to si domyslíte. Ale já bych tam teď s potěšením četl raději NYITVA, jak v Budapešti. Já v cizích zemích rád cítím, že jsem v cizí zemi! Hned u vchodu nás odradily vztyčené ubrousky na stolech a prázdnota. Kavárnu zatlačili do jednoho kouta, skládá se ze šesti úzkých stolků v jedné řadě, jsou šedesát centimetrů od sebe, vypadá to jak ve vagóně. Tu kávu jsme si však dali. "Myslíš, že by sem dneska Kolář šel?" zeptal jsem se paní V. Káva byla dobrá, ale museli jsme poslouchat, co si povídají lidé sedící šedesát centimetrů od nás vpravo i vlevo. A s jakýmsi úsilím musel jsem hlavu odvracet od obrazovky na stěně, kde běhaly abstraktní barevné fleky. Všecko je proti tichu a zamyšlení. Ne, sem nechoďte, nejste-li cizinec, jemuž je jedno, kde je jako doma. Pro mne je tu ZÁRVA. Přemýšlívám někdy, s pochybou o pravdě, zda vlastnictví něčeho výnosného musí tak kalit vlastníkův rozum a ničit jeho vkus i stud. A dneska uvažuju ještě i nad něčím vážnějším. Je svátek našeho státu, jemuž prvně v dějinách snad nic nepřátelského nehrozí. Možná proto ho lidé tak nevnímají, necení si ho, a proto někteří se ho po částech, dům za domem, ulici za ulicí vzdávají. Jestli ano, tak ať. Co mně je už do toho! Že se všecko zhoršuje, pravil jsem na začátku. Ale cestou zpátky v tramvaji nás mladí lidé pustili sednout. Což se mi teď stává často. Ale to zas může znamenat, že se zhoršuju já.
</TEXT>
</DOC>
<DOC>
<DOCID>LN-20021029056</DOCID>
<DOCNO>LN-20021029056</DOCNO>
<DATE>10/29/02</DATE>
<TEXT>
Silvie. Základem jména Silvie, Sylva či Silvína je latinské silva neboli "les". Jméno lze přeložit jako "lesní žena". V církevním kalendáři má svátek Narcis. Jméno je řeckého původu a je totožné s názvem květiny. Později se toto označení stalo synonymem čehosi prchavého či blízkého zhynutí. Patronem jména je jeruzalémský biskup Narcis, který žil v letech 100 až 212 našeho letopočtu.
</TEXT>
</DOC>
<DOC>
<DOCID>LN-20021029057</DOCID>
<DOCNO>LN-20021029057</DOCNO>
<DATE>10/29/02</DATE>
<TITLE>
Zlepšení celkové ekonomické situace a zhoršení osobních příjmů očekávají spotřebitelé podle Českého statistického úřadu. Agentura STEM/MARK tvrdí, že spotřebitelé po povodních skončili v hlubokém pesimismu.
</TITLE>
<GEOGRAPHY>PRAHA</GEOGRAPHY>
<TEXT>
Povodně zlomily spokojenost Čechů se svojí ekonomickou situací. Během prvního pololetí letošního roku index celkové spokojenosti - ICS mírně vzrůstal. Vinou srpnových katastrofálních záplav došlo podle agentury STEM/MARK k průlomu. Mírně optimistické hodnocení společensko-ekonomického klimatu se náhle změnilo na hluboce pesimistické. To se podle agentury promítlo i do chování spotřebitelů. Nepříznivý vývoj maloobchodních tržeb během srpna - meziroční propad o 5,5 procenta - dává studii do určité míry za pravdu. Maloobchodní řetězce už tradičně jakoukoli změnu spotřebitelského chování popírají. "Náš sortiment jsou potraviny a ty patří mezi nezbytné zboží - žádný pokles zájmu nebo změnu sortimentu, po kterém je poptávka, neevidujeme," uvedl marketingový ředitel maloobchodního řetězce Delvita Miguel van Bussel. "Výhodné nákupy za nízké ceny ale stále hrají u našich zákazníků prim," dodal. Údaje o tržbách ovšem odmítl zveřejnit. Podobnou zkušenost popisuje i konkurence. "Spotřebitelské chování se krátce - v horizontu několika dní změnilo během povodní. Lidé v panice nakupovali zásoby," řekla tisková mluvčí hypermarketu Carrefour Jana Havlíčková. "Dneska už jsou nákupy plus minus srovnatelné se stejným obdobím loňského roku," dodala.
</TEXT>
<HEADING>
ČSÚ hlásí zlepšení i zhoršení
</HEADING>
<TEXT>
Pozoruhodný je fakt, že zatímco se lidé staví k dalšímu vývoji spíše pesimisticky, z hlediska současného stavu přetrvává mírný optimismus. "Tento jev může být zapříčiněn zejména skutečností, že z hlediska etických důvodů jsme se v průzkumu nedotazovali lidí, kteří byli přímo postižení povodněmi," vysvětlila paradox Michaela Ledererová z agentury STEM/MARK. "Tím lze vysvětlit vysoké hodnocení současné situace, které odráží především osobní a aktuální situace dotázaných," dodala Ledererová. S podobnými indexy pracuje i Český statistický úřad. Jde o indexy sestavené na základě průzkumů mezi spotřebiteli i podnikateli, které zachycují jejich očekávání během příštího roku. Podle dat ČSÚ spotřebitelé v říjnu čekali, že celková ekonomická situace se během příštích dvanácti měsíců zlepší, ale jejich finanční situace se zhorší. Zvyšuje se přitom počet těch, kteří předpokládají během roku nárůst nezaměstnanosti. "V rozvinutých zemích - USA, nebo Německo - mají podobné indikátory tradici a neobyčejně přesně předvídají skutečný hospodářský vývoj v zemi," uvedla hlavní ekonomka Volksbank Markéta Šichtařová. "U nás prozatím takovou přesnost nemají," dodala.
Jak se změní finanční situace Čechů
hodnocení září 2002 (v %) říjen 2002 (v %)
</TEXT>
</DOC>
<DOC>
<DOCID>LN-20021029058</DOCID>
<DOCNO>LN-20021029058</DOCNO>
<DATE>10/29/02</DATE>
<TITLE>
PSA Peugeot Citröen zvažuje postavit svůj nový závod, je bývalé vojenské letiště u Žatce na Lounsku. "S firmou jednáme již dva měsíce," řekl ústecký hejtman Jiří Šulc. Druhá největší evropská automobilka zveřejnila svůj záměr vybudovat za 700 milionů eur závod s roční produkcí 300 000 automobilů. Od roku 2006 by se tak závod stal jedním z největších v rámci koncernu. Podle dřívějších vyjádření představitelů kraje by měla firma vytvořit několik tisíc pracovních míst. Šulc uvedl, že zóna v Žatci, kterou vláda označila za strategickou, má pro investora výhodu především v poloze.
</TITLE>
<TEXT>
Masokombinát Martinov, moravský zpracovatel masa, v letošním roce výrazně zvýšil export i import. Za devět měsíců podnik vyvezl maso a masné výrobky za 105,2 milionu korun. Naopak dovezl zboží za 26,2 milionu. Loňský export i import podniku byl přitom minimální, sdělila mluvčí firmy Eva Kijonková. Masokombinát, který byl od prosince 2000 v konkursu, loni v listopadu koupila firma Sena Corporation. Nejvzdálenějším místem, kam Martinov vyváží, je Makedonie. Mimo to společnost vyváží do zemí EU, do Pobaltí, Bulharska a na Slovensko. Nejexotičtějším zdrojem importů je Austrálie.
John Rusnak, bývalý makléř, byl odsouzen za podvody při obchodování, které jeho mateřskou Allied Irish Banks (AIB) vyšly téměř na 700 milionů dolarů. Rusnaka čeká sedm a půl roku vězení a následně dalších pět let bude v podmínce. Rusnak způsobil zmíněné škody v průběhu pěti let, kdy obchodoval za Allfirst Financial, americkou pobočku AIB. Jeho podvody vyšly najevo zhruba před rokem. V lednu by se mělo rozhodnout, zda Rusnak bude muset Allfirst uhradit prostředky, které neoprávněně získal. Skandál se řadí mezi největší bankovní podvody historie.
BASF, největší chemická společnost v Evropě, koupila balík aktivit v oblasti výroby insekticidů a fungicidů od německého konkurenta Bayer za 1,185 miliardy eur v hotovosti. Tyto aktivity byly součástí divize CropScience, kterou Bayer koupil na počátku tohoto roku od francouzskoněmecké farmaceutické skupiny Aventis SA. Informoval o tom mluvčí BASF Michael Grabicki. Prodej je součástí nařízení antimonopolního úřadu. Ten stanovil, že pokud si Bayer hodlá CropScience ponechat, musí prodat jmění ve výši 7,25 miliardy eur.
Jacques Chirac, francouzský prezident, žádá Evropskou unii, aby vytvořila záchranný plán pro silně zadlužené evropské telekomunikační společnosti. Chirac argumentuje tím, že telekomy se dostaly do problému kvůli "skandálním" aukcím na licence pro provoz třetí generace sítí mobilních telefonů. "Evropa musí zachránit 200 tisíc pracovních míst, jejichž ztráta by v případě krachu telekomů hrozila," řekl francouzský prezident.
České radiokom. 189,69 0,52
Český Telecom 221,28 -1,13
Erste Bank 1889,59 0,99
</TEXT>
</DOC>
<DOC>
<DOCID>LN-20021029059</DOCID>
<DOCNO>LN-20021029059</DOCNO>
<DATE>10/29/02</DATE>
<TITLE>
Chci rozhýbat trh s půdou, vysvětluje ministr zemědělství Jaroslav Palas své plány na založení nové státní banky.
</TITLE>
<GEOGRAPHY>PRAHA</GEOGRAPHY>
<TEXT>
V České republice působí přes 50 tisíc zemědělských podniků. Jen 6 procent z nich ale hospodaří na vlastní půdě. Ostatní si ji musejí pronajímat od státního Pozemkového fondu či od soukromých subjektů. Čeští zemědělci se obávají, že po vstupu do Evropské unie tuto půdu skoupí jejich zahraniční kolegové. "My přitom dnes nemáme prostředky na to, abychom se k půdě, na které pracujeme, dostali," řekl Stanislav Němec, předseda Asociace soukromých zemědělců. Ministerstvo zemědělství se proto chystá vytvořit systém, který by českým rolníkům pomohl nakupovat půdu za příznivých podmínek. "Chceme vytvořit jakousi pozemkovou banku, která by zemědělcům poskytovala dlouhodobé úvěry na nákup půdy s velmi nízkými úroky," řekl ministr zemědělství Jaroslav Palas. Ministerstvo uvažovalo i o jiném způsobu podpory zemědělců. Původně se chystalo transformovat existující Podpůrný a garanční rolnický a lesnický fond (PGRLF). Ten už dnes poskytuje rolníkům garance na jejich úvěry a dotuje úroky, jeho možnosti jsou však poměrně omezené. Další možností měla být dohoda s komerčními bankami, které by poskytovaly úvěry s tím, že by část úroků platil stát. "Došlo k určitým jednáním, bohužel jsme se ale nedohodli," řekl Palas. Založení Pozemkové banky je závislé na souhlasu vlády a České národní banky (ČNB), která musí vydat potřebnou licenci. "Příslušný materiál půjde do vlády do konce tohoto roku," řekl mluvčí ministerstva zemědělství Martin Severa. Podle něj by Pozemková banka mohla obdržet licenci v druhé polovině příštího roku. Ministerstvo financí (MF), které bude mít při vládních jednáních o založení banky rozhodující slovo, a ČNB se zatím k plánům ministerstva zemědělství staví zdrženlivě. "Nemůžeme zaujmout názor, protože nemáme dostatek informací," uvedl pouze mluvčí MF Jaroslav Dědič. ČNB přitom podle zdroje, který je obeznámen s jejím stanoviskem, považuje založení Pozemkové banky za "poněkud absurdní". Sami zemědělci nevěří, že by nová instituce pomohla rozhýbat trh s půdou, jak si představuje ministr Palas. "Je otázkou, zda se najde někdo, kdo bude chtít půdu prodávat za podmínek, které by byly pro nás přijatelné," vysvětlil Stanislav Němec.
Počet zemědělských podniků v ČR
počet obhospodařovaná půda podíl (v %) (v ha)
fyzické osoby 53 460 962 324 26,4
</TEXT>
</DOC>
<DOC>
<DOCID>LN-20021029060</DOCID>
<DOCNO>LN-20021029060</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Příjezdy cizinců do ČR v srpnu zřejmě hlavně kvůli povodním klesly o 15,2 procenta na 9,489 milionu. Od začátku roku tak v srpnu zaznamenal Český statistický úřad největší propad příjezdů cizinců. Podle analytika firmy Mag Consulting Ladislava Šípka zřejmě pokles příjezdů zaznamená i statistika za září a další měsíce. Srpnový vývoj pak ovlivnil trend za celé období od začátku roku do konce srpna. Za prvních osm měsíců roku do ČR přijelo 67,25 milionu cizinců, což byl meziroční pokles o 3,5 procenta. Nejvíce cizinců do ČR tradičně cestovalo ze sousedních zemí. Bylo jich 52,668 milionu, tedy o 3,5 procenta méně než před rokem. O čtyři procenta naopak vzrostly příjezdy ze států s vízovou povinností, a to na 486 tisíc. Také výjezdy českých občanů do zahraničí v srpnu zaznamenaly pokles o téměř deset procent na 3,602 milionu cest. Výjezdy do zahraničí však v řádu jednotek procent klesaly ve všech měsících s výjimkou března. Za prvních osm měsíců roku tak uskutečnili občané České republiky 23,148 milionu cest do zahraničí, což byl pokles o 5,6 procenta.
</TEXT>
</DOC>
<DOC>
<DOCID>LN-20021029061</DOCID>
<DOCNO>LN-20021029061</DOCNO>
<DATE>10/29/02</DATE>
<TITLE>
hovořila Zuzana Picková
</TITLE>
<HEADING>
OBĚD S... Peterem Güntherem S ředitelem firmy Henkel
</HEADING>
<TEXT>
Do střední Evropy přišel dnešní šéf Henkelu Peter Günther na začátku devadesátých let. Byl jedním z těch, kdo rozjížděl jeho činnost v Česku. Češi jsou podle něj velmi konzervativní při výběru drogistického zboží.
Do Česka přijel Günther sice až před třemi lety, ale vývoj v celém regionu už sleduje skoro deset let. V roce 1993 totiž začal budovat ve Vídni spolu s dalšími východoevropskou pobočku Henkelu. "Vedly se dlouhé debaty o tom, co vlastně za pobočku vybudovat, protože trhy v této oblasti rostly obrovskými skoky," vrací se k té době Günther. Z Rakouska se původně měl vrátit po dvou třech letech do domovského Düsseldorfu, ale pobyt ve Vídni si stále prodlužoval. Až nakonec v létě roku 1999 přesídlil do Prahy. "Bylo tehdy logické, že se přesunu do jedné ze zemí, kterými jsem se zabýval do té doby z Vídně. Manželka si sice za ta léta zamilovala Vídeň a jinam se jí nechtělo, ale nakonec má ráda i Prahu. Obě ta města jsou si obrovsky blízká, nejen vzdáleností, ale i atmosférou. Taky je tu dobré počasí, i když ve Vídni bylo lepší, ale zase Düsseldorf je mnohem horší." Dodává, že do Vídně se oba vracejí každých šest týdnů, kdy tam má Günther pracovní jednání. Se šéfem Henkelu jsme se sešli v restauraci Duplex na Václavském náměstí, protože Güntherovu oblíbenou italskou v Ječné zrušili. Duplex byl ovšem velkým zklamáním, protože jídla, alespoň ta moje, byla bez chuti a v prestižním podniku, za jaký se Duplex vydává, by člověk přece jen neočekával v "pánvi wok" nevábné hrudky škrobu, které se kuchaři zřejmě nepodařilo rozmíchat. Peter Günther pochází z německého Düsseldorfu, vystudoval na univerzitě v Kolíně nad Rýnem a hned poté nastoupil do Henkelu. "V roce 1978 byl Henkel úplně jinou společností než dnes: byla to německá společnost, jejíž zahraniční aktivity nehrály příliš významnou roli. Na druhé straně, začít tam pracovat bylo považováno za velmi prestižní, takže jsem byl spokojen." Günther pracoval v marketingu, po čase se stal brand managerem a později začal koordinovat marketing veškerých čisticích prostředků. "Měl jsem na starosti marketingovou strategii hlavního byznysu Henkelu, plánoval jsem další rozvoj, reklamní kampaně pro Evropu." Po této zkušenosti už následovala Vídeň. Vzhledem k tomu, jak je Günther vČesku dlouho, hovoříme také o vývoji spotřebitelského chování a o tom, čím se český spotřebitel liší od západních kolegů. "Byznys se od začátku devadesátých let změnil naprosto radikálně. Začínalo se tu s několika prodejci, kteří dál prodávali naše výrobky do jednotlivých prodejen. Když nastoupily velké obchodní řetězce, prodeje začaly růst ještě rychleji, o desítky procent ročně," tvrdí Günther. Dodává ale, že v té době nebylo snadné najít dobré lidi, kteří by ve firmě pracovali. Henkel získal po revoluci do svého portfolia řadu lokálních značek. Dnes mu patří z kdysi tradičních českých například pur nebo palmex. "Dnes už ale nikdo neuvažuje, jestli ten který výrobek je český, nebo zahraniční, kvalita už je obdobná. Český býval vždy levný, zahraniční drahý, český byl špatný, zahraniční dobrý, to tu měli lidé dlouho zakořeněno," popisuje chování spotřebitelů Günther. Zdůrazňuje, že ať je dnes výrobek vyroben v Česku, nebo v západní Evropě, kvalita je obdobná. V Česku může být podle jeho slov často i lepší, protože výrobny, které se tu renovovaly, jsou vybaveny mnohdy novějšími technologiemi než v cizině. Za zcela nepochopitelný trend ve střední a východní Evropě považuje Günther nezájem spotřebitelů o koncentrované prací prášky. "Zkoušeli jsme to tu mnohokrát, ale doba ještě asi nenazrála. V Německu také chvíli trvalo, než lidé pochopili, že koncentrovaný tříkilový prášek vypere stejně jako šestikilový nekoncentrovaný. Ale tady tomu lidé stále nevěří." Podobně dopadl Henkel i s pracími tabletami. Poměrně často si firma testuje, zda už nenadešel ten pravý čas pro jejich uvedení na trh, ale stále je reakce spíše negativní. Zajímá mne v této souvislosti, jak čeští spotřebitelé kupují tekuté prací prášky. "To je paradoxní, tekutý prášek, i když je koncentrovaný, tak ten se ujal velmi rychle. Zřejmě proto, že je tekutý, a tudíž litr nemusí odpovídat kilu prášku. Je to věcí hlavně mladší generace, která je tradičně více nakloněna novým věcem." Günther samozřejmě zkouší produkty, které jeho firma vyrábí. "Hlavně čisticí prostředky na mytí ploch, úklid, ale používám i kosmetiku. Palette zatím na své šediny nepoužívám, ale možná by to nebylo od věci," říká se smíchem. V souvislosti s kosmetickými produkty se nabízí otázka na současnou pozici fa na trhu. Po revoluci fa znamenalo něco výjimečného, časem se stalo označením pro každé tekuté mýdlo. V poslední době je, alespoň podle mého, dost vytlačováno jinými konkurenty. "Bohužel je to tak. Vůbec nejsme spokojeni s tím, jak fa klesá. Budeme nyní usilovat o změnu konceptu značky, jak ji budeme prezentovat. Musíme značku lépe prezentovat, lépe ji vymezit, protože to teď není dobré. A to je věcí reklamy a reklamy." Dalším trendem, na který upozorňuje Günther, je pokles zájmu o prací prášky takzvané střední kategorie, jako jsou tix či palmex (i když palmex si nyní drží stabilní pozici). Naopak vzrůstá zájem o vyšší kvalitu, tedy persil, a levné značky.
Host LN si v restauraci Duplex dal nejprve špenátovou polévku suzeným lososem. Jako hlavní jídlo zvolil thajské kuře v pánvi wok s rýží basmati, pil mattoni a oběd zakončil cappuccinem.
</TEXT>
</DOC>
<DOC>
<DOCID>LN-20021029062</DOCID>
<DOCNO>LN-20021029062</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Správce konkursní podstaty zkrachovalé společnosti Chirana Tomáš Homola prodal výrobní část podniku ostravské firmě Senap Trade. Prodat podnik se podařilo až napotřetí, předchozí dvě výběrová řízení nedopadla úspěšně. Podle společného prohlášení správce a vedení Senap bude výroba v Chiraně normálně pokračovat, jen se změní název firmy na Chirana X-RAY. Ta se posléze přemění na akciovou společnost s kapitálem 45 milionů korun. Firma Senap Trade byla založena před rokem, je registrována v Ostravě. Chirana, která je jediným tuzemským výrobcem rentgenových lamp, systémů a komponentů, byla v konkursu od roku 1999. Zájemci v předchozích tendrech podle dřívějších informací správce neslo-žili potřebnou hotovost. O Chiranu se letos na jaře zajímala mj. společnost Skywalker, kterou vlastní rodina podnikatele Lubomíra Soudka. Rozhodujícím kritériem tendru byla podle dřívějších informací správce výše nabídky. Za výrobní podnik původně požadovali správce a věřitelé minimálně 30 milionů korun, ve hře ale byla i možnost snížení kupní ceny kvůli nedořešeným ekologickým závazkům. Výrobní areál Chirany je totiž zatížen ekologickými závazky v objemu 20 milionů z předprivatizačního období. Chirana loni dosáhla obratu 70 milionů korun při zisku zhruba 300 tisíc korun. V předchozích dvou letech dosáhl obrat podniku kolem 40 milionů korun. "Pro letošek jsme uzavřeli kontrakt na dodávku rentgenových systémů do Ruska v hodnotě 50 milionů korun, a to mimo zakázky pro české zdravotnictví," uvedl Homola.
</TEXT>
</DOC>
<DOC>
<DOCID>LN-20021029063</DOCID>
<DOCNO>LN-20021029063</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Českým firmám se daří umístit více zboží na důležitých trzích Číny a bývalého SSSR, které navíc skýtají další možnosti rozšíření dodávek. Svaz průmyslu a dopravy (SPD) dokonce hovoří o prioritě státu. "Český export by měl být podporován tam, kde bude největší potenciál růstu, což jednoznačně budou trhy Ruska, Číny a střední a východní Evropy," řekl generální ředitel vládní agentury Czechtrade Martin Tlapa. Vývoz do více než miliardové Číny vzrostl za devět měsíců téměř o 16 procent na 2,7 miliardy korun. Šlo hlavně o silniční vozidla (přes půl miliardy korun), stroje pro určitá průmyslová odvětví (přes 430 milionů Kč), hlavně textilní stroje a odborné přístroje (420 milionů Kč), především analyzátory plynu.
</TEXT>
</DOC>
<DOC>
<DOCID>LN-20021029064</DOCID>
<DOCNO>LN-20021029064</DOCNO>
<DATE>10/29/02</DATE>
<TEXT>
Na tom se dohodli vůdci 21 států Rady pro ekonomickou spolupráci Asie a Tichomoří (APEC). "Zavazujeme se k sérii konkrétních kroků, které ochrání a zefektivní obchod, pohyb financí a informací," uvádí se v prohlášení, které na závěr summitu přečetl hostitel vrcholné schůzky APEC mexický prezident Vicente Fox (na snímku s americkým prezidentem Georgem W. Bushem).
</TEXT>
</DOC>
<DOC>
<DOCID>LN-20021029065</DOCID>
<DOCNO>LN-20021029065</DOCNO>
<DATE>10/29/02</DATE>
<TITLE>
Odvrátit kolaps státních financí. To je nejdůležitější úkol, který stojí před nově zvoleným brazilským prezidentem. Podle ekonomů to však nebude mít Luiz Inácio Lula da Silva vůbec jednoduché.
</TITLE>
<GEOGRAPHY>PRAHA</GEOGRAPHY>
<TEXT>
Vítězem druhého kola prezidentských voleb v Brazílii se stal kandidát levicové Strany pracujících Luiz Inácio Lula da Silva. Tento bývalý kovodělník a radikální odborářský vůdce porazil svého protivníka z vládnoucí Sociálně demokratické strany Josého Serru, když přesvědčil takřka dvě třetiny brazilských voličů. Lulovo vítězství nevyvolalo nadšení v řadách brazilských podnikatelů a zahraničních investorů. Na rozdíl od ostatních totiž Lula orientuje svou politiku především na "potřeby chudých dělníků a bezzemků." Právě ti ovšem jeho zvolení přivítali s nevídaným nadšením.
</TEXT>
<HEADING>
Úspěch až napočtvrté
</HEADING>
<TEXT>
Lula opustil školu už ve dvanácti letech, aby jako čistič bot a prodavač buráků a pomerančů finančně vypomohl své rodině. Do politiky se dostal prostřednictvím odborů. Proslavil se už na přelomu sedmdesátých a osmdesátých let, kdy stál v čele poměrně násilného stávkového hnutí. Prezidentských voleb se poprvé zúčastnil v roce 1989, tehdy, stejně jako v dalších dvou pokusech, však neuspěl kvůli příliš radikálním levicovým názorům. Letos svou předvolební rétoriku výrazně zmírnil, podařilo se mu přitáhnout i středové voliče a nakonec volby vyhrát. V čele Brazílie to však nebude mít vůbec lehké. Nejdříve musí přesvědčit zahraniční investory, že kvůli rostoucímu veřejnému dluhu, který už dosahuje výše 259 miliard amerických dolarů, tedy přes 50 procent hrubého domácího produktu Brazílie, nevyhlásí platební neschopnost.
</TEXT>
<HEADING>
Nedostatek "čerstvých" investic
</HEADING>
<TEXT>
Lula už v rozporu se svým levicovým přesvědčením slíbil, že zachová poměrně přísnou fiskální politiku, což investory na čas uklidnilo. Od prvního kola prezidentských voleb, které se uskutečnily před čtrnácti dny, díky tomu stoupla cena akcií na burze v Sao Paulu o více jak 5 procent. Schopnost Brazílie splácet vlastní dluhy však závisí na tom, jak se jí podaří přilákat "čerstvé" peníze od zahraničních či domácích podnikatelů. To přitom není příliš jednoduché, protože v době současné světové hospodářské recese se investoři obávají vstupovat na poměrně riskantní brazilský trh. Když už někdo investuje, dává přednost takovým zemím, jako je Čína, Jižní Korea, Mexiko nebo Chile. Problémem je i nízká výkonnost brazilského hospodářství. To vloni vzrostlo jen o 1,5 procenta, pro letošní rok je pak odhadován jen jednoprocentní růst. Aby byla Brazílie schopna splácet své dluhy, musí podle analytiků její ekonomika růst nejméně o 3 procenta ročně. Pokud by to nedokázala, mohla by se brazilská vláda vyhnout vyhlášení platební neschopnosti jen výrazným omezením státních výdajů. To by ovšem mohlo dále prohloubit hospodářskou recesi. Slabší ekonomika by přinesla nižší daňové příjmy a větší potřebu vlády půjčovat si peníze, což by v konečném důsledku jen prohloubilo brazilskou finanční krizi. Brazilští i zahraniční komentátoři si nejsou jisti, zda Lula dokáže svou zemi z tohoto začarovaného kruhu vyvést. Připomínají, že nový prezident dosud nezastával žádnou vládní funkci. Jeho Strana pracujících přitom také nemá příliš zkušeností s celobrazilskou politikou. Dosud se jí dařilo vyhrávat jen lokální volby.
Brazilská ekonomika v číslech (údaje jsou za rok 2001)
Počet obyvatel 172,6 milionu
</TEXT>
<HEADING>
HDP 502,0 mld. USD
</HEADING>
<TEXT>
HDP na hlavu 9129 USD růst HDP 1,5 % inflace 7,7 % export 58,233 mld. USD import 55,581 mld. USD veřejný dluh 259 mld. USD*
PODÍL JEDNOTLIVÝCH SEKTORŮ HOSPODÁŘSTVÍ NA HDP
zemědělství 9,3 % průmysl 33,9 % služby 56,8 %
* září 2002
Pramen: Světová banka, WSJ, Latin Focus
</TEXT>
</DOC>
<DOC>
<DOCID>LN-20021029066</DOCID>
<DOCNO>LN-20021029066</DOCNO>
<DATE>10/29/02</DATE>
<GEOGRAPHY>TOKIO</GEOGRAPHY>
<TEXT>
Největší světový výrobce spotřební elektroniky Sony se díky novým výrobkům, restrukturalizaci a slabšímu jenu vrátil ve druhém čtvrtletí fiskálního roku zpět do černých čísel. Čistý zisk za tři měsíce do konce září činil 44,1 miliardy jenů ( 354,8 milionu dolarů) po loňské ztrátě 13,2 miliardy jenů. Provozní zisk se vyšplhal na 50,5 miliardy jenů ve srovnání se ztrátou 3,4 miliardy jenů ve fiskálním druhém čtvrtletí loni. Příjmy mírně stouply o 0,5 procenta na 1,79 bilionu jenů. Analytici očekávali provozní zisk v rozmezí 50 až 60 miliard jenů. Přestože firma počítá s nižším prodejem v klíčové vánoční sezoně, ponechala výhled zisku na celý rok beze změny. Odhad výše příjmů však snížila o 100 miliard jenů. Finanční ředitel Sony Teruhisa Tokunaka dodal, že ke snížení odhadu příjmů došlo hlavně kvůli obavám o prodej v divizi spotřební elektroniky. Výhled u zisku však firma nechala beze změny vzhledem k oslabení jenu proti dolaru.
</TEXT>
</DOC>
<DOC>
<DOCID>LN-20021029067</DOCID>
<DOCNO>LN-20021029067</DOCNO>
<DATE>10/29/02</DATE>
<TITLE>
KRÁTCE O BYDLENÍ
</TITLE>
<GEOGRAPHY>PRAHA</GEOGRAPHY>
<TEXT>
Ti, kteří by rádi zlevnili provoz své domácnosti a nevědí, jak na to, mají nyní skvělou příležitost: návštěvu výstavy Energie efektivně 2002. Akce se bude konat 5. až 7. listopadu v Kongresovém centru na Vyšehradě, vždy od 9 do 18 hodin. Návštěvníci budou mít možnost seznámit se s nízkoenergetickými budovami, výhodnými technikami pro vytápění nebo s domácími spotřebiči, které šetří energii, a tím i peníze a životní prostředí. Výstavu organizuje obecně prospěšná společnost Středisko pro efektivní využívání energie, pro veřejnost je zdarma. Navíc budou mít lidé po celou dobu k dispozici řadu odborníků, kteří jim bezplatně poradí se vším, co se týká energie. Nadšenci tu mohou i nakoupit řadu odborných publikací.
PRAHA - Ti, kteří by rádi zlevnili provoz své domácnosti a nevědí, jak na to, mají nyní skvělou příležitost: návštěvu výstavy Energie efektivně 2002. Akce se bude konat 5. až 7. listopadu v Kongresovém centru na Vyšehradě, vždy od 9 do 18 hodin. Návštěvníci budou mít možnost seznámit se s nízkoenergetickými budovami, výhodnými technikami pro vytápění nebo s domácími spotřebiči, které šetří energii, a tím i peníze a životní prostředí. Výstavu organizuje obecně prospěšná společnost Středisko pro efektivní využívání energie, pro veřejnost je zdarma. Navíc budou mít lidé po celou dobu k dispozici řadu odborníků, kteří jim bezplatně poradí se vším, co se týká energie. Nadšenci tu mohou i nakoupit řadu odborných publikací.
</TEXT>
</DOC>
<DOC>
<DOCID>LN-20021029068</DOCID>
<DOCNO>LN-20021029068</DOCNO>
<DATE>10/29/02</DATE>
<TITLE>
KRÁTCE O BYDLENÍ
</TITLE>
<GEOGRAPHY>BRNO</GEOGRAPHY>
<TEXT>
Studentské návrhy úprav okolí brněnského hlavního vlakového nádraží si mohou lidé ode dneška prohlédnout v Galerii architektury. Výstava Lokalita Grand představuje výběr z 26 obhájených bakalářských prací studentů architektury Vysokého učení technického. Návštěvníci mohou přijít do 10. listopadu, řekla ČTK Renata Vrabelová z galerie. Zadání prací vycházelo z podkladů veřejné urbanistickoarchitektonické soutěže, která měla najít využití oblasti u nádraží mezi ulicemi Benešova a Koliště. Území je součástí městské památkové rezervace a obklopují ho historické budovy. Úkolem budoucích architektů bylo navrhnout polyfunkční dům s podzemními garážemi. Součástí areálu měly být byty a prostory pro kulturu. Práce vyhodnotila porota architektů, kteří nepůsobí na fakultě. Všechny práce budou k vidění i na internetových stránkách www.fa.vutbr.cz. Loni studenti architektury navrhovali Janáčkovské kulturní centrum, nové sídlo Státní filharmonie Brno ve Veselé ulici.
BRNO - Studentské návrhy úprav okolí brněnského hlavního vlakového nádraží si mohou lidé ode dneška prohlédnout v Galerii architektury. Výstava Lokalita Grand představuje výběr z 26 obhájených bakalářských prací studentů architektury Vysokého učení technického. Návštěvníci mohou přijít do 10. listopadu, řekla ČTK Renata Vrabelová z galerie. Zadání prací vycházelo z podkladů veřejné urbanistickoarchitektonické soutěže, která měla najít využití oblasti u nádraží mezi ulicemi Benešova a Koliště. Území je součástí městské památkové rezervace a obklopují ho historické budovy. Úkolem budoucích architektů bylo navrhnout polyfunkční dům s podzemními garážemi. Součástí areálu měly být byty a prostory pro kulturu. Práce vyhodnotila porota architektů, kteří nepůsobí na fakultě. Všechny práce budou k vidění i na internetových stránkách www.fa.vutbr.cz. Loni studenti architektury navrhovali Janáčkovské kulturní centrum, nové sídlo Státní filharmonie Brno ve Veselé ulici.
</TEXT>
</DOC>
<DOC>
<DOCID>LN-20021029069</DOCID>
<DOCNO>LN-20021029069</DOCNO>
<DATE>10/29/02</DATE>
<TITLE>
KRÁTCE O BYDLENÍ
</TITLE>
<GEOGRAPHY>PRAHA</GEOGRAPHY>
<TEXT>
Zájemci o poslední novinky na trhu nemovitostí se mohou těšit na pátý ročník mnichovského veletrhu Expo Real 2002. Akce vypukla 28. října a potrvá do zítřka. Na ploše 35 metrů čtverečních výstavní plochy se představí téměř 1200 vystavovatelů převážné z Německa a sousedních zemí střední Evropy. Česká republika tvoří, hned po Rakousku, se svými více než 30 vystavovateli na Expu Real druhou nejpočetněji zastoupenou zemi. Veletrh se stal renomovaným místem setkání zástupců firem podnikajících v oblasti nemovitostí (developerských společností, realitních makléřů, architektů i kapitálových společností) s představiteli měst, krajů a hospodářských regionů. S předpokládanými 15 tisíci návštěvníky letošního ročníku se stal Expo Real nejvážnějším konkurentem veletrhu Mipim, který se koná na jaře ve francouzském Cannes.
PRAHA - Zájemci o poslední novinky na trhu nemovitostí se mohou těšit na pátý ročník mnichovského veletrhu Expo Real 2002. Akce vypukla 28. října a potrvá do zítřka. Na ploše 35 metrů čtverečních výstavní plochy se představí téměř 1200 vystavovatelů převážné z Německa a sousedních zemí střední Evropy. Česká republika tvoří, hned po Rakousku, se svými více než 30 vystavovateli na Expu Real druhou nejpočetněji zastoupenou zemi. Veletrh se stal renomovaným místem setkání zástupců firem podnikajících v oblasti nemovitostí (developerských společností, realitních makléřů, architektů i kapitálových společností) s představiteli měst, krajů a hospodářských regionů. S předpokládanými 15 tisíci návštěvníky letošního ročníku se stal Expo Real nejvážnějším konkurentem veletrhu Mipim, který se koná na jaře ve francouzském Cannes.
</TEXT>
</DOC>
<DOC>
<DOCID>LN-20021029070</DOCID>
<DOCNO>LN-20021029070</DOCNO>
<DATE>10/29/02</DATE>
<TITLE>
Jednoduchost a souznění s okolím, to je trend dnešní generace stavitelů
</TITLE>
<TEXT>
Lidé, kteří si chtějí postavit vlastní dům, většinou považují spolupráci s architektem za nadbytečný přepych. Náklady na stavbu mohou být přitom dokonce nižší, než je tomu u typizovaných domů z katalogu.
Existuje dneska vůbec moderní česká architektura? Nejspíš ne, napadne mnohé při pohledu na satelitní městečka vyrůstající kolem většiny velkých měst. Tento názor se pokusilo vyvrátit vydavatelství J. H. &amp; Archys, když ve spolupráci s odborným časopisem Architekt vydalo katalog Domy 2001. Kolekce dvaceti novostaveb představuje jiný pohled na český rodinný dům na přelomu tisíciletí. "Rozhodli jsme se představit veřejnosti náš vlastní ucelený názor na to, co je současná architektonická tvorba," říká šéfredaktor časopisu Architekt Jiří Horský a dodává: "Zároveň je to tak trochu podaná ruka budoucím stavebníkům, kteří by rádi našli odezvu svých vlastních představ." Domy se podle Horského vyznačují absencí zdobnosti a soustředěním na jednoduchost a čistotu tvarů. K tomu se připojuje i architekt Tomáš Novotný: "Pro současný moderní dům je charakteristická střízlivost a pokora, i když takové tvrzení může znít i nafoukaně."
</TEXT>
<HEADING>
Dům ušitý na míru
</HEADING>
<TEXT>
Celkový vzhled každého domu vyjadřuje životní styl jeho majitelů. "Proč si na pomoc při stavbě domu přizvat architekta, když sám vím nejlépe, jak chci bydlet?" ptají se ale často stavebníci. Důvodů se tu nabízí hned několik. "Přirovnal bych to k situaci, kdy chce dáma šaty na ples a místo nákupu běžné konfekce věnuje čas krejčímu, aby jí je ušil skutečně na míru," vysvětluje Horský. Architekt se stává jakýmsi důvěrníkem stavebníka, nebo i celé jeho rodiny. Po celou dobu výstavby s ním vše konzultuje a společně hledají nejlepší řešení. Slavný architekt Frank Lloyd Wright dokonce se svými klienty nejdříve několik měsíců bydlel, aby je co nejlépe poznal, a mohl jim tak postavit skutečně dům na míru. Kvalita současných originálních domů se mimoto projevuje i tím, že berou velký ohled na místo, kde stojí. Tím přispívají ke zhodnocení celého prostředí, a jejich cena tak časem ještě stoupá. Mezi veřejností převládá názor, že dům postavený architektem bude stát příliš mnoho peněz. A je pravdou, že developerské firmy dnes nabízejí nejlevnější katalogové domy už kolem jednoho milionu korun. Pokud jsou však jen trochu seriózní, netají se s tím, že jakmile bude klient chtít jakékoli drobné změny v řešení interiéru nebo kvalitnější materiály, cena ihned půjde citelně nahoru. Spolupráce s architektem sice bude stát asi deset procent ceny domu, ale jeho přítomnost po celou dobu stavby ušetří stavebníkovi čas i další peníze. Kvalitní architekt s ním totiž díky svým zkušenostem vybere dobré dodavatele nebo poradí při výběru materiálu. "Na projektu bez architekta stavebník sice ušetří desítky tisíc korun, ale v průběhu stavby tak může ztratit statisíce," potvrzuje architekt David Kraus, jehož dům stál majitele necelý milion a půl. To bylo ovšem před třemi lety. Nejnižší cenu současného kvalitního domu odhaduje Kraus na dva a půl milionu korun. "Postavit kvalitní, ale zároveň levný dům, to je pro architekta zajímavá výzva," říká Kraus.
Materiál dnešního Bydlení vznikl ve spolupráci s vydavatelstvím J. H. &amp; Archys, které vydalo katalog Domy 2001. Informace o domech a jejich půdorysy byly čerpány z katalogu Domy 2001
Dnešní téma: MODERNÍ ČESKÁ ARCHITEKTURA
Čtěte na stranách 21 a 22
</TEXT>
<HEADING>
Rodinný dům v Černošicích
</HEADING>
<TEXT>
Dům stojí ve strmém svahu na okraji lesa. Ze sklonu terénu vyplynula jeho kaskádovitá forma s několika ustupujícími terasami nad sebou. Hlavní obytná část je předsunuta na betonových krakorcích do prostoru zahrady. Ke členitosti půdorysu přispěla také snaha nepokácet na pozemku téměř žádné stromy a zcela zachovat původní konfiguraci terénu. Řešení vychází z přání a potřeb pětičlenné rodiny. V posledním patře je zcela samostatná pracovna s terasou. V prvním patře se nacházejí dva dětské pokoje, ložnice rodičů, šatna a dvě koupelny. V hlavním vstupním patře je veliký obytný prostor s krbem, hala a samostatná kuchyně s jídelním koutem. O pár schodů výše se nalézá hostinský pokoj s malou koupelnou. Konstrukce domu je kombinací betonových stropních desek a ytongového zdiva. Fasáda je obložena šamotovými cihlami a pískovanými smrkovými palubkami. Na podlahy byly použity jasanové vlysy. Okna jsou smrková, vestavěný nábytek jasanový. Kuchyň byla vyrobena na míru z jasanové dýhy a lakovaných povrchů.
autoři: Ing. arch. Lev Lauermann, Ing. arch. Markéta Cajthamlová realizace: 1998 - 2000 náklady: neuvedeny zastavěná plocha přízemí: 160 m 2 celková zastavěná plocha: 350 m 2
PŘÍZEMÍ 1 obývák 2 kuchyně 3 pokoj pro hosta 4 terasa
1. PATRO 1 pracovna 2 ložnice rodičů 3 dětské pokoje 4 terasa
2. PATRO 1 pracovna 2 terasa 3 zelená střecha
</TEXT>
</DOC>
<DOC>
<DOCID>LN-20021029071</DOCID>
<DOCNO>LN-20021029071</DOCNO>
<DATE>10/29/02</DATE>
<TITLE>
říká architektka Markéta Cajthamlová, spoluautorka domu v Černošicích
</TITLE>
<TEXT>
Každý architekt má své oblíbené autory, kterými se inspiruje. Není ale možné vycházet jen z jednoho vzoru a stavět v podstatě pořád to samé. Vždy se snažíme přizpůsobit dům prostředí, říká v rozhovoru architektka Markéta Cajthamlová.
LN: Dům, kterým prorůstá strom, je rozhodně dost neobvyklý. Bylo to přání zákazníka?
Nebylo. Inspirací nám byl dům v Americe nazvaný Falling water od architekta Franka Lloyda Wrighta, který je zasazený do přírody. Na pozemku byla spousta vzrostlých dubů, které jsme nechtěli vykácet. Zeleň je totiž ta největší cennost pozemku. Záměrem proto bylo přizpůsobit dům tomuto výjimečnému prostředí. Proto je dům také tak členitý, aby zapadl do prostředí.
</TEXT>
<HEADING>
LN: Projektovala jste pak ještě někdy podobný dům?
</HEADING>
<TEXT>
Ne. Každý architekt má samozřejmě své oblíbené autory, kterými se inspiruje, ale není možné vycházet jen z jednoho vzoru a stavět v podstatě pořád to samé. Vždy se ale snažíme přizpůsobit dům prostředí.
LN: A můžete uvést příklad domu, který je podobně jako rodinný dům v Černošicích něčím ojedinělý nebo výjimečný?
Je to dům v Horních Počernicích. Je výjimečný svou polohou a také prostředím. Vznikl na rozhraní pozemků, uprostřed návsi, kde nejsou žádní sousedé. Parcela je velice malá a idům je vlastně malinký.
LN: Vraťme se ale zpět k domu v Černošicích. Co bylo základním zadáním klienta?
Chtěli prostě moderní dům. Samozřejmě měli požadavky na velikost a počet místností. Ale tyto požadavky jsou u většiny klientů často velice podobné. Nepřišli naštěstí s žádnými představami typu sedlová střecha a podobně. To bylo možná i díky tomu, že také žili v Rakousku, což je asi ovlivnilo.
LN: Takže jste měla asi dost volnou ruku?
Vždycky se snažíme získat takové klienty, abychom měli volnou ruku.
LN: Své zákazníky si tedy vybíráte?
</TEXT>
<HEADING>
Ano, snažíme se. Pokud je to možné.
</HEADING>
<TEXT>
LN: Jak probíhala realizace domu a s jakými problémy jste se musela potýkat? Tedy kromě náročného terénu a snahy vyhnout se kácení stromů, což jsou jistě nemalé komplikace...
Kvůli náročnému terénu se špatně dělaly základy. No a pak jsme museli asi po půl roce změnit dodavatele. Nejspíš podcenil náročnost svahu. To se ale stává i na jiných stavbách, ať už jsou to malé domy, nebo velké, že je někdy nutné změnit dodavatele. V rámci malých běžných problémů to byla asi ta jediná velká komplikace.
LN: Jaká je vaše představa ideálního spojení domu s přírodou? A jak by takový dům měl vypadat?
Určitě by měl mít velká okna, která vlastně propojují vnitřek s venkem. Měl by se použít přírodní materiál, který rovněž zapadne do okolního prostředí. Stejně je to například už ve zmiňovaném domě Falling water, který byl postaven z místního kamene.
LN: Jaká kritéria by měl podle vás splňovat moderní dům?
Měl by mít velká okna, což je častý požadavek lidí žijících ve městech. Samozřejmě by měl být pohodlný, otevřený, flexibilní....
LN: Vzpomenete si na případ nějakého absurdního přání, které jste musela klientovi rozmlouvat, nebo snad dokonce od zakázky odstoupit?
Absurdní přání měl zákazník snad jen v souvislosti s rozpočtem. Trval na velice nízkém rozpočtu. Taky se stalo, že v polovině stavby si klient řekl, že je naše projektování moc drahé. Většinou si ale s klientem hned na začátku vyjasníme, zda si budeme rozumět.
LN: Jak často se stane, že se nedohodnete a musíte klienta odmítnout?
V osmdesáti procentech není spolupráce možná.
LN: Vy sama jste si navrhla dům?
Ne. Jen jsme si kreslili rekonstrukci bytu. Ale kdybych o stavbě domu uvažovala, navrhla bych si ho sama.
LN: Máte nějaký sen, tedy nějakou vysněnou budovu, kterou byste chtěla realizovat?
Nemám. Myslím, že skoro každý architekt vám řekne, že navrhovat rodinné domy je hezká práce. My v poslední době vlastně neděláme nic jiného. Takže by asi byla příjemná změna nějaká jiná zakázka. Asi bych se nepustila do administrativní budovy, ale například taková galerie nebo muzeum by se mi líbily. Bohužel v současné době se jich u nás moc nestaví.
</TEXT>
</DOC>
<DOC>
<DOCID>LN-20021029072</DOCID>
<DOCNO>LN-20021029072</DOCNO>
<DATE>10/29/02</DATE>
<TITLE>
říká v rozhovoru Tomáš Kratochvíl, který půl roku přesvědčoval úředníky, aby mu dali stavební povolení
</TITLE>
<TEXT>
Na návsi blízko kapličky v pražských Horních Počernicích stojí na české poměry neobvyklý dům. Stavbě dlouhou dobu bránila obec, protože jí nepřipadal dost pěkný. Majitel Tomáš Kratochvíl si ho ale nemůže vynachválit.
LN: Proč jste se rozhodli právě pro takovýto dům?
Klasické domy, jaké nabízejí developerské firmy, se nám nelíbí. S manželkou jsme oba stavaři, takže máme k oblasti bydlení velmi blízko. Náš dům jsme si mohli navrhnout i sami, ale pozemek byl tak atypický, že vyžadoval velmi specifické řešení.
</TEXT>
<HEADING>
LN: Jak probíhala vaše spolupráce s architekty?
</HEADING>
<TEXT>
Není úplně obvyklé, když architekt dokáže každou myšlenku dotáhnout do úplného konce, ale oni to dokázali. Spolupracovali s námi od samého začátku až po poslední úpravy a velice nám ulehčili život. Ptali se nás i na takové detaily, jako je typ zvonku, ale to všechno se následně ukázalo pro celou stavbu důležité.
LN: Měli jste předem nějakou konkrétní představu, jak by stavba měla vypadat?
Architektům jsme se ženou jasně zadali naše požadavky. Věděli jsme například, že nechceme patro, protože jsme líní chodit po schodech nahoru a zase dolů. Chtěli jsme také hodně otevřený dům, s určitým počtem pokojů a podobně.
</TEXT>
<HEADING>
LN: Vyšli vám architekti ve všem vstříc?
</HEADING>
<TEXT>
O všem jsme společně vedli dlouhé diskuse a vždy jsme našli uspokojivé řešení. Architekti mě navíc často překvapili tím, že přišli s mnoha originálními řešeními různých problémů.
</TEXT>
<HEADING>
LN: Nemuseli jste tedy slevit vůbec z ničeho?
</HEADING>
<TEXT>
Jediná věc, která mě napadá, je zatravněná střecha garáže. Vymyslel jsem si ji až dodatečně a nakonec to stejně nebyl moc dobrý nápad.
LN: Měli jste s realizací takové stavby nějaké potíže? Váš dům se od okolních přece jen velmi liší.
Obec se rozhodla, že se jí náš dům nelíbí. Stavební úřad nám proto nechtěl dát povolení ke stavbě.
</TEXT>
<HEADING>
LN: Čím to odůvodňovali?
</HEADING>
<TEXT>
Jedním z jejich argumentů bylo, že by náš dům na rozdíl od ostatních neměl sedlovou střechu. Ty ji ale měly proto, aby se tam dalo skladovat seno. A to my skutečně nepotřebujeme. Po asi půlročním popotahování jsme ale nakonec stavební povolení dostali.
LN: Uvažovali jste v té době i o změně celého projektu?
Nějaký čas mně samému trvalo, než jsem se s představou takovéto stavby sžil. Sedával jsem před kapličkou, která stojí vedle našeho pozemku, a snažil jsem si tam ten dům představit. Nakonec jsem se s ním vnitřně tak ztotožnil, že jsem už o jiném vůbec neuvažoval.
LN: Jak se vám v něm nyní s rodinou bydlí?
Musím říci, že výborně. Dům splňuje všechny naše požadavky na dobré bydlení. Koupeme se ve vaně a přitom vidíme na nádherné lípy. Je to prostě skutečný domov.
</TEXT>
<HEADING>
LN: Nic byste už nezměnili?
</HEADING>
<TEXT>
Ne. Předem jsme všechno pečlivě uvážili. Dům je stavěn jako jednogenerační, což vyhovuje nám i synovi. Ten počítá s tím, že se v budoucnu osamostatní.
</TEXT>
<HEADING>
LN: Jak na stavbu reaguje vaše okolí?
</HEADING>
<TEXT>
Se sousedy máme dobré vztahy, vždyť manželčina rodina bydlí ve stejné ulici už třicet let. Hodně lidí chodí kolem a často si třeba dům fotí. Rozdělil bych je na dvě skupiny. Jedné se dům líbí, druhé připadá hnusný.
</TEXT>
<HEADING>
LN: Stavěli byste se současnými zkušenostmi znovu?
</HEADING>
<TEXT>
Ano. Vlastně mi to i trochu chybí. Tenkrát jsem si myslel, že budu rád, až dostavíme. Dnes na to období naopak velmi rád vzpomínám. Dalo by se říct, že se řídím podle rčení: "Postav dům, zasaď strom a zploď syna".
Ano. Vlastně mi to i trochu chybí. Tenkrát jsem si myslel, že budu rád, až dostavíme. Dnes na to období naopak velmi rád vzpomínám. Dalo by se říct, že se řídím podle rčení: "Postav dům, zasaď strom a zploď syna".
</TEXT>
</DOC>
<DOC>
<DOCID>LN-20021029073</DOCID>
<DOCNO>LN-20021029073</DOCNO>
<DATE>10/29/02</DATE>
<TITLE>
Dům v Horních Počernicích
</TITLE>
<TEXT>
autoři: Ing. arch. Lev Lauermann, Ing. arch. Markéta Cajthamlová, Ing. arch. Šárka Kahleová realizace: 1999 - 2000 náklady: cca 2,5 milionu Kč zastavěná plocha přízemí: 120 m 2
Dům je přízemní, nepodsklepený, umístěný přímo na hranici pozemku, na straně do návsi. Toto řešení respektuje půdorysnou stopu i objem původního objektu, a umožňuje tak maximální využití parcely. V jednom křídle domu se nachází obytný prostor s kuchyní a jídelnou, ve druhém dvě ložnice s šatnou. Spojuje je vstupní hala s koupelnou a komorou. Na opačném konci zahrady je přístřešek pro auto, jehož řešení připomíná altán. Do návsi a do ulice má dům pouze několik úzkých oken. Ostatní okna do ulice jsou těsně pod dřevěným stropem, a poskytují tak interiéru příjemné horní světlo. Do zahrady se dům otevírá velkými okny. Hlavní obytná místnost je výškově členěna a částečně zapuštěna pod úroveň zahrady. Okna jsou z mořené meranti, podlahy z dubových parket. Nábytek je kombinací dubové dýhy s lakovaným povrchem.
1 vstup 2 obytný prostor s kuchyní 3 ložnice 4 dětský pokoj 5 garážový přístřešek s kůlnou
</TEXT>
<HEADING>
Domek v Hradišťku u Štěchovic
</HEADING>
<TEXT>
autoři: Ing. arch. Jan Hájek, Ing. arch. Šárka Kvízová-Hájková spolupráce: Ing. Taras Roman realizace: 1999 náklady: cca 2,7 milionu Kč
Zadání bylo jasně formulováno klientem, který chce prožít stáří v krásném místě posázavské krajiny v bezpečí svého domu. Parcela je za obcí na náhorní plošině, na rozhraní lesa a volné krajiny. Pozemek je výškově velmi členitý, orientovaný k severu. Projekt byl dále omezen požadavkem stavebního úřadu na zastavěnou plochu do 80 m 2 a relativně nízkými investičními prostředky klienta. Zástavba v okolí je rozmanitá roztroušená v lese i na loukách v podobě provizorních, svépomocně zhotovených rekreačních objektů. Autoři navrhli výrazově jasnou a definitivní stavbu, která má jednoduchý tradiční tvar, pevně zakotvený do terénního zářezu, který vyznačuje rozhraní lesa a louky.
1 vstup 2 garáž 3 technické zázemí 4 sklad 5 kuchyň a obyvák 6 ložnice prarodičů 7 koupelna 8 ložnice rodičů 9 ložnice dětí
Přestavba prodejny na rodinný dům
autor: Akad. arch. Tomáš Novotný realizace: 1998 náklady: neuvedeny
Dům byl přestavěn z typické prodejny z počátku sedmdesátých let (zděný jednopodlažní dvoutrakt se sedlovou střechou, částečně podsklepený). V přízemí je kuchyně s jídelnou orientovanou do zahrady, obytný prostor (na jižní straně otevřený do patra), zimní zahrada (vytváří clonu před sousedy), pracovna, koupelna, šatna, strojovna a zadní soukromé schodiště. V patře se nachází soukromá obytná část, dětský pokoj ve dvou úrovních, koupelna, otevřené jednoramenné schody do přízemí a sestava oken s vyšším horizontem (pohledy na vzdálené brdské lesy).
PŘÍZEMÍ 1 kuchyň s jídelnou 2 pracovna 3 obytná místnost 4 zimní zahrada 5 šatna 6 technická místnost
PODKROVÍ 1 obytná místnost 2 pokoj 3 volný prostor
</TEXT>
</DOC>
<DOC>
<DOCID>LN-20021029074</DOCID>
<DOCNO>LN-20021029074</DOCNO>
<DATE>10/29/02</DATE>
<GEOGRAPHY>BRNO</GEOGRAPHY>
<TEXT>
Sdružení nájemníků v Brně nesouhlasí s tím, že nájemci nebytových prostor v bytových domech mají při jejich prodeji stejné podmínky jako nájemci bytů. "Podnikatelé v pronajatých nebytových prostorech se tak stávají rozhodujícími vlastníky těchto domů," řekl novinářům předseda brněnského sdružení nájemníků Pavel Březa. Sdružení nesouhlasí s tím, že Brno si chce ponechat jen 17 procent všech obecních bytů. Město má seznam domů, které chce prodat, a nutí i sociálně slabé rodiny, aby o koupi bytu uvažovaly, uvedl Březa. Zájemci o koupi podle něj přesvědčují váhavé tím, že v případě odmítnutí jim může hrozit i vystěhování. "Navíc získáním podílu na nemovitosti náklady na bydlení zásadním způsobem neklesnou, takže náklady vynaložené na získání tohoto podílu jsou vlastně náklady vynaloženými navíc," tvrdí Březa. Sdružení upřednostňuje, aby se bytové domy neprivatizovaly, ale byly zrekonstruovány. Družstvo vlastníků bytů nedokáže podle sdružení sehnat potřebné finance na revitalizaci domu. Loni sdružení protestovalo proti záměru města zvýšit nájemné o deset až 20 procent v atraktivních částech města. Získalo 2500 podpisů pod petici, město od záměru později ustoupilo.
</TEXT>
</DOC>
<DOC>
<DOCID>LN-20021029075</DOCID>
<DOCNO>LN-20021029075</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Nejzajímavější stavby české architektury můžete obdivovat v ročence Česká architektura 2000 - 2001, která nedávno vyšla. Obsahuje soubor staveb dokončených v prvním roce nového tisíciletí. Sestavila ji architektka Markéta Cajthamlová. Poprvé vyšla ročenka v roce 2000; vydává ji nezisková společnost Prostor, která se zabývá popularizací soudobé architektury a designu. Stavby nevybírá komise ani anketa. Prostor každý rok osloví jednu osobnost ze světa architektury, která vybere pětatřicet staveb, jež podle ní nejlépe charakterizují současnou architektonickou tvorbu. Výběr je doplněn úvodním textem, stavby jsou v knize dokumentovány stručným popisem, fotografiemi a plány. Smyslem titulu je seznamovat především širokou veřejnost s nejzajímavějšími stavbami, zvláště s obytnými, které tvoří zhruba polovinu uveřejněných prací.
</TEXT>
</DOC>
<DOC>
<DOCID>LN-20021029076</DOCID>
<DOCNO>LN-20021029076</DOCNO>
<DATE>10/29/02</DATE>
<TITLE>
Uvažujete o tom, že byste své další dítě přivedla na svět doma?
</TITLE>
<HEADING>
Monika Pelcová před šesti měsíci porodila syna Jakuba
</HEADING>
<TEXT>
Své dítě jsem porodila v Jičíně. Měla jsem samostatný privátní pokoj, takže tam se mnou mohl přespat i manžel. Starali se tam pěkně o mě i o dítě. Přesto bych další dítě nejraději porodila doma, ve známém prostředí.
</TEXT>
<HEADING>
Daniela Drtinová před osmi měsíci porodila dceru Natálii
</HEADING>
<TEXT>
O domácím porodu určitě neuvažuji. Natálka se mi narodila tady v Praze, v porodnici u Apolináře. I když ze začátku porod vypadal úplně normálně, najednou došlo ke komplikacím, a myslím, že mohu říci, že mi šlo o život. Kdybych rodila doma, tak bych tu možná už nebyla.
</TEXT>
<HEADING>
Irena Valentová před pěti měsíci porodila syna Aleše
</HEADING>
<TEXT>
Vlastně mám s porodnicí jen ty nejlepší zkušenosti. Rodila jsem u Apolináře a všichni tam byli velmi vstřícní. Když to srovnám se svým prvním porodem před čtrnácti lety, tak se to opravdu zlepšilo. Rodit doma bych určitě nechtěla.
</TEXT>
<HEADING>
Simona Vrabcová před sedmi měsíci porodila dceru Annu
</HEADING>
<TEXT>
Rodit doma mě ani nenapadlo, a ani do budoucna o tom neuvažuji. Možná proto, že porod Aničky byl dost komplikovaný. Personál, lékaři i sestry, byli skvělí na to, kolik tam měli rodiček najednou. Snad jen to jídlo na šestinedělí by se dalo zlepšit.
</TEXT>
<HEADING>
Sabina Laurinová před šesti měsíci porodila dceru Valentýnu
</HEADING>
<TEXT>
Doma bych určitě nerodila. Dneska se již od sebe porodnice dost liší, a tak si můžete vybrat tu, která vyhovuje právě vám. Já jsem rodila v Podolí a nemohu si to stejně jako mé kolegyně a kamarádky vynachválit.
</TEXT>
<HEADING>
Sára Saudková před pěti týdny porodila dceru Sáru
</HEADING>
<TEXT>
Na domácí porod bych si netroufla. Už přece nejsme ta generace, která porodila někde na poli a hned pokračovala v okopávání brambor. Rodila jsem v Thomayerově nemocnici v Krči a byla jsem úplně spokojená, možná i proto, že jsem měla u sebe svou paní doktorku.
Na domácí porod bych si netroufla. Už přece nejsme ta generace, která porodila někde na poli a hned pokračovala v okopávání brambor. Rodila jsem v Thomayerově nemocnici v Krči a byla jsem úplně spokojená, možná i proto, že jsem měla u sebe svou paní doktorku.
</TEXT>
</DOC>
<DOC>
<DOCID>LN-20021029077</DOCID>
<DOCNO>LN-20021029077</DOCNO>
<DATE>10/29/02</DATE>
<TITLE>
Ministerstvo navrhuje zákon, který zakazuje porodním asistentkám pomáhat při domácích porodech
</TITLE>
<TEXT>
"Domácí porody jsou hazardem se zdravím rodičky i dítěte," varují čeští lékaři. "Jsou vyspělé země, kde se v klidu narodí doma třetina dětí a k žádným krizím nedochází," oponují jim porodní asistentky.
Každý rok se v ČR několik desítek maminek rozhodne, že své dítě porodí doma. Ministerstvo zdravotnictví ženám rodit doma zakázat nemůže. Může ale zakázat porodním asistentkám, aby se na domácích porodech podílely. A to se také chystá udělat. Předkládá vládě návrh zákona o způsobilosti k výkonu zdravotnického povolání. V něm se mimo jiné uvádí, že porodní asistentka může vést porod jen v lůžkovém zdravotnickém zařízení. "Ministerstvo zdravotnictví považuje porody ve zdravotnickém lůžkovém zařízení v současné době za nejbezpečnější pro rodičky, i pro novorozence. Proto trvá na vedení porodu ve zdravotnickém lůžkovém zařízení," říká mluvčí ministerstva Mario Böhme.
</TEXT>
<HEADING>
Do porodnice? Nikdy
</HEADING>
<TEXT>
Porodní asistentky se ale obávají, že pokud bude zákon schválen, stoupne počet žen, které porodí doma bez odborné pomoci. Jednou z nich možná bude Johana Kubaňová. Žila v Německu. Porodila tam své tři děti. První v porodním domě, další s porodní asistentkou na studentské koleji. Nyní žije s partnerem v Trhových Svinech a je opět těhotná. Do české porodnice jít nechce. "Nemůžu tady ale najít nikoho, kdo by mi pomohl. Těch několik českých asistentek, které mají odvahu vést porod doma, je příliš daleko. Domluvila jsem se s jednou rakouskou, která bydlí nedaleko," vysvětluje. "Jen nevím, jestli až bude platit nový zákon, bude ona moci přijet. Každopádně jsem rozhodnutá, že doma rodit budu, ať už s asistentkou, nebo bez ní," dodává. Před domácími porody čeští lékaři téměř jednohlasně varují. Někteří již to, že asistentka odrodí ženu doma, považují za nelegální. "Domácí porody jsou zakázané. Vyplývá to z metodických pokynů ministerstva zdravotnictví. Pořád platí zákon o zdraví lidu, podle kterého je za péči o těhotnou ženu zodpovědný lékař. Až budou mít porodní asistentky dostatečné vzdělání, můžeme se bavit o tom, zda a jak tuto odpovědnost převezmou," tvrdí prof. MUDr. Zdeněk Hájek, DrSc., porodník z pražské všeobecné nemocnice. "Domácí porody jsou legální a porodní asistentky jsou plně kompetentní je vést," oponuje mu Zuzana Štromerová z občanského sdružení Centrum aktivního porodu. "Lékaři pořád mají snahu na těhotné ženy pohlížet jako na nemocné. Jenže těhotenství není nemoc," dodává. Sama také doma několik dětí odrodila. Všechny porody proběhly hladce, jen jednou musela přivolat lékaře. Žena krvácela o něco více, než je běžné, a odmítala převoz do porodnice. "Ale i to se v klidu vyřešilo během dvaceti minut," říká. "Ženy, s kterými jsem rodila doma, dobře věděly, do čeho jdou. Všechny byly zdravé, což je základní podmínka, a informované. U takových rodiček je riziko komplikací minimální," shrnuje Zuzana Štromerová.
KOLIK STOJÍ NADSTANDARDNÍ SLUŽBY V PORODNICÍCH
Přítomnost otce u porodu 100 - 700 Kč
Epidurální analgezie (znecitlivění) na přání rodičky 600 - 2500 Kč
Předporodní kurs 100 - 700 Kč
Nadstandardní pokoj 200 - 900 Kč
Návštěva porodní asistentky v domácnosti 200 Kč
Porod s pobytem ve vaně 100 - 500 Kč
Použití masážní vany 300 Kč
Těhotenský tělocvik 30 Kč\hodina
Ultrazvukový snímek dítěte 100 Kč
Polaroidová fotografie 100 Kč
V mnoha porodnicích je řada uvedených služeb zdarma
</TEXT>
</DOC>
<DOC>
<DOCID>LN-20021029078</DOCID>
<DOCNO>LN-20021029078</DOCNO>
<DATE>10/29/02</DATE>
<TITLE>
Plánovaně asistovat u domácího porodu může jen kaskadér nebo člověk, který prostě není v obraze, říká MUDr. Eduard Kulovaný, CSc., primář Gynekologickoporodnické kliniky FN Motol.
</TITLE>
<TEXT>
LN: Co řeknete ženě, která za vámi přijde s tím, že uvažuje o porodu doma?
Rozhodně bych se jí to snažil rozmluvit. Pádných argumentů proti je celá řada. Pokud by se mi to nepodařilo a ona trvala na svém, pak bych s tím nechtěl mít nic společného, a to ani jako poradce.
</TEXT>
<HEADING>
LN: A vedl jste již někdy porod doma?
</HEADING>
<TEXT>
Ne, proboha, ne!!! Do toho bych se nepustil ani za statisíce. Plánovaně asistovat u porodu doma může jenom kaskadér anebo člověk, který prostě není v obraze. Pokud se do toho pustí porodní asistentka, na spoustu situací prostě nemůže reagovat. V porodnici můžeme velkému množství komplikací předejít tím, že podáme vhodné léky. Asistentka léky ordinovat nesmí, a tak se i ze snadno řešitelných problémů může rozvinout krizová situace.
LN: Je tedy pro vás porodní asistentka partner, nebo pomocník?
Partner samozřejmě.
LN: A myslíte si, že je schopná vést samostatně porod?
Normální fyziologický porod ano. Pokud ale nastanou komplikace, a ty mohou nastat u kterékoli ženy v kterékoli fázi porodu, tak už si bez lékaře neporadí. Není na to připravena a nemá na to vzdělání.
LN: Mnoho žen sice nechce rodit doma, ale přesto má velmi přesnou představu, jak by chtěly porod prožít. Jak moc vycházíte vstříc třeba ženě, která nechce klystýr?
Pokud ho vytrvale odmítá, tak jí vyhovíme. Ale snažíme se jí vysvětlit, že je to poněkud nefér i vůči zdravotníkům i vůči dítěti.
LN: A když chce při porodu svobodně zaujmout polohu a rodit jinak než vleže na zádech?
Záleží na tom, jaké možnosti nám nabízí naše vybavení. Porodní stůl samozřejmě můžeme napolohovat podle přání rodičky.
LN: A když se rozhodne rodit třeba ve sprše?
Tak to se ji snažíme dostat zpátky na sál. Nevím, jak bych jí ve sprše mohl být jako porodník platný.
LN: Nebylo by pro tyto ženy řešením rozvoj takových pracovišť, jako bylo Centrum aktivního porodu, které pracovalo v rámci porodnice na Bulovce?
Obávám se, že ne. Porodnictví nejde dělat jen částečně, bez návaznosti na ostatní obory. Takže samostatně takové centrum stát nemůže. A pod jednou střechou dvě pracoviště s tak odlišnou koncepcí také fungovat nemohou. A proč se to vlastně jmenuje Centrum aktivního porodu? Mně to připadá jako Centrum neaktivního porodu, kde všichni čekají, až žena porodí.
LN: Možná právě toto vyčítají porodní asistentky lékařům, že nenechávají porodu přirozený průběh. Máte vy dost trpělivosti nechat ženu v klidu rodit a zbytečně nezasahovat?
Ale to víte, že mám. Vždyť bych byl sám proti sobě. Přírodě je v tomto případě zapotřebí pomáhat, nikoli rozkazovat.
</TEXT>
</DOC>
<DOC>
<DOCID>LN-20021029079</DOCID>
<DOCNO>LN-20021029079</DOCNO>
<DATE>10/29/02</DATE>
<TITLE>
Čeští lékaři vůbec nevědí, co to je přirozený porod, říká Ivana Königsmarková, předsedkyně České asociace porodních asistentek.
</TITLE>
<TEXT>
LN: Co řeknete ženě, která za vámi přijde s tím, že uvažuje o porodu doma?
Vždy si s ní smluvím schůzku, kde probereme všechna pro a proti. Porod doma není vhodný pro každou ženu. Vše musí nasvědčovat tomu, že jde o normální těhotenství. Hrozí-li komplikace, snažím se ženu přesvědčit, aby šla do porodnice. Když je ale vše v pořádku a dohodneme se na porodu doma, velmi pečlivě se připravuji. Vím, že se pohybuji na tenkém ledě a že nesmím udělat chybu. Ale vždy musí vyjít iniciativa od ženy. Péči při porodu doma nenabízím, ale poskytuji. Podle mne je vždy lepší, když je tam kompetentní zdravotník, než když rodí sama.
LN: U kolika domácích porodů jste již asistovala?
Pokud dobře počítám, tak u jedenácti.
LN: A všechny dobře dopadly?
Ano. Sice několikrát jsme se neobešli bez návštěvy porodnice, ale nešlo o nic dramatického.
LN: Nebojíte se, že mimo nemocnici nezvládnete některé nenadálé komplikace?
Musím být dostatečně vzdělaná a zkušená, abych poznala, kdy komplikace hrozí, a zařídila vše potřebné. Ani já bych nerodila někde na samotě v horách, odkud je do nemocnice hodinu po okreskách. Vždy se dá do porodnice zavolat a rodičku přivézt na připravený sál. Nedělejte si iluze, že vše jde rychleji, když žena rodí v nemocnici od začátku. Než se sejde tým a vše se připraví, je to prodlení stejné, ne-li delší. Také se často říká, že v Holandsku, kde rodí doma třetina žen (a nemají o nic horší statistiky než my), stojí před domem sanitka, ne-li rovnou pojízdný porodní sál. Stojí tam obyčejné "rodinné" auto.
LN: Porod doma může být podle vás tedy stejně bezpečný a stejně kvalitní jako v nemocnici?
Já si dokonce myslím, že při dodržení všech pravidel může být porod doma kvalitnější a bezpečnější než v nemocnici. Ale o to ani tak nejde. Není ani tak důležité kde, ale jak a s kým žena rodí. Problém je v tom, že u nás je jen asi dvacet asistentek a na prstech jedné ruky lékařů, kteří vůbec vědí, co to je přirozený porod. Dokážou si představit jen ten medicínsky vedený. Je spočítáno, že v současnosti se v Praze o ženu stará až 60 zdravotníků během normálního těhotenství, porodu a v porodnici po porodu, jinde v ČR to nebude o mnoho méně. Paradoxně ale když jde z porodnice s miminkem domů, tak je v tomto nejchoulostivějším období sama, protože pojišťovny neproplácejí návštěvní službu porodních asistentek. Ideální by bylo, aby se o ženu po celé těhotenství až do porodu starala jedna osoba. A kdo by to měl být jiný než porodní asistentka, která je dostatečně kompetentní pro komplexní péči o fyziologicky těhotnou ženu a rodičku?
</TEXT>
<HEADING>
LN: Kde byste dnes chtěla rodit vy sama?
</HEADING>
<TEXT>
Pokud bych si měla vybírat v Praze, tak na Bulovce nebo v Podolí. Ale když bych našla dobrou duši, která by to byla ochotná se mnou absolvovat, tak možná i doma. Já to ale radši už nechám těm mladším.
Pokud bych si měla vybírat v Praze, tak na Bulovce nebo v Podolí. Ale když bych našla dobrou duši, která by to byla ochotná se mnou absolvovat, tak možná i doma. Já to ale radši už nechám těm mladším.
</TEXT>
</DOC>
<DOC>
<DOCID>LN-20021029080</DOCID>
<DOCNO>LN-20021029080</DOCNO>
<DATE>10/29/02</DATE>
<TITLE>
"Ze začátku jsem dělal praktickou medicínu. Nedokázal jsem se ale vyrovnat s tím, že mi pacienti umírají," říká o důvodech, proč se začal věnovat genetice, prof. MUDr. Radim Brdička, DrSc.
</TITLE>
<TEXT>
LN: Kam došla genetika od chvíle, kdy Johann Gregor Mendel v Brně při křížení hrachu objevil základní zákony dědičnosti?
Genetika je snad nejrychleji se rozvíjejícím oborem medicíny. To, že je kyselina deoxyribonukleová nositelem dědičnosti, bylo objeveno až během druhé světové války. Nyní jsme došli až k analýze lidského genomu. Když se s touto analýzou začínalo, počítalo se, že bude možná tak kolem roku 2050. Nakonec byla potřeba jen pětina času. Na obsáhnutí celého genomu, tedy nějakých 30 000 - 40 000 genů, stačí jediný biočip. To, co před deseti lety působilo jak fantazie ze Star Treku, je dneska skutečností.
LN: Můžu si představit, že dnes dovedete ve struktuře DNA číst jako v knížce?
Paralela s knihou by snad šla použít. Jenže naše abeceda má jen čtyři písmena - čtyři základní znaky. "Text", který tvoří, ale není souvislý. Je to spíše skládačka kapitol, podkapitol a odkazů. Navíc se nám zatím zdá, že jen pět procent z něj dává nějaký smysl. Zbytek se jeví jako nadbytečný.
LN: Co je nejnovější přínos genetiky ostatním oborům medicíny?
Teď se začíná ve vyspělém světě skloňovat pojem personalizovaná medicína. Medicína, která bere na vědomí, že každý člověk je jiný a i léčení nemoci se stejným názvem je možné a někdy i nutné u každého léčit jinak. Diagnostika na molekulární úrovni a znalost genomu mohou při takovéto individualizované léčbě výrazně pomoci.
</TEXT>
<HEADING>
LN: Čím může být genetika užitečná mimo medicínu?
</HEADING>
<TEXT>
Genetika je schopná vysvětlit samotný princip života. Může být přínosná každému, kdo cokoli podniká s živou hmotou. A to mohou být zcela praktické postupy, třeba v kriminalistice. Když si teď podáme ruku a vy sáhnete na kliku, bude tam nejenom DNA vaše, ale i moje, a dokonce i člověka, který mi podal ruku před vámi. A podle této DNA je možné nás všechny určit zcela jednoznačně. Citlivost našich metod je tak vysoká, že se skutečně pohybujeme na úrovni jednotlivých molekul.
LN: Přece jenom je ale genetika poněkud vzdálená od lůžka pacienta. Čím vás osobně zaujala, že jste s ní spojil svou profesionální kariéru?
Ze začátku jsem dělal praktickou medicínu v jedné okresní nemocnici. Nedokázal jsem se ale vyrovnat s tím, že mi pacienti umírají. Nedokázal jsem si vybudovat potřebný profesionální odstup. Tak jsem se raději začal věnovat laboratorním potkanům. Možná mě na tom lákala i příchuť zakázaného ovoce, protože genetika byla tehdy vnímána jako buržoazní pavěda. A že většinou své pacienty nevidíme? Přesto jim můžeme velmi konkrétně pomoci. Třeba jim vyhledáváme vhodné dárce kostní dřeně nebo sledujeme, zda po transplantaci nedochází k návratu onemocnění.
</TEXT>
<HEADING>
LN: Jaký je váš názor na klonování?
</HEADING>
<TEXT>
Kdosi řekl, že co je možné, to se také stane. A to platí i v tomto případě. Bránit se klonování je pošetilé. Otázka nestojí zda klonovat, ale jak využít obrovský terapeutický potenciál, který tato metoda nabízí. Tím samozřejmě nemyslím, že bychom měli vyrábět tisíce identických jedinců. Možná je zajímavé, že do klonování se pouštějí ústavy, které jsou téměř na dohled od Vatikánu.
LN: Co byste poradil lidem, kteří chtějí mít děti a v jejich rodinách se vyskytují dědičné choroby?
Určitě by měli zajít do poradny. Genetik jim řekne, jaké je riziko, že jejich dítě bude konkrétní nemocí trpět. A pokud už k těhotenství dojde, je možné na základě vyšetření plodu rodiče uklidnit, či naopak varovat velice záhy. U dětí ze zkumavky by bylo možné provést vyšetření teoreticky z jedné jediné buňky ještě dříve, než se zárodek uhnízdí v děloze.
LN: Nejen pedagogové vedou nekonečnou diskusi o tom, do jaké míry je naše jednání a podoba naší osobnosti podmíněno genetickou výbavou a do jaké míry prostředím a výchovou. Jaký je váš názor?
Určitě neřeknu nějaké konkrétní číslo. Jako že třeba za 37 procent našeho jednání mohou geny a za zbytek prostředí a výchova. Takto se ten poměr určit nedá. Navíc je u každého zcela individuální. Ono se to velmi těžko zkoumá. Nelze oddělit, co je vliv genů a co vliv prostředí. Ideální pro výzkum jsou proto jednovaječná dvojčata, která byla vychovávána každé jinde. Což je pochopitelně vzácný jev.
LN: Přesto, co si myslíte, že jste vy sám zdědil po svých rodičích?
Rodiče máte vždycky dva, tak i projevy vašich genů jsou určitým kompromisem. Po tatínkovi třeba takový volnější přístup k pořádku a pohodovost. To ostatně vidíte tady kolem mě. A po mamince? Určitou podnikavost, ochotu jít do čehokoli, co se mi zdá zajímavé. A zvědavost. To je základní vlastnost, kterou každý vědec musí mít.
LN: A co vaše děti? Co zdědily po vás?
O dědičnosti hovoří zpravidla, když jde o nějaký jejich prohřešek. Když se ale podívám do zrcadla, musím jim dát za pravdu. Občas.
</TEXT>
</DOC>
<DOC>
<DOCID>LN-20021029081</DOCID>
<DOCNO>LN-20021029081</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Na konci října uplynulo deset let od otevření pracoviště Leksellova gama nože v Nemocnici Na Homolce. Zakoupen byl na základě unikátní sbírky, kterou zorganizovala Nadace Charty 77. "Sbírka takového rozsahu se v historii českého národa uskutečnila dvakrát - na Národní divadlo a na Leksellův gama nůž. V neuvěřitelně krátké době se podařilo získat nůž v hodnotě 3 milionů dolarů ," říká prof. MUDr. František Janouch, předseda Nadace Charty 77. "Jednou z prvních osob, která tehdy přispěla, byla i autorka Pipi dlouhé punčochy Astrid Lindgrenová," říká Janouch. Za deset let provozu zde bylo léčeno 4263 pacientů, u nichž bylo provedeno 4683 výkonů. Nadace Charty 77 a Nemocnice Na Homolce zdarma léčí i deset ukrajinských dětí ročně. Počítá se s rozšířením pomoci na Moldávii a Bělorusko. Leksellův gama nůž je určený k radiační léčbě mozkových onemocnění: nádorů, cévních abnormalit a některých nemocí mozku, které vedou k poruchám hybnosti, neztišitelným bolestem (např. bolest trojklaného nervu). Zákrok je k pacientovi daleko šetrnější než klasická operace. Nemocné místo v mozku se ozáří přesně cílenou dávkou záření. Okolní tkáň přitom zůstává nedotčena. Novinkou je využití nože v terapii očního glaukomu. Leksellovým gama nožem byl ošetřen celosvětově největší soubor pacientů s nádorem hypofýzy.
</TEXT>
</DOC>
<DOC>
<DOCID>LN-20021029082</DOCID>
<DOCNO>LN-20021029082</DOCNO>
<DATE>10/29/02</DATE>
<TITLE>
Lahůdku v podobě úvodního utkání 2. kola Poháru UEFA mezi Viktorií Žižkov a španělským Betisem Sevilla mají dnes možnost uvidět fotbaloví fanoušci, kteří zavítají od 17.30 na Strahov.
</TITLE>
<GEOGRAPHY>PRAHA</GEOGRAPHY>
<TEXT>
"Přijeli jsme si sem pro výhru, ale bude to těžké. Viktoria je obtížný soupeř, který nám nic nedaruje," poznamenala největší hvězda Betisu, brazilský mistr světa Denílson. "Naše situace je stejná jako v zápase proti Glasgow Rangers. Role favorita je na straně soupeře," řekl kouč Viktorie Žižkov Vítězslav Lavička. "Zatímco Rangers vzali první zápas na lehčí váhu, u Betisu se to opakovat nebude. Jejich trenér Fernández vloni prohrál s Vigem jak v Olomouci, tak v Liberci, takže bude velice ostražitý a hráče dobře připraví," domnívá se Lavička. "A zopakovat výhru 4:0 jako proti Liberci? Utopie," zavrtěl hlavou kouč. "Hrajeme doma, tak chceme vyhrát," prohodil kapitán Žižkova Aleš Pikl. "Za určitých okolností bych bral i výhru 1:0, ale Betis nás už nepodcení jako Glasgow Rangers," dodal. Domácí se budou muset vyrovnat s absencí Buryána, který na Rangers uviděl červenou kartu a dostal jednozápasový trest. "Mám samozřejmě určitou představu, jak ho nahradit, ale nahlas to říkat nebudu," usmál se Lavička. V sestavě by se tak mohl do obrany posunout Ščasný a v záloze nastoupit Lička, který v Glasgowě dal postupový gól. Určité zdravotní potíže mají po sobotním zápase s Libercem Janoušek s Chihurim, ale měli by být v pořádku. To hosté se musejí vypořádat s tím, že některé hvězdy nemohou do zápasu nastoupit. Alfonso léčí achilovku, Assuncaa trápí žaludeční problémy a zranění jsou i další (Tais, Mingo, Benjamín, Dani). "Je mrzuté, že se nám zranili v této době, kdy nás čeká série velice důležitých zápasů. Ale i někteří z těch, co přijeli, měli určité zdravotní potíže," podotkl kouč Víctor Fernández. Měl na mysli zejména Denílsona (koleno), talentovaného záložníka Joaquína (sval), který v sobotním ligovém zápase v Huelvě nastoupil až v 50. minutě. Pokud Joaquín dnes opět nenastoupí v základu, na jeho místo se posune Varela a v obraně za něj nastoupí Filipescu.
</TEXT>
<HEADING>
Stracený by Piklovi rád koupil láhev
</HEADING>
<TEXT>
Před duelem s Glasgow Rangers se Aleš Pikl s Luďkem Straceným vsadili o láhev červeného vína, kdo z nich trefí přesný výsledek. Vyhrál Stracený, který tipoval výhru 2:0. "Něco zase vymyslíme. Kdybych mohl za výhru 2:0 koupit Alešovi flašku zase já, byl bych rád," křenil se Stracený. Svou výhru prý už "sprovodil" ze světa. "Aleš mi koupil láhev červeného portugalu, ale už je pryč," smál se Stracený. Sedmičku vína prý vypil sám. "Ale ředil jsem si ji sodovkou," doplnil s úsměvem.
Předpokládané sestavy
Viktoria Žižkov: Kučera - Ščasný, Mlejnský, Klimpl, Šmarda - Lička, Sabou, Pikl, Janoušek Chihuri, Stracený.
Betis Sevilla: Prats - Varela, Juanito, Rivas, Luis Fernández - Ito, Arzu - Joaquín, Capi, Denílson - Gastón Casas.
Výkop: 17.30 hod, stadion E. Rošického na Strahově. Mládež do 15 let má vstup zdarma (vchod B5).
Zápas nevysílá přímým přenosem žádná televize
</TEXT>
</DOC>
<DOC>
<DOCID>LN-20021029083</DOCID>
<DOCNO>LN-20021029083</DOCNO>
<DATE>10/29/02</DATE>
<TITLE>
O víkendu začal kolotoč závodů Světového poháru ve sjezdovém lyžování
</TITLE>
<TEXT>
SÖLDEN, Rakousko - Domácí závodník Stephan Eberharter vykročil za obhajobou celkového prvenství ve Světovém poháru vítězstvím v obřím slalomu, který zahájil novou sezonu ve sjezdovém lyžování. Olympijský vítěz, který v prvním kole zvládl jako jediný čas pod jednu minutu, svůj náskok ve druhé jízdě udržel a po třech druhých místech v Söldenu se poprvé radoval z vítězství. Třiatřicetiletý sjezdař zajel v součtu obou kol čas 1: 49,47 minuty a připsal si sedmnácté vítězství v závodu Světového poháru v kariéře. "Vyhrát v Söldenu bylo po třech druhých místech moje velké přání. Před domácím publikem to znamená hrozně moc," pochvaloval si Eberharter vítězství. Na druhou příčku se posunul obhájce prvenství na rakouském ledovci Frederic Covili. Francouz, jenž obhajuje i malý Křišťálový globus za obří slalom, byl po prvním kole čtvrtý. Ve druhé jízdě se ovšem Eberharterovi přiblížil na rozdíl třinácti setin a se svým výkonem byl spokojen. "I přes nárazy větru to byl dobrý závod. Eberharter se vyrovnal s kratší tratí lépe než já a možná po úspěchu více prahl," zhodnotil závod. Všichni závodníci, kteří se umístili na stupních vítězů, se shodli na tom, že takhle si začátek sezony představovali. "Člověk si posílí sebevědomí. Je ideální, že do Ameriky pojedu se 100 body v kapse," těšil se Eberharter na další závody, které se po měsíční pauze pojedou od 21. do 24. listopadu v Park City. Závod žen měl kuriózně tři vítězky. Rakušanka Nicole Hospová, Norka Adriane Flemmenová i Slovinka Tina Mazeová dosáhly v obřím slalomu stejných časů a dělí se o první místo. V historii seriálu se stalo poprvé, aby se na nejvyšším stupni pro vítěze tísnily tři závodnice. Flemmenová vyhrála první kolo, když se jako jediná z celého startovního pole dostala pod hranici 54 sekund. Mazeová byla pátá a Hospová dokonce až jedenáctá. Ve druhém kole dlouho vedla Chorvatka Janica Kosteličová, která se trefila do ideální stopy a zajela bezchybně. V cíli potom mohla zpytovat svědomí nad nepovedeným prvním kolem, v němž málem upadla poté, co přenesla váhu na vnější hranu lyže a ztratila rovnováhu. Chyba ji nejspíš připravila o vítězství.
</TEXT>
</DOC>
<DOC>
<DOCID>LN-20021029084</DOCID>
<DOCNO>LN-20021029084</DOCNO>
<DATE>10/29/02</DATE>
<TITLE>
Prohozené úlohy, jinak se to označit nedá. Když byl v atriu hotelu Hilton trenér Betisu Sevilla Víctor Fernández požádán ve španělštině o rozhovor pro LN, zbystřil. A místo toho se začal sám vyptávat jako zvídavý reportér.
</TITLE>
<GEOGRAPHY>PRAHA</GEOGRAPHY>
<TEXT>
"To hrál Žižkov tak dobře, když porazil Liberec 4:0? Jak je kvalitní trávník? A kde vůbec ten stadion je? Na kopci? Tam asi bude pěkná zima a vítr... Kdo nastoupí místo Buryána?" To je jen několik otázek, kterými Fernández zahrnul krátce po příjezdu reportéra LN. Po několika minutách se pak naštěstí role obrátily a trenér, který vloni s Celtou Vigo pohořel ve druhém kole Poháru UEFA na Liberci, začal také odpovídat...
LN: Vloni jste prohrál v Olomouci i v Liberci. Jsou pro vás Češi černou můrou?
Ne, přijíždím zdravě nabuzený a těším se. Navíc se mi líbí Praha, je to krásné město. Znám ho už řadu let, kdysi jsem se jezdil pozorovat Petera Dubovského, když hrával za Bratislavu proti Slavii. Mám to tady prostě rád.
LN: Po loňsku vám ale asi české týmy zrovna moc nesedí.
Ale kdepak. Logicky vzato mi pochopitelně po dvojzápase s Libercem zůstala v ústech trochu pachuť z vyřazení, ale ukázalo se, že Slovan je silný. V Poháru UEFA se dostal až do závěrečných kol a letos hrál o Ligu mistrů. Český fotbal prostě v posledních letech udělal velký skok kupředu.
LN: To, že jste do Prahy přijeli už dva dny před zápasem, je důsledek loňských špatných zkušeností?
Vůbec ne. Tohle je jiný klub, jiné mužstvo, jiné plánování, jiná situace. Tehdy šlo o odvetný zápas, hrálo se v jiném městě... Nemá to s loňskem nic společného.
LN: Vy jste v posledním ligovém zápase remizovali na půdě posledního Recre 1:1, ale dohrávali jste bez tří vyloučených. Myslíte, že mužstvo mohl stmelit po psychické stránce fakt, že i za takovéto situace vydřelo bod?
Určitě. Zápas na Recreativu byl důležitý právě v tom, že dodal mužstvu odvahu a sebedůvěru. Hráči se strašně moc obětovali. Škoda jenom, že jsme nevyhráli.
</TEXT>
<HEADING>
LN: Jaký čekáte v Praze zápas?
</HEADING>
<TEXT>
Proti Viktorii to bude hodně těžké, bude dominovat fyzička. Žižkov má pevnou strukturu mužstva, které je velice bojovné a takticky dobře vyzbrojené. Jestliže dokázal vyřadit Rangers, musí to být hodně schopný tým.
Proti Viktorii to bude hodně těžké, bude dominovat fyzička. Žižkov má pevnou strukturu mužstva, které je velice bojovné a takticky dobře vyzbrojené. Jestliže dokázal vyřadit Rangers, musí to být hodně schopný tým.
</TEXT>
</DOC>
<DOC>
<DOCID>LN-20021029085</DOCID>
<DOCNO>LN-20021029085</DOCNO>
<DATE>10/29/02</DATE>
<TITLE>
říká v exkluzivním rozhovoru pro LN záložník Betisu Denílson, svého času nejdražší fotbalista světa
</TITLE>
<TEXT>
Míčový kouzelník přijel do Prahy! Kdo chcete vidět pravé brazilské technické parádičky, lahůdkové kličky, "vyšívání" v soupeřově šestnáctce či dech beroucí žonglování s míčem, vyražte dnes na Strahov. Právě tam se vám představí v dresu Betisu Sevilla Denílson de Oliveira, chlapík, pro kterého je výčet uvedených dovedností samozřejmostí.
PRAHA - Kdysi býval obyčejným klukem z chudé brazilské rodiny, která přežívala na periferii Sčo Paula, dnes je zněj národní hrdina - byl jedním z členů týmu, který na letošním světovém šampionátu ve fotbale v Japonsku a Koreji vyválčil zlaté medaile. Ač světový šampion, a v roce 1997 dokonce nejdražší fotbalista světa, Denílson vůbec nepůsobí jako arogantní hvězda. V pražském hotelu Hilton, kde se výprava Betisu ubytovala, poskytnul LN ochotně exkluzivní interview a čtenářům napsal také speciální věnování...
LN: S jakým cílem jste přijeli do Prahy k úvodnímu zápasu druhého kola Poháru UEFA proti Žižkovu? Vyhrát?
Samozřejmě, přijeli jsme si sem pro výhru. Jsme si pochopitelně vědomi toho, že to nebude vůbec nic jednoduchého a že Viktoria je těžký soupeř, který nám nic nedaruje. Na druhou stranu ale taky víme, že za čtrnáct dní nás čeká odveta u nás ve Španělsku a že tenhle zápas je jenom prvním krokem. Chceme tady odvést svoji práci tak, aby celkový výsledek byl dobrý.
LN: Máte už nějakou zkušenost s českým fotbalem, nebo se budete s našimi měřit vůbec poprvé?
Ne, zatím ještě s českým fotbalem nemám žádnou zkušenost. Myslím si ale, že váš fotbal jde v posledních letech hodně nahoru. Viktorii, proti které budeme hrát, také příliš moc neznáme. Já ale o soupeři vím, že to sice je tým bez velkých hvězd a osobností, ovšem má velikou sílu a kvalitu. Teď o víkendu přeci porazil českého mistra 4:0 a předtím si poradil i s Glasgow Rangers.
LN: Letos v červnu jste se stal s brazilským týmem mistrem světa ve fotbale. Jak na turnaj, který Brazílii přinesl pátý titul v historii, vzpomínáte?
Byl to fantastický měsíc a skvělý šampionát. Zůstaly mi jenom ty nejlepší vzpomínky, i když jsem nebyl v základní sestavě, ale i tak jsem několik zápasů odehrál. Ale každý trénink a každé utkání, do kterého jsem zasáhl, to všechno pro mě bylo strašně moc důležité.
LN: Kam jste si schoval zlatou medaili?
Dal jsem si ji pro jistotu do takové nedobytné skříňky (směje se).
</TEXT>
<HEADING>
LN: To aby vám ji nikdo neukradl?
</HEADING>
<TEXT>
Ano. Víte, jistota je jistota, tak bych byl nerad, kdyby mi ji někdo ukradl. Chci, aby mi zůstala na celý život...
LN: Přivezl jste si z Asie kromě zlaté medaile také nějaké nefotbalové zážitky? Řada fotbalistů se z Japonska vracela nadšena orientální kulturou a mentalitou lidí.
My jsme ale moc mimofotbalových věcí ani nevnímali. V podstatě se všechno pořád točilo okolo fotbalu. Téměř dva měsíce - první přípravy a druhý turnaje - jsme byli jakoby na soustředění, pořád mezi hřištěm a hotelem. Chtěli jsme se prostě co nejvíc soustředit na fotbal a dotáhnout to co nejdál, což se nám nakonec podařilo. Klíčové pro náš úspěch bylo, že jsme dvouměsíční vzájemné soužití zvládli bez jediného problému, bez jediné byť slovní šarvátky... Tak to jsou moje vzpomínky na to mistrovství. Moc času na to, abychom si prohlíželi města nebo poznávali odlišnou kulturu, jsme totiž neměli.
LN: To se vám ale nakonec vyplatilo, vrátili jste se se zlatem. Po vašem návratu z Japonska byla celá Brazílie na nohou, zemi zachvátil jeden velký karneval. To musely být asi nezapomenutelné pocity, když jste jako národní hrdinové slavili s miliony fanoušků.
Ano, byla to velkolepá oslava a všichni jsme slavili s obrovskou intenzitou. Určitě celý týden, možná až deset dní po návratu z Japonska jsme žili jednu obrovskou fiestu, kdy jsme projížděli postupně celou zemi. Byly to skvělé prázdniny. Na to do smrti nezapomenu.
LN: Před mistrovstvím ale Brazílie za favorita rozhodně považována nebyla, navíc fanoušky silně popudil trenér Scolari, když na šampionát nevzal Romária. Nebylo vám ho trochu líto, že se do Japonska nedostal?
Romário je vynikající hráč a je pravda, že měl vloni dobrou formu. Jestli ale nominovat, nebo nenominovat, to je vždycky rozhodnutí trenéra. A Scolari se rozhodl, že ho nevezme.
LN: Hlavní hvězdou mistrovství se stal váš týmový kolega Ronaldo, který na šampionátu dal osm gólů. V létě se potom postaral o přestupovou bombu, když dres Interu Milán vyměnil za Real Madrid. Co o tom přestupu soudíte?
Podle mě to byl v posledních letech nejlepší nákup, jaký se ve španělském fotbale vedle příchodů Figa a Zidana povedl. Ronaldo je fotbalista, který má neskutečnou kvalitu. Dokázal překonat velmi komplikované období, kdy nemohl hrát vinou zranění kolene, ale teď se vrátil do formy, jakou měl předtím. V Madridu mu přeju jenom to nejlepší.
LN: Myslíte si, že Real Madrid potřeboval Ronalda kupovat? Někteří odborníci ve Španělsku tvrdí, že ne...
To je věcí managementu Realu Madrid. My jsme jenom pozorovatelé zvnějšku, nevidíme věc zevnitř, a tak se můžeme jenom dohadovat.
LN: V roce 1998 jste v rozhovoru pro Playboy uvedl, že jste krásnější než Ronaldo a že máte i hezčí pozadí. Jak to vidíte dnes?
(směje se) Tak na tom se vůbec nic nezměnilo. Pořád jsem rozhodně hezčí než Ronaldo. Určitě.
LN: Jak jste na to přišel?
Prostě jsem hezčí (směje se). Jsem tmavší než Ronaldo, a to ženy mnohem víc přitahuje.
LN: Během světového šampionátu se ale do popředí dostal spíš Ronaldo svým trojúhelníkovým sestřihem nad čelem. Co jste tomuto výstřelku říkal? Líbilo se vám to?
Ne, vůbec ne, bylo to hrozné. Nelíbilo se to mně a ani jemu. Udělal to jenom proto, že tušil, že se z toho stane móda. Byla to ale celkem sranda.
LN: Co ke svému novému "účesu" v kabině poznamenal?
Neřekl nic, přišel a měl to na hlavě. Jenom že prý chtěl trošku změnit styl.
LN: Jak spolu vlastně vy dva vycházíte? Je Ronaldo váš přítel?
Ano, jsme přátelé. Naše přátelství trvá už hodně dlouhou dobu, však jsme toho spolu v národním brazilském týmu hodně odehráli. A i mimo reprezentaci jsem s ním byl stále v kontaktu. Navzdory tomu, co všechno má a čeho všeho dosáhl, je totiž Ronaldo obyčejným, skromným člověkem.
LN: Takže jeho návrat do španělské ligy jste asi uvítal. Když jste dohrávali odložený druhý poločas zápasu právě proti Realu Madrid, kde už Ronaldo nastoupil, hecovali jste se?
Ano, mluvili jsme spolu. Ale nejenom s ním, taky jsem volal Robertu Carlosovi a Flaviovi Conceicaovi. Vůbec se všemi brazilskými krajany, kteří ve Španělsku působí, mám velmi dobré vztahy a se všemi udržuju kontakty. A když máme proti sobě v lize nastoupit, tak si vždycky zavoláme.
</TEXT>
<HEADING>
LN: A v Betisu jste vy osobně spokojený?
</HEADING>
<TEXT>
Určitě ano, už tam působím a v Seville žiju pět let a dobře jsem si zvykl. A ještě mi tam zbývá hodně času (úsměv).
LN: V roce 1997 jste ale mohl jít místo do Betisu do Barcelony. Ta je slavnější, nabízela vám větší plat, ale vy jste nakonec skončil v méně slavném klubu. Proč?
Hlavní potíž spočívala v tom, že se nedohodly kluby. Můj bývalý tým ze Sao Paula a Barcelona nakonec prostě nedošly k dohodě o odstupném. Já ale ničeho nelituju, dostal jsem se do týmu, který mi projevil hodně přízně a který měl skvěle přijal. A já se mu za to chci svou prací na hřišti co nejlépe odvděčit.
LN: Nejen v Brazílii, ale i ve Španělsku jste nesmírně populární osobnost. Letos na jaře jste dokonce dostal nabídku na roli v televizním seriálu Sedm životů. Už natáčení proběhlo?
Ano, už je to za mnou (úsměv). Moje role byla sice malá, ale bylo to docela vtipné. Měl jsem prostor asi jen na pět minut, hrál jsem sám sebe a výborně jsem si to užil a vychutnal.
LN: Na televizní kamery jste jako slavný fotbalista ale přece zvyklý.
(směje se) Tohle bylo něco docela jiného. Musíte se naučit zpaměti předem daný text, což je pro člověka, který není herec a není na to zvyklý, docela záběr. Ale naštěstí můj text a způsob hraní byl jednoduchý. Zvládl jsem to tedy dobře a ještě se u toho dobře pobavil.
</TEXT>
</DOC>
<DOC>
<DOCID>LN-20021029086</DOCID>
<DOCNO>LN-20021029086</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Fotbalisté Opavy nečekaně prohráli na hřišti tonoucích Dolních Kounic 0:2 a pustili do čela druhé ligy rezervu Sparty.
</TEXT>
</DOC>
<DOC>
<DOCID>LN-20021029087</DOCID>
<DOCNO>LN-20021029087</DOCNO>
<DATE>10/29/02</DATE>
<TITLE>
Fotbalová liga: po prohře mistrovského Liberce pronásleduje Spartu tradiční rival - Slavia
</TITLE>
<TEXT>
Po čtyřgólovém debaklu, který utrpěli obhájci titulu z Liberce na Žižkově, ztrácejí na vedoucí Spartu již sedm bodů. Pro Žižkov zase byla vysoká výhra velkým povzbuzením před dnešním zápasem s Betisem Sevilla v Poháru UEFA.
Viktoria Žižkov 4
</TEXT>
<HEADING>
Slovan Liberec 0
</HEADING>
<TEXT>
Úřadující mistr si pod žižkovskou věž přijel pro debakl. Přitom herně o mnoho horší nebyl. Diametrální rozdíl mezi oběma týmy ovšem byl při počínání v pokutovém území. Pražané si vypracovali pět vyložených šancí, při nich čtyřikrát vystřelili na branku a vždy se měnilo skóre. Na co Viktoria sáhla, to jí vyšlo. Naproti tomu Liberec měl jedinou vyloženou možnost, kterou Slepička v gól neproměnil.
Vítězslav Lavička, trenér Žižkova: "Hrálo se v těžkých klimatických podmínkách, náročný terén, silný nárazový vítr. Lépe jsme se s tím vyrovnali. Pomohla nám brzká branka a dodala nám klid. V to, že přidáme po přestávce další góly po pěkných akcích, jsem ani nedoufal."
Ladislav Škorpil, trenér Liberce: "Hru v poli jsme neprohráli. Ovšem naše útočné snažení se projevovalo centry za branku, gólmanovi do ruky a sporadickým zakončením. Naopak na gólech soupeře jsme svými chybami aktivně spolupracovali. Bylo to poučné utkání." vaj
Jablonec 0
</TEXT>
<HEADING>
Sparta 2
</HEADING>
<TEXT>
Napřed to dvakrát zaskřípalo na straně exmistra. Nejprve se Mašek prosadil přes stopera Novotného, obstřelil i gólmana Blažka, ale trefil tyč. Odpověď Sparty mohla přijít po přímém kopu Jarošíka, Lovásik však nekapituloval. Nedlouho poté se po Maškově přihrávce dostal za záda sparťanské obrany Weber, chtěl Blažka přehodit, ale ten jeho úmysl vystihl. Nedáš - dostaneš se vyplnilo vzápětí, Jarošík posadil míč na hlavu Obajdinovi - 0:1. Direkt přišel po půlhodině hry. Poborský se zbavil protihráče a předložil Pospíšilovi povinnost skórovat. Po obrátce přišlo vzrušení až přičiněním agilního Poborského, mířil však do tyče.
Vlastimil Palička, trenér Jablonce: Zatímco my jsme své šance neproměnili, Sparta ano. Exmistr se nedá porážet pravidelně, dobrý výsledek z jara jsme nezopakovali.
Jozef Jarabinský, trenér Sparty: Byli jsme efektivnější v zakončení. Nejen z těchto důvodů si ze Střelnice poprávu odvážíme tři body. moj
Chmel Blšany 1
</TEXT>
<HEADING>
Baník Ostrava 0
</HEADING>
<TEXT>
O co se marně pokoušel doma úřadující mistr Slovan Liberec či na Bazalech Slavia, to se hravě podařilo Blšanským. Neponechali Baníku, jemuž jako by chybělo srdce, téměř žádný prostor k manévrování. Jen Dvorník a Žůrek mohli skórovat, což ale bylo ze strany Slezanů všechno. Mnohem častěji se potil Laštůvka, kterého však pokořil pouze po Čížkově rohu Velkoborský. Stejný hráč trefil ještě břevno, stejně jako Sýkora. Technická střela z kopačky střídajícího Sourady pak putovala třikrát od tyčky k tyčce, další velešance spálili Bureš s Horáčkem. Z tohoto pohledu mohl Baník odjet s debaklem.
Dva brejky Meduny v 5. a v 7. minutě mohly zhatit veškeré naděje Hradce na první podzimní vítězství. Nejprve Meduna překopl Podhajského branku, druhou střelu gólman domácích kryl. Na nasáklém a kluzkém trávníku se bojovalo, avšak o nějaké kombinaci nemohlo být řeči. Naději na vítězství vykřesal Krmaš, když přehlavičkoval klubko obránců včetně brankáře Drobisze a jeho míč skončil v opuštěné bráně hostí. Nástup do druhé půle patřil Synotu, Němčický nastřelil ruku uklouznuvšího Lesáka a penaltu proměnil Kowalík. Hostům narostla křídla, dvě šance nevyužil Malár, v závěru však promarnili tři příležitosti Hradečtí.
Radek Rabušic, trenér Synotu: "Byl to boj. Naší předností ve druhé půli bylo, že Meduna s Kowalíkem dokázali podržet míč vpředu, z čehož také vznikla naše penaltová šance." jn
Sigma Olomouc 0
</TEXT>
<HEADING>
FK Teplice 1
</HEADING>
<TEXT>
Úvodní střelecké pokusy Urbánka a Siegla mířily vedle a nijak neotřásly jistotou teplické obrany. Až v 19. minutě nechal vyniknout Poštulku Siegl, jeho střelu však teplický brankář stačil vytlačit na roh. Hosté začali opatrně, ale hrozili stále nebezpečněji - ve 28. minutě Rada přestřelil, poté zblokoval Rezek Vaniakův výkop, ale míč skončil vedle tyče. To už domácí jen odkopávali a po Horváthově rohu přistrčil Zelenka Radovi, jehož hlavička našla cíl. Po obrátce domácí Rozehnal trefil jen tyč, šance však nevyužili ani hostující Kolomazník, Skála a Verbíř.
Hosté působili nervózním dojmem, jejich obrana byla prostupná a domácí to brzy vycítili. Už v deváté minutě po Otepkově akci po levé straně si Gomés z trojice volných spoluhráčů vybral Jarolíma, pro něhož nebylo problémem poslat míč do sítě. Po obrátce vstřelil Otepka po podobné situaci druhý gól a i když pro dvě žluté musel po hostujícím Šírlovi také on ze hřiště, přidali domácí dva další góly, v závěru zmírnil debakl až Kisel.
Jozef Chovanec, trenér Příbrami: "Hráli jsme zodpovědně zezadu, pohyb a orientace v trestném území byly nesrovnatelně lepší než v předchozích zápasech."
Dušan Uhrin ml., trenér Bohemians: "Podali jsme nejhorší výkon, co mužstvo vedu, hráli jsme příliš lehkovážně." čtk
Slavia Praha 2
</TEXT>
<HEADING>
1. FC Brno 0
</HEADING>
<TEXT>
Domácí se dlouho marně snažili o tlak, neboť Brňané hráli aktivně a vytvářeli si i příležitosti. Jenže Schusterova bomba se odrazila od břevna na brankovou čáru a při Krškově hlavičce zastoupil gólmana Černého Skácel. Slávisté se probudili, po rohu olízl míč z hlavy Petrouše břevno, pálil Dostálek a Bejblovi chyběl jen krůček. Po obrátce oživil hru domácích Kuka, Kuchař trefil břevno a pak se konečně trefil Dostálek. Na posledních deset minut přišel Adauto a stihl toho hodně - nejprve se na něm vyfauloval Schuster a poté Brazilec patičkou přichystal druhý gól pro Dostálka.
Karel Večera, trenér Brna: "Pokud bychom vstřelili branku, měla by s námi Slavia ještě větší problémy, bohužel nám schází finální řešení v šestnáctce." čtk
Tescoma Zlín 1
</TEXT>
<HEADING>
České Budějovice 2
</HEADING>
<TEXT>
Souboj nováčků se za vytrvalého deště změnil v urputný boj. Domácí sice jednobrankové vedení Jihočechů, o něž se postaral Vozábal, ve druhé půli smazali, ale v době narůstajícího tlaku přišli o vyloučeného Koubského. Ten v 82. minutě po faulu oplácel, a sedm minut nato dal slovenský obránce Chlebek střelou z dvaceti metrů druhý gól hostí.
Vlastislav Mareček, trenér Zlína: "V závěru jsme se snažili i v deseti strhnout vedení na svou stranu, vyhrálo ale šťastnější mužstvo."
Pavel Tobiáš, trenér Č. Budějovic: "V závěru se štěstí přiklonilo k nám a dali jsme veledůležitý druhý gól."
</TEXT>
<HEADING>
Události 12. kola Gambrinus ligy
</HEADING>
<TEXT>
* PŘÍBRAMSKÉ PROBUZENÍ. Čtyři góly... Fanoušci v Příbrami si po výhře nad Bohemians mnuli ruce. Pro osvěžení - čtyřikrát se Příbram trefila naposledy v říjnu roku 2000, odnesl to Synot.
* HRADEC STÁLE BEZ VÍTĚZSTVÍ. Hradecký Pavel Krmaš sice v domácím utkání se Synotem ukončil střelecký půst svého týmu, který trval 461 minut, po remíze 1:1 však Východočeši stále zůstávají bez výhry.
* NA BRNO PLATIL DOSTÁLEK. Výhru nad Brnem zařídil pražské Slavii Richard Dostálek, který vstřelil svému bývalému klubu oba góly. Podle přítomných odborníků si ryšavý fotbalista říká o reprezentační dres.
Tabulka I. ligy
</TEXT>
</DOC>
<DOC>
<DOCID>LN-20021029088</DOCID>
<DOCNO>LN-20021029088</DOCNO>
<DATE>10/29/02</DATE>
<TITLE>
Tenis
</TITLE>
<TEXT>
Olympiáda družstev v Bledu - muži: ČR Faerské ostrovy 3:1, ČR - Finsko 3:1, ženy: ČR Malajsie 2.5: 1,5, ČR - Kazachstán 2,5: 1,5.
Uhodli jste?
</TEXT>
</DOC>
<DOC>
<DOCID>LN-20021029089</DOCID>
<DOCNO>LN-20021029089</DOCNO>
<DATE>10/29/02</DATE>
<TITLE>
Fotbal v zahraničí: Dortmund už šlape na paty Bayernu, jehož krize pokračuje
</TITLE>
<TEXT>
Dva čeští hráči se dostali na hřiště v dresu Liverpoolu. Milan Baroš i uzdravený Vladimír Šmicer sice nastoupili až ve druhé půli, přesto se podíleli na výhře nad Tottenhamem, která znamenala zvýšení náskoku Liverpoolu v čele tabulky.
LONDÝN - Po třicet zápasů si drželi fotbalisté Arsenalu v anglické lize neporazitelnost, a teď prohráli dvakrát za sebou. Po nevydařeném zápasu na hřišti Evertonu nestačili obhájci titulu doma na stadionu Highbury na Blackburn. Prohrou 1:2 umožnil Arsenal získat čtyřbodový náskok v čele tabulky Liverpoolu, který vydřel vítězství nad Tottenhamem. Svěřenci Gérarda Houlliera se dlouho nemohli prosadit. V průběhu druhého poločasu poslal francouzský kouč do hry dva české reprezentanty, Milana Baroše a uzdraveného Vladimíra Šmicera. Mezi střelce se sice nezapsali, ale pomohli domácím vystupňovat tlak na soupeře. V 72. minutě poslal Liverpool do vedení Murphy, pak sice hosté vyrovnali, ale v samém závěru Carr fauloval Michaela Owena a ten z penalty rozhodl.
BERLÍN - Fotbalisté Bayernu Mnichov vedou po desátém kole německou ligu už jen o tři body poté, co doma remizovali 3:3 s nováčkem z Hannoveru. Naopak hráči Dortmundu prolomili střelecké trápení a po výhře 4:1 v Brémách dýchají svému soupeři na záda. Na třetí místo se posunul nenápadný Mnichov 1860 díky vítězství v Mönchengladbachu. Sebevědomí hráčů Bayernu utrpělo další rány před úterním zápasem v La Coruni, kde budou bojovat o zachování teoretické naděje na postup v Lize mistrů. První gólová akce Dortmundu začala už v druhé minutě u Tomáše Rosického. Český záložník přehodil přes brémskou obranu míč k Evanilsonovi, který přihrál volnému Thorstenu Fringsovi a ten volejem otevřel skóre. Po půlhodině hry Jan Koller přihrál z brankové čáry do velké šance Amorosovi, ale ten ji spálil. Vzápětí hosté vyrovnali a Borussia se dostala znovu do vedení až v posledních dvaceti minutách. Od 69. minuty režíroval její ofenzivu Lars Ricken, jenž vystřídal Rosického, a v krátkém sledu přihrál na góly Dedemu a Ewerthonovi. Brazilský útočník svou druhou trefou ještě zpečetil výsledek.
</TEXT>
<HEADING>
Čech zůstává poslední, Štrasburk stoupá vzhůru
</HEADING>
<GEOGRAPHY>PAŘÍŽ</GEOGRAPHY>
<TEXT>
Fotbalisté Auxerre porazili nejslabší tým francouzské ligy Rennes těsně 1:0 a zůstali v čele tabulky. Brankáře Petra Čecha překonal v 67. minutě Kapo. Páté vítězství vybojoval stále se lepšící Štrasburk, vedený trenéry Ivanem Haškem a Karlem Jarolímem. Po výhře 2:0 nad Bastií se posunul už na osmé místo. ŘÍM - Inter Milán získal tříbodový náskok v čele italské ligy díky vítězství 2:0 nad Boloňou. Odpoutal se tak od svého největšího soupeře AC Milán, který v sobotu prohrál ve Veroně s Chievem. Inter se v duelu s dalším týmem z popředí tabulky prosadil až ve druhém poločase. Čtyřstý zápas v Serii A odehrál veterán Roberto Baggio a jubilejní start oslavil gólem z penalty, díky kterému Brescia remizovala s Comem 1:1. Český brankář Pavel Srníček nebyl v domácím týmu ani mezi náhradníky.
PAŘÍŽ - Fotbalisté Auxerre porazili nejslabší tým francouzské ligy Rennes těsně 1:0 a zůstali v čele tabulky. Brankáře Petra Čecha překonal v 67. minutě Kapo. Páté vítězství vybojoval stále se lepšící Štrasburk, vedený trenéry Ivanem Haškem a Karlem Jarolímem. Po výhře 2:0 nad Bastií se posunul už na osmé místo. ŘÍM - Inter Milán získal tříbodový náskok v čele italské ligy díky vítězství 2:0 nad Boloňou. Odpoutal se tak od svého největšího soupeře AC Milán, který v sobotu prohrál ve Veroně s Chievem. Inter se v duelu s dalším týmem z popředí tabulky prosadil až ve druhém poločase. Čtyřstý zápas v Serii A odehrál veterán Roberto Baggio a jubilejní start oslavil gólem z penalty, díky kterému Brescia remizovala s Comem 1:1. Český brankář Pavel Srníček nebyl v domácím týmu ani mezi náhradníky.
</TEXT>
</DOC>
<DOC>
<DOCID>LN-20021029090</DOCID>
<DOCNO>LN-20021029090</DOCNO>
<DATE>10/29/02</DATE>
<GEOGRAPHY>DÜSSELDORF</GEOGRAPHY>
<TEXT>
Švéd Peter Larsson a Norka Marit Björgenová vyhráli v sobotu úvodní závody Světového poháru v běhu na lyžích na městském okruhu v Düsseldorfu. Ve sprintu startoval i český běžec Martin Koukal, ale v kvalifikaci obsadil až 34. místo a vypadl. Závodu přihlíželo více než 100 000 diváků, Koukalovi však štěstí nepřinesli... Na nábřeží řeky Rýn dosáhl na trati 1500 metrů času 2: 59,81 minuty, což na šestnáctičlenné čtvrtfinále nestačilo. Na poměrně tvrdém navezeném sněhu udělal Koukal velkou chybu. V otočce se skoro zastavil a poté už se nedokázal srovnat technicky. "Snažil jsem se to dohnat, možná jsem zazmatkoval a úsilí pak bylo na úkor kvality. Příště to musím jet s chladnější hlavou. Asi jsem byl trošku přemotivovaný," řekl Koukal. Sníh překvapivě netál, ale byl hodně špinavý, což kladlo vysoké nároky na mazání. "Servismanům se to povedlo. Škoda, že jsem to nedokázal prodat," posteskl si Koukal. "Nepotkal jsem se úplně s technikou, jel jsem rozházený a nebylo to, co umím na sněhu jezdit." Ve finále ženského sprintu nastoupily vedle Björgenové Italka Gabriella Paruzziová, favorizovaná Norka Anita Moenová a její krajanka Hilde Pedersenová. Moenová se nakonec musela spokojit s bronzem, mezi ní a Björgenovou se totiž vklínila Paruzziová. V ženském závodu nemělo Česko zastoupení, Neumannová dala přednost přípravě doma.
</TEXT>
</DOC>
<DOC>
<DOCID>LN-20021029091</DOCID>
<DOCNO>LN-20021029091</DOCNO>
<DATE>10/29/02</DATE>
<GEOGRAPHY>PRAHA</GEOGRAPHY>
<TEXT>
Disciplinární komise začala podle deníku Sport na popud vedení Českomoravského fotbalového svazu prošetřovat podezření, že závěr minulého ročníku první ligy nebyl regulérní. O možnost získat titul v posledním kole přišel Žižkov, když podlehl na hřišti Slavie 0:1 a někteří hráči Viktorie podle říjnového vydání časopisu Hattrick obvinili obránce Tomáše Hunala, že zápas prodal. Představitelé svazu dali podle generálního sekretáře Petra Fouska disciplinární komisi podnět k šetření případu už 18. října, ale dosud o tom veřejnost neinformovali. "Komise podle svého uvážení rozhodne o postupu směrem k autorům článku v časopisu Hattrick a zároveň ke zmiňovaným aktérům utkání," uvedl Fousek. Tabulka minulého ligového ročníku se podle generálního sekretáře v žádném případě měnit nebude.
</TEXT>
</DOC>
<DOC>
<DOCID>LN-20021029092</DOCID>
<DOCNO>LN-20021029092</DOCNO>
<DATE>10/29/02</DATE>
<TITLE>
Západočeši lídra tabulky trápili, ale bodů se nedočkali
</TITLE>
<HEADING>
ZÁPAS KOLA: Pardubice - K. Vary 5:4
</HEADING>
<TEXT>
Pořádně nadřít se museli hokejisté vedoucího celku tabulky v nedělním utkání 17. kola extraligy proti Karlovým Varům. Povinných tří bodů se ale nakonec Pardubice dočkaly.
PARDUBICE - Před téměř devíti tisíci diváky si museli domácí hráči 24 hodin po výhře nad Litvínovem sáhnout takřka až na dno sil a o výhru se báli do posledních vteřin. Domácí bez nemocného obránce Michala Sýkory, ale s novicem Buďou v útoku, experimentovali se sestavou a dlouho se nemohli najít. Zápas měl od začátku vysoké tempo a velmi dobrou úroveň. Zprvu se o ni víc zasloužili hosté, kteří nemysleli jenom na obranu, ale s aktivní hrou v útočném pásmu domácích dělali soupeři hodně problémů. Brankář Svoboda navíc nestačil v 18. minutě na Šináglovu střelu a také úvod druhé třetiny patřil Západočechům. Pardubičtí se ale časem začali prosazovat. Důraznější hrou si vytvářeli šance, ale s koncovkou byli na štíru. Platí to zejména o útoku mladíků vedených Koukalem. Od poloviny druhé třetiny se tlak Pardubic zvýraznil a ve 33. minutě si hosté museli vzít oddechový čas. Vyrovnání přinesla dvojnásobná početní výhoda Pardubic. Při hře pět na tři se od modré trefil Vyhlídal a vyrovnávací brankou vyvolala ještě větší tlak domácích, kteří do konce třetiny stačili přidat další dva góly. Po dlouhé době se trefil Lubina a Novotného střele devět vteřin před sirénou pomohla teč karlovarského hráče. Hosté ale nerezignovali a na začátku třetí třetiny během 31 vteřin dokázali skóre srovnat. Nejprve snížil Polák po nezištné přihrávce Opatovského, a pak pomohl Krausově střele za Svobodova záda Lubina. V 54. minutě se v nepřehledné skrumáži před Fraňkem nejlépe orientoval Buďa a svým prvním extraligovým gólem opět posunul svůj tým do vedení. To zvýšil o tři minuty později po samostatném úniku Janecký. Poslední slovo však měli hosté 28 vteřin před koncem. "Bylo to vynikající utkání," prohlásil pardubický kouč Miloš Říha. "Škoda jen, že jsme vlastními chybami soupeři dovolili vyrovnat. Za nasazení však musím hráče pochválit, protože měli za sebou zápas v Litvínově a cestování." Karlovarský Marek Sýkora se tvářil také vcelku spokojeně: "Ukázali jsme, že poslední výsledky nebyly náhodné. Sehráli jsme dobré utkání, zlomové okamžiky nastaly v prvních pěti minutách druhé třetiny, kdy jsme měli dát tři góly. Celkový dojem je dobrý, ale bez bodů..."
* Sparta už je třetí. Mistrovský tým Sparty čtyřikrát za sebou vyhrál a vydrápal se již na bronzový stupeň v tabulce.
* Slavia znovu bez gólů. Přesně po týdnu si Slavia zopakovala divácky nezajímavý výsledek 0:0. Tentokrát se otrávení diváci nedočkali ani jednoho gólu ve Zlíně.
* Plzeň se topí v krizi. Již šestkrát po sobě Plzeň prohrála a klesla až na desátou příčku
HVĚZDY KOLA
1. Petr Tuček (Zlín) - brankář Valachů vychytal podruhé za sebou nulu
2. Robert Tomík (Sparta) - v Havířově vstřelil tři góly
3. Roman Kaděra (Vítkovice) - Litvínovu vsítil v úvodních čtyřech minutách dva góly a srazil ho na kolena
</TEXT>
</DOC>
<DOC>
<DOCID>LN-20021029093</DOCID>
<DOCNO>LN-20021029093</DOCNO>
<DATE>10/29/02</DATE>
<TITLE>
Liberec - Vsetín 2:3
</TITLE>
<TEXT>
Josef Jandač, trenér Liberce: "Nedařilo se nám při přesilovkách, i když jsme ve statistikách jejich využití na prvním nebo druhém místě." Jan Neliba, trenér Vsetína: "Dostávali jsme se déle do tempa, stálo při nás ale více štěstí.
</TEXT>
<HEADING>
Třinec - Plzeň 4:2
</HEADING>
<TEXT>
Pavel Marek, trenér Třince: "Rozhodla druhá třetina, kdy jsme byli produktivní a osvědčili důraz před brankou." Milan Razým, trenér Plzně: "Neumíme hrát celých šedesát minut, pravidelně nás postihuje výpadek, který soupeř využívá."
</TEXT>
<HEADING>
Havířov - Sparta 3:7
</HEADING>
<TEXT>
František Vorlíček, trenér Havířova: "Náš výkon byl srdnatý a odvážný." Václav Sýkora, trenér Sparty: "Rozhodujícím momentem byl závěr druhé a začátek třetí třetiny, kdy se nám podařilo odskočit na rozdíl čtyř branek."
</TEXT>
<HEADING>
Č. Buděj. - Znojmo 2:3 po prodloužení
</HEADING>
<TEXT>
Jaroslav Liška, trenér Č. Budějovic: "Nechtěli jsme nic jiného než tři body, ale i bod je nakonec pro nás dobrý." Miloslav Hořava, trenér Znojma: "Pro nás měl zápas šťastný konec."
</TEXT>
<HEADING>
Vítkovice - Litvínov 3:0
</HEADING>
<TEXT>
Aleš Tomášek, trenér Vítkovic: "Základem našeho vítězství byl vynikající brankář Trvaj." Jaroslav Hübl, trenér Litvínova: "V úvodu se na nás bohužel projevila únava z cesty."
Zlín - Slavia 0:0
Rozhodčí: Husička - Čížek, Padevět. Vyloučení: 3:6. Diváci: 5742.
Zdeněk Venera, trenér Zlína: " Snad se dostáváme do pohody." Jiří Kalous, trenér Slavie: "V prodloužení jsme měli více ze hry, ale nespadlo nám to tam."
Dohrávka 16. kola
</TEXT>
<HEADING>
Litvínov - Pardubice 1:6
</HEADING>
<TEXT>
Jaroslav Hübl, trenér Litvínova: "Dostali jsme rychlý gól a pak jsme několik šancí neproměnili." Jiří Seidl, trenér Pardubic: "I když jsme se dostali brzy do vedení, v úsilí jsme pak trochu polevili."
</TEXT>
<HEADING>
Tabulka extraligy
</HEADING>
<TEXT>
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
</TEXT>
</DOC>
<DOC>
<DOCID>LN-20021029094</DOCID>
<DOCNO>LN-20021029094</DOCNO>
<DATE>10/29/02</DATE>
<TITLE>
Šest dnů poté, co generální manažer havířovských hokejistů Michal Slavík v rozhovoru pro LN oznámil, že trenér Josef Augusta má místo stoprocentně jisté, ho vyhodil ze střídačky...
</TITLE>
<GEOGRAPHY>HAVÍŘOV</GEOGRAPHY>
<TEXT>
Vedení nejhoršího klubu extraligy bývalého reprezentačního trenéra Josefa Augustu v sobotu jmenovalo sportovním manažerem a jeho místo obsadilo dosavadními asistenty Františkem Vorlíčkem s Radomírem Kužílkem. Havířovští hokejisté se topí v hluboké krizi. V sedmnácti extraligových zápasech získali jen tři body, aniž by si připsali jediné vítězství v řádné hrací době. "V trenérech to není," tvrdil předseda představenstva klubu Michal Vrba. "Řešili jsme, co udělat, aby se mužstvo vzchopilo a po oboustranné dohodě jsme došli k tomu, že pan Augusta se přesune na místo sportovního manažera. Bude hledat další posily, protože je jasné, že bez nich se neobejdeme," řekl Vrba. Vyvrátil, že bývalý trenér české reprezentace by se z Havířova mohl časem vytratit. "To v žádném případě, smlouvu dodrží," ujistil Vrba. Podle něj se má Augusta nadále podílet na přípravě prvního mužstva. "Ztratí jen každodenní kontakt s hráči. Povede však celý trenérský úsek, chceme využít jeho zkušeností." Stěžejním cílem Havířova je momentálně obměnit a stabilizovat mužstvo. Počáteční optimismus už přešel i Vrbu, který ví, že současný kádr na extraligu nemá. "Nejsme si jisti, zda je v silách současného celku zachránit extraligu. Nezbývá proto, než pokračovat v obměně a dát dohromady tým, který bude schopen obstát v případné baráži. Dokud ale máme naději se jí vyhnout, budeme o to usilovat," řekl Vrba. Augusta převzal Havířov na začátku října po Kamilu Konečném. Mužstvo vedl v devíti zápasech, v nichž jeho svěřenci dosáhli tristní bilance jednoho bodu a skóre 8:35. Vorlíček s Kužílkem koučovali tým před Augustovým příchodem krátce ve dvou zápasech a právě pod jejich vedením vydoloval Havířov jedinou výhru v prodloužení porazil Plzeň 4:3. V neděli Havířov s Vorlíčkem a Kužílkem na střídačce podlehl Spartě 3:7.
HAVÍŘOV - Vedení nejhoršího klubu extraligy bývalého reprezentačního trenéra Josefa Augustu v sobotu jmenovalo sportovním manažerem a jeho místo obsadilo dosavadními asistenty Františkem Vorlíčkem s Radomírem Kužílkem. Havířovští hokejisté se topí v hluboké krizi. V sedmnácti extraligových zápasech získali jen tři body, aniž by si připsali jediné vítězství v řádné hrací době. "V trenérech to není," tvrdil předseda představenstva klubu Michal Vrba. "Řešili jsme, co udělat, aby se mužstvo vzchopilo a po oboustranné dohodě jsme došli k tomu, že pan Augusta se přesune na místo sportovního manažera. Bude hledat další posily, protože je jasné, že bez nich se neobejdeme," řekl Vrba. Vyvrátil, že bývalý trenér české reprezentace by se z Havířova mohl časem vytratit. "To v žádném případě, smlouvu dodrží," ujistil Vrba. Podle něj se má Augusta nadále podílet na přípravě prvního mužstva. "Ztratí jen každodenní kontakt s hráči. Povede však celý trenérský úsek, chceme využít jeho zkušeností." Stěžejním cílem Havířova je momentálně obměnit a stabilizovat mužstvo. Počáteční optimismus už přešel i Vrbu, který ví, že současný kádr na extraligu nemá. "Nejsme si jisti, zda je v silách současného celku zachránit extraligu. Nezbývá proto, než pokračovat v obměně a dát dohromady tým, který bude schopen obstát v případné baráži. Dokud ale máme naději se jí vyhnout, budeme o to usilovat," řekl Vrba. Augusta převzal Havířov na začátku října po Kamilu Konečném. Mužstvo vedl v devíti zápasech, v nichž jeho svěřenci dosáhli tristní bilance jednoho bodu a skóre 8:35. Vorlíček s Kužílkem koučovali tým před Augustovým příchodem krátce ve dvou zápasech a právě pod jejich vedením vydoloval Havířov jedinou výhru v prodloužení porazil Plzeň 4:3. V neděli Havířov s Vorlíčkem a Kužílkem na střídačce podlehl Spartě 3:7.
</TEXT>
</DOC>
<DOC>
<DOCID>LN-20021029095</DOCID>
<DOCNO>LN-20021029095</DOCNO>
<DATE>10/29/02</DATE>
<TITLE>
Mimořádnou chutí oplýval v zámořské hokejové NHL obránce Detroitu Jiří Fischer. K vysoké výhře nad Pittsburghem přispěl jedním gólem a dvěma nahrávkami.
</TITLE>
<TEXT>
NEW YORK - Obhájci Stanley Cupu Detroit Red Wings hráli ve velkém stylu. Výtečně si vedl především ruský útočník Fjodorov, který se postaral o tři branky. "Byl úžasný, všechny nás převyšoval hlavně v bruslení. Ve středním pásmu nabral rychlost, a pak už ho prostě nebylo možné ubránit," složil Fjodorovovi poklonu Mario Lemieux, pittsburský kapitán, který si o víkendu upevnil pozici v čele kanadského bodování. Jeho tým se po porážce brzy oklepal a s Buffalem si druhý den snadno poradil. Slyšet o sobě nechali opět především Rozsíval a Hrdina, věčné trápení snad konečně skončilo i Vůjtkovi, který si připsal první letošní bod za nahrávku na čtvrtou branku Rozsívalovi. Jágrův Washington nejprve prohrál v Tampě 3:2 a o den později remizoval s Floridou 1:1. Jedné branky se dočkali i spoluhráči z jednoho útoku Jágr a Lang. Příčinu prohry s Tampou viděl Jaromír Jágr především v brankáři soupeře Chabibulinovi. "Zdálo se mi, že jsme lepší, jen jsme nedokázali střílet góly. Tampa se výborně přizpůsobila novým pravidlům, hrála dobře přesilovky a její hráči se nenechávali zbytečně vylučovat," shrnul Jágr příčiny porážky svého týmu.
</TEXT>
<HEADING>
Rozpaky v Rangers
</HEADING>
<TEXT>
Mužstvo New York Rangers zažilo prohru i výhru, v kabině nesmírně bohatého klubu však vládne stále spíše pochmurná nálada. Sobotní výhra nad Torontem byla totiž zatím teprve třetí v soutěži. Nemyslím, že nám chybí zaujetí pro hru a nasazení, ale nějak to všichni nedokážeme skloubit dohromady," prohlásil Robert Holík, útočník, od něhož si Rangers v letošní sezoně hodně slibují. "Hráči jako já a tři čtyři další by měli druhým ukázat cestu a ostatní by se pak přidali. To je základ, jiná cesta není," filozofoval jeden z nejlépe placených hokejistů v soutěži. Z českých brankářů se do branky o víkendu nedostal Čechmánek ani Vokoun, chytali pouze Hnilička a Turek. Turkových 27 zákroků v utkání se St. Louis stačilo pouze na jediný bod; jeho tým nakonec prohrál v prodloužení brankou, kterou vstřelil Bogumiecki.
Víkendové výsledky zámořské NHL
</TEXT>
</DOC>
<DOC>
<DOCID>LN-20021029096</DOCID>
<DOCNO>LN-20021029096</DOCNO>
<DATE>10/29/02</DATE>
<TITLE>
Pospíšil obhájil na Velké ceně města Tábora v cyklokrosu loňské třetí místo
</TITLE>
<TEXT>
Triumfem Belgičanů skončila Velká cena města Tábora v cyklokrosu, která se jela v silném větru. V těžkých podmínkách zvítězil Bart Wellens před Svenem Vanthourenhoutem a Jiřím Pospíšilem, který tak obhájil loňskou pozici.
TÁBOR - Velice těžký terén čekal včera cyklokrosaře při mezinárodním závodě I. kategorie UCI poblíž táborského sídliště Nad Lužnicí. Po nočním dešti a silném větru byli pořadatelé na trati už od pěti hodin ráno a tvrdě pracovali na tom, aby se závod mohl vůbec uskutečnit. I tak připomínal 2850 metrů dlouhý okruh, který cyklokrosaři absolvovali devětkrát, místy bažinu a vichr jim odčerpával síly každým metrem. "Byl to pěkný, ale těžký závod. Silní byli soupeři a hlavně vítr. V takovém větru jsem cyklokros ještě nejel," prohlásil v cíli vítězný Wellens, dvojnásobný mistr světa kategorie do 23 let. Belgičan diktoval tempo od začátku, kdy nejlépe odstartoval. Favorizovaný Nizozemec Richard Groenendaal sice v úvodu zaváhal, ale brzy se zavěsil za Wellense a spolu dali základ silné pětici, v níž se objevili ještě Belgičané Sven Vanthourenhout a Peter van Santvliet a s nimi Jiří Pospíšil. Za touto skupinou se pohybovali další Češi. Václav Ježek, Kamil Ausbuher a Petr Dlask ovšem nabrali ztrátu, která byla nad jejich síly. Pospíšil jezdil na pátém místě, na elitu chvílemi ztrácel a vzápětí ji dotahoval. "Začalo se strašně rychle. Byl jsem rád, že jsem se jich udržel. Musel jsem počkat, až se trochu vystřílejí, a v závěru jet hop nebo trop," povídal Pospíšil, který se objevil ve vedení na začátku sedmého kola.
</TEXT>
<HEADING>
Pospíšil: Objel mě jak patník
</HEADING>
<TEXT>
Wellens a Groenendaal si to ale nenechali líbit a za chvíli opět vedli. V těchto fázích závodu vzal osud do svých rukou Belgičan a vypracoval si rozhodující náskok. "V té době měl Sven defekt, a to byla nejvhodnější chvíli pro útok, protože jsem věděl, že by byl v závěru velice silný," vysvětlil svůj vítězný manévr. Zbylá čtveřice spolufavoritů pak začala taktizovat. Pospíšil se rozhodl pro trhák a chytil se ho jen Vanthourenhout, naopak kvůli defektu gumy odpadl Groenendaal, který nakonec skončil šestý. Ještě před nájezdem do cílové rovinky Belgičan Pospíšila předjel a získal stříbrnou příčku. "Už jsem na to neměl, objel mě jak patník," přiznal Pospíšil. "Nebýt Groenendaalových problémů, asi bych na stupních nestál. Před týdnem jsem od něj dostal dvě minuty. Jsem ale spokojen, cyklokros se opět zviditelnil."
</TEXT>
<HEADING>
Dlaskovi netáhly nohy
</HEADING>
<TEXT>
Po dvou operacích se vracející Dlask dojel devátý. "Jel jsem osamoceně, sám za sebe, ale vítr byl stejný pro všechny. Nohy mi netáhly, ještě to nebylo ono, závodní pauza je znát. Musím bojovat dál, abych se vrátil tam, kde jsem byl před zraněním," uvedl závodník, který v Táboře na loňském MS skončil druhý. S výkony Pospíšila, pátého Ježka i osmého Ausbuhera byl reprezentační trenér Petr Klouček spokojen. "Petr Dlask na tom není nejlépe psychicky, ale sezona je teprve na začátku a Petr má prostor pro zlepšení. I když se to možná nezdálo, představila se tady silná konkurence. První dva Belgičané jsou na tom v současnosti líp než jejich slavnější krajané," pravil kouč.
Výsledky Velké ceny Tábora
</TEXT>
</DOC>
<DOC>
<DOCID>LN-20021029097</DOCID>
<DOCNO>LN-20021029097</DOCNO>
<DATE>10/29/02</DATE>
<GEOGRAPHY>JESENÍK</GEOGRAPHY>
<TEXT>
Lada Kozlíková byla v Kongresovém sále Lázní Jeseník vyhlášena nejlepším českým cyklistou roku 2002. Stala se tak první ženou v historii, která získala prvenství v anketě "Král české cyklistiky"; na pomyslném nejvyšším stupni vystřídala Tomáše Konečného. Na trůn usedla všestranná třiadvacetiletá cyklistka především díky úspěchům na dráhovém MS v dánském Ballerupu, odkud přivezla zlato ze scratche a stříbro z bodovacího závodu. Jasnou domácí jedničkou je však i na silnici. Vítězka vzešla z kvalitní konkurence, vybírat nejlepšího mohli účastníci ankety z 35 českých medailistů, kteří vybojovali cenné kovy na světových či evropských šampionátech. V závěrečné nominaci, do níž se dostala čtyři jména, měly navrch ženy. Spolu s Jánem Svoradou a s vítěznou Kozlíkovou v ní byly krasojezdkyně Štěpánková a bikerka Petra Bublová, bronzová z ME i MS v cross country.
</TEXT>
</DOC>
<DOC>
<DOCID>LN-20021029098</DOCID>
<DOCNO>LN-20021029098</DOCNO>
<DATE>10/29/02</DATE>
<TEXT>
DORNBIRN, Rakousko - Úspěšně si vedli čeští sáloví cyklisté na mistrovství světa v rakouském Dornbirnu, kde získali čtyři medaile. K sobotnímu zlatu Martiny Štěpánkové v krasojízdě žen přidali v neděli v krasojízdě mužů Arnošt Pokorný stříbrnou a Milan Křivánek bronzovou medaili. Sbírku úspěchů rozšířili ještě Petr Skoták s Pavlem Šmídem, kteří vybojovali bronz v turnaji v kolové. Na trůn nejlepší krasojezdkyně se Štěpánková vrátila po tříleté přestávce. Předchozí dva tituly získala sedmadvacetiletá závodnice ICC Brno v roce 1998 v Přerově a o rok později na Madeiře. "Jelo se mi velmi dobře a stále nemohu výsledku uvěřit. Letos mi chyběla jistota, neboť jsem měla tréninkový výpadek. Ovšem tato jízda mi vyšla dokonale," uvedla Štěpánková.
</TEXT>
</DOC>
<DOC>
<DOCID>LN-20021029099</DOCID>
<DOCNO>LN-20021029099</DOCNO>
<DATE>10/29/02</DATE>
<TITLE>
Formule 1: bez VC Belgie. Vedení seriálu formule 1 po zasedání v Londýně oznámilo, že z kalendáře závodů pro příští rok vyřadilo Velkou cenu Belgie ve Spa. Důvodem je zákaz na tabákovou reklamu, který bude v Belgii platit od příštího roku.
</TITLE>
<TEXT>
Welschův start ohrožen. Zranění na levé ruce zkomplikovalo Jiřímu Welschovi vstup do nové sezony zámořské basketbalové NBA. Z posledního přípravného zápasu ve Phoenixu se vrátil s tržnou ránou mezi malíčkem a prsteníčkem a měl by chybět v zítřejším zahajovacím zápase Golden State Warriors doma se San Antoniem.
Bican má pomník na Vyšhradě. Busta slavného fotbalového internacionála Josefa Bicana, jejímž autorem je sochař Stanislav Hanzlík, byla odhalena včera na vyšehradském hřbitově. Ceremoniálu se vedle fotbalistovy manželky Jarmily Bicanové zúčastnili i hráči současné Slavie.
</TEXT>
</DOC>
<DOC>
<DOCID>LN-20021029100</DOCID>
<DOCNO>LN-20021029100</DOCNO>
<DATE>10/29/02</DATE>
<TITLE>
říká Jaromír Jágr o svém bývalém spoluhráči a nyní velkém soku v boji o nejproduktivnějšího hráče NHL
</TITLE>
<TEXT>
Loni se ve Washingtonu po přestupu z Pittsburghu trápil, letos ale jako by se probudil ze zlého snu. Jaromír Jágr v NHL opět dokazuje, že stále patří mezi nejlepší hokejisty světa. Opět se před ním třesou brankáři i obrany soupeře. "Moc mi pomohl příchod Roberta Langa i to, že už mužstvo i město dobře znám," říká slavný útočník v rozhovoru pro LN.
LN: Loňský start do sezony vám rozhodně nevyšel podle představ, nyní ale o vás americké noviny píší, že Washington konečně získal nového vůdce. Prý jste oproti loňsku úplně jiný hokejista...
Jen aby to platilo i za pár týdnů (směje se). Když vyhráváte, je o hodně jednodušší získat sebevědomí. Vloni jsem se zranil, nemohl jsem naplno trénovat, natož hrát. Navíc jsem byl v úplně novém prostředí. Letos navíc přišlo pár hráčů, s nimiž už jsem v minulosti hrál.
LN: Máte zřejmě na mysli především Millera a Langa, s nimiž jste nastupoval v Pittsburghu.
Přesně tak. Jsem moc rád, že Lanýž je tady. Je skvělé, že vedle mě nastupuje někdo, kdo hraje podobným kombinačním stylem jako já. Kdo ví, co potřebuju, aby se mi na ledě dařilo. Robert dokáže puk podržet, nahrát mi ho do jízdy. Nebo naopak, když je to potřeba, s rozehrávkou počkat a překvapit soupeře.
LN: V minulé sezoně se Capitals neprobojovali do bojů o Stanleyův pohár. Je současné mužstvo silnější než to loňské?
Je příliš brzo na to odhadovat sílu týmu. Robert Lang je sice velkou posilou, ale odešel Oates a Nikolišin se zatím s klubem nedohodl na smlouvě.
LN: Jak se vám spolupracuje s Brucem Cassidym, který patří k nejmladším hlavním trenérům v historii NHL?
Dobře. Možná i proto, že je tak mladý. Jsme jeho prvním týmem v NHL, a tak občas malinko panikaří a chce, abychom hráli až zbytečně opatrně. Hlavně, když vedeme, tak nás nutí hrát hodně odzadu. Až mi to někdy připadá, jako bychom v každém zápase hráli jako ve finále Stanley Cupu (usmívá se).
LN: Co říkáte na letošní výkony Maria Lemieuxe, který střílí góly jako zamlada a dokonce vede, kanadské bodování NHL?
Všichni asi víme, jaký je Mario hokejista. Co k tomu mohu dodat.
</TEXT>
<HEADING>
LN: Může bodování znovu vyhrát?
</HEADING>
<TEXT>
Pokud mu vydrží zdraví, bude hrát 25 minut za zápas a bude mu vycházet kombinace s hráči, s nimiž teď nastupuje, tak určitě. Pro kohokoli pak bude velice těžké ho ve střelecké tabulce dostihnout.
LN: Nezasteskne se vám někdy po spolupráci s ním a po pittsburském stylu hokeje vůbec?
Takhle nepřemýšlím. Je ale pravda, že Pittsburgh hraje o hodně jednodušší hokej než Capitals. Taky se snaží puk co nejdéle udržet pod kontrolou. To znamená, že hráči o něj nemusejí neustále bojovat a tolik se neunaví fyzicky ani psychicky. Mohou se soustředit na svoji vlastní hru, kdežto soupeř musí reagovat na jejich hokej. Ve Washingtonu se proti tomu na všechno mnohem víc nadřeme. Góly dáváme složitěji, ale s tím prostě nic nenadělám. Takový hokej se tady hraje a basta.
LN: Okolí Washingtonu v minulých týdnech terorizovali dva nebezpeční zabijáci, kteří zastřelili deset lidí. Jak jste s mužstvem prožívali nepříjemnou situaci?
Naštěstí cestujeme již dva týdny mimo Washington, takže celou záležitost jsme přímo neprožívali. Ale co k tomu říct... Bohužel takový je současný svět. Nikdy nevíte, co někoho napadne udělat. Vloni teroristé napadli New York, nyní zase stříleli po nevinných lidech. Je to hrůza... Hlavní je, že už je chytili.
</TEXT>
</DOC>
<DOC>
<DOCID>LN-20021029101</DOCID>
<DOCNO>LN-20021029101</DOCNO>
<DATE>10/29/02</DATE>
<TITLE>
PRAHA - Ačkoliv kandidáti ODS prošli prvním kolem senátních voleb v devatenácti obvodech, ve druhém kole budou mít zřejmě problémy. Situace z druhého kola minulých voleb do Senátu, kdy občané volili "proti ODS", se totiž bude s největší pravděpodobností opakovat i letos. Svědčí o tom prohlášení představitelů nejsilnějších stran. Strany vládní koalice se už dohodly na vzájemné podpoře svých kandidátů. Sociální demokraty chtějí navíc posílit svými hlasy i komunisté. Kdo ale pomůže ODS? Vedení žádné strany zatím takové rozhodnutí neohlásilo. V jednotlivých obvodech se už ale objevily první dohody, které oficiální stranické linie nerespektují. K podpoře kandidáta ODS Ivana Kopečného v Brně už například vyzval neúspěšný uchazeč o senátorské křeslo Dominik Šulc (ČSSD) i jeho lidovecký kolega Jan Zahradníček.
</TITLE>
<TEXT>
Další informace o volbách do Senátu čtěte na stranách 4 až 7
</TEXT>
</DOC>
<DOC>
<DOCID>LN-20021029102</DOCID>
<DOCNO>LN-20021029102</DOCNO>
<DATE>10/29/02</DATE>
<TEXT>
BANSKÁ BYSTRICA - Vlastní fotografie na poštovních známkách mohou od 1. listopadu letošního roku svým příbuzným a blízkým na dopisech posílat občané Slovenska. Originální filatelistické aršíky s 12 kusy známek v hodnotě šesti korun totiž začne na požádání vyrábět Slovenská pošta. Podle mluvčí pošty Bely Lisákové na nových známkách mohou být kromě vlastních portrétů také zobrazení firem, zvířat, přírody nebo doslova čehokoliv. "Známky mohou doprovázet také kupony s textem blahopřání, pozdravu nebo loga firmy," uvedla mluvčí. A co je k realizaci díla třeba? "Stačí pouze fotografie a 215 korun," prohlásila mluvčí. Ty musí občan spolu s objednávkovým formulářem zaslat na adresu bratislavského technického ústředí pošty. Hotové známky prý obdrží za několik dnů. První známky tohoto druhu se již v uplynulých týdnech na Slovensku objevily, a to u příležitosti filmového festivalu Ekotopfilm či na inauguraci první slovensko-čínské známky, na které byl vyobrazen Bojnický zámek a terasy v čínském městě Hendan. Před dvěma lety zavedla tyto druhy známek i státní pošta ve Francii
</TEXT>
</DOC>
<DOC>
<DOCID>LN-20021029103</DOCID>
<DOCNO>LN-20021029103</DOCNO>
<DATE>10/29/02</DATE>
<TEXT>
SOLO, Indonésie - V nemocnici v indonéském městě Solo se včera strhly potyčky mezi policií a stoupenci islámského klerika Abu Bakara Bashira. Stalo se tak poté, co si pro Bashira přišli policisté, aby ho odvedli k výslechu. Klerikovi stoupenci po nich házeli kameny a jednoho z nich přitom zranili. Policie chce Bashira vyslechnout kvůli podezření, že byl zapleten do série pumových atentátů v roce 2000.
</TEXT>
</DOC>
<DOC>
<DOCID>LN-20021029104</DOCID>
<DOCNO>LN-20021029104</DOCNO>
<DATE>10/29/02</DATE>
<TITLE>
Prezident oceňoval podle svých sympatií
</TITLE>
<TEXT>
Prezident Havel včera, jako každoročně v den oslav vzniku samostatné republiky, rozděloval řády a medaile. Letos jich bylo sedmdesát sedm. Prezidentský výběr byl značně poznamenán tím, že v případě Václava Havla se jednalo o poslední 28. říjen, kdy o vyznamenaných rozhodoval. Vedle nesporných osobností, jejichž zásluhy jsou mimo pochybnost, v řadě případů dekorovaných in memoriam, se dostalo i na celou řadu prezidentových přátel, a to zejména z uměleckých kruhů. Že se Václav Havel nechce a nedokáže ve funkci prvního muže státu oprostit od svých sympatií a antipatií, na to jsme si zvykli. Že má prezident při vyznamenávání poněkud vyhraněný vkus, s tím se musíme smířit. O čem ale můžeme diskutovat a co můžeme změnit, je způsob, jakým jsou vyznamenaní vybíráni. První a poslední slovo má dnes hlava státu. Jeho následovník na tom bude pravděpodobně stejně. Ale další, doufejme že přímo volený prezident, to je jiná. Revidujme způsob výběru vyznamenaných, nebo se za pár let dostaneme do situace, kdy se při zmínce o dekorovaných budeme tázat: Kterého prezidenta to byl kamarád, že dostal medaili? Nechtějme, aby se opakovala letošní povážlivá situace, kdy prezident vyznamenal vrchního policistu země jen za to, že dělá svou práci (a přitom řada lidí si myslí, že špatně). Nezbavujme se možnosti důstojně vyzdvihnout ty, kteří si to opravdu zaslouží, a nenechme státní vyznamenání devalvovat.
</TEXT>
</DOC>
<DOC>
<DOCID>LN-20021029105</DOCID>
<DOCNO>LN-20021029105</DOCNO>
<DATE>10/29/02</DATE>
<TITLE>
Ad LN 23. 10.: Průměrný plat ve školství: 13 419 korun
</TITLE>
<TEXT>
Ve školství jsou zaměstnáni kromě učitelů také další kategorie vysokoškolsky vzdělaných odborníků, například psychologové a speciální pedagogové v pedagogicko-psychologických poradnách, střediscích výchovné péče a dalších školských zařízeních. Průměrný plat v těchto zařízeních nedosahuje ani průměrné mzdy v celé ČR! Konkrétně v naší Pedagogicko-psychologické poradně Liberec je na rok 2002 rozpočtován zřizovatelem, jímž je Liberecký kraj, průměrný plat asi 14 300 Kč, i když skutečný plat bude vyšší o několik set korun díky podstavu zaměstnanců. Přitom počet klientů, a tedy výkonů, vzrostl za posledních deset let u nás šestinásobně (!) a tzv. problémových dětí stále lavinovitě přibývá. Proč jsme placeni takto ostudně? Mimo jiné proto, že MŠMT pracovníky poraden řadí mezi nepedagogické pracovníky, nemáme tedy osmiprocentní navýšení tarifů, které se týká učitelů, a nemáme samozřejmě ani další učitelské výhody (prázdniny a specifickou úpravu pracovní doby). Výsledkem bude tak jako v minulých letech patrně odchod odborníků z poraden a zároveň prodloužení objednacích dob, očekávám však také další metodické pokyny ze strany MŠMT, které poradnám naopak "přidělí" další práci, viz například nedávný zpřesněný pokyn k tzv. integraci, který znamená okamžitě stovky nových vyšetření a zpráv, aniž by byly rozpočty poraden posíleny o jedinou korunu. I toto je školství a jeho dlouhodobá krize!
</TEXT>
</DOC>
<DOC>
<DOCID>LN-20021029106</DOCID>
<DOCNO>LN-20021029106</DOCNO>
<DATE>10/29/02</DATE>
<TEXT>
Přemýšlejme chviličku o smysluplnosti jednoho z nejfrekventovanějších pojmů politik. Co vidíme, slyšíme a čteme? Jak nás sebevědomí lidé ujišťují, co oni a jejich strana a co ta druhá strana. Osud lidí, národa a věcí veřejných přijde na řadu snad až odvozeně. Je naším národním údělem, že na současné scéně nevidět osobnost velikosti Gándhího, Kennedyho nebo Masaryka. Snad jen několik málo jednotlivců nižších kategorií. Zbytek armády angažovaných nejsou politici, jsou to lidé rozhodnutí dobře se živit politikou a posedlí vášní být viděn. Žije-li v české kotlině člověk obdařený geny skvělého politika, nedovolí mu jeho morální vybavení ani jeho politické okolí kamkoli kandidovat. Naštěstí jeho i nás poučené ochotně přijme vlídná náruč nejpočetnější politické kategorie, oáza nevoličů, nepolitiků
</TEXT>
</DOC>
<DOC>
<DOCID>LN-20021029107</DOCID>
<DOCNO>LN-20021029107</DOCNO>
<DATE>10/29/02</DATE>
<TITLE>
Ad LN 11. 10.: Špidlovi lidé škodí potřebným
</TITLE>
<TEXT>
Autor se pravděpodobně nejméně dva roky nepohybuje ve sféře sociálních služeb, protože v opačném případě by nemohl být tak dokonale neinformovaný. Tvrdit, že "řeknete-li, že se chcete postarat o ty či ony občany, můžete se u nás do toho směle pustit a stát vám na to navíc dá peníze", je přinejmenším legrační. Při dnešním systému grantování, především od státu a obcí, musí zvláště nestátní subjekty velmi podrobně dokládat oprávněnost a účelnost své činnosti ve prospěch svých klientů a v případě, že by takové klienty neměl, nedostal by na svou činnost ani korunu. Neznalost autora se projevuje i v druhé části článku, zcela mu uniklo, že v posledních dvou letech vytvořilo MPSV poměrně podrobné Standardy kvality sociálních služeb. Podle těchto standardů zkušebně hodnotí inspektoři kvalitu sociálních služeb už dnes na několika místech České republiky.
</TEXT>
</DOC>
<DOC>
<DOCID>LN-20021029108</DOCID>
<DOCNO>LN-20021029108</DOCNO>
<DATE>10/29/02</DATE>
<TITLE>
Ad LN 21. 10.: Havlova účinná psychologie
</TITLE>
<TEXT>
Petr Fischer nazval prezidentovu tendenci k "zlepšení světa" moralistní filozofickou kaší. S tím pojmem se absolutně ztotožňuji. Ovšem i s tím, že se prezident Havel nesporně zasloužil o "pozitivní zviditelnění" naší republiky ve světě. Na co však pan prezident ve svých projevech podle mě dostatečně nereagoval, bylo v podstatě řízené a systematické rozkrádání státního i soukromého majetku. Myslím si, že kromě rozhovorů s americkým prezidentem nebo tibetským dalajlamou se měl častěji a rozhodněji vyjádřit proti všeobecné a politiky tolerované kriminalitě. Měl se ve svých projevech více zabývat starostmi občanů, které spočívaly ve strachu o životní úspory ve vytunelovaných velkých státních peněžních ústavech. O jeho "omilostňovací politice" ani nemluvě. Těžko si lze představit, že by nějaký jeho nástupce požíval takové vážnosti jako Václav Havel. Škoda, že jí nevyužil konkrétněji a intenzivněji "směrem dovnitř".
</TEXT>
</DOC>
<DOC>
<DOCID>LN-20021029109</DOCID>
<DOCNO>LN-20021029109</DOCNO>
<DATE>10/29/02</DATE>
<TITLE>
Ad LN 22. 10.: V čele podřadného národa?
</TITLE>
<TEXT>
Všichni přece víme, že vědci mají povinnost odhalovat mýty, iluze a pokleslosti přesně a musí hodnotit události v kontextu dějin přísně, byť jejich úsudek není lichotivý. Také my si musíme přiznat, že náš národ neměl jen hrdiny odboje, ale také konfidenty gestapa a kolaboranty. Vidět a popsat dějinné chyby však ještě neznamená, že autor svůj národ nemá rád a považuje jej za podřadný. Tak jako lékař potřebuje rentgenový snímek, aby poznal chorobu a mohl účinně léčit, tak musí odpovědný politik znát nemoci svého národa, má-li mu dobře sloužit. Petr Pithart prokázal, že je schopen za svůj národ zápasit a nést důsledky. Jeho disidentská činnost byla úctyhodná. Jeho současné politické působení není kampaňovité; orientace na dlouhodobé cíle občanské společnosti je zřetelná. Proto by tento vlastenec, čestný a slušný člověk - jeden z mála našich skutečných státníků - neměl být zostouzen. Jeho kandidaturu považuji za zcela oprávněnou.
</TEXT>
</DOC>
<DOC>
<DOCID>LN-20021029110</DOCID>
<DOCNO>LN-20021029110</DOCNO>
<DATE>10/29/02</DATE>
<TITLE>
Ad LN 26. 10.: Únosci: Budeme popravovat
</TITLE>
<TEXT>
Pokládám za krajně pokrytecké, že svět, který mlčel a mlčí k teroristické politice, praktikované Ruskem v Čečensku, dnes odsuzuje "terorismus" čečenských partyzánů v Moskvě. Zajímalo by mě, zda bychom podobně ostře odsuzovali např. židovské partyzány, pokud by v letech 2. světové války dokázali provést v Berlíně srovnatelnou akci s cílem dosáhnout zastavení holocaustu? I v Čečně se jedná o genocidu, a tato genocida trvá už stovky let. Jen v průběhu 19. století nechali ruští carové vyvraždit devadesát procent Čečenců.
</TEXT>
</DOC>
<DOC>
<DOCID>LN-20021029111</DOCID>
<DOCNO>LN-20021029111</DOCNO>
<DATE>10/29/02</DATE>
<TEXT>
IVG Colbachini, italská společnost, oficiálně zahájila výstavbu nového závodu na výrobu gumových hadic v průmyslové zóně Červený Dvůr u Krnova na Bruntálsku. Uvedl to krnovský místostarosta Jaroslav Vrzal. Provoz má začít za rok, kdy by továrna měla zaměstnat na 70 lidí. Italové obsadí v Krnově desetihektarový pozemek a počítají s investicemi zhruba 300 milionů korun. "Ve čtvrtek začaly práce na vybavení staveniště a skrývce ornice, aby mohla být zahájena stavba," upřesnil Vrzal. Nyní podle něj Italové zvažují, kterou další komoditu do Krnova umístí v další etapě.
</TEXT>
</DOC>
</CZE>