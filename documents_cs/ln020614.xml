<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020614001</DOCID>
<DOCNO>LN-20020614001</DOCNO>
<DATE>06/14/02</DATE>
<TITLE>
Prezident odmítl Brožíka jako místopředsedu NKÚ
</TITLE>
<GEOGRAPHY>PRAHA</GEOGRAPHY>
<TEXT>
Jeden den před volbami se Václav Havel postavil dohodě dvou nejsilnějších stran a odmítl jmenovat místopředsedu sněmovny Františka Brožíka (ČSSD) do vedení Nejvyššího kontrolního úřadu (NKÚ). Potvrzen ve funkci prezidenta NKÚ nebyl zatím ani Lubomír Voleník (ODS). Havel o tom informoval v dopise, který včera zaslal předsedovi Poslanecké sněmovny Václavu Klausovi. Jako oficiální důvod přitom uvedl, že o šéfech NKÚ by měla rozhodnout až nová sněmovna. Václav Klaus dal poté před poslanci najevo, že s Havlovým názorem nesouhlasí. "Poslanecká sněmovna zcela legitimně o této věci rozhodla," prohlásil Klaus s tím, že další kroky zváží. Sám Brožík je velice kontroverzní osoba. Během své politické kariéry proslul jako sběratel nejrůznějších funkcí a na nedávný dotaz listu MF Dnes odmítl objasnit původ svého záhadně nabytého majetku. Také prezidentská kancelář se svými vážnými výhradami od začátku netajila. "Tenhle expert, Brožík se jmenuje, porušil zákon, a proto v NKÚ nemá co dělat," prohlásila nedávno ředitelka právního oddělení Havlovy kanceláře Brigita Chrastilová. Důvodem je podle ní to, že Brožík jako poslanec předloni neodevzdal majetkové přiznání. Každý člen NKÚ má přitom podle zákona být morálně bezúhonný. "Nedorazilo, nebo se ztratilo v Senátu," vysvětlil Brožík pro ČTK s tím, že přiznání za rok 1999 do parlamentu posílal. Zatímco proti Brožíkovi vystupují i politici Koalice, k působení Voleníka výhrady nejsou. Poslanci se totiž shodují, že ani členství v ODS nebrání Voleníkovi v nezávislém výkonu funkce, kterou již zastává devět let.
Místopředseda sněmovny František Brožík propadl v primárních volbách ve vlastní straně a na plzeňské kandidátce ČSSD je až na pátém, zřejmě nevolitelném místě. Mnozí jeho kritici proto za kandidaturou do vedení NKÚ vidí snahu zajistit pro sebe po volbách "trafiku". Tento názor zjevně sdílí i Havel. "Pan prezident sděluje..., že dospěl k názoru, že tento návrh je předčasný a že to přísluší až nově zvolené Poslanecké sněmovně," citoval včera z Havlova dopisu Václav Klaus a dodal, že to považuje za "velmi překvapivé" sdělení. František Brožík však nevěří, že výhrady vůči jeho jmenování na vysokou funkci v Nejvyšším kontrolním úřadu má přímo prezident Havel. "Já myslím, že to není z pana prezidenta, že to je bohužel zase jenom z úředníků a z byrokracie, která okolo toho funguje," řekl Brožík ČTK. Nesouhlasí přitom ani s Havlovým vysvětlením, že by o nominacích do vedení NKÚ měla rozhodnout až sněmovna vzešlá z dnešních a zítřejších parlamentních voleb. "Věci, které se v tomto dopise uvádějí, svým způsobem odporují apolitičnosti Nejvyššího kontrolního úřadu," tvrdí František Brožík. Havlův postup naopak podpořil předseda KDU-ČSL Cyril Svoboda. Podle jeho názoru prezident nemusí jmenovat každého, koho mu poslanci navrhnou. "Na svůj postoj má právo," tvrdí Svoboda. Pokud by se stal Brožík viceprezidentem Nejvyššího kontrolního úřadu, získal by nárok na měsíční základní plat ve výši devadesát tisíc korun a dalších patnáct tisíc korun v nezdanitelných náhradách. František Brožík si vysloužil ostrou kritiku i za své působení v dozorčí radě elektrárenské společnosti ČEZ, kde zastupoval stát. Za výkon funkce v dozorčí radě státního podniku mu však bylo vyplaceno několik stovek tisíc korun.
</TEXT>
</DOC>
<DOC>
<DOCID>LN-20020614002</DOCID>
<DOCNO>LN-20020614002</DOCNO>
<DATE>06/14/02</DATE>
<TITLE>
PRAHA - Těsně před volbami se začíná vyjasňovat, kolik stát skutečně zaplatí za nepovedené obchody manažerů zkrachovalé Investiční a Poštovní banky (IPB), bývalé třetí největší banky v zemi. V rámci záruk vydá stát Československé obchodní bance (ČSOB), která IPB předloni převzala, více než sto padesát miliard korun. ČSOB totiž včera oznámila, kolik majetku zkrachovalé IPB hodlá převést na stát. Ve státní České konsolidační agentuře (ČKA) skončí majetek v čisté účetní hodnotě 148 miliard korun. Kromě toho zaplatí stát ještě úroky z této sumy. Ty se pohybují řádově v miliardách. Kupní cena se totiž skládá z čisté účetní hodnoty majetku plus úroky. Vyplývá to ze smluv státu a ČSOB, kterými se stát zaručil za pochybné obchody IPB v červnu 2000, jež mají LN k dispozici. Mechanismus stanovení kupní ceny potvrdil i mluvčí ČKA Jiří Pekárek. Podle něj agentura dosud zaplatila bance za úvěry, cenné papíry a nemovitosti 84 miliard korun. Další majetek za více než 64 miliard korun banka bude převádět. "O tom není pochyb," řekl mluvčí ČSOB Milan Tománek.
</TITLE>
<TEXT>
Kromě kupní ceny stát zaplatí ČSOB ještě úroky. Za nekvalitní nebo rizikové půjčky, cenné papíry či nemovitosti má totiž banka právo požadovat po státu kompenzace. Ty však dostane až se zpožděním. ČSOB držela nekvalitní majetek IPB a nemohla provádět své obchody. Proto má nárok na úrok. Způsob a výše úročení vyplývá z dříve uzavřených smluv mezi státem a ČSOB. Úrok se odvíjí od sazeb na mezibankovním trhu u půjčky na tři měsíce (tzv. tříměsíční Pribor), která je ještě zvýšena o 0,9 procenta. Úročení problémového majetku začalo běžet ihned po prodeji majetku IPB do rukou ČSOB v červnu 2000. Výše zaplacených úroků nebude zanedbatelná - počítat se bude v miliardách. Náklady státu naopak snižují dlužníci, kteří své dluhy splácejí. Těch však není příliš mnoho.
</TEXT>
<HEADING>
Suma není konečná
</HEADING>
<TEXT>
Pekárek upozornil, že to, co stát ČSOB zaplatí, není konečný účet za IPB. Náklady státu na záchranu úspor vkladatelů IPB sníží platba za státní záruky ze strany ČSOB a výnos z prodeje nekvalitních úvěrů. "Pokud se nám bude dařit stejně dobře jako dosud, konečné číslo bude mnohem nižší," dodal. Ministerstvo financí odhadovalo při schvalování rozpočtu ztrátu na 75 až 110 miliard. To, kolik zaplatí ČSOB za státní záruky, se bude vědět až za několik měsíců. Klára Malečková z restrukturalizačního odboru ČSOB uvedla, že do poloviny srpna banka připraví návrh, podle něhož se platba za záruky určí. Ministerstvo financí počítá ve státním rozpočtu s platbou ve výši 8,5 miliardy korun. ČSOB poslala údaje o převáděném majetku do médií včera. Její mluvčí Milan Tománek ale tvrdí, že banka informace zveřejnila na internetu již před několika týdny. Informování novinářů pár hodin před volbami tedy prý nebyl záměr. Poslanec za ČSSD Jiří Hojdar, který je členem dozorčí rady ČKA, o tom, že banka údaje zveřejnila, ale nic nevěděl. "Můžeme si o tom cokoli domýšlet," prohlásil. ČSOB zbývá převést na ČKA majetek v hodnotě 64,6 miliardy korun. Největší část z toho tvoří majetek fondů na Kajmanských ostrovech. ČKA se již s bankou dohodla na převodu nehlasovacích akcií. O hlasovacích cenných papírech s bankou dále jedná.
Přehled aktiv bývalé IPB převedených a převáděných ČSOB na ČKA v čisté účetní hodnotě k 18. červnu 2000 v milionech korun
černá aktiva ostatní aktiva celkem
Typ aktiva Již Zatím Již Zatím převedeno nepřevedeno převedeno nepřevedeno
</TEXT>
</DOC>
<DOC>
<DOCID>LN-20020614003</DOCID>
<DOCNO>LN-20020614003</DOCNO>
<DATE>06/14/02</DATE>
<TITLE>
Varování Václava Klause před hrozbou socialismu by bylo možné brát vážně, kdybychom s předsedou ODS neměli dvě zkušenosti z let minulých. Byl to Václav Klaus, kdo držel české socialisty čtyři roky u moci, a teď hystericky ječí, že ČSSD ohrožuje budoucnost "národa". Průzračnější příklad pokrytectví aby jeden pohledal. A byl to opět Klaus, jehož vlády se ve vztahu k české ekonomice chovaly mnohem socialističtěji než dosluhující vláda ČSSD. Stačí se podívat na privatizaci bank. Jenomže když před Klausem prohlásíte, že Zeman zprivatizoval české polostátní banky, představí vám předseda ODS vlastní verzi reality. "Za éry sociální demokracie se privatizace de facto nekonala," řekl mi Václav Klaus při předvolebním obědě Lidových novin, když jsem se ho ptal, proč musel banky privatizovat Zeman. Takže kdo je tu větší socialista?
</TITLE>
<TEXT>
Myslí-li předseda ODS boj proti socialismu vážně, měla by jeho strana jemně modifikovat závěrečné heslo své předvolební kampaně: Zastavte socialistu - národ nevolí Klause. Taková je realita. Ale jak už jsem doložil - Václav Klaus není schopen skutečnost vnímat. Je schopen ji pouze popírat. "Ne, ale tohle se fakt nesmí říkat," reagoval předseda ODS minulou neděli, když mu premiér Zeman v televizní debatě oznámil, že bez pomoci státu by Česká spořitelna před pár lety zkrachovala. A co se říkat smí? Může se říkat, že Václav Klaus hledí jen do minulosti a není už schopen nabídnout žádnou novou vizi ani českému voliči, ani své vlastní straně? Může se říkat, že Klaus trpí traumatem z pádu své vlády v roce 1997, což mu znemožňuje dívat se vpřed? A nejen to. Václav Klaus už dávno není schopen mluvit jako vůdce. Za celou dobu předvolební kampaně nebyl schopen jasně deklarovat, s kým chce jít po volbách do vlády. Kroutil se jako úhoř, když jsme se ho s kolegyní Renatou Kalenskou minulý týden ptali, zda je jeho prioritou vytvoření vlády se stranami Koalice. Místo odpovědi ztropil hysterickou scénu a vyhrožoval, že žádný rozhovor Lidovým novinám neposkytne. Pak nás donutil vypnout magnetofon. A když se po chvíli uklidnil, ani tehdy nebyl schopen říct jasně: Ano, chci vládu s Unií svobody a s lidovci. Takového chceme premiéra? O co mužněji zní vyjádření Vladimíra Špidly, který bez vytáček přiznal, že je mu nejbližší koalice s lidovci. U předsedy ČSSD má volič aspoň jasno a naději, že s ním bude Špidla i po volbách jednat na rovinu, bez trapných vytáček.
</TEXT>
<HEADING>
ODS potřebuje prohrát
</HEADING>
<TEXT>
Nejsilnější česká pravicová strana letos nedokázala nabídnout skoro nic. Jen jediného člověka, který už navíc nepůsobí ani jako karikatura "starého dobrého" Václava Klause, nýbrž jako karikatura karikatury někdejšího českého premiéra - jak trefně poznamenal jeden z mých redakčních kolegů. Aby mohla ODS v příštích volbách nabídnout voličům víc, potřebuje změnu ve vedení. Opotřebovaného Klause musí nahradit nový člověk. A jak řekl Václav Klaus na loňském kongresu ODS, po případné porážce ODS v letošních parlamentních volbách je připraven předsednické křeslo opustit. Tak proč mu nedat příležitost a nepomoci ODS, aby mohla někdy v budoucnu přijít s důvěryhodným pravicovým programem i s důvěryhodnými pravicovými vůdci? Hlasovat proti ODS je asi nakonec to nejlepší, co letos odpovědný pravicový volič může pro Klausovu stranu udělat. Jen tak si zachová naději, že bude moci volit ODS alespoň v příštích parlamentních volbách. Rozhodně se pravicový volič nemusí bát, že nás Špidla v následujících čtyřech letech vrátí do éry před listopadem 1989. Tomu nemůže věřit ani Klaus. Navíc Špidlova představa sociálního státu je reálnému socialismu vzdálena asi jako Klausův "antisocialismus" modernímu kapitalismu. A s tímto vědomím by měl pravicový volič letos hlasovat.
Nejsilnější česká pravicová strana letos nedokázala nabídnout skoro nic. Jen jediného člověka, který už navíc nepůsobí ani jako karikatura "starého dobrého" Václava Klause, nýbrž jako karikatura karikatury někdejšího českého premiéra - jak trefně poznamenal jeden z mých redakčních kolegů. Aby mohla ODS v příštích volbách nabídnout voličům víc, potřebuje změnu ve vedení. Opotřebovaného Klause musí nahradit nový člověk. A jak řekl Václav Klaus na loňském kongresu ODS, po případné porážce ODS v letošních parlamentních volbách je připraven předsednické křeslo opustit. Tak proč mu nedat příležitost a nepomoci ODS, aby mohla někdy v budoucnu přijít s důvěryhodným pravicovým programem i s důvěryhodnými pravicovými vůdci? Hlasovat proti ODS je asi nakonec to nejlepší, co letos odpovědný pravicový volič může pro Klausovu stranu udělat. Jen tak si zachová naději, že bude moci volit ODS alespoň v příštích parlamentních volbách. Rozhodně se pravicový volič nemusí bát, že nás Špidla v následujících čtyřech letech vrátí do éry před listopadem 1989. Tomu nemůže věřit ani Klaus. Navíc Špidlova představa sociálního státu je reálnému socialismu vzdálena asi jako Klausův "antisocialismus" modernímu kapitalismu. A s tímto vědomím by měl pravicový volič letos hlasovat.
</TEXT>
</DOC>
<DOC>
<DOCID>LN-20020614004</DOCID>
<DOCNO>LN-20020614004</DOCNO>
<DATE>06/14/02</DATE>
<TITLE>
TEL AVIV (od dopisovatele LN v Izraeli) - Za měsíc poletí do vesmíru první izraelský astronaut. Na oběžnou dráhu s sebou vyveze obrázek, který by se dal nazvat symbolickým českým příspěvkem k jeho misi. Jde o kresbu 14letého chlapce z Prahy, obdařeného mimořádně vyvinutou fantazií a uměleckým nadáním. Patnáct let před vypuštěním první družice, 27 let před prvním letem člověka na Měsíc se pokusil o představu, jak asi vypadá Zeměkoule z Měsíce. A svoji představu převedl na papír. Odehrálo se to v roce 1942 v terezínském ghettu. Chlapec se jmenoval Petr Ginz a o rok nebo dva později zahynul v plynové komoře v Osvětimi. Mnohostranně nadaný chlapec byl v Terezíně iniciátorem, redaktorem a ilustrátorem chlapeckého časopisu Vedem, vydávaného samozřejmě ilegálně. Přes svůj věk se Petr Ginz vážně zajímal o zeměpis, o jazyky, o různá náboženství, psal filozofické články a hodně kreslil a maloval. Zanechal po sobě 120 kreseb a linorytů, které jsou uschovány v jeruzalémském muzeu holocaustu Jad Vašem. Plukovník izraelského letectva Ilan Ramon by měl odletět z mysu Canaveral na Floridě 19. července. Na svůj let v raketoplánu se ve Spojených státech připravuje už dva roky a v nedávném rozhovoru přiznal, že má i přes tvrdý výcvik trému.
</TITLE>
<TEXT>
Plukovník Ramon řekl, že je velmi hrdý na to, že právě jemu připadla role prvního Izraelce, který poletí do vesmíru. Jeho žena je rovněž na základně NASA v Houstonu ve Spojených státech a let očekává s velkým napětím. Ilan Ramon provede během pobytu na orbitální dráze mnoho vědeckých pokusů. Veze s sebou proto i zvířata, jejichž reakce na stav beztíže bude sledovat. Kresba Petra Ginze je jenom jedním z mnoha symbolických předmětů, které s sebou Ilan Ramon do vesmíru vezme. Bude mezi nimi například i izraelská vlajka. Astronaut i přesto cítí velké zadostiučinění. "Má cesta bude po 58 letech naplněním snů Petra Ginze. Snu, který definitivně dokáže velikost duše chlapce uvězněného mezi zdmi ghetta. Mezi zdmi, které ale nebyly schopny porazit jeho ducha," prohlásil Ramon. "Ginzovy kresby, vystavené v Jad Vašem, jsou důkazem vítězství ducha." Pro Ramona má obrázek osobní význam. Během holocaustu zahynuli v koncentračním táboře jeho děda a další příbuzní. Pro rodinu Petra Ginze je to však více než symbol - je to jisté zadostiučinění. Petr Ginz byl syn Marie a Oty Ginzových a vnuk Jozefa Ginze, známého pražského starožitníka (na Jungmannově náměstí na přelomu 19. a 20. století) a znalce vzácných knih a umění. Petrova sestra Eva - sama vynikající malířka - se po válce usadila v Izraeli a nyní žije se svým manželem a rodinou v blízkosti Beerševy na jihu země. Jako skoro všichni Izraelci, kteří ztratili své příbuzné během holocaustu, i ona už léta hledá cestu, jak zvěčnit památku svého bratra. Byl to neobyčejně nadaný kluk. A vůbec nebyl jediný. Pohled na jím zanechaná díla připomíná, kolik mohlo být mezi oběťmi holocaustu světových umělců, vědců, spisovatelů, kteří mohli lidstvo obohatit. Svědectvím Petrova vztahu k Čechám a k Praze může být báseň Vzpomínka na Prahu, kterou o svém milovaném městě napsal v ghettu.
Vzpomínka na Prahu
</TEXT>
<HEADING>
Petr Ginz
</HEADING>
<TEXT>
Jak dlouho již je tomu, co viděl jsem naposled slunce zapadat nad Petřínem. Tu Prahu líbal uslzený hled, když halila se večerním stínem Jak dlouho nezalehl v můj slech líbezný šumot jezu Vltavy? Dávno již, Václaváku ruch zapomenutím vytratil se z hlavy. Ta neznámá pražská zákoutí, ve stínu jatek a slepých stok, jak tam se vede? Sotva se pro mne zarmoutí tak, jak já pro ně. - Je tomu téměř rok. Již skoro rok dřepím v šeredné díře, místo Tvých krás jen pár ulic mám. Jak v kleci zajaté divé zvíře, Praho, kamenná pohádko, na tebe vzpomínám
Jak dlouho již je tomu, co viděl jsem naposled slunce zapadat nad Petřínem. Tu Prahu líbal uslzený hled, když halila se večerním stínem Jak dlouho nezalehl v můj slech líbezný šumot jezu Vltavy? Dávno již, Václaváku ruch zapomenutím vytratil se z hlavy. Ta neznámá pražská zákoutí, ve stínu jatek a slepých stok, jak tam se vede? Sotva se pro mne zarmoutí tak, jak já pro ně. - Je tomu téměř rok. Již skoro rok dřepím v šeredné díře, místo Tvých krás jen pár ulic mám. Jak v kleci zajaté divé zvíře, Praho, kamenná pohádko, na tebe vzpomínám
</TEXT>
</DOC>
<DOC>
<DOCID>LN-20020614005</DOCID>
<DOCNO>LN-20020614005</DOCNO>
<DATE>06/14/02</DATE>
<TEXT>
Napadá mne aspoň pět velmi vážných důvodů, proč má smysl zúčastnit se dnes začínajících, v pořadí již pátých svobodných voleb: Tyto volby rozhodnou, kdo a za jakých podmínek dovede národ Čechů, Moravanů a Slezanů do Evropské unie. Tyto volby přímo určí osobu premiéra - de facto nejmocnějšího muže v české demokracii. Tyto volby zprostředkovaně rozhodnou i o tom, kdo se v příštím roce stane nástupcem Václava Havla. Tyto volby ovlivní, jakým stylem bude pokračovat nekončící proměna českého hospodářství. A nakonec: jít dnes nebo zítra k volbám má smysl proto, že volba je neopakovatelný zážitek, okamžik, kdy se z minulosti rodí budoucnost. Volit je zodpovědné a moderní. Dobrých důvodů proč volit je určitě ještě víc. Nenapadá mě však ani jeden proč volby ignorovat.
</TEXT>
</DOC>
<DOC>
<DOCID>LN-20020614006</DOCID>
<DOCNO>LN-20020614006</DOCNO>
<DATE>06/14/02</DATE>
<TITLE>
Italové si oddechli
</TITLE>
<TEXT>
Po Francii a Argentině málem opustil mistrovství světa ve fotbale další favorit. Italské mužstvo dlouho na dálku bojovalo s Chorvaty o šanci postoupit do osmifinále. O všem nakonec rozhodl outsider z Ekvádoru, který balkánský tým porazil 1:0. Itálie v utkání s Mexičany vyrovnala pět minut před koncem na 1:1 a skončila o bod na druhém postupovém místě.
Zpravodajství z mistrovství světa ve fotbale čtěte na stranách 27 a 28
</TEXT>
</DOC>
<DOC>
<DOCID>LN-20020614007</DOCID>
<DOCNO>LN-20020614007</DOCNO>
<DATE>06/14/02</DATE>
<TITLE>
PRAHA - Nemocnice Na Homolce má na seznamu zaměstnanců náměstka ministra zdravotnictví Michala Pohanku. Na vedlejší pracovní poměr jej zaměstnala od 1. května 2002. Tentýž muž přitom na ministerstvu připravoval privatizaci této přední české nemocnice. Ještě před několika dny ředitel Homolky Oldřich Šubrt i sám Pohanka něco takového na přímý dotaz LN popřeli. Oba tvrdili, že se o případném angažmá Pohanky v nemocnici teprve jedná. "Pan náměstek Pohanka se zajímal o místo na rehabilitaci, ale k žádné dohodě zatím nedošlo," uvedl Šubrt v pondělí. "V květnu jsme to s panem ředitelem Šubrtem probírali, ale byl to zatím jen návrh," řekl Pohanka s tím, že pokud by se pro Homolku rozhodl, stalo by se tak asi až od září. LN však mají k dispozici doklad, který oba usvědčuje, že nemluvili pravdu. Michal Pohanka je na květnovém výpisu uveden jako jeden z nových zaměstnanců s osobním číslem 367. Šubrt včera Pohankův zaměstnanecký poměr opět popřel. Pohanka se ucházel o post ředitele Nemocnice u sv. Anny vBrně a nebyl k zastižení.
</TITLE>
<TEXT>
Mluvčí resortu Otakar Černý označil Pohankovo angažmá na Homolce za nepravděpodobné, ale nemá dost informací. "Jsem mluvčí pana ministra Fišera, ne pana náměstka Pohanky. Nevím nic o jeho soukromých aktivitách," řekl. O zaměstnání Pohanky na Homolce nevěděla nic ani mluvčí nemocnice Jitka Kalousková. "Vím jen to, co vám řekl pan ředitel v pondělí," prohlásila. Pohanka v úterý řekl, že o svém dalším působení po odchodu z ministerstva ještě nemá jasno. Kromě Homolky a Nemocnice sv. Anny v Brně (konkurs na ředitele podle neoficiálních informací včera vyhrál), podle něj připadá v úvahu i zaměstnání v brněnské fakultní nemocnici. V tomto zdravotnickém zařízení si během působení na ministerstvu udržoval občasnými službami na porodnickém oddělení kontakt s lékařskou praxí. Podle informací LN se Pohanka také ucházel o místo v další velké pražské nemocnici na Bulovce. Vedení nemocnice mu tam dokonce vybavilo kancelář s ordinací, ale Pohanka si nakonec vše rozmyslel. Fišerův náměstek také kandiduje za ČSSD jako číslo 11 v Jihomoravském kraji do Poslanecké sněmovny a nevyvrací ani možnost zůstat ve státní správě. Pohankův pracovní poměr v Nemocnici Na Homolce může být dáván do souvislosti s jeho výrazným podílem na pokusu převést tuto nemocnici ze státní na soukromou veřejně prospěšnou společnost. Pohanka zastupoval ministerstvo zdravotnictví v jednáních s americkou společností UPMC Health System z Pittsburghu, která měla být partnerem ministerstva v tomto projektu. Fišerův úřad ale nakonec po silně negativní reakci ostatních resortů celou akci prozatím odložil.
</TEXT>
</DOC>
<DOC>
<DOCID>LN-20020614008</DOCID>
<DOCNO>LN-20020614008</DOCNO>
<DATE>06/14/02</DATE>
<TEXT>
Předsedkyně US-DEU Hana Marvanová se včera sešla s příznivci v Praze, šéf ČSSD Vladimír Špidla do Ostravy pozval i polského premiéra Leszka Millera a předseda ODS Václav Klaus vystoupil na Staroměstském náměstí v Praze
</TEXT>
</DOC>
<DOC>
<DOCID>LN-20020614009</DOCID>
<DOCNO>LN-20020614009</DOCNO>
<DATE>06/14/02</DATE>
<TITLE>
Staroměstské náměstí v Praze včera okupovali příznivci Václava Klause.
</TITLE>
<GEOGRAPHY>PRAHA</GEOGRAPHY>
<TEXT>
Je půl hodiny před začátkem Klausovy reprízy roku 1998. Za předsedu ODS opět budou agitovat hvězdy českého showbyznysu. Zatím se tu scházejí stovky lidí. V zadních řadách stojí skupinka důchodců, kteří drží dvě cedule. Na první se skví nápis: "Volil bych ODS bez Klause." Druhá je drsnější: "Proč jdu ještě do toho? Nemám ještě dost. Nas..ru tím kdekoho, nezvaný jsem host!" Majitelem je občan Pavel Svoboda. "Já bych volil pravici, ale vadí mi vedení ODS," říká. To jsou jeho poslední slova pronesená v klidu. Pak už se kolem něj objevují první agresivní příznivci Klause. "Vypadněte!" Militantních zastánců Václava Klause přibývá. Důchodcům začíná hořet půda pod nohama. Zasahují až dva policisté. "Opusťte ihned tyto prostory!" To je přesně voda na mlýn agresivních příznivců. Skákají po cedulích, snaží se je roztrhat. Situace se začíná pořádkovým službám vymykat z rukou, proto tlačí důchodce směrem z náměstí. Lidé visí na jeho ceduli, dostávám ránu přes hlavu. Mladá žena v civilu vytahuje z rukávu džínové bundy štěnici a žádá o další posily. Za pět minut se objevuje další člen policie. A pomalu vytlačuje narušitele z náměstí. Argumenty: teď má Staroměstské náměstí pronajaté ODS a vy tu nemáte s těmito názory, kterými akci narušujete, co dělat. (Mluvčí ODS Michaela Maláčová poté vysvětluje, že se zásahem policie neměla ODS nic společného.) Přichází Václav Klaus. Jeho první slova: "To je krásné..." Slibuje, že "dlouho kázat nebude" a zve na pódium Lucii Bílou. Vřelé objetí. Bílá se chlubí samolepkou "Volím ODS" na své paži. Přiznává, že si ji původně chtěla nalepit do výstřihu. Podle Klause je to takhle v pořádku. Náměstí se od české slavice dozvídá, že "pan profesor je její kytičkou nejlepší". "Hm, no teda! Květinou jsem tedy ještě nikdy nebyl!" nadšeně reaguje Klaus. Následuje Waldemar Matuška s Olgou Blechovou. Matuška zpívá Růže z Texasu, Blechová s Klausem se drží za ruce a zpívají. Tedy Klaus jen refrény, zbytek textu neumí. Tak vypadal začátek Klausovy party.
PRAHA - Je půl hodiny před začátkem Klausovy reprízy roku 1998. Za předsedu ODS opět budou agitovat hvězdy českého showbyznysu. Zatím se tu scházejí stovky lidí. V zadních řadách stojí skupinka důchodců, kteří drží dvě cedule. Na první se skví nápis: "Volil bych ODS bez Klause." Druhá je drsnější: "Proč jdu ještě do toho? Nemám ještě dost. Nas..ru tím kdekoho, nezvaný jsem host!" Majitelem je občan Pavel Svoboda. "Já bych volil pravici, ale vadí mi vedení ODS," říká. To jsou jeho poslední slova pronesená v klidu. Pak už se kolem něj objevují první agresivní příznivci Klause. "Vypadněte!" Militantních zastánců Václava Klause přibývá. Důchodcům začíná hořet půda pod nohama. Zasahují až dva policisté. "Opusťte ihned tyto prostory!" To je přesně voda na mlýn agresivních příznivců. Skákají po cedulích, snaží se je roztrhat. Situace se začíná pořádkovým službám vymykat z rukou, proto tlačí důchodce směrem z náměstí. Lidé visí na jeho ceduli, dostávám ránu přes hlavu. Mladá žena v civilu vytahuje z rukávu džínové bundy štěnici a žádá o další posily. Za pět minut se objevuje další člen policie. A pomalu vytlačuje narušitele z náměstí. Argumenty: teď má Staroměstské náměstí pronajaté ODS a vy tu nemáte s těmito názory, kterými akci narušujete, co dělat. (Mluvčí ODS Michaela Maláčová poté vysvětluje, že se zásahem policie neměla ODS nic společného.) Přichází Václav Klaus. Jeho první slova: "To je krásné..." Slibuje, že "dlouho kázat nebude" a zve na pódium Lucii Bílou. Vřelé objetí. Bílá se chlubí samolepkou "Volím ODS" na své paži. Přiznává, že si ji původně chtěla nalepit do výstřihu. Podle Klause je to takhle v pořádku. Náměstí se od české slavice dozvídá, že "pan profesor je její kytičkou nejlepší". "Hm, no teda! Květinou jsem tedy ještě nikdy nebyl!" nadšeně reaguje Klaus. Následuje Waldemar Matuška s Olgou Blechovou. Matuška zpívá Růže z Texasu, Blechová s Klausem se drží za ruce a zpívají. Tedy Klaus jen refrény, zbytek textu neumí. Tak vypadal začátek Klausovy party.
</TEXT>
</DOC>
<DOC>
<DOCID>LN-20020614010</DOCID>
<DOCNO>LN-20020614010</DOCNO>
<DATE>06/14/02</DATE>
<TITLE>
Na poslední megaparty ČSSD v Ostravě přijel i polský předseda vlády Leszek Miller.
</TITLE>
<GEOGRAPHY>OSTRAVA</GEOGRAPHY>
<TEXT>
Předvolební kampaň vládní sociální demokracie skončila v Ostravě. Do tohoto města včera ČSSD přivezla svou megaparty, kterou organizoval František Janeček. Show začala v Ostravě před vítkovickým domem kultury již dopoledne, lidé se však scházeli pomalu. Více se jich tísnilo před pódiem, až když začali vystupovat Štefan Margita nebo Hana Zagorová. Pivo stálo šestnáct korun, červené růže dostávaly ženy zdarma. Největší hvězdou dne nebyla ale ani zpěvačka Hana Zagorová, ani její manžel Štefan Margita. Nejobletovanější osobou se stal polský premiér Leszek Miller. "Podporuji tě, Vladimíre, a přeji vám úspěch," řekl šéfovi ČSSD Vladimíru Špidlovi před několika stovkami účastníků. Současný vicepremiér zareagoval krátkým projevem na téma "dlouhé česko-polské přátelství".
</TEXT>
<HEADING>
Miller chtěl zlatou rybku
</HEADING>
<TEXT>
Poté se také dostalo na dotazy moderátora. Otázka zněla: Jaké je vaše největší přání? Leszek Miller zůstal diplomatický: "Mám tolik přání, že bych si přál další zlatou rybku." Zato předseda sociální demokracie Špidla se rozhovořil - přesvědčoval přítomné, aby šli volit a rozhodovali se podle svého rozumu: "Zvolte svou budoucnost," nabádal Špidla. Komentoval také výrok Václava Klause o tom, že ČSSD chce budovat socialismus devatenáctého, možná první poloviny dvacátého století. Předseda ČSSD uvedl včera přesný opak: "Pokud jde o vyjádření pana Klause ve vztahu ke mně a k 19. století, pak musím říct, že Václav Klaus už ztrácí smysl pro realitu. A když uvážím, že jedna z jeho myšlenek je i zrušení zákoníku práce, myslím, že tato situace je dokladem toho, že politika ODS směřuje do 19. století a do mezinárodní izolace. Špidla spolu s dalšími špičkami ČSSD, Grossem, Zaorálkem a dalšími poslanci přiletěli do Ostravy přímo ze zasedání sněmovny v Praze. ČSSD zaplatila politikům šestimístné aerotaxi. "Nebyla jiná možnost, do Ostravy bychom se dříve nedostali, ale kolik let stál, to opravdu nevím," řekl LN poslanec ČSSD Jaroslav Palas.
Poté se také dostalo na dotazy moderátora. Otázka zněla: Jaké je vaše největší přání? Leszek Miller zůstal diplomatický: "Mám tolik přání, že bych si přál další zlatou rybku." Zato předseda sociální demokracie Špidla se rozhovořil - přesvědčoval přítomné, aby šli volit a rozhodovali se podle svého rozumu: "Zvolte svou budoucnost," nabádal Špidla. Komentoval také výrok Václava Klause o tom, že ČSSD chce budovat socialismus devatenáctého, možná první poloviny dvacátého století. Předseda ČSSD uvedl včera přesný opak: "Pokud jde o vyjádření pana Klause ve vztahu ke mně a k 19. století, pak musím říct, že Václav Klaus už ztrácí smysl pro realitu. A když uvážím, že jedna z jeho myšlenek je i zrušení zákoníku práce, myslím, že tato situace je dokladem toho, že politika ODS směřuje do 19. století a do mezinárodní izolace. Špidla spolu s dalšími špičkami ČSSD, Grossem, Zaorálkem a dalšími poslanci přiletěli do Ostravy přímo ze zasedání sněmovny v Praze. ČSSD zaplatila politikům šestimístné aerotaxi. "Nebyla jiná možnost, do Ostravy bychom se dříve nedostali, ale kolik let stál, to opravdu nevím," řekl LN poslanec ČSSD Jaroslav Palas.
</TEXT>
</DOC>
<DOC>
<DOCID>LN-20020614011</DOCID>
<DOCNO>LN-20020614011</DOCNO>
<DATE>06/14/02</DATE>
<TITLE>
VOLBY KRÁTCE
</TITLE>
<GEOGRAPHY>PRAHA</GEOGRAPHY>
<TEXT>
Den před zahájením voleb v ČR se na ambasádách v Brazílii, Argentině, Uruguayi a v USA otevřely volební místnosti. Voleb se účastní čeští občané z různých důvodů pobývající na americkém území, a Čechoameričané, kteří získali zpět občanství po roce 1989.
PRAHA - Den před zahájením voleb v ČR se na ambasádách v Brazílii, Argentině, Uruguayi a v USA otevřely volební místnosti. Voleb se účastní čeští občané z různých důvodů pobývající na americkém území, a Čechoameričané, kteří získali zpět občanství po roce 1989.
</TEXT>
</DOC>
<DOC>
<DOCID>LN-20020614012</DOCID>
<DOCNO>LN-20020614012</DOCNO>
<DATE>06/14/02</DATE>
<GEOGRAPHY>MOST</GEOGRAPHY>
<TEXT>
Policie řeší první volební případ: Obyvatelé mosteckého Chanova totiž dostali pouze hlasovací lístky ČSSD. Kriminalisté zajistili už 145 těchto obálek, řekl večer šéf tamní policie Čestmír Pastyřík. Police případ hodnotí jako pokus o maření příprav a průběhu voleb. Viníku hrozí až tříleté vězení. Vyšetřovatelé podle Pastyříka dosud nikoho neobvinili, během večera pokračovali výslechy svědků. Dále uvedl, že vše nasvědčuje tomu, že vina je na straně pošty či doručovatele, který obálky roznášel. "Případ jsme projednali s mosteckým primátorem Vladimírem Bártlem. Obálky s neúplnými hlasovacími lístky dostalo do schránek přes 880 voličů z Chanova, kde žijí převážně Romové. Pracovníci magistrátu jim mají během dnešního dne dodat novou sadu kompletních obálek. Průběh voleb tak nebude v žádném případě narušen," poznamenal šéf mostecké policie.
</TEXT>
</DOC>
<DOC>
<DOCID>LN-20020614013</DOCID>
<DOCNO>LN-20020614013</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Policie včera zadržela jednoho z odpoledních účastníků happeningu proti ODS, který se konal na Staroměstském náměstí v Praze. Ve stejnou dobu tam probíhal i poslední předvolební mítink ODS. Zadržen byl organizátor průvodu, výtvarník a novinář Otakar van Gemund. Průvod osmi lidí oblečených do černého a nalíčených jako "zombie" nesl plakáty s hesly namířenými proti ODS. Dominoval mu velký papírový symbol ODS, "modrý pták" s potrhanou vlajkou EU v zobáku, kterého nesl právě van Gemund. Průvod obešel třikrát náměstí a poté se dostal do potyček s policií a organizátory mítinku. Ti se pokoušeli účastníky happeningu vykázat z náměstí, protože podle nich narušovali ohlášenou akci ODS. Podle účastníka akce Václava Macháčka-Riegera byl nakonec van Helden bezdůvodně stržen dvěma policisty na zem a posléze odvezen na policejní stanici.
</TEXT>
</DOC>
<DOC>
<DOCID>LN-20020614014</DOCID>
<DOCNO>LN-20020614014</DOCNO>
<DATE>06/14/02</DATE>
<TITLE>
Poslankyně ČSSD, kandidující na šestém místě na Vysočině, si k volbám přiveze své voliče
</TITLE>
<TEXT>
Asi šest tisíc korun dá poslankyně Jana Volfová, aby získala asi 35 preferenčních hlasů ve volbách do sněmovny. Jde o naprosto ojedinělý případ, kdy si politik kupuje volební úspěch.
PRAHA - Poslankyně ČSSD Jana Volfová si zaplatila asi 35 hlasů ve volbách do Poslanecké sněmovny. Volfová kandiduje na Vysočině ze šestého, tedy prakticky nevolitelného místa. Její jedinou šancí, jak se udržet ve sněmovně další čtyři roky, jsou preferenční hlasy. Volfová proto zaplatila svým známým z Prahy autobus, kterým v sobotu přijedou na Vysočinu a na kandidátce zakroužkují její jméno. K takovému kroku se podle dostupných informací zatím neodhodlal žádný kandidát, a to ani v novodobé historii Česka. "Ano, je to pravda, zorganizovala jsem jeden autobus. V sobotu dopoledne sním z Prahy odjede asi 35 mých přátel a známých. Ten autobus jsem zaplatila ze svého," řekla včera LN Volfová. Pronajmutí autobusu ji podle jejích slov přijde na asi 6000 korun. Další podrobnosti, včetně údaje, kteří její "přátelé" ji přijedou podpořit, nechtěla uvést. Volfová také tvrdí, že se na ni její známí obrátili sami s tím, že jí pojedou dát na Vysočinu preferenční hlas. Vysoce postavený člen pražské ČSSD, který si přál zůstat v utajení, ovšem tvrdí, že to bylo naopak. Volfová podle něj sama přesvědčovala své známé, aby ji přijeli na Vysočinu podpořit. Svou kampaní vyvolala Volfová skandál už před několika týdny. Na mítincích ji totiž podporuje členka Rady České televize Helena Fibingerová. Podle některých odborníků se tím členka rady dostává do střetu se zákonem, který jí zakazuje podporu jakéhokoliv politického subjektu. Další, kdo Volfovou podporoval v kampani, je premiér Miloš Zeman. Volfová patřila i v minulosti mezi jeho oblíbence. Zeman ve středu prohlásil, že jí dá v pátek preferenční hlas.
</TEXT>
<HEADING>
Zůstat poslancem za každou cenu
</HEADING>
<TEXT>
Poslankyně Volfová může být ukázkou, co všechno je schopen udělat politik, aby zůstal u moci. Pro zvýšení svých šancí u voličů z Vysočiny se Pražanka Volfová letos v březnu přihlásila k trvalému pobytu ve Světlé nad Sázavou. Pokud ovšem tento víkend neuspěje, bude se muset přestěhovat zpátky do Prahy. V listopadu totiž bude v hlavním městě kandidovat v komunálních volbách a podle zákona tu musí i bydlet. Nezvyklé přitom je, že její mateřská stranická organizace v Praze 7 ji na komunální kandidátku napsala už nyní, jako obyvatelku úplně jiného kraje. Někteří členové této místní buňky ČSSD proti tomu protestovali a Volfová musela slíbit, že se hned po volbách přehlásí zpátky do Prahy. "Pořád je možné, že budu ve volbách do sněmovny úspěšná. To bych se pak kandidatury do pražského zastupitelstva vzdala. Na dvou židlích sedět nemohu," uvedla v březnu Volfová.
Poslankyně Volfová může být ukázkou, co všechno je schopen udělat politik, aby zůstal u moci. Pro zvýšení svých šancí u voličů z Vysočiny se Pražanka Volfová letos v březnu přihlásila k trvalému pobytu ve Světlé nad Sázavou. Pokud ovšem tento víkend neuspěje, bude se muset přestěhovat zpátky do Prahy. V listopadu totiž bude v hlavním městě kandidovat v komunálních volbách a podle zákona tu musí i bydlet. Nezvyklé přitom je, že její mateřská stranická organizace v Praze 7 ji na komunální kandidátku napsala už nyní, jako obyvatelku úplně jiného kraje. Někteří členové této místní buňky ČSSD proti tomu protestovali a Volfová musela slíbit, že se hned po volbách přehlásí zpátky do Prahy. "Pořád je možné, že budu ve volbách do sněmovny úspěšná. To bych se pak kandidatury do pražského zastupitelstva vzdala. Na dvou židlích sedět nemohu," uvedla v březnu Volfová.
</TEXT>
</DOC>
<DOC>
<DOCID>LN-20020614015</DOCID>
<DOCNO>LN-20020614015</DOCNO>
<DATE>06/14/02</DATE>
<TITLE>
VOLBY KRÁTCE
</TITLE>
<GEOGRAPHY>PRAHA</GEOGRAPHY>
<TEXT>
Romská občanská iniciativa (ROI) zatím svého předsedu Štefana Ličartovského kvůli jeho kontaktům s Národně demokratickou stranou (NDS) neodvolala. Místopředseda strany Martin Polák, jenž chtěl se členy rady ROI původně jednat o Ličartovského odvolání už ve čtvrtek večer, včera řekl, že konečné rozhodnutí padne až příští týden. Ve čtvrtek se mu totiž nepodařilo sehnat dostatečný počet členů rady. Včera proto měli o osudu Ličartovského jednat pouze čtyři místopředsedové. Ostravský zástupce Jožka Baláž však podle Poláka nemohl kvůli nemoci na jednání přijet. "O takto důležité věci musí jednat přinejmenším všichni místopředsedové. Pan Baláž se má do 10 dnů uzdravit, takže s konečným verdiktem počkáme na něj," řekl Polák. "Trvám ale na tom, že pan Ličartovský má být odvolán a vyloučen ze strany," dodal. Polák Ličartovskému vyčítá spolupráci s NDS, kterou kvůli volebnímu spotu vyšetřuje policie pro podezření z rasismu. Ličartovský namítá, že s NDS nespolupracuje, ale pouze se snaží společně řešit sociální problémy. Rezignovat na svůj post nehodlá.
PRAHA - Romská občanská iniciativa (ROI) zatím svého předsedu Štefana Ličartovského kvůli jeho kontaktům s Národně demokratickou stranou (NDS) neodvolala. Místopředseda strany Martin Polák, jenž chtěl se členy rady ROI původně jednat o Ličartovského odvolání už ve čtvrtek večer, včera řekl, že konečné rozhodnutí padne až příští týden. Ve čtvrtek se mu totiž nepodařilo sehnat dostatečný počet členů rady. Včera proto měli o osudu Ličartovského jednat pouze čtyři místopředsedové. Ostravský zástupce Jožka Baláž však podle Poláka nemohl kvůli nemoci na jednání přijet. "O takto důležité věci musí jednat přinejmenším všichni místopředsedové. Pan Baláž se má do 10 dnů uzdravit, takže s konečným verdiktem počkáme na něj," řekl Polák. "Trvám ale na tom, že pan Ličartovský má být odvolán a vyloučen ze strany," dodal. Polák Ličartovskému vyčítá spolupráci s NDS, kterou kvůli volebnímu spotu vyšetřuje policie pro podezření z rasismu. Ličartovský namítá, že s NDS nespolupracuje, ale pouze se snaží společně řešit sociální problémy. Rezignovat na svůj post nehodlá.
</TEXT>
</DOC>
<DOC>
<DOCID>LN-20020614016</DOCID>
<DOCNO>LN-20020614016</DOCNO>
<DATE>06/14/02</DATE>
<TITLE>
Až stopadesát korun stojí volební hlas jednoho Roma na Mostecku. Alespoň to tvrdí představitelé tamní KSČM, kteří veřejně napadli konkurenční ČSSD, že si hlasy romské komunity kupuje.
</TITLE>
<GEOGRAPHY>MOST/PRAHA</GEOGRAPHY>
<TEXT>
Mosteckým sídlištěm Chanov, obývaným převážně romskou komunitou, procházejí agenti ČSSD a za peníze verbují místní nemajetné Romy, aby přišli k volbám a dali svůj hlas kandidátům této strany. S tímto tvrzením veřejně vystoupil dva dny před zahájením voleb místopředseda KSČM Vlastimil Balín. Představitelé ČSSD v Ústeckém kraji toto tvrzení vehementně popírají. Informaci o tom, že se kdosi pokouší penězi ovlivnit mostecké Romy, LN nepřímo potvrdili i místní romští představitelé. Mezi příslušníky této komunity prý podobná tvrzení sem tam zaslechnou, konkrétní důkaz či svědka však poskytnout nemohou. Od Balínova obvinění se tyto fámy ale liší tím, že kromě sociálních demokratů mají údajně kupovat romské hlasy i sami komunisté. Výše nabízené částky se podle nich pohybuje až okolo 300 korun za hlas. Balín, který přímo z Mostu pochází, prohlásil, že se o nákupu hlasů pro ČSSD dozvěděl od Romů z Chanova i od romského sdružení Dživas. Romové mají údajně za úkol na volebních lístcích zvýhodnit preferenčními hlasy dva kandidáty: současného poslance ČSSD Josefa Hojdara a předsedu hornických odborů Cyrila Zapletala. V případě Hojdara se však zdá být takové opatření málo logické, neboť je lídrem stranické kandidátky. Zapletal je na šestém místě. Balín se domnívá, že ze zhruba 300 potenciálních romských voličů ze sídliště Chanov by na nabídku mohlo přistoupit nejméně devadesát procent. Balín prý dopisem požádal ministra vnitra Stanislava Grosse, aby této manipulaci zabránil. Předseda ČSSD v Ústeckém kraji Jaroslav Foldyna označil obvinění komunistů za naprostý nesmysl. "ČSSD nemá zapotřebí platit Romům za hlasy, protože na Mostecku vědí, že sociální demokracie přispívala významně k jejich kulturnímu a sportovnímu životu po celé čtyřleté volební období. Je to buď provokace, nebo nesmysl," reagoval Foldyna pro ČTK. Podle předsedy romského sdružení Dženo Ivana Veselého není vyloučeno, že by chudí Romové šli za peníze skutečně volit. "Pokud si ale někdo skutečně hlasy Romů kupuje, znamená to balkanizaci české politiky. A protože jsem sám byl na Balkáně v pozorovací misi OBSE, vím, o čem mluvím," podotkl Veselý. Sdružení Dženo se podle Veselého chystá průběh voleb z pohledu možného zneužití Romů monitorovat. Pozorovatelé jsou připraveni zatím jen na Ostravsku, Veselý však zvažuje v tomto smyslu oslovit i své zástupce na Mostecku.
MOST/PRAHA - Mosteckým sídlištěm Chanov, obývaným převážně romskou komunitou, procházejí agenti ČSSD a za peníze verbují místní nemajetné Romy, aby přišli k volbám a dali svůj hlas kandidátům této strany. S tímto tvrzením veřejně vystoupil dva dny před zahájením voleb místopředseda KSČM Vlastimil Balín. Představitelé ČSSD v Ústeckém kraji toto tvrzení vehementně popírají. Informaci o tom, že se kdosi pokouší penězi ovlivnit mostecké Romy, LN nepřímo potvrdili i místní romští představitelé. Mezi příslušníky této komunity prý podobná tvrzení sem tam zaslechnou, konkrétní důkaz či svědka však poskytnout nemohou. Od Balínova obvinění se tyto fámy ale liší tím, že kromě sociálních demokratů mají údajně kupovat romské hlasy i sami komunisté. Výše nabízené částky se podle nich pohybuje až okolo 300 korun za hlas. Balín, který přímo z Mostu pochází, prohlásil, že se o nákupu hlasů pro ČSSD dozvěděl od Romů z Chanova i od romského sdružení Dživas. Romové mají údajně za úkol na volebních lístcích zvýhodnit preferenčními hlasy dva kandidáty: současného poslance ČSSD Josefa Hojdara a předsedu hornických odborů Cyrila Zapletala. V případě Hojdara se však zdá být takové opatření málo logické, neboť je lídrem stranické kandidátky. Zapletal je na šestém místě. Balín se domnívá, že ze zhruba 300 potenciálních romských voličů ze sídliště Chanov by na nabídku mohlo přistoupit nejméně devadesát procent. Balín prý dopisem požádal ministra vnitra Stanislava Grosse, aby této manipulaci zabránil. Předseda ČSSD v Ústeckém kraji Jaroslav Foldyna označil obvinění komunistů za naprostý nesmysl. "ČSSD nemá zapotřebí platit Romům za hlasy, protože na Mostecku vědí, že sociální demokracie přispívala významně k jejich kulturnímu a sportovnímu životu po celé čtyřleté volební období. Je to buď provokace, nebo nesmysl," reagoval Foldyna pro ČTK. Podle předsedy romského sdružení Dženo Ivana Veselého není vyloučeno, že by chudí Romové šli za peníze skutečně volit. "Pokud si ale někdo skutečně hlasy Romů kupuje, znamená to balkanizaci české politiky. A protože jsem sám byl na Balkáně v pozorovací misi OBSE, vím, o čem mluvím," podotkl Veselý. Sdružení Dženo se podle Veselého chystá průběh voleb z pohledu možného zneužití Romů monitorovat. Pozorovatelé jsou připraveni zatím jen na Ostravsku, Veselý však zvažuje v tomto smyslu oslovit i své zástupce na Mostecku.
</TEXT>
</DOC>
<DOC>
<DOCID>LN-20020614017</DOCID>
<DOCNO>LN-20020614017</DOCNO>
<DATE>06/14/02</DATE>
<TITLE>
HUNTÍŘOV (okres Děčín) - Raritou se může pochlubit Nová Oleška, což je místní část obce Huntířov na Děčínsku. Téměř 60 tamních obyvatel totiž bude volit v obývacím pokoji rodinného domku manželů Hriníkových. Starosta Stanislav Zahradník (nezávislý) včera uvedl, že u Hriníků se volby konaly již několikrát.
</TITLE>
<HEADING>
Hlasování u dortu
</HEADING>
<TEXT>
Netradiční volební místnost bude mít všechny náležitosti předepsané zákonem. Na domě bude státní znak a vlajka, které zajistí obec, dodal starosta. Co však v jiných volebních místnostech nebude, jsou zákusky paní domu Pavly Hriníkové. "Právě peču dort," oznámila včera. Obec Huntířov nemá podle starosty Stanislava Zahradníka v Nové Olešce žádnou svou budovu, kde by se mohly volby konat. K volebním urnám do Staré Olešky, popřípadě do Huntířova by to ale bylo pro lidi daleko. Obec proto přivítala možnost otevřít volební místnost v jednom z místních rodinných domků, poznamenal Zahradník.
Netradiční volební místnost bude mít všechny náležitosti předepsané zákonem. Na domě bude státní znak a vlajka, které zajistí obec, dodal starosta. Co však v jiných volebních místnostech nebude, jsou zákusky paní domu Pavly Hriníkové. "Právě peču dort," oznámila včera. Obec Huntířov nemá podle starosty Stanislava Zahradníka v Nové Olešce žádnou svou budovu, kde by se mohly volby konat. K volebním urnám do Staré Olešky, popřípadě do Huntířova by to ale bylo pro lidi daleko. Obec proto přivítala možnost otevřít volební místnost v jednom z místních rodinných domků, poznamenal Zahradník.
</TEXT>
</DOC>
<DOC>
<DOCID>LN-20020614018</DOCID>
<DOCNO>LN-20020614018</DOCNO>
<DATE>06/14/02</DATE>
<GEOGRAPHY>TEMELÍN</GEOGRAPHY>
<TEXT>
První blok jaderné elektrárny Temelín se po krátkém obnovení provozu opět zastavil. V úterý večer bezpečnostní čidla zaznamenala únik vodíku v té části generátoru, v níž se mechanická energie turbíny mění na elektřinu. Obsluha proto turbínu odstavila. Technici tuto závadu považovali pouze za chybu signalizace, a proto začali už ve středu odpoledne znovu zvyšovat výkon reaktoru. Včera ráno ale čidla únik vodíku znovu potvrdila. "Turbínu jsme proto museli opět odstavit a zároveň snížit výkon reaktoru na 5 procent," řekl LN mluvčí Temelína Milan Nebesář. Vedení elektrárny se podle něj rozhodlo, že provede výměnu těsnění, případně i jiné technické úpravy, které si nicméně vyžádají zhruba týdenní odstávku turbíny. Je tedy jisté, že během parlamentních voleb nebude Temelín dodávat elektřinu do sítě. Elektrárna přitom získala v pondělí za účasti premiéra Zemana a ministra průmyslu a obchodu Miroslava Grégra povolení k zahájení plného zkušebního provozu, který by se už měl obejít bez vážnějších poruch a odstávek reaktoru. Současné problémy v nejaderné části elektrárny však znamenají, že ani Miroslavu Grégrovi se nepodařilo během jeho funkčního období zajistit bezproblémový chod alespoň jedné ze dvou částí elektrárny.
</TEXT>
</DOC>
<DOC>
<DOCID>LN-20020614019</DOCID>
<DOCNO>LN-20020614019</DOCNO>
<DATE>06/14/02</DATE>
<TITLE>
Zeman bez stíhaček. Pouhý jeden den před volbami a o pouhý jeden hlas prohrála odcházející levicová vláda svůj boj o gripeny. "O jeden hlas, o jeden blbý hlas," komentoval výsledek hlasování premiér Miloš Zeman.
</TITLE>
<GEOGRAPHY>PRAHA</GEOGRAPHY>
<TEXT>
Pouhý jeden den před volbami a o jediný hlas prohrála včera odcházející levicová vláda svůj boj o stíhačky. "O jeden hlas, o jeden blbý hlas," komentoval výsledek hlasování premiér Miloš Zeman. Sociální demokracie potřebovala včera ve sněmovně získat minimálně 101 hlasů, aby se mohl uskutečnit její plán na nákup 24 stíhaček Gripen za zhruba 60 miliard korun. Pouze nadpoloviční většina poslanců totiž mohla přehlasovat nedávné senátní veto. A výsledek? Z přítomných 195 poslanců se jeden hlasování zdržel a 94 bylo proti. Pro hlasovalo zbývajících sto zákonodárců. Projednávání Zemanova zákona o financování nákupu stíhacích letounů tak bylo v tomto volebním období definitivně ukončeno. Proti návrhu ČSSD disciplinovaně hlasovali všichni poslanci za Občanskou demokratickou stranu a většina komunistů. Naproti tomu lidovci až na dva členy svého klubu nákup podpořili. Unionisté se rozdělili na dvě téměř stejné silné části: devět z nich bylo proti, sedm pro. Vládní stranu včera "zradili" dva její vlastní poslanci: Ivan David a Radim Turek, kteří se hlasování bez omluvy vůbec nezúčastnili. Co bude dál? Životnost zastaralých armádních migů-21 definitivně skončí v roce 2004. Bude tedy potom česká armáda bez stíhaček? "Po dnešku to vypadá tak, že jestliže zvítězí pravicová vláda, bude hájit český vzdušný prostor letectvo některé ze sousedních zemí," řekl včera ministr obrany Jaroslav Tvrdík.
</TEXT>
<HEADING>
Budoucnost gripenů je v rukou nového kabinetu
</HEADING>
<TEXT>
Bude ale záležet především na postoji příští vlády. Nový kabinet totiž stále ještě může využít nabídky výrobce gripenů - britsko-švédského konsorcia BAe Systems/Saab, která platí až do konce září, a nakonec s ním přece jenom podepsat smlouvu. Kabinet by musel ale podle všeho opět od počátku absolvovat přesvědčovací "kolečko": sněmovna - Senát - prezident. Příští vláda ale může stejně tak dobře rozhodnout, že armáda žádné stíhačky nepotřebuje. Náměstek ministra obrany pro reformu armády Jaroslav Škopek ve středu naznačil možnosti dalšího vývoje v takovém případě. Letectvo by se muselo spoléhat na podzvukové letouny L-159, nebo skutečně požádat o ochranu svého vzdušného prostoru členské státy NATO. Obě možnosti jsou poměrně nákladné, i když levnější než nákup stíhaček. Čistě teoreticky by bylo možné uvažovat i o modernizaci zastaralých sovětských stíhaček nebo o nákupu levných, ale třicet let starých amerických "ef-šestnáctek" z Belgie. Nová vláda může vypsat i úplně nové výběrové řízení a vrátit tak opět do hry konkurenci gripenů: americké stroje F-16 a F/A-18, německý eurofighter, či francouzský mirage.
Jak hlasovali poslanci o nákupu gripenů
ČSSD
pro 72 proti 0
(dva poslanci se bez omluvy nedostavili)
KDU-ČSL
pro 18 proti 2
(poslanec Kvapil změnil názor z "ano" na "ne")
Unie svobody
pro 7 proti 9
(jeden poslanec chyběl, poslanec Perger oproti poslednímu hlasování řekl "ano"
nezařazení
pro 1 proti 1
(poslanec Paulík změnil názor, hlasoval "ano")
KSČM
pro 2 proti 19
(poslanec Vojtěch Filip se zdržel, dva jeho kolegové se nedostavili)
ODS
pro 0 proti 63
(nikdo od posledního hlasování nezměnil názor) toh
</TEXT>
</DOC>
<DOC>
<DOCID>LN-20020614020</DOCID>
<DOCNO>LN-20020614020</DOCNO>
<DATE>06/14/02</DATE>
<TITLE>
Milion a dvě stě tisíc korun a úroky požadoval bývalý bankéř IPB Miroslav Tuček jako odchodné z dozorčí rady zkrachovalého "finančního lva".
</TITLE>
<GEOGRAPHY>PRAHA</GEOGRAPHY>
<TEXT>
Někdejší člen dozorčí rady Investiční a Poštovní banky (IPB) profesor Miroslav Tuček včera prohrál soudní spor o zlatého padáka. "Nelze vyplatit odchodné za situace, kdy se banka potýkala s problémy, které skončily nucenou správou. Bylo by to v rozporu s dobrými mravy," odůvodnila samosoudkyně Městského soudu v Praze Jana Sedlářová zamítnutí žalobního návrhu. Tuček se v něm domáhal 1,2 milionu korun společně s úroky. O peníze se soudil s Československou obchodní bankou (ČSOB), která v červnu 2000 koupila zkrachovalou IPB. Vzhledem k tomu, že nebylo zcela jasné, zda podobné nároky přešly s prodejem zkrachovalého "finančního lva" na kupce, tedy ČSOB, žaloval i IPB.
</TEXT>
<HEADING>
ČSOB: dozorčí rada byla nečinná
</HEADING>
<TEXT>
Tuček dozorčí radu banky opustil koncem května 2000. Podle smlouvy o své činnosti ve statutárním orgánu bankovního domu měl nárok na kompenzaci ve výši dvanáctinásobku měsíčního příjmu, který činil sto tisíc korun. Jeho právní zástupkyně Ivana Syrůčková poukazovala na platnou smlouvu o odchodném a na fakt, že Tuček "v dozorčí radě pracoval poctivě a zodpovědně". Právnička ČSOB Petra Ledvinková v závěrečném návrhu argumentovala neplatností smlouvy a tím, že valná hromada neschválila výši odměn, jak to dělala v uplynulých letech. Podle jejího názoru Tuček porušil zákon o bankovnictví tím, že působil ve statutárních orgánech více společností. "Neplnil své povinnosti řádně. V důsledku nečinnosti dozorčí rady se IPB dostala do situace, že její jmění bylo záporné, minus 67 miliard korun," upozornila na poslední závěry znalce. S jejími argumenty se ztotožnila i zástupkyně IPB Eva Valentová, která podotkla, že případné nároky by padaly na hlavu ČSOB, jelikož "závazky přešly na základě smlouvy o prodeji".
</TEXT>
<HEADING>
Smlouva o odchodném je platná
</HEADING>
<TEXT>
Samosoudkyně rozhodla, že smlouva o odchodném platná je, avšak žalobě není možné vyhovět pro to, jak IPB skončila. "Není důležité, jestli šlo o ztrátu 30 nebo 60 miliard, ale o to, že se to stalo za jeho vedení," řekla na adresu Tučka. V rozsudku vyřešila i otázku, která z bank by případný nárok musela uhradit, vzhledem ke kupní smlouvě by to byla ČSOB. Sedlářová rozhodla o tom, že vítězům sporu, tedy ČSOB a IPB, musí žalobce zaplatit náhradu nákladů řízení - celkem téměř 100 tisíc korun. Proti verdiktu lze podat odvolání, kterým by se zabýval Vrchní soud v Praze. "Musím se poradit s klientem. Domnívám se, že odvolání podáme," řekla LN Syrůčková. Odůvodnila to tím, že Tuček se v dozorčí radě "zabýval personálními otázkami a zasloužil se o to, že došlo k výměně řady lidí".
Samosoudkyně rozhodla, že smlouva o odchodném platná je, avšak žalobě není možné vyhovět pro to, jak IPB skončila. "Není důležité, jestli šlo o ztrátu 30 nebo 60 miliard, ale o to, že se to stalo za jeho vedení," řekla na adresu Tučka. V rozsudku vyřešila i otázku, která z bank by případný nárok musela uhradit, vzhledem ke kupní smlouvě by to byla ČSOB. Sedlářová rozhodla o tom, že vítězům sporu, tedy ČSOB a IPB, musí žalobce zaplatit náhradu nákladů řízení - celkem téměř 100 tisíc korun. Proti verdiktu lze podat odvolání, kterým by se zabýval Vrchní soud v Praze. "Musím se poradit s klientem. Domnívám se, že odvolání podáme," řekla LN Syrůčková. Odůvodnila to tím, že Tuček se v dozorčí radě "zabýval personálními otázkami a zasloužil se o to, že došlo k výměně řady lidí".
</TEXT>
</DOC>
<DOC>
<DOCID>LN-20020614021</DOCID>
<DOCNO>LN-20020614021</DOCNO>
<DATE>06/14/02</DATE>
<GEOGRAPHY>NÁCHOD</GEOGRAPHY>
<TEXT>
Trestní stíhání dvaatřicetiletého polského řidiče autobusu, který havaroval v pondělí mezi Policí nad Metují a Broumovem na Náchodsku, bude pokračovat až do shromáždění potřebných důkazů pravděpodobně v Česku. Náchodský okresní státní zástupce František Macura včera uvedl, že případné soudní líčení se pak zřejmě uskuteční v Polsku. Řidiče, jenž měl v krvi při nehodě přes tři promile alkoholu, policie už obvinila z obecného ohrožení. Po vyhodnocení expertizy po odběru krve mu ještě hrozí stíhání pro řízení v opilosti. Podle českých zákonů by mohl být odsouzen až na pět let do vězení. Autobus v pondělí vezl z hronovské textilky 12 polských dělnic do vlasti. Při havárii byla jedna cestující zraněna těžce, devět žen lehce. Za obcí Pěkov autobus najel za krajnici a pravou přední částí narazil do stromu. Řidič tvrdil, že autobus měl technickou závadu. To má potvrdit či vyvrátit expertiza. Předběžnou škodu na havarovaném autobusu policie vyčíslila na zhruba 200 tisíc korun.
</TEXT>
</DOC>
<DOC>
<DOCID>LN-20020614022</DOCID>
<DOCNO>LN-20020614022</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Policie zadržela v Praze při operaci Eden dva cizince, kteří jsou podezřelí z obchodování s heroinem. Při domovních prohlídkách policisté zajistili 1,5 kilogramu heroinu za zhruba 1,5 milionu korun, půl kilogramu kokainu za milion korun a 23 kilogramů paracetamolu, který se používá k ředění heroinu pro zvýšení zisku z prodeje. Mluvčí policejního prezidia Ivana Zelenáková včera uvedla, že toto množství by stačilo ke zředění asi 40 kilogramů heroinu. Policisté našli v bytech ve Strašnicích a Dejvicích i tři nabité nelegálně držené krátké střelné zbraně. Dvaačtyřicetiletý muž a jeho o dva roky mladší společník patří ke kosovskoalbánské komunitě. V ČR jsou legálně. Byli obviněni z nedovolené výroby a držení omamných a psychotropních látek a jedů, hrozí jim až 15 let vězení. Soudce je vzal do vazby.
</TEXT>
</DOC>
<DOC>
<DOCID>LN-20020614023</DOCID>
<DOCNO>LN-20020614023</DOCNO>
<DATE>06/14/02</DATE>
<GEOGRAPHY>NEJDEK</GEOGRAPHY>
<TEXT>
Náhodný chodec včera našel ve vodní nádrži Lesík u Nejdku mrtvolu čtrnáctiletého chlapce, po kterém již týden pátraly desítky policistů. "Rodina již totožnost chlapce potvrdila," řekla policejní mluvčí Alena Veselá. Přesnou příčinu smrti určí soudní pitva. Čtrnáctiletý Jiří Korbel odešel před týdnem náhle v noci z domova. Do pátrání po nezvěstném se v uplynulých dnech zapojili policisté, městští strážníci a potápěči.
</TEXT>
</DOC>
<DOC>
<DOCID>LN-20020614024</DOCID>
<DOCNO>LN-20020614024</DOCNO>
<DATE>06/14/02</DATE>
<TEXT>
ÚSTÍ NAD LABEM - Česko-německý přechod v Hřensku na Děčínsku bude ode dneška 18.30 do pondělí 5.00 uzavřen pro automobilovou dopravu. Přechod bude v tuto dobu k dispozici pouze pěším turistům a cyklistům, sdělil mluvčí ústeckého celního ředitelství Jaroslav Wágner. Důvodem této uzavírky jsou stavební práce na spolkové silnici B 172 v Bad Schandau.
</TEXT>
</DOC>
<DOC>
<DOCID>LN-20020614025</DOCID>
<DOCNO>LN-20020614025</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Někdejší studenti, kteří se mají omluvit svému pedagogovi za vyslovení nedůvěry v době sametové revoluce, se chtějí obrátit na Evropský soud pro lidská práva ve Štrasburku a na Nejvyšší soud. Uvedli to po včerejší schůzce s prezidentem Václavem Havlem. Trojice bývalých studentů se podle nedávného rozhodnutí brněnského soudu musí omluvit za vyslovení nedůvěry Janu Snášelovi, jenž působil jako učitel na Fakultě architektury Vysokého učení technického v Brně a byl tam i předsedou základní organizace KSČ. Podle Zdeňka Hirnšála, jednoho z trojice někdejších studentů, bylo pro ně setkání s hlavou státu povzbuzením. "Je dobré, že se pan prezident o tuto kauzu zajímá," dodal. Podle mluvčího Havlovy kanceláře Martina Krafla chtěl prezident bývalé studenty podpořit zejména proto, že sám stál v čele sametové revoluce a Občanského fóra. Studentské aktivity tvořily významnou součást listopadového dění. "Pan prezident se nemůže a ani nebude do případu vměšovat. Celá věc ho ale zajímá," řekl Krafl. Posluchači brněnské školy prostřednictvím svých mluvčích Jiřího Slezáka, Zdeňka Hirnšála a Martina Laštovičky vyjádřili v lednu 1990 nedůvěru pěti pedagogům. Snášelovi vytýkali, že z titulu funkce předsedy základní organizace KSČ zneužívá politické postavení a má "demagogické, arogantní a kariéristické vystupování". Snášel krátce poté podal na trojici žalobu na ochranu osobnosti, protože se vyjádřením nedůvěry dotkla jeho cti a uvedla o něm skutečnosti, jež prý nejsou pravdivé. Brněnský krajský soud mu až letos koncem května dal za pravdu. Na podporu někdejších studentů, kteří se nehodlají za své výroky omlouvat, se kromě Havla postavili také signatáři petice.
</TEXT>
</DOC>
<DOC>
<DOCID>LN-20020614026</DOCID>
<DOCNO>LN-20020614026</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Misi českých vojáků v Afghánistánu stát zaplatí z dluhopisů. Prezident Václav Havel včera podepsal zákon, který vydání dluhopisů za 600 milionů korun umožní. Dvě stovky vojenských lékařů a personálu působí v Kábulu jako součást mezinárodních mírových sil. Přestože nebylo jasné, z čeho stát misi zaplatí, začala nemocnice v Kábulu oficiálně pracovat již 20. května. O financování 6. polní nemocnice se v parlamentu dlouho vedly spory. Vláda chtěla původně vydat dluhopisy za 1,7 miliardy korun. Ve sněmovně ale kabinet neuspěl ani se zadlužením 1,25 miliardy. Z těchto peněz se měla zaplatit afghánská mise i pobyt české protichemické jednotky v Kuvajtu. Čeští vojáci tam působí v rámci mezinárodního boje proti terorismu. Na chemiky proto vláda musela peníze najít ve státním rozpočtu. Vedle zákona o vydání dluhopisů na afghánskou misi včera Havel podepsal dalších 12 zákonů, mj. novelu zákona o odpadech. Podle ní si obce budou moci vybrat, jakým způsobem budou lidé platit za odvoz odpadu. Místo nynější platby podle trvalého bydliště občanů budou města a vesnice moci zvolit systém platby za počet objednaných popelnic. Podle novely zákona o platech státních zástupců, kterou Havel rovněž podepsal, budou státní zástupci od léta dostávat zaplaceno i za práci přesčas. Prezidentův podpis, který je nezbytný k platnosti zákonů, se objevil také pod novým transplantačním zákonem. Cílem této právní normy je přinést jasnější pravidla pro dárcovství a odběr lidských orgánů. Havel dále podepsal například zákon, který zpřísňuje práci s látkami a organismy, jež lze zneužít k výrobě bakteriologických a toxinových zbraní. Napříště bude pro práci s těmito látkami zapotřebí povolení Státního úřadu pro jadernou bezpečnost.
</TEXT>
</DOC>
<DOC>
<DOCID>LN-20020614027</DOCID>
<DOCNO>LN-20020614027</DOCNO>
<DATE>06/14/02</DATE>
<TITLE>
Pohyby země pocítili lidé na Ostravsku a Karvinsku nejen v podzemí, ale i na povrchu
</TITLE>
<TEXT>
Jeden mrtvý, tři těžce a deset lehce zraněných horníků. Taková je bilance včerejšího neštěstí v Dole Doubrava na Karvinsku.
DOUBRAVA - Smrt polského horníka z Dolu Doubrava si vyžádal včerejší otřes půdy na Ostravsku a Karvinsku. Další tři horníci mají závažná poranění páteře, deset je zraněno lehce. Otřes nastal po třetí hodině ráno. Pohyb půdy nepocítili jen horníci v podzemí, ale i mnohé lidi na Ostravsku to probudilo ze spánku. "Čtyři pracovníci zůstali ve vrchní části porubu pod závalem. Záchranářům, kteří se k nim snažili dostat, komplikovaly záchranné práce vysoké teploty a vysoký obsah metanu," řekla severomoravská policejní mluvčí Dagmar Bednarčíková. Když se záchranáři k zavaleným horníkům dostali, byl jeden z nich, dvaačtyřicetiletý muž, mrtev, další tři byli těžce zraněni. Horníci pracovali devět set metrů podzemí. "Vrtulník se zraněným mužem přistál v areálu Fakultní nemocnice s poliklinikou v Ostravě-Porubě v půl druhé odpoledne," řekl mluvčí nemocnice Štěpán Neuwirth. Cesta na povrch se zraněnými horníky záchranářům trvala téměř deset hodin.
</TEXT>
<HEADING>
Občas to ruchne
</HEADING>
<TEXT>
Podniková stráž přísně střeží, aby se na území dolu nedostal nikdo nepovolaný, do areálu dolu smějí jen sanitní a policejní vozy. Chvílemi to všechno vypadá poněkud opuštěně, stejně jako restaurace s názvem Frloch, vzdálená několik desítek metrů od vstupu do šachty. "Nic nevím, přišla jsem až na ranní," říká barmanka. "Nějaký Polák je po smrti," hlásí zaměstnanci šachty sedící v rohu. Poláků v Dole Doubrava pracuje sto. "Ruchlo to, až mi spadl ze zdi obraz," říká osmašedesátiletý Petr Gula. Bydlí v malém domku téměř vedle důlní vrátnice. "Naštěstí obraz spadl na gumové hračky, které tam má vnučka, tak se ani nerozbil." Jeho syn šel fárat na ranní, Petr Gula je havíř v důchodu. "Někdy to tady ruchne pořádně, ale tak moc, jako dneska v noci, to snad ještě ne," míní důchodce. Otřes zaznamenala i trafikanta, která prodává noviny a tabák horníkům před dolem: "Byla to pořádná rána, bydlím tady kousek v Doubravě ve finském domku, probudilo mne to," líčí Lenka Gašparová.
</TEXT>
<HEADING>
Otřesy nebylo možné předpokládat
</HEADING>
<TEXT>
Předseda Českého báňského úřadu Roman Makarius informoval, že otřesy způsobil geomechanický jev, jehož vznik nebylo možno předpokládat. Zával zasáhl na několika místech i přístupové cesty. Někteří horníci, kteří pracovali nedaleko epicentra otřesu, uvedli, že se ozvala silná rána a podlahy v chodbách se zvedly o několik centimetrů. "Pak nastala silná tlakový vlna a vzduchem lítalo zařízení," řekl pro ČTK horník Jaroslav Laurinc. Lékaři ostravské fakultní nemocnice byli včera v pohotovosti. Ke startu byla připravena posádka vrtulníku letecké záchranné služby. Podle pracovníků OKD jde o první tak rozsáhlý otřes doprovázený závalem v letošním roce. Loni podobný případ podle Chalupy vedení společnosti nezaznamenalo. V podzemí OKD od začátku roku zemřeli dva horníci. V polovině dubna nepřežil zavalení horninou opět v Dole Doubrava pětačtyřicetiletý horník. V polovině února na následky vážného zranění hlavy zemřel v Dole ČSA na Karvinsku pětadvacetiletý horník, na kterého spadla část výstuže a rozdrtila mu lebku.
Předseda Českého báňského úřadu Roman Makarius informoval, že otřesy způsobil geomechanický jev, jehož vznik nebylo možno předpokládat. Zával zasáhl na několika místech i přístupové cesty. Někteří horníci, kteří pracovali nedaleko epicentra otřesu, uvedli, že se ozvala silná rána a podlahy v chodbách se zvedly o několik centimetrů. "Pak nastala silná tlakový vlna a vzduchem lítalo zařízení," řekl pro ČTK horník Jaroslav Laurinc. Lékaři ostravské fakultní nemocnice byli včera v pohotovosti. Ke startu byla připravena posádka vrtulníku letecké záchranné služby. Podle pracovníků OKD jde o první tak rozsáhlý otřes doprovázený závalem v letošním roce. Loni podobný případ podle Chalupy vedení společnosti nezaznamenalo. V podzemí OKD od začátku roku zemřeli dva horníci. V polovině dubna nepřežil zavalení horninou opět v Dole Doubrava pětačtyřicetiletý horník. V polovině února na následky vážného zranění hlavy zemřel v Dole ČSA na Karvinsku pětadvacetiletý horník, na kterého spadla část výstuže a rozdrtila mu lebku.
</TEXT>
</DOC>
<DOC>
<DOCID>LN-20020614028</DOCID>
<DOCNO>LN-20020614028</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Čtyřiatřicetiletý muž z Prahy 10 ve středu krátce po půlnoci vážně zranil strážníka. Podle policie najel se svým vozem Volkswagen Passat v Kaprově ulici v Praze 1 do skupiny strážníků, kteří jej chtěli zastavit a zkontrolovat. Jednomu z nich přejel pravou nohu, sdělil mluvčí pražské policie Jan Holub. Řidič vozu z místa činu ujel. Byl však zadržen v ulici 17. listopadu, kde chtěl podle mluvčího strážníky podplatit. Vyšetřovatel ho obvinil z útoku na veřejného činitele a podplácení. Skončil v policejní cele s návrhem na vzetí do vazby. Hrozí mu až pětileté vězení.
</TEXT>
</DOC>
<DOC>
<DOCID>LN-20020614029</DOCID>
<DOCNO>LN-20020614029</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Policie pátrá po muži, který v Praze 4-Chodově v rozmezí jednoho měsíce přepadl a sexuálně obtěžoval dvě dívky při jejich cestě domů ze školy. Neznámý násilník ve věku 20 až 30 let vyhrožoval školačkám nožem a na hlavě měl kuklu tmavé barvy. Policie oba případy vyšetřuje jako sexuální zneužívání, informovala Eva Miklíková z pražské policejní správy. Pachatel má štíhlou, asi 175 až 180 centimetrů vysokou postavu s mírně vystouplým břichem. Hovoří česky a působí zanedbaně. První napadení se stalo 13. května kolem 15.00. Třináctiletá dívka procházela při cestě domů ze školy lesoparkem v Praze 10-Hostivaři. Blízko paneláků v Praze 4-Chodově u ulice Vítězného hnutí ji doběhl muž s kuklou a zatáhl do křoví. Desátého června odpoledne napadl deviant s kuklou desetiletou školačku na chodníku mezi ulicemi Mírového hnutí a Blažimská v Praze 4-Chodově. I ji zavlekl do křoví. Kvůli přibližně stejné době, lokalitě a způsobu napadení i shodám v popisu násilníků mají kriminalisté podezření, že jde o jednoho pachatele.
</TEXT>
</DOC>
<DOC>
<DOCID>LN-20020614030</DOCID>
<DOCNO>LN-20020614030</DOCNO>
<DATE>06/14/02</DATE>
<TITLE>
Výpis z úvěrového registru má ukázat, co si která banka o svém klientovi zjišťovala
</TITLE>
<TEXT>
Na 2,7 milionu záznamů by se měl do dvou let rozrůst tzv. úvěrový registr. Banky si v něm zjišťují, jaké dluhy má žadatel o úvěr u jiných peněžních ústavů.
PRAHA - Pětice bank, která si od pondělka mezi sebou lustruje klienty žádající o úvěr, popírá, že by si předávala o lidech citlivá data. Kvůli této věci se peněžní domy dostaly do sporu se státním Úřadem pro ochranu osobních údajů. Banky slibují, že klienti, kteří jsou zařazeni do registru dlužníků, budou mít možnost kontrolovat data, která jsou o nich k dispozici. "Lidé mohou požádat o výpis z úvěrového registru, a ověřit tak, zda údaje v něm souhlasí," uvedl Tomáš Denemark, ředitel společnosti Czech Credit Bureau, která seznam spravuje. Jednou za rok bude výpis zdarma, za další si klient připlatí sto korun. Podle něj registr nebude obsahovat citlivé údaje, které by se daly zneužít v neprospěch klienta. Bude v něm uvedeno jeho jméno, příjmení, rodné číslo, adresa a informace o splácení jednotlivých produktů. Pět největších domácích bank, ČSOB, Česká spořitelna, Komerční banka, HVB Bank a GE Capital Bank, si tak bude vyměňovat data o klientech, kteří u nich mají jakýkoliv úvěrový produkt. Přes klasickou půjčku, kreditní kartu až po účet s možností přečerpání. "Registr funguje na základě dotazu banky, která se zeptá na konkrétního klienta a svůj dotaz řádně odůvodní. Poté dostane zpět informace o tom, zda klient v seznamu je, a pokud ano, zda poctivě splácí úvěr," poznamenal Denemark.
</TEXT>
<HEADING>
Seznam dlužníků prý přinese více úvěrů
</HEADING>
<TEXT>
Banky budou údaje v registru aktualizovat ihned při jednání s klientem a dále pravidelně po měsíci. Dosud je v seznamu asi 1,4 milionu záznamů a do dvou let by jejich počet měl vzrůst na 2,7 milionu. Klientům bank by zavedení registru mělo dlouhodobě přinést kromě zrychlení a zjednodušení žádostí o úvěr také zvýšení jejich objemu. "Vysoká rizikovost úvěrů byla a je hlavní brzdou úvěrové aktivity většiny českých bank. Registr dlužníků bude důležitým nástrojem pro snížení rizika, což povede k výraznému zvýšení objemu úvěrů poskytnutých bankami," tvrdí ředitel společnosti Czech Banking Credit Bureau Miloslav Rut. V souvislosti se zřízením registru dlužníků provádí Úřad pro ochranu osobních údajů v současné době kontrolu ve společnostech Czech Credit Bureau a Czech Banking Credit Bureau, které ho provozují. "Zatím nám nikdo nesdělil, že by úřad objevil nějaké pochybení," řekl Denemark s tím, že zástupci úřadu společnosti CCB sdělili, že vydání konečného rozhodnutí může trvat až několik měsíců. "Odhad inspektorů se očekává do čtrnácti dnů, jinak celý případ zatím podléhá mlčenlivosti," uvedla mluvčí úřadu Hana Štěpánková. Dodala, že zástupci Úřadu pro ochranu osobních údajů nebyli přizváni na společnou tiskovou konferenci všech aktérů registru. Úřad se již dříve pozastavil nad tím, že údaje o klientech bude zpracovávat firma CRIF v Itálii. "Při výběru zpracovatele dat jsme měli dvě možnosti. Buď stavět projekt na zelené louce a bez zkušeností, nebo použít již zavedený model. CRIF provozuje obdobný registr v Itálii více než 10 let," dodal Denemark.
Přehled evropských komerčních registrů
země rok vzniku typ informací
Belgie 1987 negativní
Dánsko 1971 negativní
Finsko 1961 negativní
Francie neexistuje
Irsko 1963 negativní/pozitivní
Itálie 1990 negativní/pozitivní
Německo 1927 negativní/pozitivní
Nizozemsko 1965 negativní/pozitivní
Norsko 1987 negativní
Portugalsko 1996 negativní/pozitivní
Rakousko - negativní/pozitivní
Řecko neexistuje Španělsko 1994 negativní Švédsko - negativní/pozitivní Švýcarsko 1945 negativní/pozitivní
</TEXT>
<HEADING>
Velká Británie 1960 negativní/pozitivní
</HEADING>
<TEXT>
Poznánka: V negativních informacích se objevují pouze informace o nesplácení úvěrů. Pozitivní údaje ukazují rovněž klienty, kteří půjčky řádně splácí.
Pramen: CCB
</TEXT>
</DOC>
<DOC>
<DOCID>LN-20020614031</DOCID>
<DOCNO>LN-20020614031</DOCNO>
<DATE>06/14/02</DATE>
<TEXT>
ČESKÉ BUDĚJOVICE - Pivovar Budějovický Budvar oznámil, že uhájil svá práva k obchodování v Jižní Koreji. Nejvyšší soud v Soulu podle zástupců pivovaru odmítl odvolání americké společnosti Anheuser-Busch. "Tento trh je z hlediska absolutní spotřeby čtvrtým nejsilnějším v Asii. Ročně se zde prodá přes 17 milionů hektolitrů piva," řekl manažer Budvaru Robert Chrt.
</TEXT>
</DOC>
<DOC>
<DOCID>LN-20020614032</DOCID>
<DOCNO>LN-20020614032</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Nízká inflace může dále prohloubit schodek státního rozpočtu. Rozpočet byl totiž schválen při míře inflace ve výši 4,6 procenta. Skutečnost ohledně cenového vývoje je však mnohem optimističtější. Odborníci odhadují na konci roku inflaci mezi 2,5 až 3,4 procenta. "I přes očekávaný opětný nárůst cen v druhé polovině roku by již letos inflace neměla překročit tři procenta," říká analytik Citibank Radek Malý. Podle něj je nejpravděpodobnější úroveň 2,5 procenta na konci roku. A jak se může pomalý růst cen projevit na rozpočtu? "Dopad to může mít u daně z přidané hodnoty," uvedl analytik Patria Finance David Marek." Daň z přidané hodnoty (DPH) se totiž určuje procentem z ceny zboží či služby. V případě růstu cen se tak zvyšuje i daň, kterou firmy odvádějí do státního rozpočtu. Při pomalejším než odhadovaném růstu cen bude odvedená DPH menší, než se čekalo. Navýšení příjmů státního rozpočtu oproti původnímu návrhu ministerstva financí přitom ministr financí Jiří Rusnok loni v létě vysvětloval mimo jiné i vyšším ekonomickým růstem a mírně vyšší inflací.
</TEXT>
</DOC>
<DOC>
<DOCID>LN-20020614033</DOCID>
<DOCNO>LN-20020614033</DOCNO>
<DATE>06/14/02</DATE>
<TEXT>
Společnost Devo Group spolu se svým strategickým partnerem, hotelovou společností Columbus, kterou vlastní závodník formule 1 David Coulthard a hoteliér Ken McCulloch, hodlá investovat do koupě hotelu Praha a první fáze jeho rekonstrukce 30 milionů USD (téměř miliardu korun). Jednoho ze tří oslovených uchazečů, s nímž bude Praha 6 o prodeji hotelu dále jednat, mají zastupitelé vybrat 18. června. Kromě Devo Group o hotel usiluje také Falcon Capital a J &amp;J Top. Na snímku je Coulthard při své loňské návštěvě Prahy se svou přítelkyní Simone na terase pražské restaurace U Zlaté studně.
</TEXT>
</DOC>
<DOC>
<DOCID>LN-20020614034</DOCID>
<DOCNO>LN-20020614034</DOCNO>
<DATE>06/14/02</DATE>
<TEXT>
Od 1. července by měla být na uzemí celé České republiky spuštěna služba "volba operátora". Díky ní si současní zákazníci Českého Telecomu budou moci pomocí čtyř - až pětimístné předvolby vybrat operátora, který jim zprostředkuje jejich hovory. Díky konkurenci by se mohly zlevnit především meziměstské a mezinárodní hovory, popřípadě volání do sítí mobilních operátorů. Aby mohla být služba zavedena opravdu všude, musí Český Telecom provést digitalizaci celé své sítě. Největší problémy jsou přitom na některých místech v Praze, kde má být digitalizace dokončena až na konci června. Kvůli službě "volba operátora" byl Český Telecom donucen zavést další dva tarify - Home Zero a Business Standard - které neobsahují volné kredity. U současných cenových programů totiž nebudou mít zákazníci jistotu, zda ještě volají "zdarma", nebo jestli by se jim už nevyplatilo použít služby levnější konkurence. V současné době si výběr operátora mohou vyzkoušet obyvatelé na Jihlavsku a Táborsku, kde tuto službu Český Telecom testuje spolu s alternativním operátorem Aliatelem.
</TEXT>
</DOC>
<DOC>
<DOCID>LN-20020614035</DOCID>
<DOCNO>LN-20020614035</DOCNO>
<DATE>06/14/02</DATE>
<TITLE>
tvrdí předseda Českého telekomunikačního úřadu David Stádník o cenách volání po zavedení služby volba operátora
</TITLE>
<TEXT>
Alternativní operátoři by měli nabídnout ne levnější, ale kvalitnější služby než Český Telecom, říká David Stádník v rozhovoru pro Lidové noviny.
LN: Nedávno jste vyjádřil pochybnosti, zda Český Telecom stihne do 1. července technicky připravit svou síť na zavedení služby "volba operátora". Trvají vaše pochybnosti i dnes, v polovině června?
Myslím, že uvidíme až 30. června. Na jedné straně známe harmonogram dokončení digitalizace sítě, na kterém je spuštění služby závislé. Máme také ujištění Českého Telecomu, že všechno stihne. To je všechno pěkné, ale zda si budou moci všichni občané vyzkoušet výběr operátora už 1. července, je otázkou. Prostě počkejme a uvidíme.
LN: Dočkáme se díky volbě operátora levnějších meziměstských a mezinárodních hovorů?
Bojím se, že jen na začátku. To budou takové reklamní pokusy alternativních operátorů, aby dostali co nejvíce svých produktů na trh. Náš úřad tlačí na dominantního operátora, aby všechny jeho ceny odpovídaly nákladům a přiměřenému zisku. Proto se zvyšují měsíční paušály a naopak klesá cena za volání. Ta už je na tak nízké úrovni, že alternativním operátorům nezbývá mnoho prostoru, aby nabízeli ještě levnější hovory a přitom vykazovali zisk.
LN: Co tedy mohou alternativní operátoři prostřednictvím služby volba operátora spotřebitelům nabízet?
Určitě budou chtít své zákazníky přesvědčit, že jsou lepší a kvalitnější než Český Telecom, že jsou schopni nabízet daleko širší škálu služeb.
LN: Cena hovorného se bude odvíjet také od toho, kolik budou muset alternativní operátoři platit Českému Telecomu za propojení hovorů do jejich sítě. Byla už uzavřena nějaká dohoda o těchto poplatcích?
Ještě ne. Založili jsme jakési fórum, kterého se účastní většina provozovatelů pevných sítí a na němž se dohadují především technické aspekty volby operátora. Součástí projednávaných kapitol byly i cenové otázky. Vedle toho jednotlivé společnosti jednají přímo s Českým Telecomem o smlouvách, které by zavedení nové služby upravovaly. A na ceně se samozřejmě nedohodly. Proto v nejbližších dnech vydáme vlastní cenové rozhodnutí, které výši poplatků stanoví.
LN: Bude vámi stanovená cena nižší, než navrhoval Český Telecom? Ten si původně představoval, že by poplatek měl být 1,38 koruny za minutu propojeného hovoru.
S jejich návrhem samozřejmě nemůžeme souhlasit. Oni mají nějaký výpočet, do něhož si započetli i některé věci, které nemůžeme uznat, protože podle nás nesouvisí se zavedením volby operátora. Námi stanovená cena bude určitě přijatelná.
LN: Kritizoval jste Český Telecom, že cenový program Home Zero zavádí příliš pozdě. Nedala se situace předvídat a donutit dominantního operátora, aby bezkreditový tarif představil už během únorového přeceňování?
Regulátor by neměl do všeho pořád zasahovat, diktovat a řídit svůj sektor. My se zabýváme pouze základními tarify a základními mantinely. Český Telecom musel akceptovat pouze tarify Home Standard a Business Standard, které jsme schvalovali. A pak měl základní mantinely pro zvýšení cen, což bylo těch 3,7 procenta. Všechno ostatní, včetně rozsahu cenových balíčků, je na nich.
LN: Kdo je tedy donutil zavést tarify bez volných kreditů?
Oni samozřejmě musí při svém podnikání dodržovat i jiná pravidla, například nepoškozovat konkurenci. My jsme na ně pouze zatlačili, aby nezneužívali své dominantní postavení. Ale teď je to zase jejich záležitost, my do toho nemůžeme dál zasahovat.
</TEXT>
</DOC>
<DOC>
<DOCID>LN-20020614036</DOCID>
<DOCNO>LN-20020614036</DOCNO>
<DATE>06/14/02</DATE>
<TITLE>
O půl procenta se v květnu oproti dubnu snížily ceny průmyslových výrobků. Meziroční pokles činil dvě desetiny procenta.
</TITLE>
<GEOGRAPHY>PRAHA</GEOGRAPHY>
<TEXT>
Ceny průmyslových výrobců se v květnu opět snížily. Proti dubnu, kdy ceny meziměsíčně klesly o 0,5 procenta, byl pokles pomalejší a činil 0,2 procenta. V meziročním srovnání se ceny v průmyslu snížily letos již počtvrté, a to o 0,5 procenta. Oznámil to Český statistický úřad. Poprvé od února 2000 zlevnily také ceny zemědělců, a to meziročně o 4,2 procenta. Naproti tomu stavebníci a služby ve srovnání s loňským květnem zdražili o 2,7 procenta, resp. o 2,9 procenta.
</TEXT>
<HEADING>
Pomohla silná koruna
</HEADING>
<TEXT>
Podle analytičky České spořitelny Heleny Horské se na poklesu průmyslových cen podílelo především posílení koruny vůči dolaru a významnou roli sehrála stagnace cen ropy. "Vzhledem k tomu, že velká část surovin dovážená do ČR je placena v dolarech, má posílení koruny vůči americké měně významný dopad na ceny výrobních vstupů," vysvětlila. Dodala, že výrobci tak mohou snižovat ceny své produkce díky levnějším vstupům. "Nic tak nebrání k dalšímu poklesu výrobních cen," domnívá se. Horská nepředpokládá, že by centrální banka v reakci na čísla musela dále uvolňovat měnovou politiku. "Silná domácí poptávka a výrazné zpomalení posilování koruny ve druhé polovině roku hovoří spíše ve prospěch zachování současné úrovně úrokových sazeb," uzavřela. Ceny průmyslových výrobců se meziměsíčně snížily hlavně kvůli nižším cenám v průmyslu koksování a rafinerského zpracování ropy o 1,4 procenta a ve výrobě kovů a kovodělných výrobků o 0,9 procenta. Změnu trendu statistici zaznamenali také v průmyslu skla, keramiky, porcelánu a stavebních hmot, kde po půlročním růstu ceny klesly o 0,4 procenta. Ceny se snížily i v řadě jiných průmyslových odvětví, ale jejich pokles byl mírný a pohyboval se od - 0,1 procenta do - 0,5 procenta. Naopak stouply ceny v chemickém a farmaceutickém průmyslu o 0,7 procenta.
Podle analytičky České spořitelny Heleny Horské se na poklesu průmyslových cen podílelo především posílení koruny vůči dolaru a významnou roli sehrála stagnace cen ropy. "Vzhledem k tomu, že velká část surovin dovážená do ČR je placena v dolarech, má posílení koruny vůči americké měně významný dopad na ceny výrobních vstupů," vysvětlila. Dodala, že výrobci tak mohou snižovat ceny své produkce díky levnějším vstupům. "Nic tak nebrání k dalšímu poklesu výrobních cen," domnívá se. Horská nepředpokládá, že by centrální banka v reakci na čísla musela dále uvolňovat měnovou politiku. "Silná domácí poptávka a výrazné zpomalení posilování koruny ve druhé polovině roku hovoří spíše ve prospěch zachování současné úrovně úrokových sazeb," uzavřela. Ceny průmyslových výrobců se meziměsíčně snížily hlavně kvůli nižším cenám v průmyslu koksování a rafinerského zpracování ropy o 1,4 procenta a ve výrobě kovů a kovodělných výrobků o 0,9 procenta. Změnu trendu statistici zaznamenali také v průmyslu skla, keramiky, porcelánu a stavebních hmot, kde po půlročním růstu ceny klesly o 0,4 procenta. Ceny se snížily i v řadě jiných průmyslových odvětví, ale jejich pokles byl mírný a pohyboval se od - 0,1 procenta do - 0,5 procenta. Naopak stouply ceny v chemickém a farmaceutickém průmyslu o 0,7 procenta.
</TEXT>
</DOC>
<DOC>
<DOCID>LN-20020614037</DOCID>
<DOCNO>LN-20020614037</DOCNO>
<DATE>06/14/02</DATE>
<GEOGRAPHY>FRANKFURT</GEOGRAPHY>
<TEXT>
Největší evropská automobilová skupina Volkswagen zvažuje, že na čínském trhu začne prodávat malý vůz - s největší pravděpodobností model Lupo. Tímto krokem si chce německá společnost udržet svůj dominantní podíl na tomto trhu, citovala včera agentura Reuters německý list Handelsblatt. Volkswagen, který kontroluje zhruba polovinu čínského trhu osobních automobilů, byl zaskočen náhlým rozmachem prodeje malých vozů za méně než 100 000 jüanů ( 12 000 dolarů). Podíl společnosti na tomto trhu klesl letos v důsledku tohoto vývoje na 47 procent z loňských 51 procent. Nejlevnějším vozem, který VW v Číně prodává, je základní model Polo za 127 500 jüanů. Čínský trh osobních automobilů až do nedávné doby sestával hlavně z dodávek pro taxislužbu a pro firemní sektor. Svůj vlastní vůz si však začíná kupovat stále více čínských domácností ze střední třídy. Büchelhofer předpokládá, že čínský trh vzroste v příštích pěti letech na jeden milion prodaných vozů ročně.
</TEXT>
</DOC>
<DOC>
<DOCID>LN-20020614038</DOCID>
<DOCNO>LN-20020614038</DOCNO>
<DATE>06/14/02</DATE>
<TITLE>
Dvacet dva místo dvaceti europoslanců by měla mít Česká republika po vstupu do EU, praví se v rezoluci Evropského parlamentu.
</TITLE>
<GEOGRAPHY>ŠTRASBURK</GEOGRAPHY>
<TEXT>
Odstraňte ze svých zákonů ustanovení, která by byla diskriminační, pokračujte ve slaďování evropské legislativy s vlastní a dávejte pozor na příliš vysoký schodek rozpočtu. Zhruba tak se dá shrnout obsah 12 odstavců včera schválené rezoluce Evropského parlamentu o rozšíření EU, věnovaných České republice. Praví se v nich, že ČR úspěšně pokračuje v rozhovorech o přistoupení k EU a že její ekonomika dobře vzdorovala hospodářskému poklesu v zemích unie, což svědčí o její schopnosti čelit konkurenčním tlakům. Evropský parlament také jednoznačně podpořil český požadavek, aby Češi měli v budoucím EP 22 poslaneckých míst, a ne jen 20, která jim byla přidělena na summitu v Nice před rokem a půl. Dokument si všímá snahy českých orgánů potírat korupci a hospodářskou zločinnost. Vládě radí, aby "nepřestřelila odvážné cíle rozpočtového deficitu" v příštích dvou letech. Nabádá také, aby ČR přidala na tempu při slaďování legislativy a její aplikace v oblasti veřejných zakázek, uznávání profesních kvalifikací, hospodářské soutěže a ve veterinárních záležitostech. Z iniciativy rakouských poslanců se v textu objevila výzva, aby ČR dodržela závazek vylepšit jadernou bezpečnost Temelína, který na sebe vzala při uzavření kapitoly "energetika". Zelení zase prosadili formulaci, v níž se EP znepokojuje plánem vybudovat kanál Dunaj - Odra - Labe a jeho dopady na životní prostředí. Podle diplomatických zdrojů se o přípravě na výstavbu takového kanálu uvažuje v horizontu 15 let.
</TEXT>
<HEADING>
Řecko hrozí, že zablokuje rozšíření EU
</HEADING>
<TEXT>
Debaty kolem Benešových dekretů, Temelína či slaďování legislativy ale představují pro rozšíření mnohem menší problém než například postoj Řecka. Atény totiž trvají na tom, aby byl v nadcházející vlně do EU přijat i Kypr, jinak hrozí zablokováním celého procesu. Tento tvrdý postoj zatím naposledy zopakoval řecký vyslanec při EU Aristide Agathokles, jehož slova včera citoval deník The Financial Times. Podle něj je "nemyslitelné, aby jakákoliv řecká (politická) strana hlasovala ve prospěch rozšíření, které by nezahrnovalo Kypr". Ostrov ležící ve Středozemním moři patří mezi horké kandidáty na členství, situaci ale komplikuje jeho rozdělení na řeckou a tureckou část. EU upřednostňuje přijetí celého Kypru, snahy o nalezení přijatelného uspořádání ale zatím vyznívají naprázdno.
Část "české" části rezoluce EP
</TEXT>
<HEADING>
EVROPSKÝ PARLAMENT
</HEADING>
<TEXT>
* bere na vědomí deklaraci českého parlamentu z 24. dubna 2002 a vlády, že na základě prezidentských dekretů "nemohou vznikat nové právní vztahy"
* vyjadřuje očekávání, že pokud existující české zákony - například na základě prezidentských dekretů - stále obsahují diskriminační ustanovení, která odporují legislativě EU, Česká republika je odstraní nejpozději v době vstupu do unie
* vyzývá Českou republiku, aby plnila - a to i během období před vstupem - své závazky zahrnuté v kapitole o energetice, jež se týkají udržení vysokého stupně jaderné bezpečnosti v souvislosti s atomovými elektrárnami v Temelíně a Dukovanech
* očekává, že v případě dokončení vyjednávání a vnitřních reforem bude dosažen cíl přijetí do EU v první vlně rozšíření
* připomíná ČR, že výkonná a účinná státní správa je důležitým předpokladem jak pro splnění politických kritérií, tak pro zavádění a vynucování legislativy EU
Pramen: Evropský parlament
</TEXT>
</DOC>
<DOC>
<DOCID>LN-20020614039</DOCID>
<DOCNO>LN-20020614039</DOCNO>
<DATE>06/14/02</DATE>
<TITLE>
Afghánský deník Petry Procházkové
</TITLE>
<TEXT>
Dvě třetiny hlasů delegátů Loja džirgy získal podle afghánské státní televize horký kandidát na post hlavy státu, dosavadní šéf prozatímní vlády Hamíd Karzáí.
KÁBUL (agentura Epicentrum exkluzivně pro LN) - Afghánistán se po několika dnech zmatků a hádek zřejmě dočkal nové hlavy státu. Loja džirga, tedy Velká rada tvořená kmenovými, politickými a vojenskými vůdci, totiž včera v podvečer konečně zahájila volbu nového afghánského vůdce. Afghánská státní televize následně oznámila, že asi 1050 z celkem 1500 delegátů podpořilo kandidaturu dosavadního šéfa prozatímní vlády Hamída Karzáího. Někteří účastníci Loja džirgy do konce hlasování nevydrželi a s přesvědčením o Karzáího vítězství šli spát. Až do roku 2004, kdy se mají konat v Afghánistánu demokratické volby, bude hlavním úkolem nové hlavy státu zabránit nové válce, hladomoru a pokud možno i odzbrojit zhruba milion mužů.
</TEXT>
<HEADING>
Shovívavost k Talibanu
</HEADING>
<TEXT>
Když včera těsně před obědem vystoupil Karzáí se svojí řečí před asi 1500 delegáty, zbývalo do jeho oficiálního potvrzení v čele země ještě mnoho hodin, pár desítek hádek a zřejmě i několik skandálů. I sám Karzáí se při vystoupení zapotil - zhruba v jeho polovině dokonce požádal o dovolení sundat si tradiční afghánskou perziánovou čepici, což mu přítomní dovolili. Sebejistý Karzáí během své řeči živě gestikuloval a ve vhodných chvílích se odmlčel, aby dal prostor potlesku. "Jsme islámským státem a musíme si uchránit svou víru, nezávislost i svobodu," prohlásil poté, co vyděsil stovky úředníků návrhem, aby byly urychleně přijaty zákony tvrdě postihující korupci. Ta je zcela jednoznačně hlavní překážkou pro podnikání zahraničních firem v Afghánistánu. Stav, kdy není možné si bez úplatku pořídit ani mobilní telefon, je očividně neudržitelný. Překvapivě shovívavě hovořil Karzáí o hnutí Taliban. Ostatně i on sám kdysi koketoval s myšlenkou stát se zástupcem Afghánistánu - tehdy ovládaného Talibanem - v OSN. Nevyšlo mu to především proto, že OSN mezi sebe žádného vyslance talibů nechtěla. "Znám je dobře," přiznal, když hovořil o členech kdysi vládnoucího fundamentalistického hnutí. Zdůraznil, že "není talib jako talib". Paštunská část shromáždění ocenila jeho slova pochvalným mručením a jistě si v tu chvíli získal dalších pár desítek hlasů. Další kandidáti na funkci nového vůdce, mezi kterými byla i jedna žena lékařka Masuda Džalálová -, si vysloužili mnohem méně pozornosti než Karzáí. Džalálová přesto byla hrdinkou dne, a to už jen proto, že v historii Afghánistánu se nejspíš stala jedinou ženou, která se odvážila soupeřit s muži o moc v zemi.
</TEXT>
<HEADING>
Spor o tajné hlasování
</HEADING>
<TEXT>
Těsně před zahájením hlasování se však v hlavním stanu, kde shromáždění probíhá, opět strhla bouře. Část delegátů požadovala tajné a část veřejné hlasování. "Veřejně se tady nikdo neodváží hlasovat proti Karzáímu, protože když vyhraje, jeho lidé všechny odpůrce potrestají," prohlásil jeden z odvážlivců. Tento požadavek podpořil i sám Karzáí, takže se hlasovalo tajně, a tedy i zdlouhavě. Naopak marné bylo volání zástupkyně předsedajícího Loja džirgy Simy Samarové, která se pro ženskou část delegací snažila zajistit "bezpečný" přístup k hlasovacím urnám. Sebemenší fyzický kontakt ženy s cizím mužem, což se ve frontách u bedýnek s hlasy nedalo vyloučit, je totiž podle místních tradic zapovězený. Nezapomnělo se naopak na negramotné delegáty: na hlasovacích lístcích byla nejen jména, ale i fotografie kandidátů.
Těsně před zahájením hlasování se však v hlavním stanu, kde shromáždění probíhá, opět strhla bouře. Část delegátů požadovala tajné a část veřejné hlasování. "Veřejně se tady nikdo neodváží hlasovat proti Karzáímu, protože když vyhraje, jeho lidé všechny odpůrce potrestají," prohlásil jeden z odvážlivců. Tento požadavek podpořil i sám Karzáí, takže se hlasovalo tajně, a tedy i zdlouhavě. Naopak marné bylo volání zástupkyně předsedajícího Loja džirgy Simy Samarové, která se pro ženskou část delegací snažila zajistit "bezpečný" přístup k hlasovacím urnám. Sebemenší fyzický kontakt ženy s cizím mužem, což se ve frontách u bedýnek s hlasy nedalo vyloučit, je totiž podle místních tradic zapovězený. Nezapomnělo se naopak na negramotné delegáty: na hlasovacích lístcích byla nejen jména, ale i fotografie kandidátů.
</TEXT>
</DOC>
<DOC>
<DOCID>LN-20020614040</DOCID>
<DOCNO>LN-20020614040</DOCNO>
<DATE>06/14/02</DATE>
<TITLE>
Zdegenerovaný národ jsou Britové podle listu Frankfurter Allgemeine Zeitung.
</TITLE>
<GEOGRAPHY>BERLÍN</GEOGRAPHY>
<TEXT>
Nevídaná slovní válka vypukla mezi německými a britskými listy - začaly se navzájem předhánět v urážení druhé země. Vše začalo minulý měsíc. Britský časopis Spectator se tehdy nechal vyprovokovat německým magazínem Der Spiegel, který nazval britskou královnu "těžko popsatelnou šestasedmdesátiletou ženou v domácnosti". Reakce časopisu přišla vzápětí. Spectator si vzal na mušku všechny Němce. "Německo je neobyčejně zanedbaná země, kterou obývají věční studenti s knírky a satanskými koníčky. Němci jsou druhý nejtlustší národ na světě a to přesto, že jejich jídlo je špatné," napsal Spectator. Pak se do slovní přestřelky přidal i známý německý deník Frankfurter Allgemeine Zeitung (FAZ). Ten ve středu Velkou Británii označil za "zdegenerovaný národ, který zatěžují komplexy kvůli ztrátě staré moci." Podle FAZ je Británie "obydlená lovci lišek, kteří nosí směšné oblečky, a licoměrnými levičáky, kteří posílají děti do předražených soukromých škol. Britové mají špatnou lékařskou péči, špatné zuby a ošklivou kůži, kterou si pravidelně spálí na plážích u moře, protože používání krému na opalování považují za nesportovní. Jejich jídlo je nepoživatelné a jejich pivo je bez chuti." Ironický článek pak FAZ zakončuje přece jenom smířlivě: "I v časech, kdy se nejvíce napadáme, si Němci nenechají vzít jednu svou lásku - lásku ke všemu britskému."
BERLÍN - Nevídaná slovní válka vypukla mezi německými a britskými listy - začaly se navzájem předhánět v urážení druhé země. Vše začalo minulý měsíc. Britský časopis Spectator se tehdy nechal vyprovokovat německým magazínem Der Spiegel, který nazval britskou královnu "těžko popsatelnou šestasedmdesátiletou ženou v domácnosti". Reakce časopisu přišla vzápětí. Spectator si vzal na mušku všechny Němce. "Německo je neobyčejně zanedbaná země, kterou obývají věční studenti s knírky a satanskými koníčky. Němci jsou druhý nejtlustší národ na světě a to přesto, že jejich jídlo je špatné," napsal Spectator. Pak se do slovní přestřelky přidal i známý německý deník Frankfurter Allgemeine Zeitung (FAZ). Ten ve středu Velkou Británii označil za "zdegenerovaný národ, který zatěžují komplexy kvůli ztrátě staré moci." Podle FAZ je Británie "obydlená lovci lišek, kteří nosí směšné oblečky, a licoměrnými levičáky, kteří posílají děti do předražených soukromých škol. Britové mají špatnou lékařskou péči, špatné zuby a ošklivou kůži, kterou si pravidelně spálí na plážích u moře, protože používání krému na opalování považují za nesportovní. Jejich jídlo je nepoživatelné a jejich pivo je bez chuti." Ironický článek pak FAZ zakončuje přece jenom smířlivě: "I v časech, kdy se nejvíce napadáme, si Němci nenechají vzít jednu svou lásku - lásku ke všemu britskému."
</TEXT>
</DOC>
<DOC>
<DOCID>LN-20020614041</DOCID>
<DOCNO>LN-20020614041</DOCNO>
<DATE>06/14/02</DATE>
<TITLE>
Zadržení ozbrojenci, napojení na Al Kajdu a hnutí Taliban, prý mají americké občanství
</TITLE>
<TEXT>
Úspěšný zásah proti teroristům provedla i francouzská policie. Ta zadržela pět mužů, kteří pomáhali připravovat útok Richarda Reida na letadlo letící v prosinci z Paříže do Miami.
ISLÁMÁBÁD - Pákistánské jednotky zadržely společně s příslušníky amerických sil při hranici s Afghánistánem několik Američanů napojených na teroristickou síť Al Kajda. Napsal to včera americký list The New York Times s odvoláním na nejmenované pákistánské zdroje. Zátah byl proveden už v posledních týdnech, informace o jeho výsledku ale byly zveřejněny až nyní. Všichni zadržení prý o sobě tvrdí, že jsou američtí občané. Podle listu jsou součástí nekoordinované sítě konvertitů k radikálnímu islámu, kteří se účastnili akcí po boku bojovníků Al Kajdy, svrženého afghánského hnutí Taliban nebo islámských radikálů v oblasti Kašmíru. To, jestli zadržení mají skutečně americké občanství, pákistánská strana neověřovala. Kdyby se to totiž potvrdilo, mohlo by to mít "právní důsledky", které by mohly ohrozit jejich vyšetřování, tvrdí Pákistán.
</TEXT>
<HEADING>
Měl Rumsfeld pravdu?
</HEADING>
<TEXT>
Minimálně jednoho ze zadržených už v Pákistánu vyslýchá americká FBI. Muž je znám pod jménem Ahmed Muhammad nebo také Benjamin. Vyšetřovatelé ale tvrdí, že je to nejspíše vymyšlené jméno. Pákistánské zdroje amerického listu tvrdí, že Ahmed Muhammad je spolupracovníkem Abdullaha alMuhajira. Ten byl zadržen minulý měsíc na chicagském letišti, když se údajně chystal naplánovat odpálení "špinavé" radioaktivní bomby na americkém území. Podle listu berou představitelé americké vlády zprávy o zadržených Američanech s rezervou. Jednak deníku neřekli, jestli se skutečně jedná o americké občany. Stejně tak prý odmítli potvrdit jejich napojení na Al Kajdu či souvislost mezi Ahmedem Muhammadem a al-Muhajirem. Pákistán tvrdí, že od konce minulého roku na svém území zadržel na čtyři sta lidí podezřelých z napojení na Al Kajdu nebo Taliban. Tři sta z nich prý už předal Američanům. To, že někteří ze zadržených operovali i na území sporného území Kašmíru, potvrzuje obavy amerického ministra obrany Donalda Rumsfelda, který na indický subkontinent přijel v úterý. Rumsfeld totiž ve středu prohlásil, že má zprávy o tom, že bojovníci napojení na Al Kajdu se možná účastní i kašmírského konfliktu. Mluvčí pákistánského prezidenta na Rumsfeldovo podezření odmítl reagovat: je to prý výmysl založený na indické propagandě. Úspěšný protiteroristický zátah oznámila v úterý i francouzská policie. Té se totiž podařilo zadržet pět údajných teroristů (dva Pákistánce a dva občany zemí severní Afriky), kteří podle vyšetřovatelů úzce spolupracovali s Richardem Reidem. Ten se v prosinci v letadle na lince Paříž - Miami pokusil odpálit bombu v botě. Za to ho nyní čeká civilní soud v Bostonu. K zadržení teroristy napojeného na Al Kajdu došlo i v Súdánu. Jedná se o muže, který se minulý měsíc údajně pokusil sestřelit ruční protiletadlovou raketou americké vojenské letadlo na jedné letecké základně v Saúdské Arábii.
Minimálně jednoho ze zadržených už v Pákistánu vyslýchá americká FBI. Muž je znám pod jménem Ahmed Muhammad nebo také Benjamin. Vyšetřovatelé ale tvrdí, že je to nejspíše vymyšlené jméno. Pákistánské zdroje amerického listu tvrdí, že Ahmed Muhammad je spolupracovníkem Abdullaha alMuhajira. Ten byl zadržen minulý měsíc na chicagském letišti, když se údajně chystal naplánovat odpálení "špinavé" radioaktivní bomby na americkém území. Podle listu berou představitelé americké vlády zprávy o zadržených Američanech s rezervou. Jednak deníku neřekli, jestli se skutečně jedná o americké občany. Stejně tak prý odmítli potvrdit jejich napojení na Al Kajdu či souvislost mezi Ahmedem Muhammadem a al-Muhajirem. Pákistán tvrdí, že od konce minulého roku na svém území zadržel na čtyři sta lidí podezřelých z napojení na Al Kajdu nebo Taliban. Tři sta z nich prý už předal Američanům. To, že někteří ze zadržených operovali i na území sporného území Kašmíru, potvrzuje obavy amerického ministra obrany Donalda Rumsfelda, který na indický subkontinent přijel v úterý. Rumsfeld totiž ve středu prohlásil, že má zprávy o tom, že bojovníci napojení na Al Kajdu se možná účastní i kašmírského konfliktu. Mluvčí pákistánského prezidenta na Rumsfeldovo podezření odmítl reagovat: je to prý výmysl založený na indické propagandě. Úspěšný protiteroristický zátah oznámila v úterý i francouzská policie. Té se totiž podařilo zadržet pět údajných teroristů (dva Pákistánce a dva občany zemí severní Afriky), kteří podle vyšetřovatelů úzce spolupracovali s Richardem Reidem. Ten se v prosinci v letadle na lince Paříž - Miami pokusil odpálit bombu v botě. Za to ho nyní čeká civilní soud v Bostonu. K zadržení teroristy napojeného na Al Kajdu došlo i v Súdánu. Jedná se o muže, který se minulý měsíc údajně pokusil sestřelit ruční protiletadlovou raketou americké vojenské letadlo na jedné letecké základně v Saúdské Arábii.
</TEXT>
</DOC>
<DOC>
<DOCID>LN-20020614042</DOCID>
<DOCNO>LN-20020614042</DOCNO>
<DATE>06/14/02</DATE>
<TEXT>
Více než 1800 hasičů z celých Spojených států se sjíždí do Colorada, kde zuří rozsáhlé lesní požáry. Doposud shořelo na 36 tisíc hektarů porostu. Hasiči se obávají, že pokud se zdvihne vítr, mohlo by shořet až 80 tisíc hektarů lesa. Velitelé hasičů uvažují o tom, že požádají o pomoc armádu. Požár vypukl v sobotu a vyšetřovatelé se domnívají, že ho založili návštěvníci, kteří v lese kempovali a špatně uhasili ohniště. Na dopadení pachatelů už byla vypsána odměna ve výši 5000 dolarů.
</TEXT>
</DOC>
<DOC>
<DOCID>LN-20020614043</DOCID>
<DOCNO>LN-20020614043</DOCNO>
<DATE>06/14/02</DATE>
<GEOGRAPHY>LONDÝN</GEOGRAPHY>
<TEXT>
Záběry z průzkumných letů nad Balkánem z letounů NATO jsou do centrály posílány přes nezabezpečený satelitní kanál. V praxi to znamená, že kdokoli, pokud si naladí inkriminovaný kanál, může sledovat, co zaznamenal průzkum aliance. Loni v listopadu na to přišel podle BBC Brit John Locker. Měsíce upozorňoval jak velitelství NATO, tak USA, že existuje v jejich komunikaci "díra". Nedostal žádnou odpověď, a tak vše zveřejnil. NATO tvrdí, že nejde o tajné záběry, které by mohly pomoci potenciálním nepřátelům. Podle expertů je to nesmysl. Na okrajích obrazu jsou totiž údaje o pozici letounu i kam směřuje. Objevuje se tam i nápis "P-3", pokud jde o špionážní letoun P-3 Orion či "Hunt", pokud se jedná o bezpilotní stroj Hunter. Byť NATO tvrdí, že je vše v pořádku, objevily se pochybnosti, zda by tyto informace nemohly prozradit záměry aliance na Balkáně.
</TEXT>
</DOC>
<DOC>
<DOCID>LN-20020614044</DOCID>
<DOCNO>LN-20020614044</DOCNO>
<DATE>06/14/02</DATE>
<GEOGRAPHY>WASHINGTON</GEOGRAPHY>
<TEXT>
Středeční zřícení amerického vojenského letadla na východě Afghánistánu si vyžádalo tři oběti. Oznámil to mluvčí ministerstva obrany Dave Lapan s tím, že šlo zřejmě o nehodu. "Příčina neštěstí zatím není známá, nezdá se však, že by byla zaviněna nepřátelskou střelbou," uvádí se v prohlášení ústředního velení americké armády. Podle prohlášení utrpělo dalších sedm cestujících lehká zranění.
</TEXT>
</DOC>
<DOC>
<DOCID>LN-20020614045</DOCID>
<DOCNO>LN-20020614045</DOCNO>
<DATE>06/14/02</DATE>
<GEOGRAPHY>LUCEMBURK</GEOGRAPHY>
<TEXT>
Ministři vnitra členských zemí EU se včera v Bruselu dohodli na programu kroků, které mají časem vést ke společné ostraze vnějších hranic rozšířené Evropské unie proti mezinárodnímu zločinu a zejména ilegální imigraci. Vyhlásili také, že by se boj proti přistěhovalectví měl stát prioritou evropské zahraniční politiky. Španělský ministr vnitra Mariano Rajoy a člen Evropské komise António Vitorino podotkli, že dohodnutá opatření se budou týkat stejně členských jako kandidátských zemí.
</TEXT>
</DOC>
<DOC>
<DOCID>LN-20020614046</DOCID>
<DOCNO>LN-20020614046</DOCNO>
<DATE>06/14/02</DATE>
<TEXT>
BANJA LUKA - Síly NATO v Bosně a Hercegovině (SFOR) včera zatkly bosenského Srba hledaného Mezinárodním trestním tribunálem pro bývalou Jugoslávii. Zadržený Darko Mrdja byl tribunálem obviněn z masakru více než 200 lidí v roce 1992. Zatčení Darka Mrdji, který velel speciální policejní jednotce, jež masakr provedla, by podle NATO mohlo posloužit jako varování pro bývalé předáky bosenských Srbů Radovana Karadžiče a Ratka Mladiče, kteří SFOR zatím stále unikají.
</TEXT>
</DOC>
<DOC>
<DOCID>LN-20020614047</DOCID>
<DOCNO>LN-20020614047</DOCNO>
<DATE>06/14/02</DATE>
<TITLE>
Nulovou toleranci vůči pedofilním kněžím požadují jejich oběti. Rozhodnutí americké biskupské konference ale zřejmě bude mírnější.
</TITLE>
<GEOGRAPHY>DALLAS</GEOGRAPHY>
<TEXT>
Rostoucí propast mezi věřícími a katolickou církví v USA by mohlo překonat jednání amerických biskupů, které včera začalo v texaském Dallasu. Členové Americké biskupské konference jednají od včerejška a pokusí shodnout na společném postupu proti pedofilii v církvi. Už ve středu večer si vyslechli osobní příběhy lidí zneužitých kněžími. Setkání s oběťmi hodnotila většina biskupů jako průlomové a silně emocionální. "Doufám, že mě to (setkání) změnilo. Doufám, že budu moudřejší a odvážnější, až rada předloží svůj návrh," řekl o středečním setkání za zavřenými dveřmi kardinál Theodore McCarrick z Washingtonu. Původní text návrhu na společný postup církve v USA stanoví, že každý kněz, který se od nynějška dopustí pedofilního jednání, bude zbaven úřadu. Naproti tomu každý, kdo se podobného jednání dopustil jedenkrát v minulosti, může v úřadu za určitých podmínek setrvat. Organizace na ochranu obětí pedofilních kněží považují takové řešení za nepřijatelné. Požadují, aby biskupové odhlasovali takzvanou nulovou toleranci, která znamená odvolání ze služby pro každého kněze, který se kdy dopustil podobného přečinu. Oběti navíc žádají, aby se konference zabývala potrestáním biskupů, kteří v minulosti kryli případy pedofilního chování kněží ve svých diecézích. Z řad dárců a přispěvatelů se ozývají hlasy požadující zprůhlednění finančních operací uvnitř americké církve. Zvláště poté, co vyplavaly na povrch údaje o sumách, které musely jednotlivé diecéze zaplatit za soudní výlohy, soudní vyrovnání či léčbu pedofilních kněží. Svaz amerických katolických dárců poslal prezidentovi biskupské konference Wiltonovi D. Gregorymu dopis, ve kterém jej varuje, že "krize vyvolaná sexuálními skandály v církvi bude mít negativní vliv na dárcovství katolíků v případě, že nezpřístupní údaje o finančních operacích církve".
DALLAS - Rostoucí propast mezi věřícími a katolickou církví v USA by mohlo překonat jednání amerických biskupů, které včera začalo v texaském Dallasu. Členové Americké biskupské konference jednají od včerejška a pokusí shodnout na společném postupu proti pedofilii v církvi. Už ve středu večer si vyslechli osobní příběhy lidí zneužitých kněžími. Setkání s oběťmi hodnotila většina biskupů jako průlomové a silně emocionální. "Doufám, že mě to (setkání) změnilo. Doufám, že budu moudřejší a odvážnější, až rada předloží svůj návrh," řekl o středečním setkání za zavřenými dveřmi kardinál Theodore McCarrick z Washingtonu. Původní text návrhu na společný postup církve v USA stanoví, že každý kněz, který se od nynějška dopustí pedofilního jednání, bude zbaven úřadu. Naproti tomu každý, kdo se podobného jednání dopustil jedenkrát v minulosti, může v úřadu za určitých podmínek setrvat. Organizace na ochranu obětí pedofilních kněží považují takové řešení za nepřijatelné. Požadují, aby biskupové odhlasovali takzvanou nulovou toleranci, která znamená odvolání ze služby pro každého kněze, který se kdy dopustil podobného přečinu. Oběti navíc žádají, aby se konference zabývala potrestáním biskupů, kteří v minulosti kryli případy pedofilního chování kněží ve svých diecézích. Z řad dárců a přispěvatelů se ozývají hlasy požadující zprůhlednění finančních operací uvnitř americké církve. Zvláště poté, co vyplavaly na povrch údaje o sumách, které musely jednotlivé diecéze zaplatit za soudní výlohy, soudní vyrovnání či léčbu pedofilních kněží. Svaz amerických katolických dárců poslal prezidentovi biskupské konference Wiltonovi D. Gregorymu dopis, ve kterém jej varuje, že "krize vyvolaná sexuálními skandály v církvi bude mít negativní vliv na dárcovství katolíků v případě, že nezpřístupní údaje o finančních operacích církve".
</TEXT>
</DOC>
<DOC>
<DOCID>LN-20020614048</DOCID>
<DOCNO>LN-20020614048</DOCNO>
<DATE>06/14/02</DATE>
<TITLE>
WASHINGTON/DŽANÍN - Americký ministr zahraničí Colin Powell ve středu prohlásil, že Spojené státy zvažují myšlenku vytvoření prozatímního palestinského státu. Mluvčí Bílého domu Ari Fleischer nicméně nepotvrdil, že by americký prezident George Bush tento plán podporoval. Podle Fleischera se jedná pouze o jeden z mnoha návrhů na řešení krize na Blízkém východě. V rozhovoru, který ve středu publikoval list Al-Haját, Powell zmínil možnost ustavení prozatímního palestinského státu s tím, že by tento stát dal palestinskému lidu "něco, v co by mohl vkládat své naděje a zároveň v co by mezinárodní společenství mohlo mít jistou důvěru". Podle šéfa americké diplomacie by měl mít prozatímní stát "jisté instituce a jakési území, které by ovšem ještě nebyly přesně definovány". Powell rovněž ponechal otevřenou otázku, zda by včele státu měl stát Jásir Arafat. Palestinští představitelé reagovali na Powellovo vyjádření většinou chladně, přičemž palestinský vyjednávač Saíb Irikát v této souvislosti zdůraznil požadavek ukončení izraelské okupace palestinských území.
</TITLE>
<HEADING>
První zasedání nové palestinské vlády
</HEADING>
<TEXT>
Jednotky izraelské armády však uskutečnily v noci na včerejšek další čtyři operace v palestinských lokalitách na autonomních územích. Při přestřelkách byli údajně zraněni dva Palestinci a dva izraelští vojáci. V Rammaláhu se včera také poprvé sešel nový palestinský kabinet. Pět nových ministrů složilo přísahu do rukou palestinského vůdce Jásira Arafata. Ten při této příležitosti oznámil, že v nejbližších dnech vydá výnos, kterým stanoví datum voleb. "Místní volby se budou konat co nejdříve a parlamentní a prezidentské buď v prosinci, nebo v lednu," řekl.
Jednotky izraelské armády však uskutečnily v noci na včerejšek další čtyři operace v palestinských lokalitách na autonomních územích. Při přestřelkách byli údajně zraněni dva Palestinci a dva izraelští vojáci. V Rammaláhu se včera také poprvé sešel nový palestinský kabinet. Pět nových ministrů složilo přísahu do rukou palestinského vůdce Jásira Arafata. Ten při této příležitosti oznámil, že v nejbližších dnech vydá výnos, kterým stanoví datum voleb. "Místní volby se budou konat co nejdříve a parlamentní a prezidentské buď v prosinci, nebo v lednu," řekl.
</TEXT>
</DOC>
<DOC>
<DOCID>LN-20020614049</DOCID>
<DOCNO>LN-20020614049</DOCNO>
<DATE>06/14/02</DATE>
<TITLE>
ČSSD ztrácí liberála, který miluje výkon a nesnáší řeči o skrupulích
</TITLE>
<TEXT>
Sociálnědemokratická vláda bude ještě pár dní fungovat, bude to však jen pozvolný dojezd směřující k (alespoň částečnému) předání moci. Dnešním volebním dnem fakticky končí její čtyřletý život. Především však končí závratná politická kariéra Miloše Zemana, pokud ovšem premiér nakonec splní svůj slib a odejde do politického důchodu. Zatím je ale třeba brát Zemanovo předsevzetí vážně. Nejen proto, že ho nedávno několikrát s přesvědčivým výrazem ve tváři zopakoval v televizi, na volebních mítincích, a dokonce uspořádal oslavu na rozloučenou. Ale hlavně kvůli tomu, že Miloš Zeman už nemůže nic podstatného získat a jako jeden z mála českých politiků dobře ví, že odcházet se má na vrcholu, nikoli při trapném pádu. A pak - Miloš Zeman přece vždycky splnil to, co (si) slíbil.
</TEXT>
<HEADING>
Výkon především
</HEADING>
<TEXT>
To je samozřejmě ironie, která má tu výhodu, že v ní je přítomen i první, neposunutý význam. Miloš Zeman opravdu v jistém smyslu splnil vše, co si slíbil. Vytáhl sociální demokracii, která se na začátku 90. let sotva dostala do parlamentu, z bažin bezvýznamnosti. Posunul ji do vlády a přitom z ní udělal hlavní proud české levostředové politiky. Sám se přitom netajil tím, že má blíž k liberálům: "Kdybych byl v Německu, jistě bych volil FDP." O zásluhách a nesplněných slibech sociálnědemokratické vlády toho bylo už napsáno dost. Stačí tedy jedna věta. Miloš Zeman může být spokojen s tím, že na straně úspěchů je připsáno snad o trochu více čárek než na straně restů a zklamání. Záleží však na tom, jakou hodnotu kdo které čárce připisuje. Ekonom by například nejspíš řekl, že prognostik Zeman obstál, dobrý dojem kalí snad jen ty (ne vždy nutné) dluhy a odpor k reformě rozpočtu. A pak je tu neprůhlednost některých obchodů uzavřených vládou, která České republice ubrala na důvěryhodnosti. Pro Zemana ale nikdy nebyly takové připomínky důležité. Podobně odcházející premiér bagatelizoval i aféry svých ministrů a spolupracovníků. Ať už se na Fencla, Lachnita, Schlinga, Grosse či Šloufa provalilo cokoliv, nikdy to nebral vážně. Zemana zajímal výkon, výkon a zase jen výkon. A jakou cestou se k němu přichází a co všechno si jeho lidé přitom dovolí, už nebylo tak podstatné. Zeman z principu nevěřil novinářům (překvapující je, že ani těm zahraničním, podle premiéra profesionálním a inteligentním) a odmítal i jasné a nezvratné důkazy o tom, že jeho ministři nejednají zrovna čistě. Ve vztahu k aférám svých podřízených měl jedinou nepřekročitelnou hranici: až někomu bude sděleno obvinění a bude vyšetřován kvůli trestnému činu, pak, prosím, je na místě odvolání. Přesně to také udělal v případě bývalého ministra financí Svobody, obviněného z podivných finančních operací v mělnické Libertě.
</TEXT>
<HEADING>
Skrupule... k čemu takové haraburdí
</HEADING>
<TEXT>
Premiér tím vytvořil zvláštní měřítko pro všechny další vlády a politiky. Dokud politika nechytne za ruku policie a neřeknu mu, že dělá nepravosti, je všechno v pořádku. Že kromě trestního zákona existují ještě obecně přijímaná pravidla slušnosti, z nichž tento zákon (aspoň teoreticky) vyrůstá, už Miloše Zemana nezajímalo. Proč také: ukažte někomu prstem na to, co jsou skrupule, co je morálka, co jsou v českém prostředí ona obecně přijímaná pravidla slušnosti. Když neexistuje definice, musí si ji vytvořit premiér sám. Skrupule nehrály za Zemana žádnou roli. Jaký vliv to mělo na obecnou atmosféru ve společnosti, se můžeme jenom dohadovat - pozitivní náboj to ale nebude. I když Zeman bude zřejmě přesvědčen o opaku. Neomalenost a ostré bonmoty, které vypouštěl do prostoru veřejné komunikace, podle něj nebyly samoúčelné. Kromě špetky té legrace, kterou vnesly do koženého prostředí vážných politiků, měly i provokovat a povzbudit soupeře a posluchače k přemýšlení a nakonec i k politickému pohybu. A dařilo se. Za "odvážné" okřiknutí Rakušanů, sudetských Němců a Palestinců mu dodnes tleská nemálo lidí - vždyť on měl ten Zeman pravdu, říkají, i když je to hulvát. Zemanova ráznost, výřečnost a rétorická přesvědčivost budou na české politické scéně určitě chybět. Méně už obsah, který jeho humorné politicko-osobní eskapády nesly. Vůbec nikomu pak nebude scházet bezskrupulóznost, kterou ve své vládě Zeman trpěl. Nemůže scházet, zůstala totiž všude kolem nás.
Premiér tím vytvořil zvláštní měřítko pro všechny další vlády a politiky. Dokud politika nechytne za ruku policie a neřeknu mu, že dělá nepravosti, je všechno v pořádku. Že kromě trestního zákona existují ještě obecně přijímaná pravidla slušnosti, z nichž tento zákon (aspoň teoreticky) vyrůstá, už Miloše Zemana nezajímalo. Proč také: ukažte někomu prstem na to, co jsou skrupule, co je morálka, co jsou v českém prostředí ona obecně přijímaná pravidla slušnosti. Když neexistuje definice, musí si ji vytvořit premiér sám. Skrupule nehrály za Zemana žádnou roli. Jaký vliv to mělo na obecnou atmosféru ve společnosti, se můžeme jenom dohadovat - pozitivní náboj to ale nebude. I když Zeman bude zřejmě přesvědčen o opaku. Neomalenost a ostré bonmoty, které vypouštěl do prostoru veřejné komunikace, podle něj nebyly samoúčelné. Kromě špetky té legrace, kterou vnesly do koženého prostředí vážných politiků, měly i provokovat a povzbudit soupeře a posluchače k přemýšlení a nakonec i k politickému pohybu. A dařilo se. Za "odvážné" okřiknutí Rakušanů, sudetských Němců a Palestinců mu dodnes tleská nemálo lidí - vždyť on měl ten Zeman pravdu, říkají, i když je to hulvát. Zemanova ráznost, výřečnost a rétorická přesvědčivost budou na české politické scéně určitě chybět. Méně už obsah, který jeho humorné politicko-osobní eskapády nesly. Vůbec nikomu pak nebude scházet bezskrupulóznost, kterou ve své vládě Zeman trpěl. Nemůže scházet, zůstala totiž všude kolem nás.
</TEXT>
</DOC>
<DOC>
<DOCID>LN-20020614050</DOCID>
<DOCNO>LN-20020614050</DOCNO>
<DATE>06/14/02</DATE>
<TITLE>
Sněmovna včera neschválila nákup stíhaček
</TITLE>
<TEXT>
Miloš Zeman prohrál. Už to určitě nebude on, kdo českým armádním pilotům pořídí nové stíhačky. Letce by ještě mohl potěšit - uspěje-li ovšem ČSSD ve volbách - Vladimír Špidla. Návrh výrobce gripenů totiž platí až do konce září. Do té doby je možné podepsat smlouvu za původních podmínek: 24 letadel za 60 miliard, termín dodání říjen 2004 až září 2007. I kdyby se do toho Špidla chtěl pustit, musel by opět přesvědčovat poslance, senátory a nakonec i prezidenta. Úspěch není zaručen. A když volby vyhraje ODS, vládu povede Václav Klaus a ministrem obrany se stane hlavní odpůrce gripenů Petr Nečas? Po tom, co zástupci ODS při projednávání "gripenového zákona" ve svých projevech proti švédským stíhačkám předvedli, by okamžité zastavení jednání s konsorciem BAe Systems/Saab mělo být zcela jasnou věcí. Co ale udělají zástupci ODS pak? I je realita zcela jistě dotlačí k tomu, že budou muset začít přemýšlet (a ne jen planě tlachat) o zabezpečení českého vzdušného prostoru - který je mimochodem součástí vzdušného prostoru NATO. V roce 2004, tedy za necelé dva roky, vyřadí armáda své poslední letouny MiG-21, a Česko bude bez stíhaček. A ten "průšvih" bude muset vyřešit ta strana, která bude právě u moci. Pravice, levice, střed - to bude v té chvíli úplně jedno.
</TEXT>
</DOC>
<DOC>
<DOCID>LN-20020614051</DOCID>
<DOCNO>LN-20020614051</DOCNO>
<DATE>06/14/02</DATE>
<TITLE>
Havel odmítl adepta na místopředsedu NKÚ
</TITLE>
<TEXT>
Prezident Havel včera odmítl jmenovat poslance ČSSD Františka Brožíka místopředsedou Nejvyššího kontrolního úřadu (NKÚ). Tento post by podle prezidenta měla obsadit až příští sněmovna. Přitom pan Brožík je člověk pro práci kontrolora jako stvořený. Nikdo například ve sněmovně neviděl jeho majetkové přiznání za rok 1999. Tvrdí, že jej odevzdal, ale prý se ztratilo. Vloni zas šest měsíců váhal, než vyslyšel naléhání své strany a opustil místo v dozorčí radě firmy ČEZ (otálení mu vyneslo přes 200 tisíc). O svých majetkových poměrech se nechce bavit. Proč také, když kontrolovat bude on. Straničtí kolegové z ČSSD jeho činnost ve funkci místopředsedy sněmovny ocenili tak, že jej postavili na páté, tedy špatně volitelné místo kandidátky. A on se přitom o svůj kraj tolik zasloužil. Prý velice pomohl s výstavbou porodnice a bytů v Plzni. Má to jediný háček: nikdo mimo pana Brožíka o tom neví. Protože je to člověk činorodý, s pátým místem se nespokojil. Svým spoluobčanům v Plzni prodával 1. května pivo za pět korun a rozdává jim předvolební kořalku Brožíkovku, jen aby mu dali preferenční hlasy. Kdyby to ve volbách přece jen nevyšlo, byla tu trafika jištěná opoziční smlouvou - místo v NKÚ. To mu teď prezident pokazil. Věřím, že bude své plzeňské spoluobčany se zvýšeným úsilím masírovat ještě v posledních hodinách před volbami. Vždyť to musí být pro pana Brožíka hrůzná představa: nebýt ani poslancem, ani vysokým úředníkem, ale obyčejným občanem. Přejme panu Brožíkovi i sobě, aby po volbách dostal odstupné a věnoval se soukromému podnikání. Můžeme předpokládat, že se mu bude dařit, vždyť už v parlamentu prokázal, že peníze jsou u něj až na prvním místě.
</TEXT>
</DOC>
<DOC>
<DOCID>LN-20020614052</DOCID>
<DOCNO>LN-20020614052</DOCNO>
<DATE>06/14/02</DATE>
<TITLE>
Tabákové firmy smějí propagovat své výrobky
</TITLE>
<TEXT>
Návrh zákona na úplný zákaz tabákové reklamy skončil tam, kde se zrodil, tedy v Poslanecké sněmovně. V dubnu se lidoveckému poslanci Janečkovi povedlo prosadit návrh zákona do zrychleného čtení. Po jediném hlasování tak zákon putoval do Senátu, jenž jej koncem května vrátil, přičemž restrikci tabákové reklamy výrazně zmírnil. Včera pak Poslanecká sněmovna smetla i Senátem obroušenou verzi. Tabákové firmy budou i napříště v propagaci svých výrobků regulovány zákonem z letošního února, jenž je mírně restriktivní. Zakazuje například propagaci tabáku v okolí škol. O reálnou hrozbu zákazu reklamy, jež v dubnu tolik vystrašila výrobce a reklamní agentury, se svou lstivostí a vytrvalostí zasloužil lékař a poslanec Josef Janeček, jenž návrh podával už mnohokrát. Mohl však počítat jen s menšinovou podporou poslanců a za "prolomení ledů" vděčil jen nepřítomnosti pravicových zákonodárců při hlasování. Chce-li mít někdo v budoucnu naději na úspěch proti mocným výrobcům a propagátorům tabáku, bude si muset získat širší podporu, a to nejen ve sněmovně. Tak drakonickou restrikci nelze prosadit bez společenské objednávky.
</TEXT>
</DOC>
<DOC>
<DOCID>LN-20020614053</DOCID>
<DOCNO>LN-20020614053</DOCNO>
<DATE>06/14/02</DATE>
<TEXT>
Václav Havel chce ukončit po volbách českou variantu kohabitace. Rád by jmenoval sociálně-liberální vládu, a skončil tak spolupráci sociálnědemokratické vlády a konzervativní opozice. Česká ústava dává prezidentovi při utváření vlády poměrně velký prostor. Ve většinovém systému jsou koalice takřka nevyhnutelné a hlava státu nemusí nutně pověřit sestavením vlády vítěze voleb. V roce 1998 ale Havlovi nevyšla "intrika", když si vyhlédl šéfa lidovců, tehdy třetí nejsilnější strany, Josefa Luxe. Místo toho se Zeman a Klaus dohodli za prezidentovými zády na tzv. opoziční smlouvě. Havel by ale mohl taktickou hru prohrát i tentokrát, a to tehdy, když se sociální demokraté a konzervativci dohodnou na velké koalici. Kdyby v ní dominovali sociální demokraté, premiér by se jmenoval Špidla a Klaus by se stal prezidentem. Při konzervativní převaze by byl premiérem Klaus a po Havlovi by dědil další prezidentův intimní nepřítel předčasný důchodce Zeman.
</TEXT>
</DOC>
<DOC>
<DOCID>LN-20020614054</DOCID>
<DOCNO>LN-20020614054</DOCNO>
<DATE>06/14/02</DATE>
<TITLE>
Ad LN 8. 6.: Dopis očerňující Marvanovou...
</TITLE>
<TEXT>
Nevadí mně, že čeština dává v perfektu přednost mužům, nevadí mně, že Otčenáš, základní modlitba křesťanů, je poněkud "patriarchální", a klidně snáším i to, že moje příjmení je vlastně genitiv od jména mého manžela. Za výraz pokrytecké morálky a za diskriminaci žen v této zemi považuji, když na ženy, chce-li je někdo shodit, "vytáhne" pomluvy z jejich soukromí, a to takové věci, které by proti muži na jejich místě nikdo nepoužil. Máme pouze dvě výrazné političky - Hanu Marvanovou a Petru Buzkovou - a oběma se to stalo. Na Hanu Marvanovou vytáhli intimní informace, které ji mají degradovat těsně před volbami. Vytáhne někdo na mužské politiky to, že mají nemanželské děti, případně nějakou tu milenku? Nevytáhne. Mužům politikům by totiž takové informace přidaly na šarmu! Žena je za totéž pomlouvána. Doufám, že tyto informace o jejím soukromí, které degradují nejen ji, ale ženy jako celek a svědčí o maloměšťáckém vkusu některých našich spoluobčanů, Haně Marvanové alespoň přinesou preferenční hlasy od voliček-žen! O emancipaci příliš nemluví, ale jako emancipovaná a sebevědomá žena se chová a tak jedná. Já Hanu Marvanovou volit budu! I proto, že na ni někteří tak nechutně útočí!
</TEXT>
</DOC>
<DOC>
<DOCID>LN-20020614055</DOCID>
<DOCNO>LN-20020614055</DOCNO>
<DATE>06/14/02</DATE>
<TITLE>
Ad LN 4. 6.: Rozsudek je spravedlivý
</TITLE>
<TEXT>
Tak už je to tady, studenti se mají omluvit komunistovi za to, že mu vyslovili nedůvěru. To ukazuje, že na důležitých postech jsou stále stejní lidé jako za minulého režimu. Jak by to asi vypadalo kdyby KSČM uspěla ve volbách? Komunisté slibují lepší vedení státu, ale kde na to vezmou lidi? Snad nám nechtějí namluvit, že ti schopní se schovávají v kotelnách. Komunisti zkrátka už zase mají patent na rozum a předhazují nám další formu experimentu, který nikde ve světě nevyšel. Snaží se nás přesvědčit, že za minulého režimu bylo vše v pořádku, všeho bylo dostatek a jak by tu bylo krásně, kdyby tu nebyli ti disidenti. Jejich chování je otevřeným výsměchem všem obětem komunismu.
</TEXT>
</DOC>
<DOC>
<DOCID>LN-20020614056</DOCID>
<DOCNO>LN-20020614056</DOCNO>
<DATE>06/14/02</DATE>
<TEXT>
ODS se snaží vzbudit dojem, že počet cizinců legálně žijících v ČR narůstá. Opak je pravda. Loni jich zde žilo 220 tisíc, tj. o 10 tisíc méně než v roce 2000. Navíc podle statistiky ministerstva vnitra v roce 2001 rapidně klesl podíl cizinců na kriminalitě. Z nějakého trestného činu jich je obviněno (ne odsouzeno) 4,8 % z celkové trestné činnosti. V ČR sice do loňska rostl počet žadatelů o azyl, zároveň ale klesl počet těch, kteří ho dostali. Loni to bylo už jen 83 lidí ( 0,4 % všech žadatelů). Během prvního čtvrtletí letošního roku klesl počet žadatelů o azyl meziročně téměř o polovinu. V zemích EU přitom - i po zpřísnění jejich migrační politiky - získává azyl téměř 10 % žadatelů. Zákony o pobytu cizinců a o azylu byly na návrh české vlády a s výrazným přispěním poslanců v letech 2000 a 2001 zpřísněny až neúnosně. To mj. způsobilo přeliv cizinců žijících v ČR z legální sféry do sféry ilegální. Tedy to, co by ODS údajně chtěla odstranit. "Přistěhovalecká" část programu ODS obsahuje řadu nekompetentních tvrzení. ODS např. napadá vládu za to, že "problémy důchodového systému chce řešit masivním přílivem cizinců". Vláda přitom ve svém projektu počítá pro příští rok s přírůstkem šesti set odborníků z ciziny, na další rok se čtrnácti sty. Masivní příliv cizinců tedy nikdo nechystá. Nynější populismus ODS je nebezpečným průlomem v nazíraní na tuto problematiku. Takový způsob získávání voličských hlasů podněcuje ke xenofobii, vypjatému nacionalismu a nepřátelským náladám vůči cizincům, ve svém důsledku tedy i k menšinám, které tvoří občané ČR.
</TEXT>
</DOC>
<DOC>
<DOCID>LN-20020614057</DOCID>
<DOCNO>LN-20020614057</DOCNO>
<DATE>06/14/02</DATE>
<TITLE>
Ad LN 12. 6.: Méně té vody chlapče, méně té vody!
</TITLE>
<TEXT>
Když rozdávat pokuty, tak spravedlivě. Doufám, že radní, kteří jsou tak starostliví, aby mládež před 22. hodinou sledováním některé z našich televizí nepřišla k mravní úhoně, udělí pokutu také TV Nova, která si to podobně jako ČT za podobný prohřešek nepochybně zaslouží. Dne 3. června 2002 zmíněná stanice odvysílala od 20.40 hodin film Dědictví z Las Vegas. Možná tato romantická komedie měla být opožděným dárkem dětem k MDD. Ale po odvysílání asi 20 minut tohoto filmu, kdy "skvělým" dabingem zazněla v dialogu slova "kurva, kurva", jsem pochopila, že film není určen dětem, ale právě Radě pro rozhlasové a televizní vysílání, která by měla zasednout, moudře se poradit a udělit pokutu.
</TEXT>
</DOC>
<DOC>
<DOCID>LN-20020614058</DOCID>
<DOCNO>LN-20020614058</DOCNO>
<DATE>06/14/02</DATE>
<TITLE>
Ad LN 12. 6.: Proč si stále myslíte, že je všechno zadarmo?
</TITLE>
<TEXT>
Nečekal jsem, že nejvýstižnější článek naleznu od anglického novináře. Samozřejmě že nejde o postavu Klause nebo Zemana. Jsem přesvědčen, že kritizovanou cestou půjde jednou Svoboda nebo paní Marvanová. Jsme v Čechách veskrze pohodlní, bez schopnosti vzít se za poctivou věc a jít za ni do férového sporu. Nejprimitivnější je snaha, kterou pan Drake ve svém článku zasvěceně popsal - všechno získat zadarmo. Smutné je, že většina lidí si plně uvědomuje zhoubnost politiky, která vybrané daně zbaběle rozdává tomu, kdo nejvíc křičí. Zájmy většiny národa končí za venkovní brankou domku a stejně vychytrale bude volen ten, kdo tuto "basu" bude držet s nimi. Jinak si nedovedu představit, kde se berou preference politických stran a vůdců, kteří už dlouhodobě prokázali svoji neschopnost něco z toho, co ve svém článku kritizujete, změnit.
</TEXT>
</DOC>
<DOC>
<DOCID>LN-20020614059</DOCID>
<DOCNO>LN-20020614059</DOCNO>
<DATE>06/14/02</DATE>
<TITLE>
Ad LN 12. 6.: Proč si stále myslíte, že je všechno zadarmo?
</TITLE>
<TEXT>
Podnětný článek, co se týče pojišťoven. Jak zavádět tržní reformy socialisticky naladěnému národu s Luxem v zádech v koalici již bohužel neuvedeno. Cena piva je tržní, takže nevím, o co autorovi jde. Možná nám také poradí, jak vnést trh do zdravotnictví - nejlépe podle vzoru britského socialistického systému.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020614060</DOCID>
<DOCNO>LN-20020614060</DOCNO>
<DATE>06/14/02</DATE>
<TITLE>
Přes veškeré negativní zkušenosti s privatizací Nemocnice Na Homolce a v rozporu s platným právním řádem se z podnětu jejího ředitele MUDr. Šubrta již asi rok připravuje založení obecně prospěšné společnosti, jejímiž zakladateli by měly být ministerstvo zdravotnictví a americká společnost UPMC International Holding, Inc.
</TITLE>
<HEADING>
Milion dolarů: pohádkově nízký vklad
</HEADING>
<TEXT>
Nedávno bylo dokonce realizováno rozšíření majetku Nemocnice Na Homolce o objekt pneumologické kliniky na Veleslavíně. V LN byl 31. 5. publikován přehled podnikatelských aktivit některých pracovníků Nemocnice Na Homolce. Při srovnání těchto informací s obsahem navrhované zakládací smlouvy mezi MZ ČR a UPMC International Holding, Inc. je zřejmé, že nově vzniklá společnost by mohla v budoucnu snadno realizovat celé spektrum podnikatelských aktivit s rizikem omezení dosavadních služeb této nemocnice pro české pacienty. Navržená zakladatelská smlouva a zákon č. 248/95 Sb. k tomu vytváří celou řadu možností. Přes veškerou veřejnou kritiku dále běží realizační kroky a návrh smlouvy byl odeslán do připomínkového řízení. Americká společnost by měla vyvážit hodnotu Nemocnice Na Homolce (nejméně 6 mld. Kč) svým pohádkově nízkým finančním vkladem ve výši 1 mil. US dolarů. Další závažnou skutečností je Leksellův gama nůž ve vlastnictví Nadace Charty 77. Byl pořízen za 100 milionů Kč na základě celonárodní humanitární sbírky. Vzhledem k výhodným podmínkám jeho využití je pro Nemocnici Na Homolce zdrojem velkého finančního přínosu. Navrhovaný převod majetku by se tedy dal za těchto podmínek označit jako privatizace zadarmo. Zákon č. 248/95 Sb. byl zvláštní shodou okolností právě v současné době novelizován tak, aby se spoluzakladatelem obecně prospěšné společnosti v ČR mohl stát zahraniční subjekt. Návrh na založení o.p.s. je zakladateli zdůvodňován americkou pomocí ČR v oblasti vzdělávání, využití nových poznatků a zavádění nových technologií. V této souvislosti je v materiálu MZ ČR uvedena spolupráce s Českou lékařskou komorou a s fakultními pracovišti Univerzity Karlovy. Vedení Nemocnice Na Homolce se snaží přesvědčit MZ ČR, že pro realizaci zmiňované pomoci ze strany USA na základě federálních prostředků na výzkum a aplikaci nových technologií je zapotřebí nejprve odstátnit Nemocnici Na Homolce do formy o.p.s. Tato podivná filozofie by ovšem znamenala, že i ostatní projekty v ČR, financované vládou USA, by také musely být podmíněny odstátněním majetku českých účastníků projektů. Lze jen doufat, že vláda předložený materiál posoudí objektivně, z hlediska veřejného zájmu a právního řádu platného v ČR.
</TEXT>
<HEADING>
Rizikové aktivity
</HEADING>
<TEXT>
Předmětem vážné diskuse by měl být naopak záměr připojení Nemocnice Na Homolce k nemocnici v Motole, aby tak pro budoucnost bylo zamezeno dalším podivným a rizikovým aktivitám. Nemocnice Na Homolce byla od počátku 90. let ze státních prostředků postupně vybavena moderními technologiemi s předpokladem, že tato nemocnice zůstane státním majetkem. Projekt budoucího využití Nemocnice Na Homolce vnímám nejen jako rozpor s platným právním řádem v ČR, ale také jako rozpor s veřejným zájmem. Doufám, že širší veřejná diskuse i stanovisko vlády k tomuto problému přispějí k vyhodnocení skutečné podstaty návrhu.
Předmětem vážné diskuse by měl být naopak záměr připojení Nemocnice Na Homolce k nemocnici v Motole, aby tak pro budoucnost bylo zamezeno dalším podivným a rizikovým aktivitám. Nemocnice Na Homolce byla od počátku 90. let ze státních prostředků postupně vybavena moderními technologiemi s předpokladem, že tato nemocnice zůstane státním majetkem. Projekt budoucího využití Nemocnice Na Homolce vnímám nejen jako rozpor s platným právním řádem v ČR, ale také jako rozpor s veřejným zájmem. Doufám, že širší veřejná diskuse i stanovisko vlády k tomuto problému přispějí k vyhodnocení skutečné podstaty návrhu.
</TEXT>
</DOC>
<DOC>
<DOCID>LN-20020614061</DOCID>
<DOCNO>LN-20020614061</DOCNO>
<DATE>06/14/02</DATE>
<TITLE>
Nová vláda bude muset najít způsob, jak se vypořádat s nekvalitní prací justice
</TITLE>
<TEXT>
Zdá se, že odsouzením brněnských studentů, kteří se musejí omluvit bývalému komunistickému funkcionáři, se pohár naplnil. Právě před čtyřmi lety slibovala ČSSD, že jakmile se dostane k moci, rozjede akci čisté ruce. Konstatovat, že její výsledek je tristní, by bylo příliš slabé. V době, kdy se měla stabilizovat práce policie, státních zástupců a justice, jsme se dostali do situace, kdy podle výzkumů veřejného mínění těmto institucím skoro nikdo nevěří. A to dokonce ani někteří vysocí státní činitelé, jak veřejně přiznali.
</TEXT>
<HEADING>
Výčet by byl dlouhý
</HEADING>
<TEXT>
Jen namátkou: plzeňská soudkyně pustí z vazby balkánské drogové mafiány, protože prý "věří, že neopustí území republiky." Odsouzený údajný vrah se domáhá spravedlnosti a nového šetření svého případu, o věci pochybují i dva ministři, žádají přešetření, ale Nejvyšší soud věc shodí ze stolu s odůvodněním, že provést "rekonstrukci na místě činu" prý není nutné. U dvojnásobné vraždy? Tomu má občan věřit? Jiného "zločince", podnikatele, jednoho z mála úspěšných v oblasti kuponové privatizace, soud odsoudí na základě jediného stanoviska a přitom zamítne hromadu jiných odborných posudků mluvících ve prospěch obžalovaného. Když se brání procesu vedenému takovým způsobem, rovnou z nemocnice jej eskortují do basy. Policistu Hučína obviní z více zločinů, než z kolika je obviněn Usáma bin Ládin, a drží jej rok ve vazbě, třebaže i studentovi prvního ročníku právnické fakulty musí být jasné, že většina z údajných "trestných činů" je státní zástupkyní a policií vykonstruovaná. Zato Alois Grebeníček a jiní bolševičtí kamarádi se k soudu dostavit nemusejí vůbec. Soudkyně, která má předsedat velkému procesu s veliteli StB, se diví, že někteří obžalovaní k jednání nepřišli, a odročí jednání na neurčito, protože si musí rozmyslet, co dál. Je snad překvapivé, že staří bolševici nechtějí chodit k soudu? Pokud si připomeneme akci Štiřín, Olovo a další, jež policie anebo státní zástupci "odložili", je brněnský rozsudek nad bývalými studenty jen příslovečnou poslední kapkou, jež poukazuje na skutečný stav práva a spravedlnosti u nás. Musím konstatovat - i proto, že jsem byl krátce (do r. 1968) členem oné strany -, že každý, kdo byl v letech 1970 až 1989 funkcionářem KSČ, prostě musel být kariérista a demagog. Mimo jiné proto, že mu to bylo uloženo jako stranický úkol, který, pokud byl předsedou ZO KSČ, musel plnit. Proto i já říkám, že bývalý předseda ZO KSČ soudruh Jan Snášel byl demagog a kariérista a zcela jistě i morálně vadný člověk. Jsem zvědav, jestli podá žalobu i na mne.
</TEXT>
<HEADING>
Dveře jsou tamhle...
</HEADING>
<TEXT>
Ovšem co s takovými soudci, jako je Marek Cigánek? Soudci, v podstatě i státní zástupci a obvykle také policisté, jsou u nás "neodvolatelní". Tedy v praxi nepotrestatelní, a to nejen za nicnedělání, ale ani za výroky odporující právu. Takto vykládaná nezávislost vede v praxi k naprosté devastaci pojmu a obsahu práva a spravedlnosti v ČR. Nová vláda bude muset najít způsob, jak s takovými lidmi, kteří svoji práci buď nezvládají, neumějí ji, nebo pracují podle jiných "kritérií", prostě "vyrazit dveře". Myšlenka, že někdo může být ze zákona tak "neodvolatelný", až se stane nepostižitelným, je natolik scestná, že ji v případě papeže opustila i katolická církev. My jsme si ale nadělili tolik neomylných a neodvolatelných "papežů", že je načase s tím rychle něco udělat.
Ovšem co s takovými soudci, jako je Marek Cigánek? Soudci, v podstatě i státní zástupci a obvykle také policisté, jsou u nás "neodvolatelní". Tedy v praxi nepotrestatelní, a to nejen za nicnedělání, ale ani za výroky odporující právu. Takto vykládaná nezávislost vede v praxi k naprosté devastaci pojmu a obsahu práva a spravedlnosti v ČR. Nová vláda bude muset najít způsob, jak s takovými lidmi, kteří svoji práci buď nezvládají, neumějí ji, nebo pracují podle jiných "kritérií", prostě "vyrazit dveře". Myšlenka, že někdo může být ze zákona tak "neodvolatelný", až se stane nepostižitelným, je natolik scestná, že ji v případě papeže opustila i katolická církev. My jsme si ale nadělili tolik neomylných a neodvolatelných "papežů", že je načase s tím rychle něco udělat.
</TEXT>
</DOC>
<DOC>
<DOCID>LN-20020614062</DOCID>
<DOCNO>LN-20020614062</DOCNO>
<DATE>06/14/02</DATE>
<TITLE>
Zatímco Václav Klaus svým hromadným telefonátem předvedl další číslo svého stylu "mluvím, ale nikoho neposlouchám", v politických kuloárech se již spekuluje o složení příští vlády. Objevují se informace o nočních jednáních, počítá se výsledek hlasů ve druhém skrutiniu. Je pravda, že díky dílčím úpravám volebního systému bude mít velkou výhodu ta z prvních dvou stran, která zvítězí, byť jen o desetinu procenta. Během následného přepočítávání totiž dostane mnohem více "propadlých" hlasů než ta druhá v pořadí. Pořadí stran však rozhoduje pouze o jediném - totiž kterému politikovi dá prezident Havel jako prvnímu šanci sestavit vládu. Klidně si totiž lze představit situaci, že ve volbách zvítězí ODS, Václav Klaus bude pověřen sestavením vlády, ale nikdo s ním do té vlády nebude chtít jít. Druhý na řadě pak bude předseda Špidla.
</TITLE>
<HEADING>
Herci na scénu!
</HEADING>
<TEXT>
Pokud nejvíc hlasů obdrží ČSSD, dostane šanci ona a vše bude směřovat k zatím nejpravděpodobnějšímu výsledku voleb - ke středolevé koalici. Jednání mezi socialisty a Koalicí by nemělo představovat velký problém. Socialisté si budou chtít podržet dva silové resorty - vnitro a obranu. Koalice naopak obsadí finance - což by mohlo zaplašit strach z dalšího nárůstu státního dluhu a zahraničí. Menší ministerstva pak budou rozdělena zvlášť. Post předsedy vlády samozřejmě náleží vítězi. Nejhorší situace by nastala, pokud by ani ODS, ani ČSSD nebyly schopny sestavit většinovou vládu s pomocí Koalice. Potom by se musel opakovat mocenský pat z minulých voleb a jakákoliv naděje na očistnou změnu poměrů by přišla vniveč. Je paradoxní, že i kdyby Klaus vybičoval své stoupence a volby o procento či dvě vyhrál, bude to nakonec ona - jak s oblibou říká čtyř-tří-dvoukoalice, která rozhodne o jeho osudu. I voliči Koalice jsou, zdá se, srozuměni s tím, že lepší bude brzdit a usměrňovat transparentní socialistickou vládu než dělat páté kolo u vozu Klausovi. Zatímco u lidovců se to dalo očekávat, v případě unionistů je to zajímavý posun. Jan Ruml svého času odmítl jít do vlády s Milošem Zemanem, kterého označil za člověka bez vychování. Jeho výhrada se však netýkala ČSSD jako celku. Uvidíme nyní, jak se jeho strana dokáže srovnat se skandinávským modelem státu předsedy Špidly. Jedna věc je ale jistá ODS sklidí plody svého čtyřletého arogantního přístupu ke zbytku pravice.
Pokud nejvíc hlasů obdrží ČSSD, dostane šanci ona a vše bude směřovat k zatím nejpravděpodobnějšímu výsledku voleb - ke středolevé koalici. Jednání mezi socialisty a Koalicí by nemělo představovat velký problém. Socialisté si budou chtít podržet dva silové resorty - vnitro a obranu. Koalice naopak obsadí finance - což by mohlo zaplašit strach z dalšího nárůstu státního dluhu a zahraničí. Menší ministerstva pak budou rozdělena zvlášť. Post předsedy vlády samozřejmě náleží vítězi. Nejhorší situace by nastala, pokud by ani ODS, ani ČSSD nebyly schopny sestavit většinovou vládu s pomocí Koalice. Potom by se musel opakovat mocenský pat z minulých voleb a jakákoliv naděje na očistnou změnu poměrů by přišla vniveč. Je paradoxní, že i kdyby Klaus vybičoval své stoupence a volby o procento či dvě vyhrál, bude to nakonec ona - jak s oblibou říká čtyř-tří-dvoukoalice, která rozhodne o jeho osudu. I voliči Koalice jsou, zdá se, srozuměni s tím, že lepší bude brzdit a usměrňovat transparentní socialistickou vládu než dělat páté kolo u vozu Klausovi. Zatímco u lidovců se to dalo očekávat, v případě unionistů je to zajímavý posun. Jan Ruml svého času odmítl jít do vlády s Milošem Zemanem, kterého označil za člověka bez vychování. Jeho výhrada se však netýkala ČSSD jako celku. Uvidíme nyní, jak se jeho strana dokáže srovnat se skandinávským modelem státu předsedy Špidly. Jedna věc je ale jistá ODS sklidí plody svého čtyřletého arogantního přístupu ke zbytku pravice.
</TEXT>
</DOC>
<DOC>
<DOCID>LN-20020614063</DOCID>
<DOCNO>LN-20020614063</DOCNO>
<DATE>06/14/02</DATE>
<TITLE>
Prezident Spojených států George W. Bush a jeho žena Laura vytáhli do boje proti obezitě
</TITLE>
<TEXT>
V roli maratonce se příští víkend představí prezident Spojených států. Chce tak vyzvat své spoluobčany k vřelejšímu vztahu ke sportu.
WASHINGTON - Prezident USA George W. Bush a jeho žena Laura příští čtvrtek zahájí čtyřdenní program zaměřený na boj proti obezitě. Jejich "fitnessturné" má za cíl přesvědčit stále větší počet Američanů trpících nadváhou o prospěšnosti sportu a nízkokalorické stravy. Na plánované čtvrteční akci na trávníku před Bílým domem budou mít Američané možnost vyslechnout rady týkající se výživy a nechat si bezplatně změřit hladinu cholesterolu v krvi nebo BMI (body mass index). Bush při této příležitosti představí veřejnosti nové členy prezidentského výboru pro tělesnou zdatnost a ve svém proslovu se zaměří na potřebu pravidelného cvičení, zdravého stravování, pravidelných lékařských prohlídek a vyvarování se alkoholu, cigaret a drog. Bush sám měl dříve s alkoholem problémy. Jeho konzumace se vzdal po oslavě čtyřicítky. Na následující den má Bush naplánovanou cestu do floridského Orlanda, kde podpoří cvičební program určený seniorům. Vrcholem celé "sportovní kampaně" se stane maraton, který se bude konat v sobotu 22. června na armádním pozemku Fort McNair ve Washingtonu. Této sportovní akce se zúčastní i prezidentský pár. Není se co divit o Bushovi je známo, že každý den běhá minimálně tři míle. Personál Bílého domu byl prostřednictvím elektronické pošty vyzván, aby se na závod přihlásil. Během dvou hodin bylo všech 400 míst obsazeno. Prezident patří mezi soutěžící v běhu na tři míle, první dáma se zúčastní závodu v rychlochůzi na 1,5 míle. Všichni účastníci sportovního happeningu obdrží tričko modré barvy schválené prezidentem s nápisem "Jdi, běž nebo sprintuj". "Slogan vychází z Bushova poselství: 'veškeré cvičení se počítá, a jestliže právě nyní nic neděláte, měli byste chodit; pokud právě jdete, měli byste běžet; pokud právě běžíte, měli byste běžet jako o závod'," řekl zástupce ředitele Bílého domu pro styk s veřejností Jim Wilkinson. Po sportovním sobotním dni plánují Bushovi ještě v neděli usednout na diváckou tribunu a sledovat baseball. Vláda Spojených států se snaží tloustnoucí Američany "zvednout z gauče" ze všech sil. Ministerstvo vnitra proto zaslalo všem národním parkům finanční příspěvek, díky kterému je budou moci lidé příští víkend zdarma navštívit.
</TEXT>
</DOC>
<DOC>
<DOCID>LN-20020614064</DOCID>
<DOCNO>LN-20020614064</DOCNO>
<DATE>06/14/02</DATE>
<GEOGRAPHY>WASHINGTON</GEOGRAPHY>
<TEXT>
Počítačový vědec James Otto z Baltimorské univerzity v současné době se svým týmem učí laboratorní myši rozeznávat po čichu napodobeninu kokainu. Myš je trénována tak, aby se při nalezení drogy postavila na zadní nohy. Za pomoci počítače a senzorů připevněných na těle myši učí vědci zvířata asociovat si nalezení drogy s jídlem. Po třech týdnech výcviku zaznamenali vědci 90procentní úspěšnost. Informoval o tom časopis Nature. Myši mají proti psům výhodu v tom, že se dostanou i na nedostupná místa, jsou menší a levnější. Vzhledem k jejich krátkému životu je však zapotřebí pouze krátkodobého a levného výcviku. Automatizovaný výcvik by podle Otta mohl být později využit i u psů. "Vycvičit jakékoliv zvíře představuje mnoho času a úsilí. Když dojde k automatizaci, je možné trénovat najednou mnohem větší počet zvířat," uvedl.
</TEXT>
</DOC>
<DOC>
<DOCID>LN-20020614065</DOCID>
<DOCNO>LN-20020614065</DOCNO>
<DATE>06/14/02</DATE>
<TEXT>
Koho mám ksakru volit, je to všechno jedna pakáž, znělo zahrádkou v únětické restauraci u nohejbalového hřiště. Osazenstvo u stolů souhlasně mručelo a několik štamgastů si objednalo další kolo piv. Předvolební přemítání po něm nabralo nový směr. Místo výkřiků a emocionálních provolání se začalo nahlas rozumovat. Koho volit? Proč? Kdo půjde s kým? Koho se chytí tihle, koho pustí k vodě tamti. Dvouhodinová debata - k ničemu. Aspoň že to pivo stálo za to. Zdá se, že selský rozum je na naše volby krátký. Pokud se člověk už nenarodil s červenou růží v klopě nebo nesál mateřské mléko Modrých, musí být zmatený. Ve městě na tom nejsou o moc líp. Kromě maloměšťáků, kteří nakonec vždycky záhadným způsobem vycítí, z které strany vane nejvíc klidu a bezpečí. Proboha, hlavně nic neměnit, co kdyby nakonec náhodou bylo zase hůř. Nakonec tedy přece jenom nevolit. Zůstat doma a posedět u fotbalu. A popřemýšlet, proč se Zidaneho stehno uzdravilo až na ten poslední mač, když v prvních dvou chybělo. Klaus, nebo Špidla, vem to čert. Rivaldo je také křivák, ale pořád umí nádherně zavěsit. A co teprve Batistutova hlava, Vieriho placírka a Beckhamova šajtle. Nádhera. Lepší než celý pravý blok, socani a všichni Hnědí a Zelení dohromady. Stejně, byl to skvělý nápad udělat volby v době, kdy se svět pere o mistra světa ve fotbale. Načasování je to ideální, Václav Havel by za to zasloužil medaili, alespoň památeční. A když nikdo nebude blbnout, zůstane to tak napořád. IFIFA má čtyřletý rytmus, jako naše politika. Nebylo by to k zahození. Být ve volebním ofsajdu u televize by aspoň tolik nebolelo. Svědomí se dá snadno umrtvit jedním dvěma chlazenými, přepnutí do politického reálu pak nebude cítit. Jenže nic se prý nemá přehánět, když se jednomu zvedne přelitý břich, může snadno ztratit životní i politickou rovnováhu. A výhodný ofsajd se přehoupne do nekončícího utrpení. Nakonec se ta cesta na zahrádku do Únětic vyplatila, to asi ta místní světově proslulá kultura. Probírám se volebními lístky, znovu si připomínám obličeje lidí ve spotech, na billboardech a v předvolebních diskusích. Obrazy, dojmy - estetika. Walt Disney a Immanuel Kant. Kdo by to byl tušil, že k volbám půjdu, coby estetický soudce. Představa volebně-fotbalového ofsajdu mě totiž vyděsila a poučila zároveň. Mám sklony k závislostem a bojím se zvednutého břichu. Tělo ví svý. Dlouhá postavení mimo hru mu nikdy nesvědčila, proč na něj nevsadit i u volební urny. Bez pomoci rozumu to ale nezvládne. Půjde to snadno: rozum vybere dva tři favority a tělo pak samo řekne, z kterého z nich je mu nejmíň zle. Už teď si strkám do obálky tři označené lístky. A jedu s radou a varováním do Únětic. Pro jistotu volte už doma volba tělem může být letos obzvlášť bouřlivá.
</TEXT>
</DOC>
<DOC>
<DOCID>LN-20020614066</DOCID>
<DOCNO>LN-20020614066</DOCNO>
<DATE>06/14/02</DATE>
<TEXT>
Roland. Původní tvar tohoto jména zněl Hruodlandus a znamená něco jako "slavná země". Římský kalendář dnes připomíná památku arcibiskupa Hartwiga ze Salzburgu. Dalším dnešním světcem je kníže Lužických Srbů Gottschalk.
</TEXT>
</DOC>
<DOC>
<DOCID>LN-20020614067</DOCID>
<DOCNO>LN-20020614067</DOCNO>
<DATE>06/14/02</DATE>
<TITLE>
Závěr kampaně patřil ČSSD - i bez slibů
</TITLE>
<TEXT>
Volební kampaň skončila, volby do Poslanecké sněmovny začínají. Lidové noviny dnes vydávají poslední ze série předvolebních příloh. Jaká vlastně byla kampaň? Co v ní strany slíbily různým profesním skupinám? Co slíbily lékařům, podnikatelům, učitelům, dělníkům, studentům a důchodcům? Jaké jsou názory jednotlivých stran na různé často kladené otázky? A konečně, jak mají lidé volit, aby o svůj hlas nepřišli, a jak a kde mohou zítra sledovat nejčerstvější volební výsledky? Odpověď na tyto otázky přináší právě dnešní mimořádná příloha LN. Lze ji považovat za příručku pro ty, kdo se ještě na poslední chvíli rozhodují koho volit, ale i pro ty, kdo už jsou dávno rozhodnuti.
Parný den uprostřed volební kampaně, pátek 31. května 2002. Poradci Stanislava Grosse slibují něco velkého. Nejprve to vypadá jen jako chabý pokus. Gross vykládá na tiskové konferenci své "pojetí světa": Volit Václava Klause prý znamená cestu zpět do krize roku 1997, ale Špidla bude pokračováním blahobytu roku 2002. Nyní je zřejmé, že se Grossovo schéma uchytilo sliby nesliby, kampaň se stala soubojem Špidla versus Klaus.
Před začátkem a na počátku volební kampaně se přitom o žádném střetu osobností hovořit nedalo. Ještě v lednu stál Špidla kdesi v závětří a ani Klaus nebyl vidět. Tón české politice udával Miloš Zeman a to po svém: sérií protirakouských, protiněmeckých a protipalestinských výroků urval hlavní díl pozornosti. Klaus jako kdyby se pokusil do jednoho ze Zemanových rozjetých vlaků nastoupit: otevřel národní otázku a začal vstup do EU podmiňovat zachováním Benešových dekretů, které vytvořily rámec pro poválečné vysídlení sudetských Němců z Československa. Klausova strana navíc začala pravidelně zveřejňovat sérii svých slibů a plánů - vždy zastřešených jedním sdělením "ODS volí...". Chvíli se tak mohlo zdát, že ve volební kampani letos půjde o střet myšlenek.
</TEXT>
<HEADING>
Od rozředění slibů ke lvu a bosým nohám
</HEADING>
<TEXT>
Myšlenkové gejzíry však nevytryskly. V programech politických stran se objevilo množství slibů, jenže žádný z nich se nestal ani ústředním, dokonce ani vedlejším tématem kampaně. ODS se pokusila předhonit ČSSD v plánech na co nejrychlejší zrušení nepopulární povinné vojenské služby. Celá honička však trvala jen jediný den. Klausova strana představila ve svých tématech i velmi jednoduchý, zajímavě znějící slib: rovná 15procentní daň pro všechny a žádné odečitatelné položky. ODS se ale nepodařilo přimět své politické oponenty k reakcím, které by z plánu 15procentní daně vytvořily velké téma. Dílem to způsobila i skutečnost, že lidé z ODS začali svůj nápad zčásti relativizovat, aby si neuzavírali cestu k povolební spolupráci s ČSSD. "15procentní daň" tak zapadla. Ostatní politická uskupení však uspěla ještě méně. Špidlův slib 50 tisíc každému dítěti například vyšuměl zcela. Nikdo se navíc ani nepokusil udělat z jednoho slibu ústřední motto volební reklamy: další důvod, proč se žádné takzvané "věcné téma" nestalo trhákem kampaně. Nejvíce se snad snažila Koalice, ale výsledky byly sporné: billboard slibující "Drobné podnikání bez účetnictví" vzbuzoval u mnoha lidí jen nechápavé kroucení hlavou. První část horké kampaně v květnu se tak stala jen jakýmsi divadlem bez příběhu a výrazných sdělení. Petra Buzková běhala při mítinku na pódiu bosky, Klaus na mítincích prosil voliče, aby ho volili a předsedkyně Unie svobody-DEU Hana Marvanová se nechala fotit se lvem. Ještě před tím se všechny parlamentní strany shodly, že Benešovy dekrety jsou svaté: Klausův prostor pro jediného politika hájícího národní zájmy se tak povážlivě zmenšil.
</TEXT>
<HEADING>
Od děsu a hrůzy k requiem
</HEADING>
<TEXT>
Zvrat nenápadité kampaně přišel až na přelomu května a června. Nový vítr však nepřineslo Klausem tolik opěvované heslo "Vstříc novému osudu" ani Klausem tolik odsuzovaný odchod pražského primátora Kasla. Šlo o iniciativu sociální demokracie. Nejprve místopředseda ČSSD Gross prohlásil, že ve volbách roku 2002 jde o souboj mezi Špidlou a Klausem. O dva dny později přišel šéf ODS do televize Prima. Chtěl debatovat s premiérem Milošem Zemanem, ale sociální demokracie poslala svého předsedu: a ten Klause zaskočil a rozezlil. Z volební kampaně se stal osobní střet, který sociální demokraté dále pečlivě přiživovali. Klausova odpověď působila jako omšelé opakování hesla "Mobilisace" z roku 1998. Tradiční výzvy proti socialismu a výroky o děsu a hrůze, které zosobňuje Špidla, doplnila pouze jediná nová věc - avšak s problematickým účinkem. Z telefonů se začal ozývat Klausův hlas nahraný na pásek... Nepomohla ani poněkud řídnoucí kulturní fronta ODS. Sociální demokraté si totiž ve spolupráci s šedou eminencí české popmusic Františkem Janečkem pořídili vlastní hvězdy. Přirozeně - jaký měl závěr kampaně skutečný efekt, se ukáže až zítra po volbách. Jisté ovšem je, že Lucie Bílá včera měla - podle programu - Klausovi na posledním mítinku v Praze shodou okolností notovat "Zpíváš mi requiem".
</TEXT>
<HEADING>
Co strany slibovaly v kampani
</HEADING>
<TEXT>
ODS: rovná 15procentní daň pro právnické a fyzické osoby a 15% DPH, konečné zúčtování se socialismem, obrana národních zájmů, omezení přílivu imigrantů
ČSSD: plošné přídavky na děti, rodičovský příspěvek ve výši třetiny průměrné mzdy, pokračování blahobytu nastartovaného za Zemanovy vlády
Koalice: vymýcení korupce, důsledné dodržování zákonů, drobné podnikání bez účetnictví, snížení daní, otevření vysokých škol všem zájemcům
</TEXT>
</DOC>
<DOC>
<DOCID>LN-20020614068</DOCID>
<DOCNO>LN-20020614068</DOCNO>
<DATE>06/14/02</DATE>
<TITLE>
ODS
</TITLE>
<TEXT>
Dělník * Dělníkům, stejně jako lidem ostatních profesních či sociálních skupin, chtějí občanští demokraté nadělit zejména nižší a pro všechny stejnou patnáctiprocentní daň. Tento návrh však vychází vstříc spíše lidem s vyšším výdělkem, kteří dosud platí podle úměry čím více vydělaných peněz, tím více zaplacených daní. Pro dělníka obávajícího se konkurence levných pracovních sil ODS připravila návrhy na zpřísnění kritérií pro přistěhovalectví.
Student * Za vlády ODS se musí vysokoškolský student připravit na placení školného. Pro nemajetné mladé lidi, kteří se chtějí vzdělávat, chce strana zavést systém půjček, jejichž splácení by záviselo na výši příjmu po ukončení studia. Za školné strana studujícím slibuje lepší "servis": více typů škol, tržní prostředí, kdy se budou školy "prát" o studenta a nabízet mu nejvýhodnější podmínky, podporu soukromých vzdělávacích ústavů, stát by měl co nejméně mluvit do školství. ODS podporuje státní maturity.
Voják * V případě armády jsou všechny strany zajedno - ano profesionální armádě. Podle občanských demokratů by měla "výrazně zeštíhlet" - co se lidských zdrojů týče i majetku. "ODS chce silnou zemi se silnou obranou," zní další heslo strany. Ne však za cenu omezení svobod, dodávají jedním dechem občanští demokraté.
Umělec * Stejně jako ostatní strany se občanští demokraté omezují na prohlášení, že kulturu je třeba podporovat.
Důchodce * ODS slibuje reformu od podlahy, ale jen budoucím penzistům. "Chce to radikální řez. Na jeho konci budeme platit méně a získávat více," říká ODS ve svém programu. Současných důchodců se prý změny negativně nedotknou. V plánech ODS lidé odcházejí později do penze, během předcházejících let by se pak měl každý na penzi připravit spořením, investováním nebo pojištěním. Na bedrech státu by nicméně měla zůstat hlavní zátěž, která lidem v penzi zajistí "přesně definovaný minimální životní standard".
Lékař + sestra * V programu ODS nejsou návrhy, jak pomoci lékařům a zdravotním sestrám nebo je přitáhnout k ODS. Co se týče zdravotnických služeb, chce ODS občanům umožnit připlatit si za nadstandartní služby. U pojištění plánují občanští demokraté seškrtání péče hrazené z povinného veřejného zdravotního pojištění a podporují individuální či rodinné pojištění. Zkvalitnění zdravotnictví podle ODS rovná se zavedení tržních principů.
Nezaměstnaný * Recept na potírání nezaměstnanosti je podle ODS velmi jednoduchý - snížení daní. Počítají s přímou úměrou snížíme daňové zatížení práce, zlevní pracovní síla, zaměstnavatelé si dovolí zaměstnat více lidí. Rovné daně také nalákají zahraniční investory a s těmi přijdou i nová pracovní místa.
Podnikatel * "Drobný a střední podnikatel nesmí být likvidován!" volá ODS v posledním tématu předvolebního desatera. Pak následuje výčet chyb, kterých se na živnostnících dopustila socialistická vláda. Podnikatele láká především na nízké daně a vstup do EU. "Místo složitých, vysokých a nerovných daní nastoupí jednoduchá, nízká a rovná daň, a to jak z příjmu fyzických, tak právnických osob," shrnuje daňovou politiku jedno z "témat dekády". U daně z příjmu právnických osob by daň "spadla" o jedenáct procent. Život pod taktovkou ODS by měl podnikatelům zjednodušit "průvan v byrokracii" - seškrtání předpisů a zrušení některých úřadů.
Manažer * Manažeři mohou v programu Klausovy strany slyšet hlavně na vizi rovné, pro všechny stejné patnáctiprocentní daně. V současnosti se daně platí podle pravidla čím vyšší příjmy, tím vyšší daně. "Strana modrého ptáka" má dále v plánu zrušit daň z kapitálových příjmů a "zahájit sjednocování sazeb DPH". Další prioritou, kterou ostatně strana otevřela kampaň, je vstup do EU, ovšem za určitých podmínek. "ODS je přesvědčena, že náš vstup do EU musí být uskutečněn v nebližším možném termínu, což předpokládá ukončit o jednání o vstupu do konce roku 2002 a podpis přístupových dohod a jejich parlamentní ratifikaci během roku 2003," tvrdí ODS, zároveň ale volá po zachování prvků národní suverenity.
Vědec * Pokud je modelový vědec LN například ekolog, ODS ho svými "ekologickými" plány příliš nepotěší. ODS sice "volí prostředí pro život", ale ihned dodává, že "odmítá stavět proti sobě přírodu a člověka". Odmítá nadřazovat "ekologický imperativ" nad pravidla demokratické společnosti. I v této oblasti spoléhají občanští demokraté na sílu trhu. Neměly by se tedy vybírat tzv. ekologické daně, na druhé straně připouštějí zákonem stanovené míry znečištění životního prostředí.
Učitel * Tržní podmínky chce ODS zavést i do školství. To obnáší podporu soukromých škol, které se na vysněném trhu lépe uchytí a zajistí tak studentům kvalitní výuku. Pokud bude škola úspěšná, mělo se to promítnout i na mzdách. ODS sice podporuje maximální omezení vlivu státu, ale podle nich by ze státní pokladny měla jít podpora alespoň na církevní školství.
Sekretářka * U sekretářky - svobodné matky platí totéž, co u ostatních skupin obyvatelstva. Zlepšit její život chce ODS hlavně zavedením rovné daně. Strana ovšem vystupuje proti státní podpoře zaměřené na jednu skupinu obyvatel - za jejich vlády se svobodné matky zvláštních dávek nedočkají. Mladí nebo rodiny s dětmi by neměli být zvýhodňováni na úkor ostatních.
Úředník * ODS státnímu úředníkovi ráj na zemi neslibuje, některém úřadům podepsala "rozsudky smrti". ODS ale tvrdí: "Náš projekt není zaměřen proti statisícům zaměstnanců, působících ve státních službách." Přesto ale Klausova strana chystá "průvan v byrokracii". Slibuje následující kroky: posoudí nutnost všech úřadů státní správy, zruší odvětvová ministerstva a ministerstvo pro místní rozvoj, každý ministr bude muset obhájit předpisy svého resortu a navrhnout jejich redukci a konečně také zruší pravomoc resortů vydávajících prováděcí předpisy k zákonům.
</TEXT>
<HEADING>
ČSSD
</HEADING>
<TEXT>
Dělník * Dělníkům ČSSD slibuje hlavně dobré podmínky pro jejich zaměstnavatele hospodářský růst, sociálně a ekologicky orientovanou tržní ekonomiku, rovnoprávné členství v EU, z něhož poplyne prosperita i pro Česko. Strana rovněž slibuje dokončit revitalizaci klíčových životaschopných podniků a také uplatňovat účinné investiční pobídky. Dál ČSSD dělníkům nabízí pečující sociální stát, který jim například zajistí "plnohodnotný sociální dialog s odbory a zaměstnavatelskými svazy". Spokojený život dělníkům prý zajistí také kvalitní zdravotnictví a jistota dobrého důchodu.
Student * Hlavní lákadlo pro studenty shrnuje strana do slibu, že nezavede školné na školách. A to ani na vysokých. Vzdělání podle ČSSD nesmí být "výsadou bohatých". Zvyšovat kvalifikaci studentů chtějí sociální demokraté pomocí co nejvyššího počtu zahraničích stáží a výměnných stipendií, zvláště v zemích EU. Navíc chce strana podporovat celoživotní vzdělávání a rozšiřování kvalifikace. Pro mladé lidi strana prý zajistí podmínky pro "start do života": v příštích pěti letech 45 až 50 tisíc nových bytů ročně, nové projekty nízkoúročných půjček a hypoték pro lidi do 36 let, adresné dávky na bydlení pro lidi s nízkými příjmy. Pro děti slibují sociální demokraté plošné přídavky na děti, chtějí rozšířit možnosti vydělat si při pobírání rodičovského příspěvku.
Voják * Hlavním triumfem sociálních demokratů v oblasti obrany je profesionalizace armády. Ta by měla být dokončena v roce 2006, do té doby by měla být zrušena branná povinnost. Mladých mužů, kteří nyní slouží, se plánované reformy nedotknou, jejich nástupci se však mohou těšit na to, že nebudou muset na vojnu vůbec. Do úplného zrušení branné povinnosti plánuje ČSSD výrazně vojnu zkrátit a také postupně omezovat počet branců. Po úplné profesionalizaci chtějí sociální demokraté zachovat jednodenní odvodní povinnost, která občanovi umožní dobrovolně se rozhodnout, jak se zapojí do obrany státu.
Umělec * Pro umělce nemá strana nachystané konkrétní sliby, vše shrnula do formulací o tom, že bude podporovat kulturu, a to včetně jejích mladých, experimentálních a alternativních forem. "Chápeme důležitost moderní hudby, divadla a filmu pro rozvoj kulturnosti stejně jako pro porozumění mezi lidmi na celém světě. Kultura nesmí být jen pro mladé a bohaté," tvrdí sociální demokraté.
Důchodce * Pro důchodce jednoznačně životní jistoty - valorizování penzí každý rok k 1. lednu, a to tempem, jakým se zvyšovaly uplynulý rok ceny a životní náklady, dále pak spravedlivou reformu důchodového pojištění a s tím související vznik od státního rozpočtu oddělené samosprávné důchodové pojišťovny. Dál má pak ČSSD nachystané posílení bezpečnosti a pohodlí v dopravě, podporu lázeňství, rozšíření možností a dostupnosti v domech s pečovatelskou službou, domovech důchodců a penzionech. Samozřejmě mezi sliby se objevuje i zkvalitnění zdravotnictví a finanční dostupnost léků.
Lékař + sestra * Pro zdravotníky nemají sociální demokraté příliš konkrétní sliby. Pro lékaře, zdravotní sestry a zdravotnický personál prý zajistí "co nejlepší podmínky k práci". To by mělo samozřejmě v první řadě obnášet zvyšování platů, aby ve všech případech přesáhly průměrnou úroveň. Zdravotní péče bude podle představ ČSSD dále státem garantovaná. Nakonec ustoupili od slibu, že pro seniory nad 70 let zajistí léky zdarma.
Nezaměstnaný * Sociální demokraté slibují 200 tisíc nových pracovních míst v příštích čtyřech letech. Snižovat nezaměstnanost také chtějí spoluprací se zaměstnavateli, podporou rekvalifikačních kursů a moderních oborů, jako jsou telekomunikace, elektronický obchod apod. Pro ty, kterým se práci najít nedaří, garantuje ČSSD důstojnou podporu v nezaměstnanosti a jistotu, že změny systému zdravotního a sociálního pojištění neuvrhnou lidi bez práce do bídy. Sociální demokraté chtějí také zabránit přílivu levné ilegální pracovní síly na český trh práce.
Podnikatel * Živnostníkům nabízí ČSSD programy podporující rozvoj drobného a středního podnikání se zaměřením na hospodářsky slabé regiony. Podle slibů strany se daně nebudou zvyšovat, ale ani snižovat. Ideálem strany je sociálně spravedlivý sytém, který se chystají zpřehlednit - plánují posílit váhu daní přímých (z příjmu) oproti nepřímým (daň z přidané hodnoty). Lákadlem pro podnikatele by měl být vstup do EU a z toho plynoucí výhody předpokládá se například, že ČR bude nejméně 10 let přijímat pomoc z fondů unie. Život by měl podnikatelské sféře usnadnit slibovaný rozvoj elektronické komunikace občanů se státem, a to hlavně pomocí elektronického podpisu a internetu.
Manažer * Hlavním lákadlem ČSSD je vstup do EU, který Česku přinese řadu ekonomických výhod a rovněž peníze z pokladny unie (podle odhadů má čistá nenávratná pomoc z Bruselu činit 60 až 80 miliard korun). Také slib, že nesáhnou na daně, by mohl být pro manažery zajímavý. Lidi s nadprůměrnými příjmy by mohl zajímat slib celoplošných přídavků na děti peníze od státu by tedy dostával imanažer s vysokým platem. Sociální demokraté slibují i tvrdý boj proti daňovým únikům, racionalizaci státní správy a boj s byrokracií.
Vědec * U vědců panuje podobná situace jako v kultuře. Nic konkrétního v nabídce není. Pouze to, že stát bude za případné vlády ČSSD podporovat granty vědecké projekty. Pokud vědecký pracovník současně vyučuje, nabízí mu ČSSD alespoň každoroční zvyšování mzdy.
Učitel * Učitelé by měli mít podle plánů ČSSD práce dost - strana slibuje podporu celoživotního vzdělávání a otevření středních a vysokých škol většímu počtu studentů. Do školství by pak mělo podle programu ČSSD přitékat stále více finančních prostředků ze státních a veřejných zdrojů. Sociální demokraté učitelům slibují každoročně zvyšovat jejich platy s cílem "výrazně překročit průměrnou mzdu v ČR". Strana také slibuje dokončit zavedení internetu do škol a nepřestane prý usilovat o zlepšení podmínek a společenského uznání pedagogů.
Sekretářka * Řekněme, že modelová sekretářka je svobodnou matkou s dvěma dětmi. ČSSD jí chce zajistit "důstojný život". A to tak, že zavede adresné dávky na bydlení pro domácnosti s nízkými příjmy nebo plošné přídavky na děti. Také vzdělání jí nemusí dělat těžkou hlavu - strana slibuje bezplatné vzdělání od základní až po vysokou školu. Jako žena také může doufat, že sociální demokraté splní slib odstranit rozdíly v odměňování žen a mužů. Také celkové postavení žen by se podle scénáře ČSSD mělo změnit podle zásad nediskriminace a rovných příležitostí.
Úředník * Pod vládou ČSSD se úředníkům žilo dobře a bude i nadále. Zvyšování platů je nemine. V programu nicméně strana plánuje i racionalizaci státní správy a zeštíhlení byrokracie. A navíc sociální demokraté chtějí "nemilosrdně bojovat s korupcí", což by se některým zaměstnancům státu nemuselo líbit.
</TEXT>
<HEADING>
Koalice
</HEADING>
<TEXT>
Dělník * Dělník je příkladem spotřebitele, jehož zájmy chce Koalice podpořit na úkor monopolů a kartelů spojených se současnými politickými elitami. Hodlá se zasadit o konkurenční prostředí ve všech oblastech ekonomiky, což by mělo vést k "nejvýhodnějším cenám pro spotřebitele". Ke zlepšení životní úrovně by měl přispět plán koaličních politiků týkající se vstupu Česka do Evropské unie. Chtějí prosadit, že již dva roky po českém přijetí bude umožněn volný pohyb pracovních sil.
Student * Studenti se mohou těšit, jelikož Koalice považuje vzdělávání za prioritu státního rozpočtu. Výdaje na vzdělávání hodlá Koalice zahrnout mezi odpočitatelné položky od základu daně. Neslibují sice školy zdarma, ale vícezdrojové financování. Lásku mládeže ke školám míní probudit granty na podporu kulturních, sportovních, výchovných a vzdělávacích akcí a spolků. Do konce roku 2003 by mělo mít 90 procent studentů volný přístup k internetu. Jednou z priorit Koalice je zajistit bydlení pro mladé lidi, aby nemuseli odkládat založení rodiny a začala se tak opět postupně zvyšovat porodnost. Míní toho dosáhnout odstraněním "právní a ekonomické deformace na trhu s byty, péčí o současný bytový fond a podporou výstavby nových bytů".
Voják * Koalice si klade za cíl co nejrychleji zavést profesionální armádu. V přechodném období hodlá zkracovat základní vojenskou službu a také službu civilní. Nejdříve na osm a posléze na čtyři měsíce. "Naše armáda bude výrazně menší, ale kvalitnější," tvrdí koaliční politici, kteří především mladé muže chtějí do armády nalákat na "moderní kariérní řád pro schopné profesionály". Armádu hodlají zbavit nepotřebných objektů. Výhody v podobě důstojného postavení ve společnosti slibují vojákům, kteří nasadili život v zahraničních bojových i mírových misích.
Umělec * Pokud by si v programu Koalice zalistoval umělec, nenajde se tam. Speciálně pro něj Koalice nic nechystá. Obecně se jej jistě týkají záměry, které její politici plánují v oblasti snížení daní, zlepšení zdravotní péče a odbyrokratizování státní správy. Na základě analýzy postavení státních kulturních institucí připraví zákon, který umožní jejich transformaci na veřejnoprávní instituce, obecně prospěšné nebo fondové. Stejné postavení vytvoří i pro nestátní kulturní instituce.
Důchodce * Koalice míní důchodcům zaručit kvalitní zdravotní péči. Chce zamezit rostoucímu rozporu mezi jejich finančními možnostmi a zlepšující se nabídkou medicíny. "Lepší výsledky v medicíně by měly vést k prodloužení nejen věku, ale také produktivního života a tím i výkonnosti," napsala Koalice v programu. Přilákat starší občany hodlá též slibem posílení oboru ošetřovatelství, zejména rehabilitační péče a péče domácí i hospicové. Život důchodců mají ovlivnit i kroky Koalice v oblasti ochrany životního prostředí. "Dýchá se nám lépe, žijeme déle," prohlašují v programu. Pokud se Koalici podaří získat plánované výnosy z privatizace zbylých státních podniků, vrhne část peněz na penzijní reformu.
Lékař + sestra * Koalice v programu píše, že klade "velký důraz na důstojné postavení lékařů a sester ve společnosti".
Nezaměstnaný * Cestu k zvýšení zaměstnanosti Koalice podle svého programu zvolila prý střednědobou až dlouhodobou. Zvýšení počtu zaměstnaných osob má být totiž "jednoznačným pozitivem" snížení výše povinných odvodů. Chtějí prosadit zákon o právní pomoci, který by zaručil, že by se spravedlnosti domohli i ti, kteří nemají prostředky na vedení soudních sporů.
Podnikatel * Koalice podnikatelům slibuje, že zajistí rychlé zápisy do obchodního rejstříku. Doba by neměla být delší než několik dní. Chtějí toho docílit tím, že obchodní rejstříky vyjmou z justice, zjednoduší podmínky zápisů a zavedou systém formulářů. Politici Koalice hodlají zjednodušit živnostenské předpisy a zpřehlednit daňové normy, aby docílili "snazšího styku podnikatele s úřady". Za cíl si kladou odstranit všechny legislativní a byrokratické překážky podnikání. Koalice přichází s převratnou myšlenou, která šokovala řadu daňových odborníků. Pro podnikatele, kteří nejsou plátci DPH, chce zrušit povinnost vést účetnictví.
Manažer * Bohatým a dobře situovaným manažerům Koalice slibuje rychlé snížení daně z příjmu právnických osob na 25 procent a postupný pokles až na 20procentní hranici. Zajímat by je mohlo též snížení daně z převodu nemovitostí na tři procenta a úplné osvobození bytů a rodinných domů od této daně. Dobře situovaným nahrává též snaha Koalice dokončit privatizaci a výrazně omezit zásahy státu do podnikání. Zbylé státní podíly ve společnostech mají být privatizovány do rukou "solidních vlastníků, kteří budou schopni investovat do nových technologií a do ochrany životního prostředí".
Vědec * Proti úbytku vědeckých pracovníků chce Koalice bojovat tím, že podpoří diferenciaci vysokých škol, která povede ke vzniku špičkových výzkumných univerzit. "Podpoříme rozvoj vědy a výzkumu v souladu s etickými normami EU: podporujeme grantové systémy, zejména financování projektů dlouhodobých a velkých," uvádí v programu. Výzkum a vývoj chce Koalice výrazněji zapojit do evropské spolupráce, tedy též do mezinárodní konkurence. Bude též usilovat o propojení vysokých škol s Akademií věd ČR.
Učitel * "Posílíme postavení pedagogů, hlásíme se k Chartě učitelů," tvrdí Koalice. Pedagogům připravila prý sice náročný, ale atraktivní kariérní řád. Ten má být založen na průběžném rozšiřování a specifikaci kvalifikace. Jeho součástí je systém "pravidelného objektivního hodnocení a spravedlivého odměňování". Za pomoci dotací chtějí podporovat hypoteční úvěry, aby si straší, levnější byty mohli pořídit i učitelé, jejichž výše platů se s náročností a odpovědností jejich práce nedá vůbec srovnávat.
Sekretářka * Sekretářky by se v rámci programu Koalice daly zařadit mezi osoby se středním příjmem. Jim slibují společné zdanění manželů, zvýšení nezdanitelné částky základu daně na každé dítě a rodinné spoření se státní podporou na bydlení a vzdělávání dětí. Pokud by se sekretářka-matka rozhodla nepracovat, Koalice jí to prý umožní. "Chceme dát ženám volbu mezi oběma rolemi, nikoli udržet jejich vysokou míru zaměstnanosti," tvrdí v programu.
Úředník * "Méně úředníků, ale lépe placených," je jedno z hesel programu Koalice. Zvýšením platů ve státní zprávě chtějí strany Koalice omezit korupční jednání. Koalice je přesvědčena, že se jí podaří stav veřejné správy přizpůsobit potřebám občanů. Současný považují za komplikovaný a málo vstřícný.
</TEXT>
<HEADING>
KSČM
</HEADING>
<TEXT>
Dělník * Komunisté, ostatně podobně jako jejich konkurenti, chtějí pro Čechy hlavně "slušné životní podmínky bez ohledu na obsah jejich peněženek". Průběžně tedy budou, pokud se dostanou k moci, posouvat hranici životního minima a valorizovat minimální mzdu. Chtějí ochránit zaměstnance před "poskytováním neúměrně nízké odměny za práci". Také obří průmyslové podniky, kde jsou zaměstnány tisíce dělníků, dostanou finanční injekce. Snadnější podmínky slibují i pro vývoz českých výrobků do zahraničí a chtějí vytvořit speciální banku se strategickým podílem státu, která by nejrůznějšími způsoby podporovala růst ekonomiky.
Student * O školném na vysokých školách nemůže být podle KSČM ani řeč, stejně jako o alternativních formách vzdělávání, například o domácím vyučování. Komunisté také slibují uzákonit pravidlo, aby absolventi škol bez požadované praxe byli přednostně zaměstnáváni. Pro mladé lidi slibuje program komunistické strany půlmilionové novomanželské půjčky na byt a vybavení bytu.
Voják * KSČM se připojila k ostatním parlamentním stranám s plánem profesionalizovat české vojsko. Plán ovšem podporují s výhradami. Zejména je komunistům stále proti srsti členství Česka v Severoatlantické alianci a chtějí, aby ČR z paktu vystoupila.
Umělec * Komunistická strana ohlásila ve svém podrobném programu "kulturní" plány. "Chceme posílit odpovědnost státu a veřejné správy za vytváření podmínek pro šíření kulturní hodnot, pro činnost kulturních zařízení," píše se v programu. Kulturu i sport by měl podporovat hlavně stát, třeba tak, že zajistí daňové úlevy pro provozovatele kulturních a sportovních akcí. Na prvním místě je pak pochopitelně česká tvorba. Pro diváky požadují komunisté rozsáhlý systém slev.
Důchodce * Důchodová reforma ano, ale citlivě. Tak by se dala shrnout představa o "důstojném životě seniorů, na nějž mají právo". V prvé řadě nezvyšovat věkovou hranici pro odchod do důchodu. Penze zůstanou pod palcem státu a také zaměstnavatelů. Ti mají podle plánu KSČM povinně odvádět jedno procenta z hrubé mzdy zaměstnanců a přispívat jim tak na spoření. Pravidelná valorizace je samozřejmostí, po vstupu ČR do EU mají nachystanou jednu mimořádnou "vyrovnávací" valorizaci. Komunisté také chtějí podporovat výstavbu domů s pečovatelskou službou.
Lékař + sestra * Komunisté slibují zvýšit plat hlavně absolventům medicíny. "Ten stávající jim neumožňuje založit rodinu," vadí komunistům. Nárůst mezd čerstvých lékařů pak podle scénáře KSČM zabrání jejich častým odchodům za prací do zahraničí. Přilepšit chtějí i střednímu a pomocnému personálu. Pro pacienty má pak volební program strany nachystanou vizi, v níž nebude "zdravotnictví podřízeno logice trhu, která diskriminuje méně majetné občany". Absolutně zapovězená je spoluúčast pacienta na financování zdravotní péče. Zdravotnictví má být financováno vícezdrojově - hlavní tíhu ponese všeobecné zdravotní pojištění a státní dotace.
Nezaměstnaný * Komunisté předkládají konkrétní čísla - během příštích let prý vytvoří na 300 tisíc nových, navíc trvale udržitelných pracovních míst. Na tento závazek se chystají se zvláštním programem: stávající systém podpory zaměstnanosti chtějí "napumpovat" deseti miliardami navíc. Lékem na nezaměstnanost by měla být také podpora růstu ekonomiky hlavně v regionech s vysokým zastoupením lidí bez práce. Nová místa podle programu komunistické strany vzniknou i postupným zkracováním pracovní doby (až na 35 hodin týdně).
Podnikatel * Tomu by se za vlády KSČM moc dobře nevedlo. Jednak by jako nadprůměrně vydělávající platil citelně vyšší daně, na druhou stranu by jej stálo více peněz "dodržování práv zaměstnanců". Komunisté slibují "důsledné monitorování dodržování zákoníku práce a vyvozovat důsledky z jeho porušování". Na druhé straně však KSČM považuje za nutné drobné a střední podnikání rozvíjet a chystá pro ně daňové úlevy a tzv. daňové úlevy, když poskytnou lidem práci.
Manažer * Pokud si bude chtít manažer s tučným platem koupit luxusní věc, podle KSČM by za ni měl zaplatit více než dosud. Vyšší cenu způsobí "daň z luxusu", kterou by chtěli komunisté zavést na vybrané zboží. Daňový systém chce strana zreformovat takto: snížit nepřímé daně, naopak podpořit zvyšování přímých daní podle výše výdělku.
Vědec * U vědců panuje v programech stran podobné prázdno jako u umělců. Jen KSČM navrhuje "výrazně zvýšit vliv vědy, výzkumu a vývoje na život společnosti i tvorby HDP". Jak to chce provést? Do vědy slibuje "nalít" místo 0,45% HDP 0,8%HDP. Základní i aplikovaný výzkum bude stimulovat daňovými úlevami velkým podnikům, které výzkum financují. Stát by měl věnovat zvláštní pozornost Akademii věd ČR a vědeckým pracovištím vysokých škol.
Učitel * Pro učitele slibují podmínky pro jejich další soustavné vzdělávání. Platy všech pedagogů by se podle představ KSČM měly zvýšit na úroveň ostatních vysokoškolsky vzdělaných skupin, v regionech by měla samospráva učitelům zajišťovat finančně dostupné byty a ubytovny. Komunisté rovněž protestují proti financování soukromých a církevních škol. Zbytek školské koncepce se nese v duchu: všechno zadarmo. Žáky prvních i druhých stupňů základních škol chtějí komunisté "sponzorovat" pomůckami a učebnicemi zdarma.
Sekretářka * U žen v rodinách plánují ocenit jejich "druhé zaměstnání" zvláštními sociálními dávkami. Také slibují uzákonit minimální povolené rozdíly v platech mužů a žen. Pokud bude sekretářka LN svobodnou matkou bude mít za vlády komunistů zaručenu absolutní podporu státu a sérii výhod a sociálních dávek.
Úředník * Stát by měl podle KSČM fungovat efektivně a neměl by být zatížený "zbytečnou administrativou, která odčerpává veřejné prostředky". Také komunisté tedy chtějí zeštíhlovat byrokratický aparát a k tomu posilovat kompetence územních samospráv. O práci by však úřednictvo za vlády komunistické strany nouzi nemělo. Podle KSČM by totiž měl vzniknout také Nejvyšší správní soud, Finanční prokuratura a Finanční policie tak, jak to předpokládá česká Ústava.
</TEXT>
</DOC>
<DOC>
<DOCID>LN-20020614069</DOCID>
<DOCNO>LN-20020614069</DOCNO>
<DATE>06/14/02</DATE>
<TITLE>
LN přinášejí přehled, který má dnes a zítra usnadnit voličům rozhodování, komu dát ve volbách hlas. Jeho součástí je výběr 18 otázek z nedávno uveřejněného "Manuálu pro nerozhodnuté voliče". Následuje přehled ostatních tzv. malých stran a jejich cílů. Na závěr opakujeme osm praktických rad, jejichž dodržení zajistí voličům nepropadnutí jejich hlasu.
</TITLE>
<TEXT>
1. Můžete vyloučit, že v budoucnu podpoříte - ať už z jakéhokoliv důvodu - zvýšení daní?
2. Jste pro snížení daní i za cenu snížení některých sociálních dávek?
3. Má stát podporovat stavební spoření a hypoteční úvěry?
4. Souhlasíte s tím, aby stát netrestal užívání marihuany?
5. Má se ČR bránit přílivu cizinců z východní Evropy a Asie?
6. Má stát finančně podporovat to, aby se rodilo více dětí?
7. Z čeho převážně by se měl za třicet let vyplácet občanům důchod?
8. Jste pro zvýšení, nebo snížení dotace zemědělcům?
9. Podporujete investiční pobídky pro zahraniční kapitál?
10. Podporujete výstavbu nových dálnic zavedením mýtného?
11. Jste pro úplné uvolnění nájemného?
12. Má stát podporovat výstavbu nových bytů?
13. Má si pacient více doplácet na lékařskou péči s tím, že se sníží zdravotní pojištění?
14. Jste pro zavedení školného na VŠ?
15. Má se zvýšit hranice pro odchod do penze?
16. Budete chtít zákaz potratů?
17. Chcete zavedení plošných přídavků na děti?
18. Podporujete přímou volbu prezidenta?
Občanská demokratická strana
1. Nepodpoříme.
2. Jsme pro snížení daní. Sociální dávky musejí být reformovány tak, aby nebyly vypláceny neoprávněně.
3. Vše, co má stát podporovat kromě jedné odpočitatelné položky v dani z příjmu, by mělo být podporováno přímo formou subvencí a podpor, jako je tomu právě u stavebního spoření. Tyto podpory by se neměly skrývat do daně z příjmu.
4. Do rukou policie patří výrobci, distributoři a prodejci drog. Uživatelé drog patří do rukou lékařů.
5. Ano. Česká republika nemůže být doširoka otevřenou branou pro všechny. Je třeba účinně regulovat počet cizinců u nás.
6. Představa, že se dá administrativně a finančně ovlivnit nárůst populace, je mylná. Počet dětí je soukromým rozhodnutím každé rodiny a nemusí záviset na výši jejího příjmu.
7. Podle našeho názoru budou důchod v té době tvořit dva pilíře: státem garantovaný základní rovný důchod a individuální složka důchodu, jejíž výši si může každý ovlivnit sám, ať už spořením, investováním nebo pojištěním.
8. Snížili bychom produkční dotace a převedli tyto prostředky do podpory nových technologií a techniky.
9. Nízké daně považujeme za nejlepší investiční pobídky pro všechny bez rozdílu.
10. Je to jedna z možných cest. Výstavba dálnic v současné době vázne, za poslední 3 roky bylo uvedeno do provozu pouze 16 km! Jedním z důvodů je i nedostatek peněz. Samozřejmě, že dnes by již nikdo nestavěl budky pro výběrčí, ale vše by probíhalo elektronickou cestou.
11. Věcně usměrňované nájemné není úplně uvolněné, a přesto zabezpečuje tržní prostředí a současně ochranu jak vlastníků, tak nájemníků.
12. Budeme prosazovat přesun financí z neefektivních státních dotačních programů do podpory stavebního spoření a hypotečních úvěrů, které navrhujeme rozšířit tak, aby byly pro všechny dostupnější.
13. Chceme přesměrovat peníze z léčby banalit "zadarmo" ke kvalitní léčbě závažných a život ohrožujících stavů pro všechny = prosadíme zdravý rozum.
14. Ano. Vysokoškolské vzdělání považujeme za investici do vlastní budoucnosti. Pro sociálně slabší studenty zajistíme adresnou podporu.
15. Bude-li naše společnost stárnout tak, jak je tomu dnes, tak je to nevyhnutelné.
16. Ne.
</TEXT>
<HEADING>
17. Ne.
</HEADING>
<TEXT>
18. Ne. Už nyní se radují majitelé televizí, že to bude další anketa diváků, ve které do druhého kola postoupí Lucie Bílá a Karel Gott, kdyby kandidovali.
Česká strana sociálně demokratická
1. Ne, celkové daňové zatížení má zůstat stejné, lze však měnit strukturu daňových položek.
2. Ne. Chceme, aby daňová zátěž byla rozložena rovnoměrněji na příjmové skupiny.
3. ČSSD bude dále prosazovat stavební spoření a hypoteční úvěry, zejména zvýhodněné hypoteční úvěry pro mladé rodiny.
4. ČSSD odmítá legalizaci psychotropních látek ze zdravotních důvodů.
5. ČR jako každý stát se brání a má bránit ilegální migraci. Legální pobyt cizinců na našem území musí být regulován zákony.
6. Ano, ČSSD si přeje, aby stát uplatňoval propopulační sociální politiku. Mít děti nemá být sociálním rizikem. Dnešní podoba tržního systému je vůči rodině nepřátelská. Při výchově dvou dětí se lidé obávají, že jeden z rodičů ztratí kontakt s trhem práce. Rodičovský příspěvek by proto neměl být vázán na žádné další podmínky.
7. ČSSD je pro zachování mezigenerační solidarity, tedy pro systém průběžného financování důchodů. Důchodový systém bude třeba reformovat, ale nikoli revolučním způsobem.
8. ČSSD a nynější vláda, resp. ministerstvo zemědělství usiluje o to, aby po vstupu ČR do Evropské unie mělo české zemědělství stejné podmínky jako zemědělství v členských zemích unie, tedy stejnou dotační politiku.
9. Stát má podporovat investiční pobídky jak pro domácí, tak pro zahraniční kapitál, protože to vede ke vzniku nových pracovních míst a modernizace technologií zvyšuje konkurenční schopnost české ekonomiky. Vláda ČSSD tyto zásady již uplatňuje a osvědčují se.
10. Zavedení mýtného ČSSD nepodporuje, nemá nic takového v programu. Současná legislativa to také ani neumožňuje. Dálniční známky plní funkci stínového mýtného.
11. ČSSD odmítá ničím neomezené uvolnění nájemného. Určitá regulace musí být zachována.
12. Ano, podpora státu je nezbytná, zejména při výstavbě nájemních bytů a startovních bytů pro mladá manželství.
13. ČSSD odmítá takové hrazení lékařské péče. Pacientovi se má dostat potřebné zdravotní péče bez ohledu na jeho sociální postavení a finanční možnosti.
14. ČSSD rozhodně školné odmítá, v jakékoli podobě. Školné vytváří sociální bariéry pro dosažení vysokoškolského vzdělání.
15. Ne, podporujeme finanční zvýhodnění těch občanů, kteří budou odcházet později.
16. Ne. Nebudeme chtít zákaz potratů.
17. Ano.
18. Ano. Jsme pro přímou volbu prezidenta.
Koalice
</TEXT>
<HEADING>
1. Ano. Chceme celkové snížení daňové zátěže.
</HEADING>
<TEXT>
2. Jsme pro zpřesnění pravidel pro poskytování některých sociálních dávek, aby nedocházelo k jejich zneužívání. Jsme pro větší adresnost sociálních dávek tak, aby je dostávali ti občané, kteří je skutečně vzhledem ke své sociální situaci potřebují.
3. Ano, zejména budou-li našetřené prostředky využity pro potřeby bydlení. Hypotéky by měly být podporovány výrazněji než doposud, tak, aby byly dostupné rodinám se středním příjmem.
4. Jsme pro důsledný postih dealerů a těch, kteří se podílejí na obchodu s drogami. Na to by se měl stát zaměřit, a ne na trestní postih uživatelů. U nich je namístě výchova, prevence, případně léčba.
5. Nechceme bránit přílivu cizinců, ale je třeba posílit standardní kontrolní mechanismy, abychom předcházeli porušování zákona a organizovanému zločinu.
6. Ekonomické aspekty nemohou zásadně ovlivňovat počet dětí v rodinách. Přesto by měl stát rodinám s dětmi účinněji pomáhat - například formou daňových úlev nebo zvýšením rodičovského příspěvku tak, aby rodič mohl celodenně pečovat o malé dítě doma do věku 4 let.
7. Stabilizace celého důchodového systému a jeho finanční zajištění se dlouhodobě neobejde bez zavedení kombinovaného důchodového systému doplněného o individuální spoření.
8. Vzhledem k tomu, že zemědělská výroba je specifickou oblastí, dotace jsou opodstatněné. Míra dotací by měla odpovídat okolním státům, čímž by měla zajistit rovné konkurenční podmínky.
9. Ano. Má-li Česká republika postupně dohnat zpoždění za vedoucími světovými ekonomikami, bude nutné tyto pobídky posílit, ale zároveň snížit celkové daňové zatížení a snížit zdanění práce.
10. Podporujeme vstup soukromého kapitálu do výstavby nových dálnic.
11. Je to nezbytné opatření pro vznik funkčního trhu s byty, ale musí mu předcházet zavedení skutečně adresného příspěvku na nájemné tak, aby rodiny neplatily více jak 15 % svých příjmů na čisté nájemné.
12. Ano. Pomocí stavebního spoření a hypoték, paralelně s vytvářením funkčního trhu s byty.
13. Je nezbytné vytvořit katalog standardních zdravotních úkonů hrazených ze zdravotního pojištění s tím, že na poskytování nadstandardní péče by měl občan možnost si připlácet formou individuálních pojistných smluv.
14,. Občané by se měli rozumnou mírou podílet na financování svého vzdělávání, za podmínek vybudování takových sociálních instrumentů, které umožní studovat i těm nejslabším sociálním vrstvám. Zároveň je nutné, aby se zvýšily výdaje na VŠ ze státního rozpočtu a aby se zvýšil podíl soukromého podnikání na financování terciárního vzdělávání.
15. Chceme, aby každý člověk o odchodu do penze rozhodoval sám s tím, že pozdější odchod znamená vyšší důchod.
16. Ne. Zákaz potratů nepožadujeme.
17. Ne.
18. Ano. Podporujeme přímou volbu prezidenta.
Komunistická strana Čech a Moravy
1. Ano pro nižší příjmové skupiny, ne pro bohatší.
2. Ne. KSČM chce přerozdělit daňovou zátěž s mírným nárůstem celkového objemu daňového inkasa, tzn. nižší daně pro nejnižší příjmové skupiny a progrese u nejvyšších příjmů a majetků.
3. Ano, ale jen pokud bude státní příspěvek na stavební spoření či na splácení stavebního úvěru důsledně vázán na uskutečnění bytové výstavby.
4. Ne. Nesouhlasíme s tím, aby stát netrestal uživatele marihuany.
5. Pokud jde o přistěhovalectví z ekonomických důvodů, je nutné bránit pracovní místa potřebná pro občany ČR, pokud jde o přistěhovalectví z prokazatelně politických důvodů, nebránit.
6. Ano, zejména podporou mladých rodin (nevratné půjčky, podpora bytové výstavby).
7. Jako dosud - ze solidárního systému důchodového zajištění, který je tvořen důchodovým pojištěním občana a povinným zaměstnaneckým připojištěním, které by měl hradit zaměstnavatel. Připojištění občana by bylo dobrovolné. Postupně by také měly být do důchodových fondů navráceny prostředky, které Klausova vláda použila pro jiné účely (40 mld. Kč).
8. Jsme pro zvýšení dotací, a to na úroveň běžnou v zemích EU.
9. Ano, zejména pokud jde o obory s vysokým podílem nejmodernější technologie. Zároveň však jsme i pro podporu domácích firem.
</TEXT>
<HEADING>
10. Ne. Nepodporujeme zavedení mýtného.
</HEADING>
<TEXT>
11. Ne, dokud je možné neúměrně a spekulativně zvyšovat nájemné v lokalitách, kde je bytů nedostatek. Bydlení považujeme za specifický druh statku, u něhož by měla být zákonem určena horní hranice zisku.
12. Ano. KSČM má program bytové výstavby se státní podporou (až 30 000 bytů ročně).
13. Ne.
14. Ne. Jsme proti zavedení školného.
15. Ne. Nezvyšovat zákonnou hranici, ale zohlednit možnost ekonomické aktivity a nepřipustit věkovou diskriminaci v zaměstnání.
16. Nejsme pro zákaz potratů.
17. Ano, jsme pro plošné přídavky na děti.
18. Ne, pokud nedojde ke komplexnějším změnám ústavy.
</TEXT>
</DOC>
<DOC>
<DOCID>LN-20020614070</DOCID>
<DOCNO>LN-20020614070</DOCNO>
<DATE>06/14/02</DATE>
<TITLE>
LN Vám zajistí aktuální volební zpravodajství i během celého víkendu. Sobotní odpolední a nedělní ranní zvláštní vydání zakoupíte u kamelotů a v supermarketech.
</TITLE>
<TEXT>
Stanoviště kamelotů v Praze: v sobotu 15. 6. od 17.00 a v neděli 16. 6.
Můstek, Hlavní nádraží, Masarykovo nádraží, Anděl, Jindřišská, Holešovice (metro), Na Příkopě, Revoluční, Jungmannovo náměstí, areál Tesco Zličín, Centrum Černý Most, zoo Troja, Vítězné náměstí, Ruzyně - letiště, Na Florenci, areál Tesco Letňany, Karlovo náměstí, I. P. Pavlova, Na Poříčí, Průhonice - areál Hypernova
Ostatní města, v jejichž centru najdete kameloty: jen v neděli 16. 6.
Plzeň, Karlovy Vary, České Budějovice, Ústí nad Labem, Liberec, Pardubice, Hradec Králové, Ostrava, Olomouc, Zlín, Brno, Jihlava
Zvláštní vydání zakoupíte také v prodejnách GECO Tabák: jen v neděli 16. 6.
V HYPERNOVĚ Průhonice, Čestlice Obchodní 111, v GLOBUSU Zličín, Sárská 2/133, v TESKU Letňany, Veselská 663, v GLOBUSU Čakovice, Kostelecká 829, v KAUFLANDU Michle, U plynárny 2512/ 1,2, v CARREFOURU Smíchov, Plzeňská 2974/4, v KAUFLANDU Stodůlky, Armády, v KAUFLANDU Kladno, Italská 50, v KAUFLANDU Ml.Boleslav, U Stadionu 1276/2, v KAUFLANDU Příbram, Husova 485, v KAUFLANDU České Budějovice, Na Sádkách 1444, v NC ČTYŘI DVORY České Budějovice, M. Horákové, v CARREFOURU Plzeň, U letiště 2/1074, v TESKU Plzeň, Rokycanská 1385/130, v KAUFLANDU Plzeň, Otýlie Beníškové, v KAUFLANDU K.Vary, Sokolovská ul., v KAUFLANDU Ústí n. L., Okružní 7, v CARREFOURU Ústí n. L., Havířská 17, v HYPERNOVĚ Ústí n. L., Krušnohorská, v GLOBUSU Ústí n. L., Tyršova 869, ve FUTURU Hradec Králové, Brněnská 1825/239, v HYPERNOVĚ Hradec Králové, Kutnohorská ul., v HYPERTESKU Hradec Králové, Rašínova tř. 1669, v NISA Liberec, České mládeže 456, v HYPERNOVĚ Liberec, České mládeže 456, v KAUFLANDU Liberec, Polní ul., v KAUFLANDU Pardubice, Bělehradská 628, v GLOBUSU Pardubice, Poděbradská 293, v GLOBUSU Olomouc, Pražská 38, v KAUFLANDU Olomouc, Štursova ul., v CARREFOURU Brno, Vídeňská ul., v SHOPPING PARKU Brno, areál IKEA, v GLOBUSU Brno, Hradecká 40, v HYPERNOVĚ Brno, U dálnice 744, v KAUFLANDU Jihlava, Romana Havelky 1241, v HYPERNOVĚ Jihlava, Romana Havelky, v KAUFLANDU Zlín, Sokolovská 5300, v CARREFOURU Zlín, 3. května 1170, v KAUFLANDU Ostrava, Grmelova, Mariánské Hory, v KAUFLANDU Ostrava, Výškovická, Zábřeh, v TESKU Ostrava, Opavská ul., Třebovice, ve FUTURU I. i II. Ostrava, Novinářská, Moravská Ostrava, v KAUFLANDU Ostrava, Polská 6191/21, Poruba.
Zvláštní vydání LN: Kompletní výsledky voleb, zpravodajství, analýzy, komentáře a množství fotografií!
</TEXT>
</DOC>
<DOC>
<DOCID>LN-20020614071</DOCID>
<DOCNO>LN-20020614071</DOCNO>
<DATE>06/14/02</DATE>
<TITLE>
Občané ČR si zvolí novou Poslaneckou sněmovnu dnes, 14. června, od 14.00 do 22.00 hodin a zítra 15. června od 8.00 do 14.00 hodin. O přízeň voličů bude bojovat rekordních 6154 kandidátů osmadvaceti politických stran, hnutí a koalic. Občané budou hlasovat ve 14 760 volebních místnostech v Česku a ve 108 v zahraničí.
</TITLE>
<HEADING>
1. Preferenční hlasy se kroužkují
</HEADING>
<TEXT>
Pokud dáváte přednost určitým kandidátům vybrané strany, pořadové číslo u jejich jména zakroužkujete. Jinak označené preferenční hlasy se nepočítají, váš hlas však špatným označením nepropadá.
</TEXT>
<HEADING>
2. S preferenčními hlasy to nepřehánějte
</HEADING>
<TEXT>
Podpořit však můžete maximálně dva své "oblíbence". Pokud označíte více než vybranou dvojici, váš hlas sice platí, ale nepřihlíží se k preferenčním hlasům.
3. Obálka by měla být zalepená
Poté, co vložíte hlasovací lístek do úřední obálky, zalepte ji.
4. Ve volební místnosti musíte jít za plentu sami
Za zástěnu musíte jít, i když máte kandidátku zvolené strany vloženou v obálce. Za plentou stojíte sami, výjimku mají tělesně postižení lidé, kterým může pomoci někdo jiný (ne však člen volební komise).
5. Nezapomeňte na průkaz totožnosti
Totožnost a české státní občanství prokážete platným občanským průkazem nebo platným cestovním, služebním či diplomatických pasem nebo cestovním průkazem.
6. Do obálky pouze jeden lístek
Ztratíte svůj hlas, když do obálky vložíte více lístků.
</TEXT>
<HEADING>
7. Pozor na poškozené lístky
</HEADING>
<TEXT>
Neplatí přetržený lístek, pravidla rovněž porušíte, když odevzdáte tiskovinu v jiné než úřední obálce nebo lístek, který není na předepsaném tiskopise. Jiné poškození lístku, pokud jsou údaje čitelné, jeho platnost neovlivní.
8. Pokud chcete volit doma, musíte o to požádat
Hlasovat lze i doma, zejména ze zdravotních důvodů. Musíte však o to požádat. Dnes a v sobotu musíte požádat přímo okrskovou komisi. Navštíví vás dva členové volební komise s přenosnou volební schránkou, úřední obálkou a hlasovacími lístky. Do nemocnic, ústavů a věznic přijdou lidé z volebních komisí automaticky.
</TEXT>
</DOC>
<DOC>
<DOCID>LN-20020614072</DOCID>
<DOCNO>LN-20020614072</DOCNO>
<DATE>06/14/02</DATE>
<TITLE>
Akce za zrušení Senátu a proti vytunelování důchodových fondů
</TITLE>
<TEXT>
Předseda: František Pillman
Cíl: Chce zejména zrušit Senát.
Balbínova poetická strana
Předseda: Jiří Hrdina
Cíl: Recesistická strana chce vnést do politiky humor.
Cesta změny
Předseda: Jiří Lobkowicz
Cíl: Být alternativou zklamaným středovým voličům.
Česká pravice
Předseda: Michal Simkanič
Cíl: Zabránit vstupu Česka do Evropské unie.
Česká strana národně sociální
Předseda: Jan Šula
Cíl: Středová strana s důrazem na národní zájmy.
České sociálně demokratické hnutí
Předseda: Pavel Svoboda
Cíl: Varuje před "novodobými kolonialisty z EU".
Demokratická liga
Předseda: Petr Vlasák
Cíl: Vytvořit alternativu dnešním stranám.
Humanistická aliance
Předsedkyně: Dana Feminová
Cíl: Odmítá mocenské hrátky a rozhodující roli peněz.
Moravská demokratická strana
Předseda: Ivan Dřímal
Cíl: Hájit zájmy občanů Moravy a Slezska.
Naděje
Předsedkyně: Monika Pajerová
Cíl: Vytvořit nový politický střed.
Národně demokratická strana
Předseda: Jan Valenta
Cíl: Hájit národní zájmy "v podmínkách nuceného vstupu do EU".
Nové hnutí
Zakladatel: Stanislav Brázda
Cíl: Politika bez politiky.
Sdružení nezávislých
Předseda: Milan Marko
Cíl: Být platformou pro komunální politiky.
Občanská demokratická aliance
Předseda: Michael Žantovský
Cíl: Pravicová liberálněkonzervantivní strana.
Pravý Blok
Předseda: Petr Cibulka
Cíl: Náprava křivd a potrestání komunistických zločinů.
Republikáni
Předseda: Jan Vik
Cíl: Očistit název Republikáni od vzpomínky na Miroslava Sládka.
Republikáni Miroslava Sládka
Předseda: Miroslav Sládek
Cíl: Vyvést zemi z chaosu a z NATO.
Romská občanská iniciativa ČR
Předseda: Štefan Ličartovský
Cíl: Hájit práva Romů v Česku.
Strana demokratického socialismu
Předseda: Jiří Hudeček
Cíl: Vybudovat socialismus, ale demokratický.
Strana venkova - spojené občanské síly
Předseda: Jan Veleba
Cíl: Přinést do politiky změnu a selský rozum.
Strana za životní jistoty
Předseda: Ladislav Jaroš
Cíl: Hájit sociálně slabší vrstvy.
Strana zdravého rozumu
Předseda: Petr Hannig
Cíl: Hájit střední stav.
Strana zelených
Předseda: Miroslav Rokos
Cíl: Vytvářet rovnováhu mezi člověkem a přírodou.
Volba pro budoucnost
Předseda: Daniel Zajíc
Cíl: Zabránit vstupu Česka do EU.
</TEXT>
</DOC>
<DOC>
<DOCID>LN-20020614073</DOCID>
<DOCNO>LN-20020614073</DOCNO>
<DATE>06/14/02</DATE>
<TITLE>
Nositelné počítače jsou atraktivním tématem, ač pro většinu lidí v rovině utopie. Pokud ale disponujete volnými statisíci, můžete v nich vyrazit do ulic už dnes.
</TITLE>
<TEXT>
Mít počítač na těle místo na stole má svoje výhody. Představte si situaci, kdy vstoupíte do neznámého města a přímo do ucha dostanete veškeré potřebné informace. Na hlavě konstrukci s digitální kamerou posazenou na jednom oku, která je zároveň i displejem. V ledvince pak ultralehký notebook, který veškerá data procházející čočkou zachycuje a analyzuje. Další program, který si před výletem do počítače načtete, umožní k zanalyzovaným datům přiřadit relevantní údaje - například stáří budovy nebo nejkratší cestu k určitému místu. Vše si můžete průběžně zvětšovat, zpomalovat nebo ukládat. Kromě toho, že z toho bezprostředního útoku na veškeré smysly a nezvyklé mozkové aktivity bude mít člověk hlavu jako meloun, nejde o žádnou utopii. "Systém, kdy se člověku na průhledný krystalový displej umístěný v brýlích promítají doplňující informace, by se již nyní dal využít v muzeích. Možná by na to stačily i obyčejné PC brýle," potvrzuje Milan Vinter, jednatel české firmy Opencae, jež podobná zařízení do Česka dováží.
</TEXT>
<HEADING>
Přenese se každý pohyb
</HEADING>
<TEXT>
Podle Vintera bude představa turisty navlečeného do "wearable technologies - počítačů na tělo" čím dál tím lépe realizovatelná. Výkonné počítače do kapsy již existují, stejně tak jako technologie na propojení jednotlivých zařízení (například BlueTooth - www.bluetooth.com). Hlavní překážku jejich rozšíření tvoří hlavně vysoké pořizovací náklady. A pak samozřejmě pokročilé funkce - jako porozumění hlasu (češtině) a další příslušný software. V nabídce Opencae se z této oblasti zatím nacházejí především zařízení pro přenesení pohybu do virtuální reality - jako třeba datové rukavice nebo helma s displejem. Kdyby se jejich cena nepohybovala kolem sta tisíce korun, hodily by se tyto rukavice na hraní her v 3D prostředí. Zmáčknete imaginární kliku u dveří a ten pohyb vidíte v displeji na očích nebo na monitoru počítače jako skutečný (i s klikou). Přenáší se každý pohyb.
</TEXT>
<HEADING>
Robot požárníkem
</HEADING>
<TEXT>
"Tyto přístroje jsou zajímavé pro profesionální použití," vysvětluje Vinter. Například v člověku nepřátelském prostředí může pracovat mechanická ruka, kterou bude ovládat živý pracovník právě datovou rukavicí. Podobné je to s helmou. "Zaznamenali jsme poptávku od firmy, která vyrábí a vyvíjí robota pro protipožární účely. Robot vykonává nebezpečnou práci při hašení ohně. Pokud má v sobě videokameru, je možné na počítači sledovat, co se kolem něj děje, a podle toho ho řídit. A pokud by měl člověk oblečenou ještě helmu, může robota řídit třeba otočením hlavy," říká Vinter. Robot, který vypadá jako malé pásové vozidlo nebo tank, vyrobila První robotická a od tohoto roku jej má v užívání Hasičský záchranný sbor hlavního města Prahy. Zatím bez přilby.
</TEXT>
<HEADING>
Tričko mi změří tlak
</HEADING>
<TEXT>
Dostupnější potěšení "na tělo" si ale mohou dovolit i běžní uživatelé. Osobní multimediální zařízení Poma, které je také helmového typu a umožňuje okamžitý přístup k poště, internetu či hrám, prodává americká firma Xybernaut za 1500 dolarů ( 48 000 Kč). Je-li to stále příliš, může zkusit alespoň klávesnici srolovatelnou do kapsy (Flexi keyboard britské firmy Inpace - zhruba 1800 Kč). Na nositelný high-tech je ale také možné se podívat odjinud než ze strany hardwaru. Ze strany oděvního průmyslu. "Inteligentní materiály, které obsahují čidla způsobující, že látka chladí nebo hřeje podle teploty nebo mění barvy, mě zajímají," potvrzuje módní návrhářka Michaela Bakotová, která je známá používáním netradičních materiálů. "Jen kdyby nebyly tak drahé," povzdechne si. Technologické a elektronikou protkané látky bylo možné spatřit také na veletrhu Bitec, zaměřeném na textilní inovace, který proběhl koncem května v Itálii nedaleko Milána (www.bitec.it). Svatavu Vynal, která se tématem technologických textilií zabývá, na veletrhu zaujaly především materiály, které reagují na zdravotní stav oblékaného. "Jde o tílka, která sledují až čtyřicet parametrů zdravotního stavu. Od tlaku, teploty, tepu po zažívací funkce. Data se potom přenášejí do počítače nebo uchovávají ve speciálním náramku, který je možné napojit na systém lékaře," říká. Materiály přesto podle Vynal zůstávají měkké, přiléhavé a nositelné.
Dostupnější potěšení "na tělo" si ale mohou dovolit i běžní uživatelé. Osobní multimediální zařízení Poma, které je také helmového typu a umožňuje okamžitý přístup k poště, internetu či hrám, prodává americká firma Xybernaut za 1500 dolarů ( 48 000 Kč). Je-li to stále příliš, může zkusit alespoň klávesnici srolovatelnou do kapsy (Flexi keyboard britské firmy Inpace - zhruba 1800 Kč). Na nositelný high-tech je ale také možné se podívat odjinud než ze strany hardwaru. Ze strany oděvního průmyslu. "Inteligentní materiály, které obsahují čidla způsobující, že látka chladí nebo hřeje podle teploty nebo mění barvy, mě zajímají," potvrzuje módní návrhářka Michaela Bakotová, která je známá používáním netradičních materiálů. "Jen kdyby nebyly tak drahé," povzdechne si. Technologické a elektronikou protkané látky bylo možné spatřit také na veletrhu Bitec, zaměřeném na textilní inovace, který proběhl koncem května v Itálii nedaleko Milána (www.bitec.it). Svatavu Vynal, která se tématem technologických textilií zabývá, na veletrhu zaujaly především materiály, které reagují na zdravotní stav oblékaného. "Jde o tílka, která sledují až čtyřicet parametrů zdravotního stavu. Od tlaku, teploty, tepu po zažívací funkce. Data se potom přenášejí do počítače nebo uchovávají ve speciálním náramku, který je možné napojit na systém lékaře," říká. Materiály přesto podle Vynal zůstávají měkké, přiléhavé a nositelné.
</TEXT>
</DOC>
<DOC>
<DOCID>LN-20020614074</DOCID>
<DOCNO>LN-20020614074</DOCNO>
<DATE>06/14/02</DATE>
<TITLE>
@ Sdružení firem Autocom, Český Telecom a partneři, známé pod názvem Generální dodavatel (GD), hodlá podat trestní oznámení na Balbínovu poetickou stranu za údajné odtajnění smlouvy o projektu Internet do škol. Z podstaty zprávy nevyplývá, zda Balbínova strana bude šetřena za pomluvu uvedením nepravdivých faktů nebo za krádež platné smlouvy. Tak jako tak, GD prohlašuje, že špehování žáků na školách prostřednictvím do škol instalovaných počítačů, před nímž Balbínova strana varuje, nechystá. (Balbínova strana je recesistická, recesi rozumí ale i GD. Jedním z důvodů, proč Balbíny odsoudit, je neúcta k tvrdé práci tisíců lidí. Obzvlášť když zástupce GD přijal a pochválil sám Vladimír Špidla.)
</TITLE>
<TEXT>
@ Sto lékařů a více než tisíc pacientů testuje nový projekt iZip - zdravotní knížku na internetu. Do konce června by měl být hotov harmonogram na rozšíření projektu. Zdravotní knížku na internetu si zakládá pacient sám a on jediný zná přístupový kód, po jehož zadání lze informace v knížce číst. Do systému je stále možné se připojit, lékařům i pacientům stačí vyplnit přihlášku na www.izip.cz. Partnerem projektu je VZP, IBM, Český Telecom a Eurotel. (A do programu si můžu také něco zapisovat sama? A bude to po mně někdo číst - jako tu poštu po dětech?)
@ První hrubá verze Bílé knihy elektronického obchodu je připravena k připomínkám. Dokument by měl být představen veřejnosti začátkem července. Bílá kniha by měla napomoci odstranit bariéry, které brání realizaci Zelené knihy. Zelená kniha by měla mimo jiné vyřešit elektronickou komunikaci v rámci státní správy a podporu podnikatelského prostředí v oblasti elektronického obchodu. (Záživné čtení.)
@ Počítače a internet stále ještě dokážou potrápit mozky jejich uživatelů. Pokud vám tento dočasný stav vyhovuje a potřebujete procvičit, zajděte se podívat na akci Mensy - "Máte v hlavě mozek, nebo marmeládu?" (20. - 23. 6). Pokud si myslíte, že potřebujete procvičit i fantazii, pak je tu červencový Eurocon v Praze a Chotěboři. (Zní to jako reklama. Když já jim klukům tak fandím, a oni to stejně dělají zadarmo.)
</TEXT>
</DOC>
<DOC>
<DOCID>LN-20020614075</DOCID>
<DOCNO>LN-20020614075</DOCNO>
<DATE>06/14/02</DATE>
<TEXT>
Každý den dostávám do schránky kolem sta e-mailů. Tak desetina z nich je zavirovaných. Dosud se musel s každou podezřelou přílohou poprat antivirový program na všech našich domácích počítačích. Udržovat správnou a hlavně aktuální konfiguraci antivirů na více počítačích není jednoduché. Nyní proto testuji několik firewallů, programů na zabezpečení neoprávněného přístupu z internetu, jež umějí kontrolovat veškeré e-maily najednou. Jinak profesionálně mne právě teď zaměstnává psaní o "Internetu do škol". Sám pracuji ve školství, a tak se mne problémy a mnohé otazníky kolem tohoto projektu dotýkají.
</TEXT>
</DOC>
<DOC>
<DOCID>LN-20020614076</DOCID>
<DOCNO>LN-20020614076</DOCNO>
<DATE>06/14/02</DATE>
<TEXT>
Přístup na stránky bez otravného www, průhledná lišta plus menu položené na pravé straně. A pravidelná aktualizace ghanima.com.
</TEXT>
</DOC>
<DOC>
<DOCID>LN-20020614077</DOCID>
<DOCNO>LN-20020614077</DOCNO>
<DATE>06/14/02</DATE>
<TEXT>
Vzorový příklad nejnudnější, nejobyčejnější a zastaralé stránky nabízí guru.josefine.at/~mfischer. (Ale - jen jestli není OUT soudit podle vzhledu?)
</TEXT>
</DOC>
<DOC>
<DOCID>LN-20020614078</DOCID>
<DOCNO>LN-20020614078</DOCNO>
<DATE>06/14/02</DATE>
<TITLE>
www.galeriemody.cz
</TITLE>
<TEXT>
Návrháři, hvězdy českého módního světa. Ne všichni z nich mají své vlastní stránky a tento souhrn nabízí slušný přehled o jejich práci. Chybějí mi ale adresáře, novinky a pravidelnější obměňování obsahu.
</TEXT>
<HEADING>
ringmaster.arc.nasa.gov
</HEADING>
<TEXT>
Kdo by nebyl zvědavý na prstence okolo planet. Slovně popsané, obrazové přílohy krásně barevné i animované. Navíc odkazy na podobné stránky. Srdce ale zabolí při slovech: poslední aktualizace 6. prosince 2000.
</TEXT>
<HEADING>
blackhole.aas.org
</HEADING>
<TEXT>
Není to překvapivě stránka s vulgárním obsahem okolo dolní části zad, ale velmi seriózní a odborná prezentace Americké astronomické společnosti.
Není to překvapivě stránka s vulgárním obsahem okolo dolní části zad, ale velmi seriózní a odborná prezentace Americké astronomické společnosti.
</TEXT>
</DOC>
<DOC>
<DOCID>LN-20020614079</DOCID>
<DOCNO>LN-20020614079</DOCNO>
<DATE>06/14/02</DATE>
<TITLE>
Nežli nosit počítače různě na těle, rozhodli se někteří experimentátoři připojit počítač přímo do těla.
</TITLE>
<TEXT>
K nejznámějším nositelům implantátů v těle, takzvaným kyborgům, patří britský profesor Kevin Warwick. První experiment propojení člověka s počítačem provedl na sobě už v roce 1998. V pátek 14. června jsou to přesně tři měsíce, co si do těla dal voperovat nový implantát. Velmi drobný čip byl umístěn do centrálního nervu levé ruky. Elektroda se stovkou jehliček zprostředkovává spojení s jednotlivými nervovými vlákny a umožňuje sledovat nervové impulsy. Experiment končí už za pár dní. Technologie, která umožňuje "zdokonalovat" člověka a propojovat ho s neživými systémy, je jistě fascinující. Na druhé straně existují obavy ze zneužití, kontroly osob a jejich pohybu. "Ano, takovéto zneužití je možné," připouští Warwick. "Nicméně možnost identifikace je velmi výhodná u lidí s poškozeným zdravím, ale i jako bezpečná věrnostní karta (jako třeba v hypermarketech, pozn. red.)," doplňuje. Warwick na komerčním využití nevidí nic špatného, jen to, že někteří jeho možní sponzoři trvali na utajení spolupráce.
</TEXT>
<HEADING>
Nic nepříjemného?
</HEADING>
<TEXT>
V Česku se těmto projektům vědci věnují zatím pouze v teoretické rovině. Na takto nákladné experimenty nejsou prostředky. Je to škoda, protože lidé přijímají fenomén kyborg pozitivně. Potvrzuje to ostatně anketa LN, kde se zhruba 30 procent účastníků vyjádřilo pro propojení vlastního těla s počítačem. Ostatně, pokud člověku nevadí dvouhodinová operace, tak se jinak s přítomností implantátu nespojují žádné špatné pocity. "Normálně nic nepříjemného necítím," potvrzuje Warwick. Samozřejmě, jen pokud zrovna neprobíhá experiment a on si sám nepříjemnou aktivitu nenaprogramuje. Přes svoji profesi má Warwick úplně běžné zájmy - jako čtení, plavání, procházky se ženou Irenou, která je Češka. Seznámili se v Praze, když Irena pracovala jako vedoucí knihovny v Ústavu fyziky plazmatu AV. V roce 1991 se vzali a od té doby spolu žijí v Británii, v Readingu. Irenu jeho experimenty neděsí a naopak se na nich podílí.
V Česku se těmto projektům vědci věnují zatím pouze v teoretické rovině. Na takto nákladné experimenty nejsou prostředky. Je to škoda, protože lidé přijímají fenomén kyborg pozitivně. Potvrzuje to ostatně anketa LN, kde se zhruba 30 procent účastníků vyjádřilo pro propojení vlastního těla s počítačem. Ostatně, pokud člověku nevadí dvouhodinová operace, tak se jinak s přítomností implantátu nespojují žádné špatné pocity. "Normálně nic nepříjemného necítím," potvrzuje Warwick. Samozřejmě, jen pokud zrovna neprobíhá experiment a on si sám nepříjemnou aktivitu nenaprogramuje. Přes svoji profesi má Warwick úplně běžné zájmy - jako čtení, plavání, procházky se ženou Irenou, která je Češka. Seznámili se v Praze, když Irena pracovala jako vedoucí knihovny v Ústavu fyziky plazmatu AV. V roce 1991 se vzali a od té doby spolu žijí v Británii, v Readingu. Irenu jeho experimenty neděsí a naopak se na nich podílí.
</TEXT>
</DOC>
<DOC>
<DOCID>LN-20020614080</DOCID>
<DOCNO>LN-20020614080</DOCNO>
<DATE>06/14/02</DATE>
<TITLE>
7. díl
</TITLE>
<TEXT>
Vyhledávejte správné odpovědi na otázky pomocí internetu a VYHRAJTE NOVÝ POČÍTAČ!
</TEXT>
<HEADING>
DNEŠNÍ SOUTĚŽNÍ OTÁZKA
</HEADING>
<TEXT>
Vaše kamarádka je rozmarná, a protože vidí, že jste ve vesmíru jako doma, obrátí se na vás s otázkou, která už jí dlouho vrtá hlavou. Co se stane, kdybyste si do vesmíru, do vesmírné rakety, vzali jojo a zkoušeli si s ním hrát. Slovní popis nestačí, chtěla by to vidět přímo na videu (staženém z internetu).
</TEXT>
<HEADING>
PRAVIDLA HRY:
</HEADING>
<TEXT>
Osmkrát za sebou se na tomto místě objeví soutěžní otázka. Odpověď naleznete na internetu. Řešení musí být správné a musí obsahovat postup, jakým jste k odpovědi dospěli. Nezapomeňte uvést své jméno, adresu a věk. Hlavní výhru, notebook s dotykovým ovládáním, získá ten, kdo od druhého do osmého kola správně zodpoví všechny otázky a zároveň od něj, jako od prvního v daném časovém limitu, obdržíme správnou odpověď na osmou otázku. V každém kole vylosujeme také další mimořádnou cenu!
Podrobná pravidla najdete na www.lidovky.cz
HLAVNÍ CENY:
1. cena: NOTEBOOK Fujitsu Siemens
2. cena: MOBILNÍ TELEFON Nokia
3. cena: BEZDRÁTOVÁ MYŠ
Dnešní mimořádná cena: Hra Zoo Tycoon + 2 trička
Výherce z minulého kola: Martin POSPÍŠIL z Opavy vyhrál 3x akční hru + 2 trička
Odpovědi posílejte na adresu soutez.online@lidovky.cz do středy 19. 6. 2002 do 12.00 (poledne)
Tuto rubriku můžete sledovat také v její internetové podobě na adrese: www.lidovky.cz/generace
</TEXT>
</DOC>
<DOC>
<DOCID>LN-20020614081</DOCID>
<DOCNO>LN-20020614081</DOCNO>
<DATE>06/14/02</DATE>
<TEXT>
tarnen h. ukrývat, maskovat e Hetzschrift (-, en) štvavý spis e Erkenntnis (-, se) poznatek r Verfassungsschützer (s, -) ústavní ochránce geschickt šikovně angeblich údajný e Gemeinschaftskunde (-,) společenská výchova entdecken h. objevit, odhalit sich verbergen (a, h. o) ukrývat se, schovávat se eindeutig jednoznačně r Bildschirm ((e)s, e) obrazovka plump nejapný r Anhänger (s, -) přívrženec, příznivec s Gedankengut (s, 0) myšlení r Schlag ((e)s, ä-e) úder, rána vorübergehend přechodně r Betreiber (s, -) provozovatel löschen vymazat überführen h. usvědčit rückläufig zpětný zurück/gehen (ging, i. gegangen) klesat erläutern h. objasnit e Aufsichtsbehörde (-, n) dozorčí úřad r Anschlag ((e)s, ä-e) atentát, útok fremdenfeindlich nepřátelský vůči cizincům
</TEXT>
</DOC>
<DOC>
<DOCID>LN-20020614082</DOCID>
<DOCNO>LN-20020614082</DOCNO>
<DATE>06/14/02</DATE>
<TEXT>
r Schummler (s, -) podvodník, švindlíř r Schummelzettel (s, -) tahák aus/dienen h. dosloužit, nebýt potřebný ab/lösen h. vystřídat an/stehen (stand an, i. angestanden) příslušet, patřit r Rat ((e)s, - schläge) rada mogeln h. podvádět, švindlovat r Pfuscher (s, -) břídil, fušér hervorragend výborně, úžasně liefern h. dodat eigens schválně, úmyslně r Spickzettel (s, -) tahák ab/fragen h. zjistit, dozvědět se r Gebrauch (s, 0) použití anstelle místo ein/speichern h. uložit e Handy - Freisprechanlage (-, n) hands-free aufwändig nákladný gängig běžný hautfarben tělové barvy r Kopfhörer (s, -) sluchátko r Hals (es, ä-e) krk e Stimmbänder hlasivky r Rollkragen (s, -) rolák verdecken h. zakrýt r Empfänger (s, -) příjemce kaschieren h. tajit, ukrývat e Wissenslücke (-, n) mezera ve znalostech stopfen h. ucpat erwischen h. nachytat, načapat s Bildungsministerium (s, en) ministerstvo pro vzdělání gelassen klidně, lhostejně
</TEXT>
</DOC>
<DOC>
<DOCID>LN-20020614083</DOCID>
<DOCNO>LN-20020614083</DOCNO>
<DATE>06/14/02</DATE>
<TEXT>
r Ort (es, e n. ö-er) místo e Spaltung (-, en) rozdělení statt/finden (a, h. u) konat se r Ausmaß (es, e) rozměr, rozsah berühmt známý, proslulý s Abendland ((e)s, 0) Západ verwandeln h. proměnit s Sinnbild ((e)s, er) symbol friedlich mírový, pokojný s Nebeneinander (s, 0) pospolitost sanft jemně lächeln h. usmívat se e Nationalflagge (-, n) státní vlajka zusammen/setzen h. sestavit e Mauer (-, n) zeď verhindern h. zabránit gestalten h. uspořádat s Grundanliegen (s, -) základní idea, myšlenka stammen h. pocházet r Wettbewerb ((e)s, e) soutěž hochkarätig vážený, cenný e Jury (-, s) porota an/gehören h. náležet einstig někdejší, bývalý e Verbindung (-, en) spojení räumlich územně e Wanderausstellung (-, en) putovní výstava an/regen h. podněcovat e Bedrohung (-, en) hrozba r Gewinn ((e)s, e) prospěch, zisk e Wiese (-, n) louka
</TEXT>
</DOC>
<DOC>
<DOCID>LN-20020614084</DOCID>
<DOCNO>LN-20020614084</DOCNO>
<DATE>06/14/02</DATE>
<TITLE>
Někteří učitelé tvrdí, že za neúspěchy stojí extrémní nároky, jiní mluví o špatné morálce žáků
</TITLE>
<TEXT>
Neúspěšných maturantů v tomto roce zřejmě přibylo. Především ekonomické školy hlásí nárůst studentů, kteří si maturitu v příštím školním roce budou muset zopakovat. Více propadlíků se ale objevilo při letošních maturitách i na některých gymnáziích.
"Letošní rok je zlomový," řekl LN ředitel Obchodní akademie v Praze na Vinohradech Jan Jančík. Ze 129 maturantů této školy neuspělo letos u zkoušky dospělosti 18. Na druhou stranu 26 jich odmaturovalo s vyznamenáním, a z nich 8 dokonce se samými jedničkami. "Byl to prostě rok extrémů," konstatoval ředitel. Největším problémem pro maturanty byly odborné předměty. Podle Jančíka byla praktická zkouška příliš obtížná a příliš dlouhá. Rozsah učiva ekonomiky je prý zbytečně naddimenzovaný. "Nedělejme ze středních škol vysoké," varoval ředitel. Podle něj musí školy na letošní situaci nějak zareagovat.
</TEXT>
<HEADING>
Angličtináři zvedají laťku
</HEADING>
<TEXT>
Také zástupkyně ředitele pražského Gymnázia Nad Pražačkou Stanislava Boschková vidí problém v příliš vysokých nárocích. Na této škole letos neuspělo u maturity 14 studentů ze 112, z toho osm nezvládlo angličtinu. "Máme velmi dobré angličtináře, jenže na základních školách je kvalita výuky cizích jazyků mnohdy dost pochybná. V našich lavicích se pak sejdou žáci, kteří už od druhé či třetí třídy chodí do speciálních kroužků angličtiny, nebo dokonce strávili rok na střední škole v cizině, s dětmi odkázanými pouze na školní hodiny," říká Boschková a pokračuje: "nadstandardně připravených dětí, třeba i se zahraničními zkušenostmi, rok od roku přibývá a angličtináři podle nich zvedají laťku všem." K tomu je třeba dodat, že učební plány si tvoří jednotlivé školy samy. Vycházet ale musejí z celostátních standardů středoškolského vzdělávání, které určují ve všeobecných i odborných předmětech klíčové dovednosti, jež musí student zvládnout. Ředitel Střediska vzdělávací politiky Univerzity Karlovy a poradce ministra školství Jan Koucký si ale nemyslí, že by požadavky na maturanty byly vysoké. Naopak, míní, že náročnost klesá.
</TEXT>
<HEADING>
Mají na to?
</HEADING>
<TEXT>
Někteří kantoři hovoří bez obalu o nezodpovědném přístupu studentů, poklesu studijní morálky a zájmu o studium vůbec. "Mozek je sval a musí se trénovat," vzkazuje všem maturantům například ředitel Gymnázia Horní Počernice Jan Podešva. Ředitelka Obchodní akademie v Dušní ulici v Praze Jana Mayerová mluví doslova o špatně nastavených prioritách. "Místo učení tráví studenti víkendy, odpoledne a někdy i noci na brigádách. Každý má mobil, a když mu rodiče odmítnou platit několikatisícové hovorné, tak hodí učení za hlavu a jde si vydělávat třeba i přes noc jako barman." I na této škole přibylo propadlíků - ze 130 si maturitu zopakuje 16 žáků. Ti, kdo propadají jen z jednoho předmětu, si mohou zkoušku doplnit v září, kdo neuspějí ve více předmětech, dostanou další šanci až zase za rok.
</TEXT>
<HEADING>
Celková čísla nejsou k dispozici
</HEADING>
<TEXT>
Zakopaný pes ale může být i jinde. Nabídka středoškolských studijních míst během posledního desetiletí výrazně stoupla a otázka je, jestli všichni studenti na maturitní obor v současné podobě mají. Pro srovnání: Na konci osmdesátých let nastupovalo 60 procent absolventů základních škol do učebních oborů a jen 40 do oborů studijních. V současnosti je poměr obrácený a spolu se všemi nástavbami dosáhne na maturitu dokonce přes sedmdesát procent mladých lidí. "Pokud některá škola nabere žáky jen proto, že ,honí' dotace na žáka, nemohou maturity skončit jinak než větším podílem neúspěchů," domnívá se ředitel píseckého gymnázia Petr Pícha. V jeho škole u letošních maturit ze dvou tříd neuspěl pouze jeden student. Jinými slovy to samé sdělil LN i liberecký vrchní školní inspektor Jiří Vorlíček: "Na střední školy se dostávají žáci, kteří tam nemají co dělat. Vzhledem ke slábnoucí populaci ubývá dětí a školy berou všechno. Je to zkrátka boj o žáka." Jan Koucký považuje naopak větší otevřenost studijních oborů za pozitivní jev. Mírný nárůst podílu neúspěšných maturantů není podle něho žádnou tragédií. Teorii boje o žáka a špatného výběru studentů striktně odmítá například ředitelka obchodní akademie Jana Mayerová: "My si uchazeče pečlivě vybíráme - průměr známek budoucích studentů, které jsme na jaře přijali, je 1,38." Přesto i na její škole letos propadlíků přibylo. V Česku navíc není problém maturitních výsledků zřejmě považován za příliš důležitý. Nesleduje je totiž žádná instituce. Ani Ústav pro informace ve vzdělávání, pod nějž patří Centrum pro reformu maturitní zkoušky, ani školní inspekce. Nejsme ale sami, těžko se podobné informace získávají ve většině evropských zemí. Jiná situace je například ve Francii. V této zemi maturuje přibližně 65 procent populačního ročníku a ve vzdělávací příloze Le Mondu vychází jednou ročně rozsáhlá příloha s podrobným přehledem. V něm se každý dočte, kolik studentů, ve kterých předmětech a z kterých škol uspělo a jak, a kolik jich neuspělo. Mimochodem ve Francii a v Belgii je propadávání ve školách snad nejvyšší v Evropě.
Podíly propadlých na některých školách
Škola počet počet maturantů propadlých
Obchodní akademie Vinohradská, Praha 129 18
Obchodní akademie Dušní, Praha 130 16
Obchodní akademie Ostrava 97 3 ( +10*)
Gymnázium Nad Pražačkou, Praha 112 14
Gymnázium Dobříš 60 4
Gymnázium Mikulášské n., Plzeň 62 6
SPŠ elektrotechnická Ostrava 106 17
* Propadli jen 3, ale 10 nepřipuštěno k maturitě
</TEXT>
</DOC>
<DOC>
<DOCID>LN-20020614085</DOCID>
<DOCNO>LN-20020614085</DOCNO>
<DATE>06/14/02</DATE>
<TITLE>
Napovídání je staré jako škola sama. Jeho formy se však vyvíjejí. Potvrzuje to třináctiletá školačka z Prahy. Pro Akademii popsala pár triků, které se dnes při napovídání používají.
</TITLE>
<TEXT>
Ve škole po nás chtějí, abychom znali množství informací a čísel. Člověk se je třeba i naučí, ale když potom učitel odloží plánovaný test na později, může se stát, že je zase zapomene. Lepší než memorování je psaní taháků. Někdy se lze taky spolehnout na ostatní. To se ale musí zorganizovat, jinak by se na ostatní spoléhali všichni. Taky by se mohlo stát, že by si všichni napsali tahák ke stejnému tématu, což je zbytečné. Mé spolužačky například vymyslely autotahák. Jde o walkman, ve kterém je zasunutá kazeta s pomalu namluveným textem. Jeden kamarád toho hned využil. Dal si sluchátka do uší, nasadil si čepici, kterou normálně nosí, takže to nebylo nápadné. Kolem krku si omotal šátek, aby nebylo vidět drátky vedoucí od sluchátek, a přístroj upevnil pod mikinu. Paní učitelka si ničeho nevšimla. Autotahák má ale jednu nevýhodu: nemůžete si ho při písemce ani při zkoušení přehrávat nazpět. Při napovídání se dá využít také morseovka. Všichni moji spolužáci ji znají. Když někdo potřebuje naléhavou pomoc, vyklepá špičkou boty do podlahy SOS, číslo otázky a N - to znamená nevím. Kamarád či kamarádky pak odpoví P (přijímám), čtrnáct, B (to je kód nabídky)." Já sama znám ještě jeden napovídací trik. Dovedu hýbat ušima. Jestliže se mě nějaký kamarád během písemky na něco zeptá třeba prstovou abecedou, odpovím mu pohyby uší. Jedno zdvihnutí uší je tečka, dvě rychle za sebou čárka, tři zdvihy znamenají konec slova a pět konec zprávy. Je to praktické. Učitelka může stát u vás, a ničeho si nevšimne."
</TEXT>
</DOC>
<DOC>
<DOCID>LN-20020614086</DOCID>
<DOCNO>LN-20020614086</DOCNO>
<DATE>06/14/02</DATE>
<GEOGRAPHY>BRUSEL</GEOGRAPHY>
<TEXT>
Valonský ministr školství chce zakázat reklamu postavenou na nudící se třídě. Polospící žáci v ní zahánějí nudu mačkáním tlačítek mobilů a posíláním esemesek samozřejmě firmě Coca-Cola. "Zaprvé," hřímal nedávno valonský ministr Pier Hazette, "je ve škole používání mobilů přísně zakázáno, takže se tady propaguje porušování předpisů. Za druhé se v televizním spotu naznačuje, že ve škole je nuda, což špiní pověst valonského vzdělávacího systému. Za třetí je reklama urážkou belgických kantorů, protože v jejím závěru se žactvo bez dovolení odklátí a nechá nešťastného učitele před tabulí o samotě." Marně mluvčí Coca-Coly vysvětloval, že jde o nadsázku. Hazette se nesměje. Neodradilo ho ani zjištění, že se bude muset obrátit na audiovizuální radu nebo na etickou porotu pro reklamy. Hodlá se bít, pod praporem "ochrany veřejných zájmů", až do vítězného konce.
</TEXT>
</DOC>
<DOC>
<DOCID>LN-20020614087</DOCID>
<DOCNO>LN-20020614087</DOCNO>
<DATE>06/14/02</DATE>
<TITLE>
Pilulky na čtení. Správná výživa může pomoci při problémech s učením. Vyplývá to ze studie britských vědců. Podle nich mohou některé extrakty z rostlin a ryb výrazně zlepšit pozornost a soustředěnost dětí. Po tříměsíčním podávání udělali údajně žáci, kteří měli předtím problémy se čtením, pokrok o plné čtyři roky. Výzkum vycházel z předpokladu, že některé problémy s učením mohou mít původ v nedostatku mastných kyselin.
</TITLE>
<TEXT>
Černá listina. Seznam nezvladatelných žáků sestavila Unie učitelek v Anglii. Nejmladší jmenované dítě je teprve šestiletý chlapec, který odpálil ve třídě deodorant sprej.
</TEXT>
</DOC>
<DOC>
<DOCID>LN-20020614088</DOCID>
<DOCNO>LN-20020614088</DOCNO>
<DATE>06/14/02</DATE>
<TITLE>
Oceněný učitel Libor Sládek, nedávno ohrožený výpovědí, vyburcoval média, aniž si stěžoval, že se mu děje křivda
</TITLE>
<TEXT>
Učitel, o němž se v poslední době nejvíce mluví, se jmenuje Libor Sládek. Důvodem jeho věhlasu je skutečnost, že tento nositel titulu nejoblíbenějšího učitele "Zlatý Amos" dostal z gymnázia v Praze 13 výpověď. Sám přitom se vzácným nadhledem připouští, že právem. "Prostě nemám pedagogickou aprobaci na hudební výchovu, kterou učím, i když si myslím, že to dělám dobře," vysvětluje. Přitom ale studoval déle než mnozí jiní.
LN: Vy jste původně stavební inženýr. Jak jste se dostal k učení?
Nejspíš to mám v genech, protože maminka i tatínek učili, maminka celý život. Jak už to ale v takových případech bývá, mě od studia učitelství odrazovali, přestože jsem od mládí dost pracoval s dětmi. Stavební fakultu jsem si vybral víceméně vylučovací metodou. Dodělal jsem ji, a pak jsem dokonce tři roky pracoval v projektovém ústavu. Přitom jsem si ale udělal takzvané pedagogické minimum. Bez problému bych tedy mohl učit odborné předměty například na průmyslovkách. Naskytla se mi ale možnost učit na gymnáziu, které jsem sám absolvoval. Deskriptivu a takzvané ZOP neboli základy odborné přípravy. Vzal jsem to, i když doma mi říkali, že jsem zešílel.
LN: Dneska už studenti asi ani nevědí, co byly základy odborné přípravy. Přibližte jim to.
To byl takový pokus připravit gymnazisty pro praxi. Těm, kdo se nedostanou na vysokou školu, by se to mohlo hodit. Ale to by musela fungovat větší možnost volby. Ve skutečnosti se nabízely většinou jen předměty jako strojírenství, stavebnictví, technická chemie, někdy ekonomika a jen výjimečně cosi jako kulturně společenská činnost. Ze ZOP se maturovalo a spoustu studentů, kteří neměli k přidělené odbornosti vztah, to frustrovalo. Často jim špatná známka ze ZOP taky kazila průměr známek, a ztěžovala tak přijetí na vysokou školu. Po roce 1989 jsem se sám o zrušení ZOP zasazoval.
LN: Tím jste si ovšem tak trochu podřezával větev, na níž jste se svou aprobací seděl.
Jistě, přitom jsem chtěl učit dál. Ve skutečnosti jsem učil taky matematiku a začal jsem učit i hudební výchovu, která se na gymnázia vrátila. Jako povinně volitelný předmět.
</TEXT>
<HEADING>
LN: Jak se stavař dostane k hudební výchově?
</HEADING>
<TEXT>
Hudební výchova mě hodně zajímala a dost jsem se hudbě věnoval. Absolvoval jsem hru na klavír na tehdejší lidové škole umění, věnoval jsem se i sborovému zpěvu. Na hudební výchovu jsem ovšem neměl předepsanou aprobaci.
</TEXT>
<HEADING>
LN: A měl jste ji na matematiku?
</HEADING>
<TEXT>
Začátkem 90. let jsem se kvůli ní přihlásil na rozšiřující studium matematiky na matematickofyzikální fakultě. Mám za sebou ale necelé dva roky. Vlastně mi chybělo málo, abych to dodělal, ale měl jsem pocit, že mi to pro výuku matematiky nepřináší vůbec nic. Nikdo s námi nekonzultoval, jen nám doporučili literaturu a dělaly se rovnou zkoušky. Taky je pravda, že jsem se v té době už věnoval hlavně hudební výchově.
LN: Na hudební výchovu jste ale taky potřeboval zvláštní vysokoškolskou aprobaci, že?
Jistě. A taky jsem se snažil ji získat. Už proto, že na dalším gymnáziu, kam jsem ještě s několika kolegy přešel, jsem se chtěl věnovat právě hudební výchově. Založil jsem tam také studentský pěvecký sbor. Učil jsem i deskriptivu, na kterou aprobaci mám. Ale pokud jde o tu aprobaci na hudební výchovu: Kdykoliv jsem se na pražské pedagogické fakultě informoval, rozšiřující studium hudební výchovy tu neotevírali. Zkoušel jsem to opakovaně. Přiznávám ovšem, že jsem se neměl omezovat jen na Prahu. Mohl jsem to zkoušet i na pedagogických fakultách v jiných městech, což jsem neudělal. Místo toho jsem absolvoval dvouletý sbormistrovský kurs pořádaný Unií českých pěveckých sborů. Měl jsem možnost učit se tam od špičkových sbormistrů i pedagogů.
LN: Mohl sbormistrovský kurs nahradit rozšiřující studium hudební výchovy?
Nikoliv. A před půldruhým rokem po návštěvě České školní inspekce ve škole mne ředitel písemně vyzval, abych zahájil rozšiřující studium. Podal jsem přihlášku na dva obory Pedagogické fakulty UK. Na rozšiřující studium hudební výchovy a na sbormistrovství chrámové hudby. Otevřeli jen to druhé. Začal jsem studovat sbormistrovství. Připouštím, že didaktika a pedagogika tam zřejmě nebude, nebo jen v malé míře.
</TEXT>
<HEADING>
LN: Budete muset ze školy odejít?
</HEADING>
<TEXT>
I když mám nabídky na místo v jiných školách, rád bych zůstal na gymnáziu, kde jsem, protože je tam sbor, který jsem vybudoval a který je úspěšný. Doufám, že to nakonec bude možné.
LN: Taky jsou tam studenti, kteří vás mají zřejmě rádi, když vás navrhli na titul Zlatého Amose. Co si o takových akcích, jako je vyhlašování nejoblíbenějšího učitele, myslíte? Jsou k něčemu dobré?
Jestli se tím mají zviditelnit kantoři, tak je to dobré. Protože řeči politiků o tom, že učitelé jsou potřební, nám bez činů moc nepomáhají.
LN: Mluvíte jistě o platech. Můžu se zeptat kolik, vyděláváte?
Plat mám 13 630 korun plus osobní hodnocení, občas mám odměnu.
</TEXT>
<HEADING>
LN: Máte rodinu?
</HEADING>
<TEXT>
Ano, dvě děti, a jestli chcete vědět, jak vyjdeme, tak musím říct, že naštěstí máme kde bydlet a žena pracuje. Malý plat mě pálil nejvíc, když byly děti malé a já pracoval sám.
LN: V profesi stavebního inženýra byste na tom byl po materiální stránce nejspíš lépe. Nelitujete, že jste odešel? Vždyť obvyklý je spíš opačný postup. Lidi vystudují pedagogiku, a pak jdou do jiného zaměstnání za vyšším platem.
Nelituji, dělám to, co mne opravdu baví, a domnívám se, že na mé práci a na mých studentech je to vidět. Nelíbí se mi ovšem, že platy ve školství, jako by s tím uspokojením z práce počítaly. Nedávno mi někdo řekl, že si k tomu platu musím právě to uspokojení přičíst. Pravděpodobně se s tím skutečně počítá, což není fér. A hlavně, hranice únosnosti je přesně vypočítaná. Všichni totiž vědí, že kdyby měli učitelé, dejme tomu, šest tisíc měsíčně, neudrželo by je ve škole nic. Tak se jim dává tolik, ale jen tolik, aby to ten jejich entuziasmus ještě stačil dorovnat. Aby je plat slušně uživil, museli by mít dvojnásobek.
LN: Vy máte ve skutečnosti jak vysokou školu, tak doplňující pedagogické i hudební studium. Nemyslíte, že to je dost?
Nejsem si jist, jestli by mi další rozšiřující studium něco dalo. Ale vyloučit to nemohu.
LN: Učíte na osmiletém gymnáziu, tedy na škole, kam přicházejí děti už v jedenácti dvanácti letech. Není to skutečně moc brzy oddělovat takhle část populace?
Možná je to opravdu dost brzy. Rozhodně to neprospívá základním školám, odkud ty nadanější děti odcházejí. Na druhou stranu čtyři roky se mi zdají na práci se studenty skoro málo. Optimální by byla možná šestiletá gymnázia. Ale právě ta se ruší.
LN: Myslíte, že by se měla zavést standardizovaná celostátní maturitní zkouška?
Faktem je, že pokud garantuje maturitní zkoušku jen škola sama, úroveň na jednotlivých školách může být diametrálně odlišná a výpovědní hodnota známek minimální. Já bych pro standardizovanou maturitu byl.
LN: Někteří učitelé říkají, že učit děti je nevděčná práce. Pociťujete to také tak?
Ne. Já, se do školy skoro každý den těším.
</TEXT>
</DOC>
<DOC>
<DOCID>LN-20020614089</DOCID>
<DOCNO>LN-20020614089</DOCNO>
<DATE>06/14/02</DATE>
<TITLE>
Nizozemská umělkyně a bývalá krotitelka hadů vystavuje svá experimentální díla v pražské galerii Display.
</TITLE>
<TEXT>
Na trávníku u oploceného fotbalového hřiště postává skupinka studentů. Pošťuchují se, flirtují, někteří pokuřují. Dějištěm tohoto výjevu je pozemek střední školy v Purmerendu, typicky holandské vesnici poblíž Amsterodamu, ale na stejně unuděnou mládež narazíme kdekoliv na světě. Někoho možná zarazí etnicky různorodé složení skupinky, jsou to totiž přistěhovalci, kteří do Purmerendu přijeli teprve před dvěma týdny, aby se zde naučili základům nizozemštiny. To, co na první pohled působí jako sociologický dokument, je jím ovšem jen zčásti. Autorkou projektu "Grass plot shoot Purmerend" je Saskia Janssenová, ale výraznou měrou se na něm podílel také její partner George Korsmit. Oba nizozemští umělci v posledních letech realizovali několik společných děl, která jsou si obsahově i formálně velmi blízká. Videoprojekci často doprovázejí statické záběry průběhu akce, jež se střídají v několikasekundových intervalech. Nejinak je tomu i v tomto případě. Kromě už popsaných banálních činností se na plotě v pozadí odehrává cosi velmi podivného: studenti jako by se vznášeli, někteří z nich i několik metrů nad zemí. Teprve při podrobnějším zkoumání si všimneme stupínků připevněných na pletivo plotu, rekvizit, jaké s oblibou používají cirkusoví umělci. Má to své opodstatnění, dříve než se Saskia rozhodla pro studium umění, procestovala Evropu jako krotitelka hadů. Ale uzavřená komunita "světských" ji mezi sebe nikdy zcela nepřijala, proto se Saskia rozloučila s kočovným životem a přihlásila se na Královskou akademii výtvarných umění v Haagu. Její dílo se už od samého počátku vzpírá zavedeným kategoriím. Nizozemská umělkyně kombinuje fotografické portréty s hraným dokumentem, performancí i se sochou, přičemž předmětem jejího zájmu jsou vždy lidé. Přesvědčuje své přátele, studenty i náhodné kolemjdoucí, aby si zahráli v jejích dramatech. Roli režisérky však Saskia Janssenová důrazně odmítá, nechce vést monolog, ale dialog. O tom všem je možné se přesvědčit do 23. června v pražské galerii Display.
</TEXT>
</DOC>
<DOC>
<DOCID>LN-20020614090</DOCID>
<DOCNO>LN-20020614090</DOCNO>
<DATE>06/14/02</DATE>
<TITLE>
Jiří Suchý dostal k 30. červnu výpověď. Divadlo Semafor k tomuto termínu jako příspěvková organizace pražského magistrátu skončí v rámci transformace pražských scén. Semafor však na mapě divadelní Prahy zůstane a bude působit jako společnost s ručením omezeným.
</TITLE>
<GEOGRAPHY>PRAHA</GEOGRAPHY>
<TEXT>
"Od 1. července se změním v jednatele společnosti a jinak zůstane vše při starém. Pořád budu psát, hrát a starat se, aby lidé kolem mě měli co dělat," řekl Jiří Suchý novinářům. Magistrát divadlu garantuje na první čtyři roky stejný finanční příspěvek, jaký dostával dosud.
</TEXT>
<HEADING>
Od Ježka ke Šlitrovi
</HEADING>
<TEXT>
Poslední premiérou sezony Divadla Semafor je muzikálová koláž Život je jen náhoda v obnošené vestě, která připomíná jednak atmosféru Osvobozeného divadla, jednak první, dosud nezapomenutou etapu Semaforu, v níž ještě autorská dvojice Suchý + Šlitr byla kompletní. "Ta dvě divadla dala našemu národu písničky, bez nichž by těžkosti života byly o něco těžší," připomněl Jiří Suchý v dedikaci před premiérou. Pásmo věnované Jaroslavu Ježkovi a Jiřímu Šlitrovi (ale také skvělým textařům Voskovcovi a Werichovi) režíroval Radek Balaš, který semaforskou atmosféru vystihl už v úspěšné inscenaci Špatně placená procházka v Klicperově divadle v Hradci Králové. Libreto napsal Jiří Suchý a ústřední semaforské dvojici Molavcová - Suchý se v hudebním nastudování Jana Hanzlíka jako rovnocenný partner jeví pro někoho možná překvapivě obsazený Jiří Štědroň. Jeho salonní hlas, ležérní projev a zjev korespondují zejména s érou Osvobozeného, ale i s někdejšími semaforskými hity. Mezi inscenacemi, které s končící sezonou repertoár opustí, bude Tajemství Brunhildiny ponožky, muzikál Pré a představení Zuzany Stirské nazvané Zuzana se vrací. "U první jsme se nestrefili do vkusu publika, ale i tak měla 30 repríz. Pré uvedeme koncem příští sezony v původní verzi, od níž se před premiérou odklonilo," uvedl Jiří Suchý. Příští sezonu zahájí Semafor v září mimopražskými zájezdy. V říjnu uvede čtyři premiérové večery s názvem Koncert s. r. o., na nichž zazní slavné operní a operetní melodie se skladatelem Vladimírem Franzem u piana v podání členů souboru, přičemž nemá jít o parodii. Další novinkou bude inscenace Dvanáct písniček a dvě divadla určená školám, která připomene vedle Semaforu i historii Osvobozeného divadla. Konferenciérkou bude Pavlína Filipovská, jejíž otec hrál na obou těchto scénách. Pro členy Jonáš klubu se chystají tematické večery: první ze Suchého korespondence se Šlitrem, Horníčkem, Voskovcem, Werichem a dalšími, druhý připravuje Jiří Suchý s Přemyslem Rutem. Větší premiérou bude muzikál Sukně smutnou jehlou spíchnutá. Začne se zkoušet po Novém roce a v repertoáru se bude objevovat, když Jitka Molavcová bude "o patro výš" vystupovat na jevišti karlínského divadla. Hlavní ženská role má být proto obsazena konkursem.
Poslední premiérou sezony Divadla Semafor je muzikálová koláž Život je jen náhoda v obnošené vestě, která připomíná jednak atmosféru Osvobozeného divadla, jednak první, dosud nezapomenutou etapu Semaforu, v níž ještě autorská dvojice Suchý + Šlitr byla kompletní. "Ta dvě divadla dala našemu národu písničky, bez nichž by těžkosti života byly o něco těžší," připomněl Jiří Suchý v dedikaci před premiérou. Pásmo věnované Jaroslavu Ježkovi a Jiřímu Šlitrovi (ale také skvělým textařům Voskovcovi a Werichovi) režíroval Radek Balaš, který semaforskou atmosféru vystihl už v úspěšné inscenaci Špatně placená procházka v Klicperově divadle v Hradci Králové. Libreto napsal Jiří Suchý a ústřední semaforské dvojici Molavcová - Suchý se v hudebním nastudování Jana Hanzlíka jako rovnocenný partner jeví pro někoho možná překvapivě obsazený Jiří Štědroň. Jeho salonní hlas, ležérní projev a zjev korespondují zejména s érou Osvobozeného, ale i s někdejšími semaforskými hity. Mezi inscenacemi, které s končící sezonou repertoár opustí, bude Tajemství Brunhildiny ponožky, muzikál Pré a představení Zuzany Stirské nazvané Zuzana se vrací. "U první jsme se nestrefili do vkusu publika, ale i tak měla 30 repríz. Pré uvedeme koncem příští sezony v původní verzi, od níž se před premiérou odklonilo," uvedl Jiří Suchý. Příští sezonu zahájí Semafor v září mimopražskými zájezdy. V říjnu uvede čtyři premiérové večery s názvem Koncert s. r. o., na nichž zazní slavné operní a operetní melodie se skladatelem Vladimírem Franzem u piana v podání členů souboru, přičemž nemá jít o parodii. Další novinkou bude inscenace Dvanáct písniček a dvě divadla určená školám, která připomene vedle Semaforu i historii Osvobozeného divadla. Konferenciérkou bude Pavlína Filipovská, jejíž otec hrál na obou těchto scénách. Pro členy Jonáš klubu se chystají tematické večery: první ze Suchého korespondence se Šlitrem, Horníčkem, Voskovcem, Werichem a dalšími, druhý připravuje Jiří Suchý s Přemyslem Rutem. Větší premiérou bude muzikál Sukně smutnou jehlou spíchnutá. Začne se zkoušet po Novém roce a v repertoáru se bude objevovat, když Jitka Molavcová bude "o patro výš" vystupovat na jevišti karlínského divadla. Hlavní ženská role má být proto obsazena konkursem.
</TEXT>
</DOC>
<DOC>
<DOCID>LN-20020614091</DOCID>
<DOCNO>LN-20020614091</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Činohra Národního divadla uvede 18. a 20. června premiéru třídílné Aischylovy tragédie Oresteia v novém překladu. S téměř celým souborem ji nastudoval režisér Ivan Rajmont a inscenace je posledním projektem pětileté éry šéfa činohry Josefa Kovalčuka. Pod novým překladem, který vznikal dva roky, jsou podepsáni klasický filolog Matyáš Havrda a básník Petr Borkovec. "Literárně-historické bádání, které práci předcházelo, bylo pro nás velkým dobrodružstvím," říká Havrda a připomíná, že nový překlad je v pořadí sedmý, první se objevil v 80. letech 19. století. Oba autoři také využili nejnovější poznatky a vzali v úvahu diskusi, která od konce války probíhá v anglosaských zemích. Překlad v původním rozsahu vyjde v programu k inscenaci. Podle Ivana Rajmonta by se celé tři díly hrály skoro sedm hodin a bylo tudíž nutné krátit. "Mně by taková délka vůbec nevadila, ale český divák na ni není připravený. I přes velké škrty jsme se snažili zachovat strukturu jednotlivých tragédií a nakonec jsme se vešli do čtyř hodin. Domnívám se, že výsledný tvar odpovídá dnešním potřebám a pokud se podaří udržet pozornost publika, je to legitimní," řekl Rajmont. Dramaturgyně Johana Kudláčkové přirovnala Oresteiu k tragédii odplaty. "Je to dílo opět velmi aktuální, neboť dnešní svět zbarbarštěl," připomněla. Překladatel Havrda považuje za klíčové téma těchto tragédií hledání spravedlnosti ve společenské diskusi, které je postaveno proti slepé pomstě. Autorem výpravy je Martin Černý, hudbu složil Martin Dohnal a v hlavních rolích se představí Taťjana Medvecká, Boris Rösner, Tomáš Petřík, Věra Galatíková, Sabina Králová, Jiří Štěpnička a další. Ve sboru starců se objeví i významní senioři divadla jako Radovan Lukavský či Miroslav Doležal. Oresteia se včetně premiér do konce sezony hraje pětkrát a podle Kovalčuka zůstane na repertoáru i za nového šéfa.
</TEXT>
</DOC>
<DOC>
<DOCID>LN-20020614092</DOCID>
<DOCNO>LN-20020614092</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Kamil Střihavka, Bára Basiková, Dan Bárta či Bohouš Josef se po pěti letech opět sejdou na jednom pódiu. Doprovodí je padesátičlenný orchestr za řízení Oty Balage. Jediný koncert připomene interpretům a publiku muzikál Jesus Christ Superstare - nejúspěšnější českou produkci, jejíchž 1288 repríz vidělo přes 850 tisíc diváků. Vystoupení by se mělo uskutečnit 30. října v pražské sportovní hale (T-mobile Arena). "Původním záměrem byla sice koncertní šňůra, ale to by bylo drahé," vysvětlil producent Stanislav Aubrecht. "Neváhala jsem ani vteřinu," reagovala Bára Basiková na otázku, kolik času jí zabralo rozhodování. "Ježíš byl něco mimořádného a žádná z produkcí, v nichž jsem od té doby účinkovala, se mu nevyrovná." Stejné nadšení prý projevili i ostatní protagonisté. Na scéně, kterou ve spolupráci s režisérem Zdeňkem Suchým vytvořil Šimon Caban, vystoupí i hosté skupiny Monkey Business, Support Lesbians či Stratosféra. "Přednesou písničky z muzikálu po svém - v anglické a české verzi," řekl Suchý. Scéna podle něj nebude kopírovat jevištní podobu představení, měla by na něj jen upomínat. Vstupenky v ceně od 590 korun budou v prodeji příští pondělí.
</TEXT>
</DOC>
<DOC>
<DOCID>LN-20020614093</DOCID>
<DOCNO>LN-20020614093</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Sanfranciští Pleasure Forever významní zástupci americké postpunkové scény - vystoupí dnes od 21 hodin v pražském rockovém klubu Vagon. Patří mezi kapely, které se nebály oprášit zapadlé kytarové riffy a vylepšit je živelností a strhujícím nasazením. Charismatický hlas a hra na piano Andrewa Rothbarda ve spojení s neklidnou kytarou Joshua Hughese a ďábelskými bicími Dave Clifforda vytvářejí z Pleasure Forever jedinečný originál.
</TEXT>
</DOC>
<DOC>
<DOCID>LN-20020614094</DOCID>
<DOCNO>LN-20020614094</DOCNO>
<DATE>06/14/02</DATE>
<TITLE>
Basketbalisté Lakers jsou znovu mistry
</TITLE>
<TEXT>
NEW YORK - Hattrick je dokonán. Basketbalisté Los Angeles Lakers vyhráli potřetí za sebou titul v NBA a obhájili pozici mistrů světa, jak zámořská liga vcelku po právu svého vítěze nazývá. Lakers ovládli i čtvrtý zápas finále proti New Jersey v poměru 113:107 a sérii vyhráli hladce 4:0. Soupeř totiž ani na jediný zápas nedokázal najít protizbraň proti nejdominantnějšímu basketbalistovi současnosti Shaquillemu O'Nealovi a jeho hvězdnému sekundantovi Kobe Bryantovi. Třicetiletý O'Neal (216 cm, 143 kg) nastřílel v posledním zápase 34 bodů a napodobil legendárního Michaela Jordana, když dostal potřetí v řadě cenu pro nejužitečnějšího hráče finálové série. To nikdo kromě těchto dvou hvězd nedokázal. "Je to velikán," složil O'Nealovi poklonu kouč New Jersey Byron Scott. "Se soupeřem si hrál jak s malými dětmi. Naprosto dominoval," dodalo křídlo Lakers Robert Horry. Obr z Los Angeles pak poděkoval spoluhráčům, že v něj měli dost důvěry a stále ho na hřišti přihrávkami hledali. "Slíbil jsem jim, že jestli se do finále dostaneme, nenechám nás prohrát," pravil O'Neal, jenž měl v sérii průměr 36 bodů na utkání. Svůj zápis do historie přidal i trenér Los Angeles Phil Jackson. S Jordanovými Chicago Bulls vyhrál šest titulů, v kalifornském klubu tři. S devíti prsteny pro vítěze NBA tak vyrovnal historicky nejúspěšnějšího kouče NBA Reda Auerbacha. Vyhrát tři tituly za sebou se v NBA podařilo dosud jen pětkrát, na dynastii Bostonu Celtics však Lakers ještě nemají. Ta v 60. letech panovala NBA osm let v řadě. Ač Lakers dokráčeli k titulu na palubovce soupeře, sledovalo před halou v Los Angeles zápas 18 tisíc fanoušků. Nad hlavami jim kroužily policejní vrtulníky, oslavy se ale nezvrhly jako před dvěma lety. Byli zatčeni pouze dva fandové za vytloukání oken sousedních budov.
</TEXT>
</DOC>
<DOC>
<DOCID>LN-20020614095</DOCID>
<DOCNO>LN-20020614095</DOCNO>
<DATE>06/14/02</DATE>
<TITLE>
Tomasson je zraněný. V dánském táboře panuje obava, zda bude pro sobotní osmifinálový zápas proti Anglii fit Jon Dahl Tomasson. Útočník Feyenoordu Rotterdam hraje na MS ve velké formě a dal už čtyři góly. V úterním duelu s Francií si však poranil tříslo a včerejší trénink musel vynechat.
</TITLE>
<TEXT>
Milutinovič skončil. Sedmapadesátiletý srbský trenér Bora Milutinovič včera skončil u čínské fotbalové reprezentace. Po prohře 0:3 v zápasu s Tureckem, který byl posledním vystoupením Číny na mistrovství světa, potvrdil své úmysly odejít. Až si údajně odpočine, s trénováním bude pokračovat.
Nelegální sázky. Ve vietnamské kavárně U Zidaneho se uzavíraly černé sázky. Vietnamská policie provedla včera zátah na sázkaře, kteří se scházeli v kavárně pojmenované po hvězdě francouzské fotbalové reprezentace Zinedinem Zidanem. Je stíháno 14 lidí, včetně majitelky kavárny, a hrozí jim vězení. Policie na černé sázky přišla ve chvíli, kdy vyšetřovala případ muže, který se oběsil, protože přišel při sázení o téměř čtyři tisíce dolarů.
Manželky se už chystají na MS. Ještě jedna výhra, a za anglickými fotbalisty přijedou manželky. Pokud v sobotu Anglie porazí Dánsko a postoupí do čtvrtfinále, přijedou je do Asie potěšit jejich přítelkyně a manželky. Na šampionát se prý chystají všechny, s výjimkou manželky největší hvězdy Davida Beckhama Victorie, která je těhotná.
FIFA očistila fotbalisty. Fotbalisté, kteří v první fázi MS dostali jen jednu žlutou kartu, nastoupí v osmifinále s čistým štítem. Mezinárodní federace FIFA jim žluté karty smaže, ale červené karty, nebo dvě žluté, znamenají automaticky stop minimálně na jeden zápas. Nejhůře jsou na tom Němci, kteří v osmifinálovém utkání s Paraguayí budou kvůli kartám postrádat tři hráče.
</TEXT>
</DOC>
<DOC>
<DOCID>LN-20020614096</DOCID>
<DOCNO>LN-20020614096</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
V letním parnu a v okleštěném složení včera přivítali slávističtí fotbalisté začátek přípravy na novou sezonu. V té by chtěli zahájit útok na nejvyšší pozice, které v uplynulém ročníku vyklidili. Na startu však týmu chyběli hráči, kteří by při plnění cílů měli nejvíce pomoci. Scházeli reprezentanti A-týmu i zlaté jedenadvacítky. "K týmu se připojí v příštích dnech," řekl trenér Miroslav Beránek, jenž mužstvo do 21 let k úspěchu na ME ve Švýcarsku dovedl. Na listině marodů navíc stále zůstává matador Pavel Kuka, zraněný ve vítězném pohárovém finále se Spartou. "Nechci nic uspěchat, zapojím se, až budu stoprocentně fit," uvedl Kuka. Podobným případem je obránce Sankovič, jehož tým už vypadl ze světového šampionátu, ale Slovinec musí nejprve dohnat tréninkové manko. Zato se o výstroj hlásili staronové tváře, hráči, jež Slavia stáhla z hostování v jiných klubech. Čeká se také, zda se k týmu připojí také internacionál Radek Bejbl z francouzského Lensu. "Jsme domluveni, nyní nás čeká jednání s klubem. Věřím, že je co nejdříve dotáhneme do úspěšného konce," poznamenal Beránek. Výrazným impulsem je pro Slavii nově schválený zákon o převodu státního majetku. Ten umožní každé tělovýchovné jednotě bezplatné získání sportoviště, které má v trvalém nájmu a užívání. Zákon se týká i areálu v Edenu, kde by Slavia chtěla vystavět nový klubový stadion. "Je to dobrá zpráva na začátek přípravy," pochvaloval si Beránek. Rozdá si tedy Slavia karty se Spartou v očekávaném boji o titul? "O tom nechci spekulovat, takhle nikdy netipuji. Máme za sebou teprve půlrok dlouhé cesty. Stále je co vylepšovat," dodal Beránek.
</TEXT>
</DOC>
<DOC>
<DOCID>LN-20020614097</DOCID>
<DOCNO>LN-20020614097</DOCNO>
<DATE>06/14/02</DATE>
<TITLE>
V německém Ratingenu se o víkendu utká výkvět světového desetiboje Sebevědomí a téměř neustálá chuť do závodění, proti tomu trápení se zdravotními neduhy a touha odložit závody aspoň o měsíc. Roman Šebrle a Tomáš Dvořák. Dva šampioni desetiboje včera odletěli do Německa na prestižní mítink v Ratingenu, ale každý v jiné situaci.
</TITLE>
<GEOGRAPHY>PRAHA</GEOGRAPHY>
<TEXT>
Dva týdny po ohromujícím výkonu 8800 bodů v rakouském Götzisu ze sebe hodlá Roman Šebrle vydat všechno. V Ratingenu si totiž na jeho skalp brousí zuby mnohem silnější konkurence v čele s olympijským vítězem Erkim Noolem. "A s Tomášem Dvořákem," upozorňuje Šebrle. Bude to jejich první desetibojařský souboj po loňském rozpadu tréninkové skupiny v Dukle. Takže prestižní záležitost? "Tak to neberu. Tomáše chci porážet na každých závodech, stejně jako Erkiho a ostatní, to jsem přece chtěl i dřív." Zběsilé závodní tempo této doby dřív vypadalo jako nemyslitelné, teď Šebrle jen krčí rameny. "Ještě loni jsem si po Götzisu neuměl představit, že bych šel další desetiboj třeba po třech nedělích. A teď jdu po dvou. Ale hlavně už se zase těším, což by dřív tak brzy po závodě taky nepřipadalo v úvahu," přemítá. Z halového šampiona a stříbrného borce ze Sydney vyzařuje síla, energie. "Dobře jsem posiloval, zjara dřel se čtvrtkaři ve skupině trenéra Kupky. Běhal jsem víc a kvalitně, to se projevuje," zmiňuje změnu kouče. Není si ale jistý, na jaký bodový zisk si teď troufne. "Kdyby to bylo o týden později, asi bych řekl víc, takhle fakt nevím." A kdyby se naskytla šance zaútočit vlastní světový rekord? "Pokud to půjde, tak se pokusím," řekl atlet, který si spočítal, kolik by v ideálních podmínkách mohl získat bodů. "Je to 9032," prozradil hodnotu, která by znamenala nový rekord. "Ale to je opravdu jen ideální představa." Rekord však prý není tolik důležitý. "Nejdůležitější je ME v Mnichově," nežene se bezhlavě kupředu.
</TEXT>
<HEADING>
Pouze kvůli limitu
</HEADING>
<TEXT>
Tomáš Dvořák má jiné starosti. Trojnásobný mistr světa vypadá utrápeně. Vynechal Götzis, při dvou extraligových kolech pak dosáhl výsledků, jaké by raději napsal černou křídou do komína. "Každý den jsem se probouzel s myšlenkami na Ratingen. Mám jet? Nemám? Ale vím, že musím, potřebuju limit pro mistrovství Evropy. Mít ho, asi bych se někde zašil a počkal bych až na Mnichov," medituje. Loni v prosinci zřejmě přechodil mononukleózu, kvůli astmatu je stálým návštěvníkem alergologie. "Od paní doktorky jsem dostal sprďana, že jsem kašlal na léky. Z toho možná byly moje problémy. Jenže byly zmatky v tom, jaké léky můžu a nemůžu, hodně se jich objevilo na seznamu zakázaných podpůrných prostředků," vysvětluje. "Ale všechny léky, co jsem měl loni zakázané, už zase můžu," říká s úlevou. Do Ratingenu, kde se postaví na start svého prvního letošního desetiboje, odjížděl bez myšlenek na vynikající výsledky. "Kdybych tam udělal 8400 bodů, bral bych to všemi deseti, byť to může znít slabošsky. Ale potřebuju limit," zopakuje a zmíní hranici 8050 bodů. "Podcenil jsem jednu stránku svých problémů, a ty mi to daly sežrat," shrne nešťastné období, kdy "kašlal na léky".
Poslední velké bitvy Dvořáka a Šebrleho
2002 HME, sedmiboj, Vídeň 1. Šebrle 6280
</TEXT>
</DOC>
<DOC>
<DOCID>LN-20020614098</DOCID>
<DOCNO>LN-20020614098</DOCNO>
<DATE>06/14/02</DATE>
<TITLE>
Mistrovství světa: Lídr skupiny C dosud nastřílel spolu s Německem nejvíc gólů
</TITLE>
<TEXT>
Bez zaváhání zatím kráčejí brazilští hráči mistrovstvím světa. Po vypadnutí několika a fotbalových gigantů se zdá, že právě oni mají největší šanci získat titul. Dobře ale tuší, kde je jejich slabina.
SUWON - Jedenáct gólů ve třech zápasech. Z toho pět v posledním utkání s nebezpečnou Kostarikou. Který brankář by se teď rád postavil mezi tyče, když proti němu vyběhnou Brazilci? Jihoamerický tým je na nejlepší cestě prorvat se po čtyřech letech znovu do finále. Ba co víc, získat pohár pro vítěze, pátý v historii. "Jsme zápas od zápasu silnější," řekl po poslední výhře nad Kostarikou 5:2 záložník Rivaldo. "Pokud budeme takhle hrát dál, není těžké představit si nás ve finále." Je to možné? Naději dává především drtivá ofenziva. Rivaldo sice zaslouží odsouzení a posměch za divadlo v prvním utkání s Turky (2:1), ale role dirigenta se zhostil na výbornou. A pak jsou tu dva hráči s podobným jménem, kterým se říká "Ronalds". Ten první, Ronaldo, zahnal stín mátohy, která za záhadných okolností protrpěla poslední zápas na šampionátu ve Francii, a pak se dlouho vzpamatovávala ze zranění. Pětadvacetiletý kanonýr se vrátil v plném lesku a skóroval v každém zápase skupiny. A to se ještě dnes rozhodne, zdali mu bude připsán i vlastní gól Kostaričana Marína. O tři roky méně je mladíkovi, který nastupuje se jmenovkou Ronaldinho. Útočník Paris SG se v reprezentaci stáhl do zálohy a přišel o své číslo deset, ale nijak mu to nevadí. Tolik gólů jako Brazílie dali v první fázi šampionátu jedině Němci. A jako jeden z mála favoritů neselhala. Na rozdíl od Francie a Argentiny. "Tři zápasy, tři výhry. Jsme v pohodě," citovala agentura Reuters Ronalda. "Ale musíme být sebevědomí kvůli tomu, co jsme dokázali, a ne proto, že se ostatním nevedlo," dodal kanonýr vzápětí.
</TEXT>
<HEADING>
Chyby napravíme, slíbil kouč
</HEADING>
<TEXT>
Scolari Iostatní hráči stejně jako kouč zůstávají na zemi. Dobře totiž vědí, že jestliže je výkladní skříní týmu ofenziva, obrana takové nadšení nevzbuzuje. V duelu s Kostarikou sice odpočívaly opory Roberto Carlos a Roque Júnior, ale ani to neomlouvá ospalost, s jakou zadáci pouštěli soupeře do šancí. "V naší hře jsou chvíle, kdy polevíme. V soubojích nejsme tak houževnatí, jak bychom měli," upozorňuje trenér Luis Felipe Scolari, jenž nespoléhá na to, že jeho mužstvo dá víc gólů, než jich inkasuje. Nedostatky přiznávají i sami hráči. "Útok byl excelentní, ale vzadu jsme měli hodně problémů. Kostarika měla spoustu šancí," řekl Júnior, jindy náhradník, jenž včera zařídil dvě branky. Scolari se nyní chystá, že se svými fotbalisty probere poslední utkání na videu. "Víme, co musíme napravit, a také to uděláme," slíbil Scolari. "V tom, že po každém zápasu rozebíráme, co jsme udělali špatně, je naše síla. Omyly pak už opakovat nebudeme," tvrdí Rivaldo. Jestli je to pravda, cesta k titulu se zdá být otevřená. "Chápu, že nás lidé vidí jako favorita. Ale my na to nemůžeme spoléhad. Musíme zůstat skromní," zdůraznil Scolari.
Scolari Iostatní hráči stejně jako kouč zůstávají na zemi. Dobře totiž vědí, že jestliže je výkladní skříní týmu ofenziva, obrana takové nadšení nevzbuzuje. V duelu s Kostarikou sice odpočívaly opory Roberto Carlos a Roque Júnior, ale ani to neomlouvá ospalost, s jakou zadáci pouštěli soupeře do šancí. "V naší hře jsou chvíle, kdy polevíme. V soubojích nejsme tak houževnatí, jak bychom měli," upozorňuje trenér Luis Felipe Scolari, jenž nespoléhá na to, že jeho mužstvo dá víc gólů, než jich inkasuje. Nedostatky přiznávají i sami hráči. "Útok byl excelentní, ale vzadu jsme měli hodně problémů. Kostarika měla spoustu šancí," řekl Júnior, jindy náhradník, jenž včera zařídil dvě branky. Scolari se nyní chystá, že se svými fotbalisty probere poslední utkání na videu. "Víme, co musíme napravit, a také to uděláme," slíbil Scolari. "V tom, že po každém zápasu rozebíráme, co jsme udělali špatně, je naše síla. Omyly pak už opakovat nebudeme," tvrdí Rivaldo. Jestli je to pravda, cesta k titulu se zdá být otevřená. "Chápu, že nás lidé vidí jako favorita. Ale my na to nemůžeme spoléhad. Musíme zůstat skromní," zdůraznil Scolari.
</TEXT>
</DOC>
<DOC>
<DOCID>LN-20020614099</DOCID>
<DOCNO>LN-20020614099</DOCNO>
<DATE>06/14/02</DATE>
<TITLE>
Vladimír Borovička, trenér Bohemians Praha
</TITLE>
<TEXT>
Italové příliš nevybočili z řady. Málem se zařadili k Francouzům a Argentincům jako třetí vyřazený favorit. Nebýt výhry Ekvádoru, jeli by domů. Pro fotbal je dobře, že dochází k těmto překvapením. Potvrdilo se, jak důležitou roli hraje psychika. Itálie má sice zkušené a kvalitní mužstvo, ale Mexičané nebyli pod tak obrovským tlakem jako jejich soupeř. Navíc jsou technicky vyzrálí. Naopak Brazilci svou roli bez problémů zvládli. Ale nebudou to mít jednoduché. Velice dobré výsledky by ještě mohli uhrát Španělé a Němci. Vyřazovací část bude vyrovnaná a je těžké tipovat, kdo postoupí do finále. Moc gólů padat nebude a často rozhodne maličkost, třeba jediná individuální chyba. Můžeme se dočkat i dalších překvapení.
</TEXT>
</DOC>
<DOC>
<DOCID>LN-20020614100</DOCID>
<DOCNO>LN-20020614100</DOCNO>
<DATE>06/14/02</DATE>
<TITLE>
Hasan SAS, turecký útočník
</TITLE>
<TEXT>
Pětadvacetiletý kanonýr na sebe vzal odpovědnost v utkání s Čínou, které musel tým vyhrát. Už v 6. minutě otevřel skóre, pak ještě na dvě branky nahrál. Hasan Sas rozhodně není žádný svatoušek, jeho kariéru provázejí častá vyloučení. V roce 1999 také dostal šestiměsíční trest za použití nedovolených prostředků. V roce 2000 už ovšem s Galatasaray Istanbul získal Pohár UEFA a začal se prosazovat v Lize mistrů. Tím vzbudil zájem AC Milán.
</TEXT>
</DOC>
<DOC>
<DOCID>LN-20020614101</DOCID>
<DOCNO>LN-20020614101</DOCNO>
<DATE>06/14/02</DATE>
<TITLE>
SUWON - Kostaričané nezvládli v nadějně rozehrané hře o postup poslední krok, s turnajem se však i přes debakl rozloučili důstojně.
</TITLE>
<GEOGRAPHY>Kostarika</GEOGRAPHY>
<TEXT>
Brazílie 2:5
Brazilci při svém velkém představení brzy vedli o dvě branky. V 10. minutě kopl před Ronaldem míč do vlastní sítě obránce Marín, vzápětí už Ronaldo skóroval sám po rohu. Brazilci sice převáděli jednu fotbalovější kombinaci za druhou, ale Kostaričané za nimi nezaostávali. Jen kdyby je při sérii centrů netrápila nepřesná muška. To soupeř se trefoval lehce. Ve 38. minutě Edmílson "vystřihl" klasické nůžky a bylo to 3:0. Až pak Kostaričané díky Wanchopovi překonali brazilskou obranu, která si počínala lehkomyslně. Po přestávce pak Kostarika rozpoutala velké útočné manévry a v 53. minutě upravil Gómez "rybičkou" na 2:3. Kostaričané nepolevili, ale otevřeli obranu. A toho Brazilci dokonale využili a přidali další dva góly.
</TEXT>
</DOC>
<DOC>
<DOCID>LN-20020614102</DOCID>
<DOCNO>LN-20020614102</DOCNO>
<DATE>06/14/02</DATE>
<TITLE>
SOUL - Poprvé v dějinách MS postoupili Turci do osmifinále. Číňané zato ve třech duelech nedali ani gól.
</TITLE>
<GEOGRAPHY>Turecko</GEOGRAPHY>
<TEXT>
Čína 3:0
Turci začali rychle naplňovat své předsevzetí: Čínu nemilosrdně rozstřílet a postoupit. Obrana soupeře znovu pocítila, jak důležití jsou pro ni legionáři z britských ostrovů Fan Č'-ia Sun Ťi-chaj. Bez nich byla defenzíva děravá. Číňané udrželi čisté konto pouhých šest minut. Obránce Li Wej-feng neudržel míč a Hasan Sas napálil míč poprvé do sítě. Neuběhly ani tři minuty, když se Hasan Sas pro změnu zhostil role nahrávače a Bülent hlavičkoval přesně ke vzdálenější tyči. Na druhé straně trefil Jang Čchen zblízka tyč. Číňané měli velký tlak, ale zbrzdilo je vyloučení střídajícího obránce Šao Ťia-ie. Turci nakonec přidali třetí gól, po další nahrávce Hasana Sase Davalovi.
</TEXT>
</DOC>
<DOC>
<DOCID>LN-20020614103</DOCID>
<DOCNO>LN-20020614103</DOCNO>
<DATE>06/14/02</DATE>
<TITLE>
JOKOHAMA - Fotbalisté Ekvádoru se rozloučili při své premiérové účasti na MS výhrou nad Chorvatskem 1:0 a vyřadili jej z turnaje.
</TITLE>
<GEOGRAPHY>Ekvádor</GEOGRAPHY>
<TEXT>
Chorvatsko 1:0
I chorvatský tým poznal, jak osudné může být neproměňování šancí. Ještě v první půli zkušený Bokšič jednou trefil břevno a podruhé míč z prázdné brány odvrátil Porozo. Ekvádor udeřil po přestávce. Na Delgadův centr si naběhl Mendéz a levačkou z osmi metrů otevřel skóre. Chorvatský trenér zareagoval střídáním, snaha o zvrat však byla marná. "Hráli jsme moc defenzivně. Ve druhém poločase jsme si vytvořili dobré šance, ale hráči byli pod tlakem a nedokázali se koncentrovat," řekl chorvatský kouč Mirko Jožič. "Všichni v Ekvádoru by měli oslavovat, vyhráli jsme první zápas na mistrovství světa," radoval se naopak Edinson Mendéz.
</TEXT>
</DOC>
<DOC>
<DOCID>LN-20020614104</DOCID>
<DOCNO>LN-20020614104</DOCNO>
<DATE>06/14/02</DATE>
<TITLE>
Další překvapení na fotbalovém MS odvrátil Del Piero a soupeři ve skupině G
</TITLE>
<TEXT>
S pomocí druhých postupuje Itálie do osmifinále MS. Nejásá, ale odškrtává splnění základního cíle.
ÓITA/PRAHA - Krátce po čtvrt na jedenáct místního času letěla z Jokohamy do světa strohá zpráva: Ekvádor porazil ve skupině G Chorvatsko 1:0. Jenže v Óitě, stovky kilometrů daleko na nejjižnějším japonském ostrově, se ještě hrálo. Jakmile se zvěst donesla k aktérům zápasu mezi Mexikem a Itálií, zmizel fotbal. To, co se dělo ve zbývajícím čase, bylo proti duchu sportu. Hlavní příkaz zněl: neudělat chybu. Stav 1:1 oběma soupeřům vyhovoval. Protagonisté si navzájem nepřekáželi, kopali si balón do šířky a nehnutě stáli v očekávání závěrečného hvizdu. Ten se z píšťalky rozhodčího Simona ozval po několika minutách antifotbalu. Brazilský sudí se pokřižoval, ale nebesům spíš děkovali Italové. Mistři chladných kalkulací a vypočítavých plánů propukli v jásot. Postoupili do osmifinále MS v Asii. Zdánlivě snadný cíl úkol se jim zkomplikoval, přesto jej splnili. "Kdybychom vyhráli, byl bych úplně spokojený, ale hlavní je, že jsme splnili svůj cíl a tím byl postup," vyjádřil italský dojem útočník Alessandro Del Piero. Hvězda mistrovského Juventusu o úspěchu strastiplné cesty spolurozhodla svým vyrovnávacím gólem. Bez pomoci Ekvádoru, který zdolal Chorvatsko, by však ani Nedvědův spoluhráč nic nedokázal. Italové se museli spolehnout na pomoc druhých. A uspěli. Hladká, suverénní jízda se však nekonala. Toporné snažení spíš připomínalo výkony týmu z MS 1994. Tam "squadra azzura" dokráčela pod vedením trenéra Sacchiho až do finále. Neoslnila, ale dosáhla svého cíle. V tom jsou Italové přeborníci.
</TEXT>
<HEADING>
Heslo: Opatrnost především
</HEADING>
<TEXT>
I v tom, že si na svou stranu umějí naklonit štěstí. "Ano, třásli jsme se o svůj osud, ale postupujeme. Byli jsme pod velkým tlakem," omlouval trenér Trapattoni nepřesvědčivé vystoupení v základní skupině. Účel světí prostředky. Tohle motto by si hráči z Apeninského poloostrova mohli vyšít na dres. I v Serii A jsou k vidění opatrné zápasy, vedené s cílem neprohrát. Návyky si hráči přinášejí i do reprezentace. "Hra Italů na turnaji souvisí s jejich pojetím fotbalu. Na ten doplácejí v poslední době kluby," upozornil publicista Vlastimil Kaiser, expert na italský fotbal. "Když vedou, dokážou zápas zvládnout. Ale jak jim jejich kalkulace přestane vycházet, začnou kazit i jednoduché herní situace," dodal. Učednických chyb se Trapattoniho tým nevystříhal ani včera. Střídající Montella zahrál roh málem k půlicí čáře. Málokdy vídaný technický nedostatek. K postupu tedy nehrají fanfáry, ale tým se zocelil. "Nikdy se nevzdáváme. Máme skvělou partu, a když se dostaneme do problémů, dokážeme je zvládnout," varoval záložník Gianluca Zambrotta dalšího soupeře. Tím bude domácí Korea, překvapení zUSA nebo nevyzpytatelné Portugalsko.
I v tom, že si na svou stranu umějí naklonit štěstí. "Ano, třásli jsme se o svůj osud, ale postupujeme. Byli jsme pod velkým tlakem," omlouval trenér Trapattoni nepřesvědčivé vystoupení v základní skupině. Účel světí prostředky. Tohle motto by si hráči z Apeninského poloostrova mohli vyšít na dres. I v Serii A jsou k vidění opatrné zápasy, vedené s cílem neprohrát. Návyky si hráči přinášejí i do reprezentace. "Hra Italů na turnaji souvisí s jejich pojetím fotbalu. Na ten doplácejí v poslední době kluby," upozornil publicista Vlastimil Kaiser, expert na italský fotbal. "Když vedou, dokážou zápas zvládnout. Ale jak jim jejich kalkulace přestane vycházet, začnou kazit i jednoduché herní situace," dodal. Učednických chyb se Trapattoniho tým nevystříhal ani včera. Střídající Montella zahrál roh málem k půlicí čáře. Málokdy vídaný technický nedostatek. K postupu tedy nehrají fanfáry, ale tým se zocelil. "Nikdy se nevzdáváme. Máme skvělou partu, a když se dostaneme do problémů, dokážeme je zvládnout," varoval záložník Gianluca Zambrotta dalšího soupeře. Tím bude domácí Korea, překvapení zUSA nebo nevyzpytatelné Portugalsko.
</TEXT>
</DOC>
<DOC>
<DOCID>LN-20020614105</DOCID>
<DOCNO>LN-20020614105</DOCNO>
<DATE>06/14/02</DATE>
<TITLE>
OÍTA - Až v závěru utkání spadla z italských hráčů úzkost, zda postoupí do osmifinále. Nakonec je spasil útočník Del Piero, jenž přišel na hřiště až v 78. minutě.
</TITLE>
<GEOGRAPHY>Mexiko</GEOGRAPHY>
<TEXT>
Itálie 1:1
Ať dělali, co chtěli, míč do sítě nemohli dostat. Totti, F. Inzaghi a Vieri sice od začátku dotírali na mexickou bránu, jenže jeden po druhém se střídali v příležitostech, po nichž balon skončil všude jinde než za zády brankáře Péreze. A když Inzaghi přeci jen skóroval, bylo to z ofsajdu. Mexičané pak po půlhodině hry vyrazili do protiútoku a hned šli do vedení. Borghetti utekl Maldinimu, a i když nebyl ve snadné pozici, hlavičkou nasměroval míč k levé tyči. Pro Italy to byl šok, dlouho jim trvalo, než se vzpamatovali. Po přestávce se sice znovu pustili do soupeře, ovšem kdyby Nesta neodkopl v poslední chvíli míč po střele Arellana, bylo by zle. Zoufalou ofenzivu svírala nervozita. Třeba Vieri se tak soustředil na to, aby nezaváhal, až nechal vyniknout Péreze. Osm minut před koncem napálil Montella míč nad břevno a zdálo se, že mexická brána zůstane zakletá. Pak však Montella jakoby ležérně poslal z voleje centr do šestnáctky a Del Piero vyrovnal. Remíza Italům stačila. Zbytek utkání tak obě mužstva dohrála v nezdravém poklidu.
</TEXT>
</DOC>
<DOC>
<DOCID>LN-20020614106</DOCID>
<DOCNO>LN-20020614106</DOCNO>
<DATE>06/14/02</DATE>
<TITLE>
* Brazílie rozstřílela Kostariku a suverénně postupuje z prvního místa
</TITLE>
<TEXT>
* Itálie unikla hrobníkovi z lopaty a zachraňuje čest favoritů
* Turecko po výhře nad Čínou poprvé v historii MS postoupilo ze skupiny
* obhájci bronzu z Chorvatska jedou domů
* okamžitě po třetí porážce odstoupil trenér Číňanů Bora Milutinovič
Včerejší výsledky
Turecko - Čína 3:0
Kostarika - Brazílie 2:5
Mexiko - Itálie 1:1
Ekvádor - Chorvatsko 1:0
</TEXT>
</DOC>
<DOC>
<DOCID>LN-20020614107</DOCID>
<DOCNO>LN-20020614107</DOCNO>
<DATE>06/14/02</DATE>
<TITLE>
Sociální demokracie ukončila kampaň v Ostravě
</TITLE>
<TEXT>
Na poslední megapárty ČSSD v Ostravě přijel i polský předseda vlády Leszek Miller. "Doufám, že i u vás zvítězí sociální demokracie," prohlásil Miller poté, co vstoupil na pódium.
OSTRAVA - Předvolební kampaň vládní strany - sociální demokracie - včera skončila v Ostravě. Do tohoto města včera ČSSD přivezla svou show megaparty, kterou organizoval František Janeček. Megapárty vypukla v Ostravě před vítkovickým Domem kultury již dopoledne, lidé se však scházeli pomalu. Více se jich začalo tísnit před pódiem, až když začali vystupovat Štěpán Margita nebo Hana Zagorová. Pivo stálo šestnáct korun, červené růže dostávaly ženy zdarma. Největší hvězdou podvečera nebyla ale ani zpěvačka Hana Zagorová, ani její manžel Štefan Margita. Nejobletovanější osobou se stal polský premiér Leszek Miller. "Podporuji tě, Vladimíre, a přeji vám úspěch," řekl šéfovi ČSSD Vladimíru Špidlovi před několika stovkami účastníků megapárty. Předseda strany zareagoval krátkým projevem na téma "dlouhé česko-polské přátelství".
</TEXT>
<HEADING>
Leszek Miller chtěl zlatou rybku
</HEADING>
<TEXT>
Poté se také dostalo na dotazy moderátora. Otázka zněla: Jaké je vaše největší přání? Polský premiér Miller zůstal diplomatický: "Mám tolik přání, že bych si přál další zlatou rybku." Zato předseda České sociální demokracie Špidla byl delší - přesvědčoval přítomné, aby šli volit a rozhodovali se podle svého rozumu: "Zvolte svou budoucnost," nabádal Špidla. Miller účastí splácel tak trochu dluh Miloši Zemanovi. Byl to totiž právě český premiér, kdo v loňském roce přijel do Petrovic podpořit Leška Millera. Polská sociální demokracie pak ve volbách zvítězila. Miller krátce po svém vystoupení odjel navštívit polské horníky do nemocnice v Orlové. Cesta Špidla spolu s dalšími spičkami ČSSD, Grossem, Zaorálkem a dalšími poslanci přiletěli do Ostravy přímo ze zasedání sněmovny v Praze. ČSSD zaplatila politikům šestimístné Aerotaxi. "Nebyla jiná možnost, do Ostravy bychom se dříve nedostali, ale kolik let stál, to opravdu nevím," řekl LN sociálně-demokratický poslanec Jaroslav Palas.
Poté se také dostalo na dotazy moderátora. Otázka zněla: Jaké je vaše největší přání? Polský premiér Miller zůstal diplomatický: "Mám tolik přání, že bych si přál další zlatou rybku." Zato předseda České sociální demokracie Špidla byl delší - přesvědčoval přítomné, aby šli volit a rozhodovali se podle svého rozumu: "Zvolte svou budoucnost," nabádal Špidla. Miller účastí splácel tak trochu dluh Miloši Zemanovi. Byl to totiž právě český premiér, kdo v loňském roce přijel do Petrovic podpořit Leška Millera. Polská sociální demokracie pak ve volbách zvítězila. Miller krátce po svém vystoupení odjel navštívit polské horníky do nemocnice v Orlové. Cesta Špidla spolu s dalšími spičkami ČSSD, Grossem, Zaorálkem a dalšími poslanci přiletěli do Ostravy přímo ze zasedání sněmovny v Praze. ČSSD zaplatila politikům šestimístné Aerotaxi. "Nebyla jiná možnost, do Ostravy bychom se dříve nedostali, ale kolik let stál, to opravdu nevím," řekl LN sociálně-demokratický poslanec Jaroslav Palas.
</TEXT>
</DOC>
<DOC>
<DOCID>LN-20020614108</DOCID>
<DOCNO>LN-20020614108</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Statistici, kteří budou zítra přebírat zápisy o výsledku parlamentních voleb v jednotlivých okrscích, museli absolvovat v rámci školení i psychotesty. Budou muset totiž zvládnout nápor při převádění výsledků voleb ze 14 868 okrsků do počítačové podoby. "Myslím si, že byly náročné," řekl o psychotestech ředitel odboru přípravy statistických úloh Českého statistického úřadu Jiří Novák. Školením prošli také volební komisaři, jichž je zhruba 80 tisíc. Volební komisaři předají statistikům zápis o výsledku voleb v obci buď jen v písemné podobě, nebo i na disketě. "Záleží na tom, jestli na okrscích mají počítač, nebo nemají. Pokud ho mají, zápis přinesou na disketě, což nám trošku zjednoduší nebo urychlí práci," uvedl Novák. Pokud je zápis v pořádku, volební komisaři dostanou od statistiků potvrzení o bezchybnosti. Informace ze zápisu pak odešlou statistici ze 496 přebíracích míst do pražského centra ČSÚ přes najaté telefonní linky chráněným datovým přenosem. Statistici v Praze výsledky opět překontrolují a přenesou do dvou databází: zpracovatelské a prezentační. Hlasovací lístky tak naposledy mají v ruce členové okrskových volebních komisí, kteří po sečtení hlasů lístky předají spolu s dalšími volebními dokumenty do úschovy obecnímu úřadu. Systém zpracování a prezentace volebních výsledků je jištěn proti selhání. Novák má trochu obavy z možného zpoždění přenosů výsledků hlasování například ze zahraničí. "Nikdo vám neřekne, kdy přijde poslední okrsek, protože prostě Addis Abeba (etiopská metropole) se může courat osmnáct hodin. Tyhle věci se mohou stát. Volby jsou principiálně dvě hodiny nervů a moře hodin čekání," dodal.
</TEXT>
</DOC>
<DOC>
<DOCID>LN-20020614109</DOCID>
<DOCNO>LN-20020614109</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
"Vážení, začínáme přesně v deset hodin státní hymnou. Na opozdilce se čekat nebude." Těmito slovy zahájil 15. července 1998 předseda ČSSD Miloš Zeman ustavující schůzi současné Poslanecké sněmovny. Dolní komoře českého parlamentu tehdy důvěřovalo podle agentury STEM asi 35 procent obyvatel. Během uplynulých čtyř let sněmovna projednala 779 návrhů zákonů, přičemž více než polovinu předložila sociálnědemokratická vláda pod vedením Miloše Zemana. Schváleno bylo 465 návrhů nových norem. A jak často zákonodárci chodili do práce? Během 50 schůzí ve sněmovních lavicích strávili asi 280 dnů. Větší oblibu u veřejnosti jim to ale nepřineslo. Podle STEM se totiž dosavadní sněmovna loučí za podpory 44 procent obyvatel. Agentura CVVM přitom vykazuje ještě menší oblibu.
</TEXT>
</DOC>
<DOC>
<DOCID>LN-20020614110</DOCID>
<DOCNO>LN-20020614110</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Proces s bývalým předsedou Českomoravského fotbalového svazu Františkem Chvalovským a jeho pěti společníky by mohl začít na podzim, řekla včera soudkyně Dana Pacholíková. Státní zástupce viní Chvalovského a jeho společníky ze stamilionových úvěrových podvodů. Bývalý fotbalový boss a manažeři firem Satrapa a Českomoravská agrární společnost připravili Komerční banku o 1,5 miliardy. Půjčené peníze nevyužili na nákup zemědělských produktů, jak bylo s bankou dohodnuto, ale k jiným účelům. Peníze bance nevrátili. Hrozí pět až 12 let vězení.
</TEXT>
</DOC>
<DOC>
<DOCID>LN-20020614111</DOCID>
<DOCNO>LN-20020614111</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Vrchní soud bude muset znovu rozhodnout, u kterého soudu první instance se má konat proces s bývalými vysokými důstojníky StB. Jedenáct mužů je obžalováno z účasti na akci Asanace, zaměřené na šikanování disidentů. Soudkyně Obvodního soudu pro Prahu 6 Kateřina Kohoutková minulý týden vrchní soud požádala, aby případ přidělil Okresnímu soudu v Ústí nad Labem. Jeden z obžalovaných, devětašedesátiletý Miroslav Marek z Ústí nad Labem, totiž trvá na tom, že mu zdravotní stav neumožňuje cestovat do Prahy na soudního přelíčení. Podle Kohoutkové by nebylo účelné, aby Marka soudil ústecký soud a zbývajících deset obžalovaných ona. Svědci a poškození by totiž museli k soudu cestovat do Prahy i Ústí na Labem. "Navrhuji, aby celou věc projednal soud v Ústí nad Labem," uvedla soudkyně. Akce StB s krycím názvem Asanace měla v letech 1977 až 1985 psychickým i fyzickým násilím donutit signatáře Charty 77, aby si sami podali žádost o vystěhování do ciziny.
</TEXT>
</DOC>
<DOC>
<DOCID>LN-20020614112</DOCID>
<DOCNO>LN-20020614112</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
V budově Poslanecké sněmovny se včera konala poslední schůze v tomto volebním období. Svoji poslední schůzi, která již byla silně poznamenána předvolební atmosférou, poslanci ukončili v odpoledních hodinách. Konečné slovo padlo v případě zákazu tabákové reklamy. Sněmovna včera nepřijala pozměňovací návrhy Senátu, ale ani zákon v původní verzi. Tabáková reklama tak bude zatím dál povolena. Poslanci se věnovali i Senátem vráceným zákonům z druhé etapy reformy veřejné správy. Rozhodli, že zvýší počet pověřených obcí z plánovaných 194 na 205. Pověřené obce od počátku příštího roku převezmou pravomoci 78 okresních úřadů, které zaniknou. Sněmovna schválila také zákon, podle kterého bude od příštího roku na kraje a obce převeden mnohamiliardový státní majetek, se kterým doposud hospodaří okresní úřady. Nejednotná byla ale dolní komora v případě novely zákona o kampeličkách. Poté, co ji 9. května vetoval Senát, ji včera nedokázala přijmout ani sněmovna. Zákonodárci rozhodli rovněž o tom, že přijmou předlohu, na základě které se lidé budou moci odvolat proti výsledku své bezpečnostní prověrky, se kterým nejsou spokojeni. Sněmovna také v rámci zákona o úřednících územních samosprávných celků rozhodla, že vedoucí krajští, městští a obecní úředníci budou podléhat lustracím.
</TEXT>
</DOC>
<DOC>
<DOCID>LN-20020614113</DOCID>
<DOCNO>LN-20020614113</DOCNO>
<DATE>06/14/02</DATE>
<TITLE>
Miliony tablet rohypnolu a diazepamu mířily k toxikomanům do Norska.
</TITLE>
<GEOGRAPHY>PRAHA</GEOGRAPHY>
<TEXT>
Lékař Petr Votruba, magistra Jitka Hulíková a bývalá provozovatelka lékárny Hana Vagnerová půjdou před soud za nelegální obchod s léky na spaní. "Chirurg z Bulovky přes známou lékárnici kontaktoval provozovatelku lékárny a chtěl, aby mu obstarala větší množství nejdříve rohypnolu a potom diazepamu. Tyto léky se zneužívají jako drogy," řekl LN státní zástupce, který soudu podal obžalobu. Podle ní se trestného činu nedovolené výroby a držení omamných a psychotropních látek a jedů dopustili lékař, magistra, provozovatelka lékárny v Praze 4-Braníku a slovenský občan Štefan Majerník, který zprostředkoval "export" prášků do Skandinávie. Za tento trestný čin lze uložit až 15letý trest odnětí svobody. Senát Městského soudu v Praze chce hlavní líčení zahájit 24. června. Jde o první případ v historii Národní protidrogové centrály, kdy její kriminalisté odhalili trestnou činnost související s drogami i mezi lidmi, kteří léky legálně prodávají.
</TEXT>
<HEADING>
Švédští dealeři byli již odsouzeni
</HEADING>
<TEXT>
Čtveřice trestnou činnost podle obžaloby páchala od ledna 1999. Policie prokázala, že Vagnerová od velkodistributorů pro nelegální obchod odebrala dva miliony tablet rohypnolu (100 tisíc balení po 20 tabletách) za tři miliony korun a 1,8 milionu diazepamů (18 tisíc balení po 100 tabletách) za milion. Státní zástupce uvedl, že zmíněné množství léků na spaní obsahuje zhruba 120 kilogramů účinné látky, tedy drogy. Protizákonným prodejem léků si obžalovaní přišli na statisícové částky. Trestnou činnost odhalila policie ve Švédsku, kde byli dopadeni dealeři, kteří léky chtěli převézt do Norska. "Předpokládáme, že uspávací prostředky měly být v Norsku distribuovány konečným uživatelům," uvedl státní zástupce. Ve Švédsku je případ uzavřen, dealeři již byli odsouzeni. Česká Národní protidrogová centrála po několikaměsíční práci loni v létě zadržela a obvinila nejprve provozovatelku lékárny, která byla zároveň jednatelkou firmy. Poté policisté usvědčili i její tři spolupachatele. Stíhaný Petr Votruba již v nemocnici na Bulovce nepracuje. "Pokud vím, tak je v nějaké farmaceutické firmě," uvedl LN jeden z jeho bývalých kolegů. Původní obvinění bylo za nelegální odebrání zhruba 225 kilogramů léků. V průběhu vyšetřování se jejich hmotnost zvýšila. "Zadokumentovali jsme asi 360 kilo obou léčiv," řekl zástupce ředitele Národní protidrogové centrály Petr Kočí.
Čtveřice trestnou činnost podle obžaloby páchala od ledna 1999. Policie prokázala, že Vagnerová od velkodistributorů pro nelegální obchod odebrala dva miliony tablet rohypnolu (100 tisíc balení po 20 tabletách) za tři miliony korun a 1,8 milionu diazepamů (18 tisíc balení po 100 tabletách) za milion. Státní zástupce uvedl, že zmíněné množství léků na spaní obsahuje zhruba 120 kilogramů účinné látky, tedy drogy. Protizákonným prodejem léků si obžalovaní přišli na statisícové částky. Trestnou činnost odhalila policie ve Švédsku, kde byli dopadeni dealeři, kteří léky chtěli převézt do Norska. "Předpokládáme, že uspávací prostředky měly být v Norsku distribuovány konečným uživatelům," uvedl státní zástupce. Ve Švédsku je případ uzavřen, dealeři již byli odsouzeni. Česká Národní protidrogová centrála po několikaměsíční práci loni v létě zadržela a obvinila nejprve provozovatelku lékárny, která byla zároveň jednatelkou firmy. Poté policisté usvědčili i její tři spolupachatele. Stíhaný Petr Votruba již v nemocnici na Bulovce nepracuje. "Pokud vím, tak je v nějaké farmaceutické firmě," uvedl LN jeden z jeho bývalých kolegů. Původní obvinění bylo za nelegální odebrání zhruba 225 kilogramů léků. V průběhu vyšetřování se jejich hmotnost zvýšila. "Zadokumentovali jsme asi 360 kilo obou léčiv," řekl zástupce ředitele Národní protidrogové centrály Petr Kočí.
</TEXT>
</DOC>
<DOC>
<DOCID>LN-20020614114</DOCID>
<DOCNO>LN-20020614114</DOCNO>
<DATE>06/14/02</DATE>
<TEXT>
Britská poštovní společnost Consignia (na archivním snímku z 25. března 2001) propustí 17 tisíc zaměstnanců a vrátí se ke starému jménu Royal Mail. Podle včerejšího oznámení dosáhla celoroční ztráta společnosti před zdaněním 1,1 miliardy liber, tedy zhruba 1,6 miliardy dolarů. A to především kvůli nákladům na restrukturalizaci.
</TEXT>
</DOC>
<DOC>
<DOCID>LN-20020614115</DOCID>
<DOCNO>LN-20020614115</DOCNO>
<DATE>06/14/02</DATE>
<TITLE>
Tržby hotelů, alespoň valné většiny z nich, se loni zvýšily. A to i přes teroristické útoky ve Spojených státech.
</TITLE>
<GEOGRAPHY>PRAHA</GEOGRAPHY>
<TEXT>
Stejně jako v předloňském roce vede žebříček nejsilnějších hotelů z hlediska dosažených tržeb pražský InterContinental. Jeho tržby loni činily 934,7 milionu korun. Na druhé příčce žebříčku TOP 2001, který již osmým rokem sestavuje časopis Food-Service, se umístil Corinthia Towers Hotel. Jeho tržby byly v porovnání s vítězem dvoutřetinové. Výsledky poskytla šéfredaktorka časopisu Maria Horníková. Rozdíl v tržbách hotelů na druhém a třetím místě již nebyl tak velký. Pražský Marriott Hotel loni utržil 600,2 milionu korun a od druhého místa ho dělilo 16,75 milionu korun. V žebříčku za rok 2000 byly pozice na druhém a třetím místě opačné.
</TEXT>
<HEADING>
Hilton údaje nedodává
</HEADING>
<TEXT>
V prvních šesti letech sestavování žebříčku figuroval na první pozici vždy pražský Hilton. Ten ale již dva roky údaje pro zařazení do ankety nedodal. I přes dramatické události loňského září se u více než dvou třetin hotelů obrat meziročně zvýšil. Nepatrně vzrostla i průměrná obsazenost pokojů. Průměrná cena za prodaný pokoj se proti roku 2000 zvýšila o 2,6 procenta a činila 1754,57 koruny za pokoj. Třetina hotelů přitom snížila celoroční průměrnou cenu za prodaný pokoj. V letošním roce očekává dvoutřetinová většina hotelů růst tržeb. Jejich hlavním cílem pro tento rok je lepší postavení na trhu. Časopis Food-Service do ankety zařadil hotely zahraničních i domácích hotelových řetězců, velké hotely, nezávislé soukromé hotely a hotely lázeňské.
V prvních šesti letech sestavování žebříčku figuroval na první pozici vždy pražský Hilton. Ten ale již dva roky údaje pro zařazení do ankety nedodal. I přes dramatické události loňského září se u více než dvou třetin hotelů obrat meziročně zvýšil. Nepatrně vzrostla i průměrná obsazenost pokojů. Průměrná cena za prodaný pokoj se proti roku 2000 zvýšila o 2,6 procenta a činila 1754,57 koruny za pokoj. Třetina hotelů přitom snížila celoroční průměrnou cenu za prodaný pokoj. V letošním roce očekává dvoutřetinová většina hotelů růst tržeb. Jejich hlavním cílem pro tento rok je lepší postavení na trhu. Časopis Food-Service do ankety zařadil hotely zahraničních i domácích hotelových řetězců, velké hotely, nezávislé soukromé hotely a hotely lázeňské.
</TEXT>
</DOC>
<DOC>
<DOCID>LN-20020614116</DOCID>
<DOCNO>LN-20020614116</DOCNO>
<DATE>06/14/02</DATE>
<GEOGRAPHY>PRAHA</GEOGRAPHY>
<TEXT>
Ministr dopravy Jaromír Schling v nejbližších dnech odvolá generálního ředitele České správy letišť (ČSL) Miloše Šťastného. Důvodem tohoto kroku je obava, že Šťastný nebude pro svůj vysoký věk schopen provést letos plánovanou transformaci státního podniku na akciovou společnost i desetimiliardový projekt výstavby terminálu Sever II na letišti v Praze-Ruzyni. Ministr to oznámil včera. Na uvolněný post má Schling několik kandidátů, ty však odmítl jmenovat. Funkci generálního ředitele bude dočasně zastávat dosavadní náměstek pro letištní provoz Martin Kačur. "Ke změně pověření dojde v poměrně krátké době. Období nejistoty nesmí trvat dlouho, takže to bude v horizontu týdnů," uvedl ministr. Nový ředitel musí do vedení firmy přinést invenci při zpracování nového podnikatelského záměru a rovněž by měl vylepšit spolupráci firmy s ministerstvy dopravy a financí. Odvolaný generální ředitel, který v pondělí oslavil 63. narozeniny, se bude podle ministra moci dále podílet na budování letiště ve funkci, kterou si sám zvolí.
</TEXT>
</DOC>
<DOC>
<DOCID>LN-20020614117</DOCID>
<DOCNO>LN-20020614117</DOCNO>
<DATE>06/14/02</DATE>
<GEOGRAPHY>AMSTERODAM</GEOGRAPHY>
<TEXT>
Celou nebo alespoň část datové sítě bankrotující společnosti KPNQwest zřejmě budou chtít získat investoři z Evropy i USA. Zdroj z KPNQwest agentuře Reuters řekl, že likvidátoři mají zájem na tom, aby prodali celou síť nebo alespoň její podstatnou část. Datová síť KPNQwest je největší v Evropě, prodej se však nebude týkat aktiv, která nizozemská společnost vlastní v zemích střední Evropy, tedy i v Česku. Aktiva KPNQwest ve střední Evropě mají být prodána odděleně, i když zdroje nehovoří o důvodech, které k rozhodnutí vedly. Ve střední Evropě firma operuje prostřednictvím KPNQwest/GTS, která vznikla převzetím zbankrotované GTS začátkem tohoto roku. Zájem o středoevropská aktiva projevila irská společnost eTel. Tak jako řada jiných firem z oboru i KPNQwest nakonec nedokázala vyřešit obrovské dluhy, které se jí nahromadily. Firma se totiž pustila do výstavby rozsáhlých sítí, po nasycení trhu však zjistila, že zájem o internetové služby není tak velký, jak si na začátku představovala. Firma zbankrotovala koncem května a do konce června možná bude odstavena i datová síť. Tu se chystají zavřít věřitelé firmy v případě, že se nepodaří prodat část aktiv, z nichž by mohli být věřitelé částečně uspokojeni. Pozorovatelé ale soudí, že bude dost obtížné prodat celou síť najednou.
</TEXT>
</DOC>
<DOC>
<DOCID>LN-20020614118</DOCID>
<DOCNO>LN-20020614118</DOCNO>
<DATE>06/14/02</DATE>
<GEOGRAPHY>BRNO</GEOGRAPHY>
<TEXT>
Meziroční nárůst prodejů o 5,4 procenta na 7617 vozů zaznamenal loni tuzemský trh nových nákladních automobilů. Téměř pětinu obsadil Mercedes, který následovaly značky Iveco, DAF, R.V.I. a Man. O více než 34 procent na 969 kusů se zvedla i poptávka po autobusech. Nejúspěšnější byla domácí Karosa s podílem téměř 65 procent, dále SOR Libchavy a Mercedes. Uvedla to ročenka Svazu dovozců automobilů (SDA) na brněnském veletrhu Autotec.
</TEXT>
</DOC>
<DOC>
<DOCID>LN-20020614119</DOCID>
<DOCNO>LN-20020614119</DOCNO>
<DATE>06/14/02</DATE>
<TITLE>
Pomalý růst cen se odrazí na nižším výběru daně z přidané hodnoty. Tato daň představuje téměř osmnáct procent příjmů státního rozpočtu.
</TITLE>
<GEOGRAPHY>PRAHA</GEOGRAPHY>
<TEXT>
Nízká inflace může dále prohloubit schodek státního rozpočtu. Rozpočet byl totiž schválen při míře inflace ve výši 4,6 procenta. Skutečnost ohledně cenového vývoje je však mnohem optimističtější. Odborníci odhadují na konci roku inflaci mezi 2,5 až 3,4 procenta. "I přes očekávaný opětný nárůst cen v druhé polovině roku by již letos inflace neměla překročit tři procenta," říká analytik Citibank Radek Malý. Podle něj je nejpravděpodobnější úroveň 2,5 procenta na konci roku.
</TEXT>
<HEADING>
DPH se odvíjí od výše ceny
</HEADING>
<TEXT>
A jak se může pomalý růst cen projevit na státním rozpočtu? "Dopad to může mít u daně z přidané hodnoty," uvedl analytik Patria Finance David Marek, který dodává: "Nižší inflace může snížit příjmy rozpočtu." Daň z přidané hodnoty (DPH) se totiž určuje procentem z ceny zboží či služby. V případě růstu cen se tak zvyšuje i daň, kterou firmy odvádějí do státního rozpočtu. Při pomalejším než odhadovaném růstu cen bude odvedená DPH menší, než se čekalo. Navýšení příjmů státního rozpočtu oproti původnímu návrhu ministerstva financí přitom ministr financí Jiří Rusnok loni v létě vysvětloval mimo jiné i vyšším ekonomickým růstem a mírně vyšší inflací. Příjmy získané z DPH přitom představují téměř osmnáct procent veškerých příjmů rozpočtu. Jen na dani z přidané hodnoty hrozí výpadek ve výši šesti miliard korun. Pomalý růst cen přitom není jedinou příčinou nízkého výběru DPH. Zřejmě hlavní problém je v nadměrných odpočtech daně z přidané hodnoty, které inkaso daně snižují. "Tento problém bude třeba řešit legislativními změnami," prohlásil již dříve náměstek ministra financí Eduard Janota. Státní rozpočet ovšem netrápí jen výběry DPH, ale i zvyšující se výplata sociálních dávek.
</TEXT>
<HEADING>
Příjmy krátí také silná koruna
</HEADING>
<TEXT>
Z plánovaných příjmů státního rozpočtu navíc ukrajuje peníze i sílící koruna. Hodnota devizových příjmů se totiž při přepočtu na koruny snižuje kvůli zpevňování české měny. Například po převodu více než půl miliardy amerických dolarů z ruského dluhu na koruny získal stát jen 17,2 miliardy korun. Přišel tak o téměř tři miliardy.
Z plánovaných příjmů státního rozpočtu navíc ukrajuje peníze i sílící koruna. Hodnota devizových příjmů se totiž při přepočtu na koruny snižuje kvůli zpevňování české měny. Například po převodu více než půl miliardy amerických dolarů z ruského dluhu na koruny získal stát jen 17,2 miliardy korun. Přišel tak o téměř tři miliardy.
</TEXT>
</DOC>
<DOC>
<DOCID>LN-20020614120</DOCID>
<DOCNO>LN-20020614120</DOCNO>
<DATE>06/14/02</DATE>
<TITLE>
Květinové či ovocné rakve nabízejí bohatým nebožtíkům ruské pohřební ústavy. Okázalé pohřby se stávají módní záležitostí.
</TITLE>
<GEOGRAPHY>MOSKVA</GEOGRAPHY>
<TEXT>
Pohřební ústav v centru Moskvy slibuje obyvatelům ruské metropole "voňavé rakve" z čerstvého cedru. Přes celou vozovku má natažený reklamní plakát s výzvou kontaktovat firmu. Pohřební byznys se v Rusku v posledních letech stále více rozmáhá a nabízí nebožtíkům nevídaný přepych. "Dobrá rakev je jako dobrý oblek: prostá, strohá a drahá," říká pravidelná reklama v deníku Komsomolskaja pravda. List Moskovskij komsomolec se nezdráhá uveřejnit na titulní stránce inzerát: "Všechny cesty vedou k nám. Voňavé rakve. Pohřební ústav bratrů Sterligových." Ruské noviny věnují celé stránky pohřební tématice a vychvalují rakve bez jakéhokoli upozornění, že jde o reklamu. "Každému Moskvanovi důstojnou rakev. Nabízíme obyvatelům metropole strávit čas na onom světě v maximálním pohodlí," píše například jeden populární list. "Luxusní servis" pro nebožtíky se v Rusku rozmohl v polovině 90. let, když vrcholilo rozdělování vlivu a vlastnictví mezi kriminálními klany. Okázalé pohřby se staly módní záležitostí. Drahé rakve a věnce se nejprve dovážely z ciziny, později je začaly produkovat i domácí firmy. Každý rok se v Moskvě konají pohřební veletrhy, kde vystavují rakve a další náležitosti výrobci z celého světa. Objevují se na nich mimo jiné rakve z křišťálu, zlata, i zdobené drahými kameny. Módní je postel do rakve s polštářky lemovanými krajkami a vyšívané přikrývky. Žádanými jsou prý nyní rakve ovinuté džínovinou, ratanové, květinové, ovocné, či klasické dřevěné, ovšem se zlatými držadly a malovanými portréty světoznámých filmových hvězd. Ceny podobných výtvorů se pohybují v desítkách tisíc dolarů. Neobvyklé požadavky bohatých nebožtíků se ovšem týkají nejen samotných pohřbů, ale i náhrobních pomníků. Velmi módní jsou žulové pomníky, na nichž jsou vyryty podobizny zesnulých v nadživotní velikosti. Na Kuzminském hřbitově v Moskvě je na jednom pomníku vyryt mercedes. Jeho majitel prý na tomto autě velmi lpěl.
MOSKVA - Pohřební ústav v centru Moskvy slibuje obyvatelům ruské metropole "voňavé rakve" z čerstvého cedru. Přes celou vozovku má natažený reklamní plakát s výzvou kontaktovat firmu. Pohřební byznys se v Rusku v posledních letech stále více rozmáhá a nabízí nebožtíkům nevídaný přepych. "Dobrá rakev je jako dobrý oblek: prostá, strohá a drahá," říká pravidelná reklama v deníku Komsomolskaja pravda. List Moskovskij komsomolec se nezdráhá uveřejnit na titulní stránce inzerát: "Všechny cesty vedou k nám. Voňavé rakve. Pohřební ústav bratrů Sterligových." Ruské noviny věnují celé stránky pohřební tématice a vychvalují rakve bez jakéhokoli upozornění, že jde o reklamu. "Každému Moskvanovi důstojnou rakev. Nabízíme obyvatelům metropole strávit čas na onom světě v maximálním pohodlí," píše například jeden populární list. "Luxusní servis" pro nebožtíky se v Rusku rozmohl v polovině 90. let, když vrcholilo rozdělování vlivu a vlastnictví mezi kriminálními klany. Okázalé pohřby se staly módní záležitostí. Drahé rakve a věnce se nejprve dovážely z ciziny, později je začaly produkovat i domácí firmy. Každý rok se v Moskvě konají pohřební veletrhy, kde vystavují rakve a další náležitosti výrobci z celého světa. Objevují se na nich mimo jiné rakve z křišťálu, zlata, i zdobené drahými kameny. Módní je postel do rakve s polštářky lemovanými krajkami a vyšívané přikrývky. Žádanými jsou prý nyní rakve ovinuté džínovinou, ratanové, květinové, ovocné, či klasické dřevěné, ovšem se zlatými držadly a malovanými portréty světoznámých filmových hvězd. Ceny podobných výtvorů se pohybují v desítkách tisíc dolarů. Neobvyklé požadavky bohatých nebožtíků se ovšem týkají nejen samotných pohřbů, ale i náhrobních pomníků. Velmi módní jsou žulové pomníky, na nichž jsou vyryty podobizny zesnulých v nadživotní velikosti. Na Kuzminském hřbitově v Moskvě je na jednom pomníku vyryt mercedes. Jeho majitel prý na tomto autě velmi lpěl.
</TEXT>
</DOC>
<DOC>
<DOCID>LN-20020614121</DOCID>
<DOCNO>LN-20020614121</DOCNO>
<DATE>06/14/02</DATE>
<GEOGRAPHY>VÍDEŇ</GEOGRAPHY>
<TEXT>
V Evropě by měla být zrušena všeobecná branná povinnost, řekl v interview pro včerejší vydání vídeňského listu Die Presse generální tajemník NATO George Robertson. Podle něho to je jediná cesta, jak vytvořit vysoce mobilní jednotky. "Nevidím žádnou budoucnost pro armádu založenou na všeobecné branné povinnosti," uvedl. Vyjádřil přitom názor, že evropské armády potřebují profesionální jednotky připravené kdykoli k nasazení.
</TEXT>
</DOC>
<DOC>
<DOCID>LN-20020614122</DOCID>
<DOCNO>LN-20020614122</DOCNO>
<DATE>06/14/02</DATE>
<GEOGRAPHY>PEKING</GEOGRAPHY>
<TEXT>
Čína včera požádala zahraniční velvyslanectví, aby jí předala všechny Severokorejce, kteří pronikli na jejich území. Stalo se tak pár hodin poté, co se na jihokorejský konzulát v Pekingu uchýlil třináctiletý chlapec, občan Severní Koreje. Tím se tam počet Severokorejců usilujících o azyl zvýšil na 18. "Čína na základě mezinárodního práva doufá, že příslušná velvyslanectví budou spolupracovat," řekl mluvčí ministerstva zahraničí Liou Ťienčchao.
</TEXT>
</DOC>
</CZE>