<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>MF-20020422001</DOCID>
<DOCNO>MF-20020422001</DOCNO>
<DATE>04/22/02</DATE>
<TITLE>
Vlastimil Brodský je mrtev
</TITLE>
<TEXT>
Hrál ve stovce filmů, poslední natočil loni O smrti rád žertoval Byla to sebevražda, míní známí
Praha - Smutný klaun. Tak říkali Vlastimilu Brodskému teoretici umění. Pro diváky i přátele však jedenaosmdesátiletý herec, kterého v sobotu ráno nalezli mrtvého na jeho chalupě ve Slunečné na Českolipsku, zůstane důvěrně přezdívaným Bróďou. Příčiny jeho úmrtí nechce policie na přání rodiny sdělovat, mezi známými se mluví o sebevraždě. Současně si však lidé připomínají, jak Brodský, jeden z posledních velikánů slavné herecké generace, s přízrakem smrti bojoval: černým humorem. "Ještě začátkem března na slavnostním večeru, kde získal Českého lva pro nejlepšího herce za film Babí léto, se choval jako vždy: kudy chodil, tudy žertoval o smrti. Smál se jí a všichni kolem s ním," říká Petr Vachler z České filmové a televizní akademie, jež Brodského ocenila. "Dejte mi dvacet let, a v počtu Českých lvů dohoním svou dceru Terezu; za třicet let ji předhoním," žertoval herec se soškou v ruce. Dnes jeho kolegové říkají: Odešel na vrcholu jako vítěz. Natočil přes sto filmů; ten poslední, za nějž získali herecké ceny i Stella Zázvorková a Stanislav Zindulka, jako by Brodského loučení předznamenal. Jiří Hubač psal roli důchodce Brodskému na míru. "Říkal, že to bude jeho labutí píseň. Myslel jsem, že jde o další z jeho kanadských žertíků, nyní mi to připadá osudové," uvažuje Hubač. "Měl jsem ho rád moc; a taky různě," líčí Ondřej Havelka, autor životopisného filmu Zdravý nemocný Vlastimilený Brodský. "Jeho úžasný smysl pro humor jsem miloval. Pak byly věci, kvůli nimž jsem ho měl rád míň - bohužel jediné, kde jsem se mu vyrovnal. Myslím těch pár kiksů, jež neuhlídal v soukromém životě. On se kvůli nim neměl rád vůbec, trápily ho a snažil se je napravit." Nechoval se jako hvězda. Měl rád své děti, psa, malování, chalupářské práce. Tvrdil, že se bojí žen a koní, protože není "ani sexy, ani statečný". A stále si připadal jako student, který ví, že už zase není připraven a dostane pětku. "Nemiluji slunce, raději zůstávám ve stínu," říkával Brodský.
Čtěte Téma na str. A3
Ohně na horách, 1954. Brodský hraje v dramatu o Slovenském národním povstání Ohně na horách.
Rozmarné léto, 1967. Brodského role majora v Menzelově Rozmarném létu patří k vrcholům jeho kariéry.
Útěk do pohádek, 1988. Osmdesátá léta mu nepřála, před normalizačními příběhy utíkal do dětských filmů.
Nové tisíciletí, 2001. Dočkal se Babího léta, filmu se symbolickým názvem i obsahem.
</TEXT>
</DOC>
<DOC>
<DOCID>MF-20020422002</DOCID>
<DOCNO>MF-20020422002</DOCNO>
<DATE>04/22/02</DATE>
<TITLE>
Vzpomínka Jiřího Lábuse
</TITLE>
<TEXT>
Co se dá vůbec říct? Každý vám potvrdí totéž, každý ho měl rád. Bróďa byl strašně skromný člověk, navíc měl opravdu vzácný dar sebeironie a černého humoru, který je i mně ohromně sympatický. Připomněl jsem si to znovu při natáčení jeho posledního filmu Babí léto. Vždycky jsme se pro něj zastavili doma, a kdykoli lezl do auta, říkal mi: Promiň, Jiříčku, že se mnou budeš pracovat! Nebo kdysi jsem si zapomněl v produkci brýle, on mi je vyzvedl, já si pro ně zaskočil do jeho bytu a strávil jsem u něho tak neuvěřitelné odpoledne... Ne, to se nedá vyprávět, to by byla historka na dlouhé povídání. A taky si pamatuji naše setkání při natáčení seriálu Arabela. Tehdy se Vlastimil Brodský a Jiří Sovák navzájem věčně trumfovali, kdo z nich má více chorob a kdo musí dodržovat více diet; bavili celé okolí a vždy to skončilo tím, že oba snědli všecko, co v barrandovské kantýně našli. Je mi smutno, když si pomyslím, jak z téhle skvělé herecké generace odchází jeden Mistr za druhým.
</TEXT>
</DOC>
<DOC>
<DOCID>MF-20020422003</DOCID>
<DOCNO>MF-20020422003</DOCNO>
<DATE>04/22/02</DATE>
<TITLE>
Nacionalista Le Pen šokoval, míří do duelu o úřad prezidenta Francie
</TITLE>
<GEOGRAPHY>Paříž</GEOGRAPHY>
<TEXT>
Zdánlivě ustálená francouzská politická scéna včera utrpěla otřes. D o druhého kola voleb francouzského prezidenta, které se bude konat 5. května, podle všeho postupují obhájce mandátu Jacques Chirac a překvapivě předseda krajně pravicové Národní fronty Jean-Marie Le Pen. Naznačily to večerní výsledky průzkumu veřejného mínění. Volby tak vynesly Le Pena, třiasedmdesátiletého veterána voleb a tradičního "třetího vzadu" (kandidoval už počtvrté), do nečekané pozice skutečného protivníka. Podle pozorovatelů tak Le Pen opět dokázal svým oponentům, že nemohou odepsat ani jeho, ani jeho zanícenou protiimigrantskou rétoriku. "Je to obrovská prohra pro oba dva hlavní kandidáty," řekl Le Pen. "Je to především odmítavý hlas pro lidi, kteří vedli Francii tak špatně - a hlas pro změnu," dodal. Po sečtení dvou třetin odevzdaných volebních lístků měl premiér a kandidát socialistů Lionel Jospin 15,6 procenta hlasů a Le Pen 17,46 procenta hlasů. Chirac vedl s 19,51 procenta hlasů. Poprvé by se tak druhého kola zúčastnil zástupce extrémní pravice a v rozhodujícím duelu bude naopak po třiatřiceti letech chybět zástupce levice. Šokující výsledek prvního kola voleb přiměl poraženého Jospina k takřka okamžité reakci. Oznámil, že po ukončení prezidentských voleb odejde z politiky. "Volební výsledek Le Pena v druhém kole musí být v zájmu zachování cti Francie snížen na minimum," prohlásil včera Dominique Strauss-Kahn, manažer Jospinovy volební kampaně. "Jistě," odpověděl na otázku, zda bude v druhém kole volit Chiraka. Prezident Jacques Chirac vyzval Francouze, aby se sjednotili k obraně demokracie a základních lidských práv. První kolo prezidentských voleb poznamenala rekordní volební neúčast, která podle všeho přispěla i k nečekanému zisku Le Pena.
POSTOUPIL JSEM! Šéf francouzské krajně pravicové Národní fronty Jean-Marie Le Pen se dozvídá, že podle předběžných výsledků je ve finále prezidentských voleb.
</TEXT>
</DOC>
<DOC>
<DOCID>MF-20020422004</DOCID>
<DOCNO>MF-20020422004</DOCNO>
<DATE>04/22/02</DATE>
<TITLE>
Volby v Maďarsku vyhráli socialisté
</TITLE>
<HEADING>
Události
</HEADING>
<GEOGRAPHY>Budapešť</GEOGRAPHY>
<TEXT>
Po čtyřech letech pravicové vlády se zřejmě k moci v Maďarsku vrátí socialisté. Nejvíce hlasů ve volbách sice získal Fidesz premiéra Viktora Orbána, ale socialisté chtějí uzavřít koalici s jinou stranou.
Budapešť - Po čtyřech letech pravicové vlády se zřejmě k moci v Maďarsku vrátí socialisté. Nejvíce hlasů ve volbách sice získal Fidesz premiéra Viktora Orbána, ale socialisté chtějí uzavřít koalici s jinou stranou.
</TEXT>
</DOC>
<DOC>
<DOCID>MF-20020422005</DOCID>
<DOCNO>MF-20020422005</DOCNO>
<DATE>04/22/02</DATE>
<TITLE>
Evropa velí k odvetě proti americkým clům
</TITLE>
<TEXT>
Události
Brusel - Brusel navrhl odvetu za americká cla - sankce proti USA.
Čtěte na str. B1
</TEXT>
</DOC>
<DOC>
<DOCID>MF-20020422006</DOCID>
<DOCNO>MF-20020422006</DOCNO>
<DATE>04/22/02</DATE>
<TITLE>
Bude vládnout velká koalice? Špidla zakázal mluvit o vládě, u Klause to nemá nikdo jasné
</TITLE>
<HEADING>
Analýza
</HEADING>
<GEOGRAPHY>Praha</GEOGRAPHY>
<TEXT>
Když před čtyřmi lety sestavoval Miloš Zeman první sociálnědemokratickou vládu, měl poměrně jednoduchou práci. Za ministry si mohl vybrat pouze své stranické kolegy a navíc za základ mu posloužila stínová vláda ČSSD. Příští ministerský předseda bude v pozici podstatně složitější. Již dnes je jasné, že příští vláda bude s největší pravděpodobností koaliční - a navíc se ukazuje, že to vůbec nemusí být koalice pouze dvou stran. Necelé dva měsíce před volbami se totiž začíná rýsovat jako podoba příští vlády buď velká koalice ODS a ČSSD, či spojenectví unie, lidovců a sociálních demokratů. Vyplývá to nejen z tvrzení odborníků, ale také z výroků politiků. Jaké konkrétní osoby však nakonec ve vládě usednou, dnes nikdo neví. Přesněji řečeno, vědí to předsedové jednotlivých stran, ale odmítají to říci. "Špidla si nepřeje, abychom zveřejňovali byť pouhé ambice být ve vládě. Jediné, co řekl, je, že chce sestavovat čistou vládu - tedy vládu bez lidí spojených s jakýmkoli skandálem," říká jeden z lídrů sociální demokracie. Jediná strana, která "hraje s otevřenými kartami", je ODS. Ta má svou stínovou vládu, ale "ani to neznamená, že to má každý z nás jasné". Tak to alespoň říká místopředseda občanských demokratů Ivan Langer.
Čtěte Společnost - poslední strana sešitu B
</TEXT>
</DOC>
<DOC>
<DOCID>MF-20020422007</DOCID>
<DOCNO>MF-20020422007</DOCNO>
<DATE>04/22/02</DATE>
<TITLE>
Lidé odmítají povinné očkování svých dětí
</TITLE>
<GEOGRAPHY>Praha</GEOGRAPHY>
<TEXT>
V zemi se množí hlasy proti povinnému očkování - především proti trestům, které hrozí rodičům, pokud neuposlechnou a nenechají dítě očkovat. Odpůrci se odvolávají na přijatou mezinárodní Úmluvu o lidských právech a biomedicíně, jež hájí práva lidí, aby sami rozhodovali o svém zdraví či zdraví svých dětí. Mnozí lékaři jsou zděšeni. Ústup od povinného očkování by podle nich znamenal návrat nebezpečných infekcí a ohrožení dětí. Odpůrci povinného očkování shromažďují a šíří informace o tom, že očkování má vedlejší účinky, jež mohou být pro dítě nebezpečné. Často jsou to příznivci alternativní medicíny či homeopatie, což se týká i sdružení Paracelsus. Právě ono v těchto dnech organizuje petici za zrušení povinného očkování.
Šéf sdružení Zdeněk Samson Troníček napsal ministrovi, že kvůli očkování mívají děti přes dohled lékařů potíže. Ministr je proti, mnozí pediatři označují tvrzení za zveličené. Mají nicméně lidé právo odmítnout očkování, když prostě mají na jeho prospěch odlišný názor? Úmluva, kterou republika přijala loni, dovoluje omezení práv člověka tam, kde jde o ochranu veřejného zdraví. To jistě ohrožuje nemocný s tuberkulózou, který musí být oprávněně izolován, ale určitě ne zdravý neočkovaný člověk, říká Troníček. Přednosta dětské kliniky pražské Fakultní nemocnice v Motole Jan Janda oponuje: "Černý kašel může dostat i pět dětí ze sta očkovaných. A čím méně lidí bude očkováno, tím vyšší bude riziko, že se děti setkají s nákazou." Senátorka a bývalá ministryně zdravotnictví Zuzana Roithová však upozorňuje na jiný sporný příklad: "U očkování proti tetanu nelze argumentovat rizikem pro ostatní populaci," říká. Tetanus se nešíří z člověka na člověka. Roithová soudí, že kdyby se někdo v takovém případě obrátil na soud ve Štrasburku, patrně by vyhrál. Ani ona přitom nechce zrušit princip povinného očkování. Zákon však podle ní není dobrý proto, že po neuposlechnutí okamžitě následuje postih. Na senátorku se loni obrátila Eva Adamcová, která vedla spor s hygieniky. Po komplikacích po očkování u prvního dítěte chtěla u druhé dcery odložit očkování proti záškrtu a černému kašli až po dvou letech věku. Výjimku však zákon umožňuje jen dětem s oslabenou imunitou či vážně nemocným. Pražský hygienik proto vydal rozhodnutí, kterým Evě Adamcové očkování nařídil. Za neuposlechnutí by byla zaplatila pokutu deset tisíc korun. Pokud by i to odmítla, měla by oplétačky s orgány sociální péče.
</TEXT>
<HEADING>
Povinné, či doporučené?
</HEADING>
<TEXT>
Povinná očkování jsou i v západních zemích, sankce jsou však mnohde volnější. Buď je očkování jen doporučené, nebo rodiče dostávají na vybranou: když odmítnou očkování, musí se například vzdát rodičovských příspěvků. Negativními zahraničními případy však čeští lékaři podporují své varování, co by ústup od očkování mohl přinést: v Nizozemsku se mezi příslušníky náboženské sekty odmítajícími očkování rozšířila obrna, v Británii pak černý kašel poté, co tamější sdružení vytáhla do boje proti vakcíně, jež měla tehdy mnoho vedlejších účinků. Česká praxe proto nevadí ani vládnímu zmocněnci pro lidská práva Janu Jařabovi: "V tomto směru jsem proti ultraliberálům, kteří zastávají názor, že je to každého věc." Docent Janda připouští, že očkování může dětem způsobit zdravotní komplikace - nejčastěji to bývá zvýšená teplota či alergická reakce, vzácně potíže s dýcháním či křeče. "Ale to je nesrovnatelné s prospěchem," zdůrazňuje.
</TEXT>
<HEADING>
Řešení podle Roithové
</HEADING>
<TEXT>
Podle senátorky Roithové existuje kompromis: zachovat povinné očkování, ale umožnit rodičům uvést vážné důvody pro odmítnutí nebo odklad. "Měl by to zvážit lékař. Pokud se neshodne s rodiči, musel by spor rozhodnout někdo jiný, například nějaká odborná instituce. Poslední instancí by byl soud," uvedla Roithová. Bývalá ministryně dodala, že taková úprava zákona je komplikovaná věc, kterou nelze změnit rychle. "Nelze jednoduše vyměnit slůvko povinný za nepovinný," souhlasí předsedkyně Občanského sdružení na ochranu pacientů Vladimíra Bošková, jakkoli i jí by byla liberálnější praxe bližší.
Podle senátorky Roithové existuje kompromis: zachovat povinné očkování, ale umožnit rodičům uvést vážné důvody pro odmítnutí nebo odklad. "Měl by to zvážit lékař. Pokud se neshodne s rodiči, musel by spor rozhodnout někdo jiný, například nějaká odborná instituce. Poslední instancí by byl soud," uvedla Roithová. Bývalá ministryně dodala, že taková úprava zákona je komplikovaná věc, kterou nelze změnit rychle. "Nelze jednoduše vyměnit slůvko povinný za nepovinný," souhlasí předsedkyně Občanského sdružení na ochranu pacientů Vladimíra Bošková, jakkoli i jí by byla liberálnější praxe bližší.
</TEXT>
</DOC>
<DOC>
<DOCID>MF-20020422008</DOCID>
<DOCNO>MF-20020422008</DOCNO>
<DATE>04/22/02</DATE>
<TITLE>
Evropa velí k odvetě proti americkým clům
</TITLE>
<GEOGRAPHY>Brusel</GEOGRAPHY>
<TEXT>
Evropská komise zavelela k odvetě proti americkým clům na dovoz oceli. Komise v pátek navrhla uvalit obchodní sankce na USA ve výši více než 300 milionů dolarů ( 10,5 miliardy korun). Toto opatření se má týkat dovozu politicky citlivých amerických komodit, jako jsou ovoce, trička, ocel, zbraně, nebo dokonce kulečníkové stoly. Americká strana však varovala, že tato rychlá odveta je hrubým porušením mezinárodních obchodních pravidel. Cílem návrhu komise je zvýšit tlak na Spojené státy, aby vzaly zpět své rozhodnutí z minulého měsíce, že uvalí třicetiprocentní clo na dovoz oceli. Toto opatření postihne i dovoz z Evropy v hodnotě 2,4 miliardy eur (72 miliard korun). "Převládá pocit, že bychom měli mít ve hře prozatím alespoň tuto zbraň a doufat, že Američany přiměje k činu, ale stále ještě nepadlo konečné rozhodnutí, zda máme zmáčknout spoušť," řekl jeden evropský diplomat. Některé státy EU, jako například Německo nebo skandinávské země, se už obávají následků. Právníci členských států mají teprve posoudit, zda je odveta v souladu s pravidly Světové obchodní organizace, uvedl dále diplomat.
Brusel - Evropská komise zavelela k odvetě proti americkým clům na dovoz oceli. Komise v pátek navrhla uvalit obchodní sankce na USA ve výši více než 300 milionů dolarů ( 10,5 miliardy korun). Toto opatření se má týkat dovozu politicky citlivých amerických komodit, jako jsou ovoce, trička, ocel, zbraně, nebo dokonce kulečníkové stoly. Americká strana však varovala, že tato rychlá odveta je hrubým porušením mezinárodních obchodních pravidel. Cílem návrhu komise je zvýšit tlak na Spojené státy, aby vzaly zpět své rozhodnutí z minulého měsíce, že uvalí třicetiprocentní clo na dovoz oceli. Toto opatření postihne i dovoz z Evropy v hodnotě 2,4 miliardy eur (72 miliard korun). "Převládá pocit, že bychom měli mít ve hře prozatím alespoň tuto zbraň a doufat, že Američany přiměje k činu, ale stále ještě nepadlo konečné rozhodnutí, zda máme zmáčknout spoušť," řekl jeden evropský diplomat. Některé státy EU, jako například Německo nebo skandinávské země, se už obávají následků. Právníci členských států mají teprve posoudit, zda je odveta v souladu s pravidly Světové obchodní organizace, uvedl dále diplomat.
</TEXT>
</DOC>
<DOC>
<DOCID>MF-20020422009</DOCID>
<DOCNO>MF-20020422009</DOCNO>
<DATE>04/22/02</DATE>
<TITLE>
MAĎAŘI ROZHODOVALI O ORBÁNOVI
</TITLE>
<TEXT>
Maďarský premiér Viktor Orbán se svou dcerou Rozsou odchází z volební místnosti. Maďaři včera rozhodovali, zda jeho pravicová koalice zůstane u vlády, nebo ji vystřídají socialisté. (Více na str. A7)
</TEXT>
</DOC>
<DOC>
<DOCID>MF-20020422010</DOCID>
<DOCNO>MF-20020422010</DOCNO>
<DATE>04/22/02</DATE>
<TITLE>
Stát nepřeje gymnáziím
</TITLE>
<TEXT>
Více než sto tisíc patnáctiletých dětí dnes čeká událost, která rozhodne o jejich budoucím životě: přijímací zkoušky na střední školu.
Praha - Děti toužící po vzdělání narazí i letos na obvyklou překážku: ministerstvo školství odmítá vpustit do sítě škol více gymnázií, a naopak štědře dotuje poloprázdná učiliště. Na gymnázium se tak nedostane každý druhý uchazeč, střední odborné školy odmítnou třetinu studentů. Naopak učňovské školy nabízejí daleko více míst, než činí zájem. Třetina absolventů učebních oborů pak rovnou ze školních lavic skončí na úřadu práce. "S dětmi pracujeme devět let. Není nám proto lhostejné, když se nedostanou na školu podle svého zájmu a schopností," říká Karel Bárta, prezident Asociace základního školství. "Poloprázdná učiliště úředníci podporují, zatímco kapacitu gymnázií stále omezují." Skutečný zájem o gymnázia je ještě větší, než napovídá odmítnutí každého druhého studenta. Mnoho dětí se předem vzdá, protože je přesvědčeno, že stejně nemají šanci. Gymnázia proti praxi zavedené ministerstvem příliš neprotestují. Pracovat s úzkou skupinou jedničkářů je snazší než školu otevřít více dětem. Ředitel chrudimského gymnázia Eduard Beránek uznává, že to není správná cesta. "Máme dost náročné přijímací zkoušky," připouští. "Dostat skutečně kvalitní děti se nám vyplatí, většina studentů se dostane na vysokou školu." Chrudimský ředitel potvrzuje, že gymnaziální studium je v Česku oproti Západu málo zastoupeno. "Mělo by se rozšířit," říká Beránek. Dovede si představit, že jeho škola by místo dvou prvních ročníků otevřela tři. Něco takového však nejde. "Kapacitu máme danou z ministerstva, peníze na víc žáků nedostaneme," dodává. Naopak učiliště v Rybitví u Pardubic se už léta potýká s tím, že o ně žáci nemají zájem. Téměř polovina lavic zůstává prázdná. O omezení kapacity školy však ředitel Jaroslav Pakosta nechce ani slyšet. "Je třeba, aby firmy začaly přesvědčovat rodiče o potřebnosti našich oborů. Ale místo toho si raději najmou levné dělníky z Východu," stěžuje si. Učiliště přijdou státní kasu draho. Vzdělání jednoho učně je dvakrát až třikrát dražší než vzdělání gymnazisty. Ministerstvo školství a stejně tak kraje, které dnes střední školy zřizují, však opakují: Je třeba učňovské obory podržet, i když tam dneska žáci nejsou. Proto jim resort školství letos zvýšil dotace tak, aby mohly otevřít i poloprázdné třídy. "Zaměstnavatelé usilují o to, abychom donutili děti nastupovat do učňovských škol," vysvětluje to náměstek ministra školství Jaroslav Müllner. Statistika nezaměstnaných absolventů však ukazuje, že zaměstnavatelé mají zájem o vysokoškoláky, gymnazisty a absolventy středních odborných škol. Poslanec Václav Pícl z ČSSD se s podporou učilišť ztotožňuje. Jeho slova však svědčí o tom, že spíš než o děti a zájmy firem jde o ústupek lobby učilišť: "Jako starosta Rakovníka vedu jednání se zahraničními firmami. Vím, že rostou jejich požadavky na kvalifikované lidi. Ale učiliště byla draze vybavena, je škoda je zavřít."
</TEXT>
</DOC>
<DOC>
<DOCID>MF-20020422011</DOCID>
<DOCNO>MF-20020422011</DOCNO>
<DATE>04/22/02</DATE>
<TITLE>
Špidla při "volebním" běhu trpěl, ale nevzdal
</TITLE>
<TEXT>
Horní Maršov - První závod letošní série Českého poháru v běhu do vrchu využila ČSSD v předvolebním boji. Jako jeden ze sponzorů závodu měla v oficiálním programu celou stránku pro poselství tří hlavních lídrů (Špidly, Grosse a Buzkové), první muž kandidátky v Hradeckém kraji, ministr financí Jiří Rusnok, měl tu čest zmáčknout kohoutek startovací pistole. A s číslem jedna vyrazil na trať předseda strany Vladimír Špidla.
Několik místních mu vmetlo těsně před startem do tváře, že tuto "hru" se závodem prohlédli. "ČSSD je strana, s níž určitě nikdy nepoběžíme," skanduje fanoušek Milan Hlaváč. Špidla se s ním dává do řeči, ale Rusnokův výstřel diskusi končí.
1. kilometr: Špidla se drží konce pole 144 běžců. Běží svižně a kontroluje čas. "Zvládnu to tak za hodinu a půl," říká.
3. kilometr: Co krize? "V pohodě. Sleduji přírodu. Ale od pátého kilometru mám v hlavě vygumováno," přiznává Špidla a jeho grimasa připomíná pověstný škleb běžeckého šampiona Emila Zátopka.
5. kilometr: Špidla trpí, ale bojuje. Uprostřed lesů míjí - již osamocen - dřevorubce. "Neměl jste sem chodit - horalé vám to nandají!" pokřikují. Špidla se usmívá: "Dobrý den."
8. kilometr: "Hop, hop, hop, je to dobrý," povzbuzují supícího politika cyklisté jedoucí opačným směrem z hřebenů. "Těší mě to," přiznává nejvyšší sociální demokrat.
10. kilometr: Co krize? Špidla vrtí hlavou, byť má běhu plné zuby. "Člověk se naučí prohrávat... nevytahuje se... a víc vydrží," říká.
11. kilometr: Špidlu překvapuje prudký krpál. Jeho škleb je úpornější, narážky na krizi ignoruje.
13. kilometr: Startovalo se za slunka a teď jsou běžci v mracích. Kolem závěje, teplota nula. "Támhle je asi cíl," ukazuje Špidla na horské boudy. Nepřizná, že to chce mít za sebou.
14,5. kilometr: Pomezní boudy: "Kterej z vás je Špidla?" ptá se asi pětiletý cyklista Patrik Jirotka.
15. kilometr: Cíl. Špidla končí předposlední. Čas: hodina a devětačtyřicet minut. Dva metry před cílem jej předbíhá sedmasedmdesátiletý František Tomášek. Organizátor běhu Karel Šklíba politikův výkon přesto oceňuje: "Nejde o lehkou trať." Špidla popíjí čaj, přijímá Rusnokovu gratulaci a vyráží za dalšími voliči. Poslední mítink končí v Odolově po deváté večer.
MUKA A ÚLEVA. Už na startu se někteří obyvatelé Maršova pokoušeli Vladimíru Špidlovi účast v běžeckém závodě znechutit (vpravo dole). Ještě více však šéfa sociální demokracie mučilo závěrečné prudké stoupání na Pomezní boudy, kde bojoval s těžkou krizí (vlevo). Cíl pak přijal s úlevou, ač doběhl na předposlední pozici.
</TEXT>
</DOC>
<DOC>
<DOCID>MF-20020422012</DOCID>
<DOCNO>MF-20020422012</DOCNO>
<DATE>04/22/02</DATE>
<TITLE>
Šéf vojenské ochranky neprošel prověrkami
</TITLE>
<GEOGRAPHY>Praha</GEOGRAPHY>
<TEXT>
Ministerstvo obrany muselo podle dnešního vydání časopisu Týden odvolat z funkce velitele ochranné služby vojenské policie Václava Soustružníka. Ten měl mít na starosti bezpečnost armádních funkcionářů na podzimním pražském summitu NATO. Týden píše, že Soustružník byl odvolán proto, že neprošel bezpečnostní prověrkou na stupeň Tajné. Ač tuto verzi nepřímo připustil i odvolaný velitel, náčelník vojenské policie Josef Bečvář uvedl, že s prověrkami nemá případ nic společného. "Soustružník se dopustil závažného pochybení a trestného činu," řekl Týdnu.
Praha - Ministerstvo obrany muselo podle dnešního vydání časopisu Týden odvolat z funkce velitele ochranné služby vojenské policie Václava Soustružníka. Ten měl mít na starosti bezpečnost armádních funkcionářů na podzimním pražském summitu NATO. Týden píše, že Soustružník byl odvolán proto, že neprošel bezpečnostní prověrkou na stupeň Tajné. Ač tuto verzi nepřímo připustil i odvolaný velitel, náčelník vojenské policie Josef Bečvář uvedl, že s prověrkami nemá případ nic společného. "Soustružník se dopustil závažného pochybení a trestného činu," řekl Týdnu.
</TEXT>
</DOC>
<DOC>
<DOCID>MF-20020422013</DOCID>
<DOCNO>MF-20020422013</DOCNO>
<DATE>04/22/02</DATE>
<TITLE>
Moserovou navrhla ODA na prezidentku
</TITLE>
<TEXT>
Hradec Králové - Po Václavu Klausovi a Petru Pithartovi, o nichž se nejvíc mluví jako o prezidentských nástupcích Václava Havla, přišla ODA s dalším kandidátem. Její ústřední sněm se rozhodl podporovat kandidaturu senátorky Jaroslavy Moserové. Prezidenta dosud volí obě komory parlamentu, přičemž ODA disponuje zastoupením v Senátu.
</TEXT>
</DOC>
<DOC>
<DOCID>MF-20020422014</DOCID>
<DOCNO>MF-20020422014</DOCNO>
<DATE>04/22/02</DATE>
<TITLE>
Úřad na ochranu dat prověřuje Allianz
</TITLE>
<GEOGRAPHY>Olomouc</GEOGRAPHY>
<TEXT>
Úřad na ochranu osobních údajů vyšetřuje pojišťovnu Allianz kvůli podezření, že neoprávněně vymáhá údaje o svých klientech. Pojišťovna na přelomu loňského a letošního roku poslala pojištěncům dopis, v němž mimo jiné žádá, aby kvůli plnění pojistných smluv dali souhlas k poskytování citlivých údajů dalším firmám v její skupině či do jiných států. I když na jedné straně píše, že souhlas je dobrovolný, o pár slov dál mimo jiné upozorňuje, že odmítnutí podpisu je důvodem k neuzavření pojistné smlouvy.
Olomouc - Úřad na ochranu osobních údajů vyšetřuje pojišťovnu Allianz kvůli podezření, že neoprávněně vymáhá údaje o svých klientech. Pojišťovna na přelomu loňského a letošního roku poslala pojištěncům dopis, v němž mimo jiné žádá, aby kvůli plnění pojistných smluv dali souhlas k poskytování citlivých údajů dalším firmám v její skupině či do jiných států. I když na jedné straně píše, že souhlas je dobrovolný, o pár slov dál mimo jiné upozorňuje, že odmítnutí podpisu je důvodem k neuzavření pojistné smlouvy.
</TEXT>
</DOC>
<DOC>
<DOCID>MF-20020422015</DOCID>
<DOCNO>MF-20020422015</DOCNO>
<DATE>04/22/02</DATE>
<TITLE>
Starosta, jehož bude v kampani tížit obchod s pozemky
</TITLE>
<TEXT>
Do voleb zbývá 53 dní Kdo chce váš hlas
Starosta Chrudimi Ladislav Libý dokázal to, co se jeho předchůdcům na radnici nikdy nepovedlo: získal pro město pozemky pro velkou průmyslovou zónu. Ale jeho naději, že pronikne do sněmovny ze čtvrtého místa na kandidátce ODS v Pardubickém kraji, to nejspíš moc nepomůže. Libý totiž v říjnu 2000 prosadil v zastupitelstvu obchod, při němž město zaplatilo podnikatelům ze soukromého družstva za pozemky minimálně o třicet milionů korun víc, než za kolik je vykoupili. To však starosta i radní zjistili až později. "Tento cenový rozdíl je věcí svědomí a podnikatelské morálky družstva, nikoliv města nebo zastupitelstva," říká dnes Libý. Pro město je podle něho daleko důležitější, že získalo pozemky pro průmyslovou zónu za podmínek, s nimiž zastupitelé souhlasili. Princip, jakým se podařilo družstvu Agrospol Eco vytáhnout z městského rozpočtu desítky milionů, byl jednoduchý. Nejdříve se dohodli s Libým, že se pokusí pozemky sehnat. Pak je družstvo začalo vykupovat od soukromníků pod záminkou, že na nich bude pěstovat ekologickou zeleninu. A nakonec je prodalo městu za několikanásobně vyšší cenu, ač lidé z družstva slibovali, že si nechají jen symbolickou odměnu. "Problém s cenami je nepříjemný, možná mě to stálo několik let života," říká Libý. Tvrdí však, že neudělal žádnou chybu. "Rada ani já jsme neměli ani o trochu víc informací než zastupitelé." Případem se zabývala Služba pro odhalování korupce a závažné hospodářské trestné činnosti, ale jediným výsledkem dosud je, že pět podnikatelů soukromého družstva bylo obviněno z banálního trestného činu - nedovoleného podnikání. Libý sice přežil pokusy o odvolání z křesla starosty, ale neustále musí poslouchat výčitky a narážky. "Už jsem slyšel i od zahrádkářů, po kterých chceme, aby platili tři sta třicet korun za odpad, že jsme neodpovědně zašantročili miliony. Jsem přesvědčen, že je to od samého počátku kampaň, která má politické cíle," říká Libý. Na post starosty přešel před čtyřmi lety z křesla šéfa chrudimské pobočky IPB, v případě svého zvolení do sněmovny by radnici zase opustil. Libý je smířen s tím, že ve volební kampani budou soupeři o pozemcích mluvit. "Případů, že někdo něco levně koupí a draze prodá, jsou tisíce," míní.
</TEXT>
</DOC>
<DOC>
<DOCID>MF-20020422016</DOCID>
<DOCNO>MF-20020422016</DOCNO>
<DATE>04/22/02</DATE>
<TITLE>
Zemřel herec, jenž se bál velkých gest
</TITLE>
<TEXT>
Vlastimil Brodský se dlouho bránil smrti smíchem. Nakonec ho přece jen dostihla
</TEXT>
<HEADING>
Kéž by takových lidí bylo na světě víc...
</HEADING>
<GEOGRAPHY>Praha</GEOGRAPHY>
<TEXT>
Dohoda, kterou Vlastimil Brodský uzavřel se smrtí, v sobotu vypršela. Jednou řekl, že ho zubatá nechává na světě, dokud ji baví svými záhrobními žerty; proto i zpráva o hercově smrti zprvu zněla jako další z nich. Je však pravdivá a konečná. Jedenaosmdesátiletý herec byl nalezen mrtev v sobotu ráno ve Slunečné na Českolipsku, kam po léta jezdíval na chalupu. Bližší okolnosti odmítá policie na přání rodiny sdělit; místní lidé i přátelé mluví o možnosti sebevraždy zastřelením. Vlastimil Brodský podlehl těžkému zranění ještě před příjezdem rychlé lékařské pomoci. Brodského sousedka ze Slunečné Marie Šourková stále nechce věřit, že by herec odešel ze světa dobrovolně. Uvědomuje si nicméně, že po mozkové mrtvici, která Brodského na Slunečné zastihla během Velikonoc, na tom již byl zdravotně hůře. "Už to nebyl on," říká. Také svého jezevčíka Huga odvezl na hlídání do Sloupu, což prý dělal jen výjimečně. "To muselo nastat nějaké krátké spojení, vždyť Bróďa nebyl žádný Hemingway, on lpěl na životě, i jeho černý humor byl obranou před smrtí," vrtí nevěřícně hlavou scenárista Jiří Hubač, za jehož Tažné ptáky a Babí léto dostal Brodský prestižní ceny. "Možná jsem byl poslední, kdo s ním v pátek večer mluvil, a připadal mi úplně normální," dodává. Brodský prý zvažoval, zda pojede na plzeňský festival Finále, a vyprávěl, jak dokončuje knížku o herectví, kam vymýšlí k fotografiím vtipné komentáře. "Ještě jsem mu říkal, ať si přijede popovídat o nové roli, kterou pro něho píšu v Zafranovičově chystaném filmu Miss Sarajevo. A kdykoli měl Bróďa před sebou práci, hned dostával obrovskou motivaci. Sotva se probral ze své první mrtvice, už se ptal, jestli na něj s Babím létem počkáme - a pak točil bez oddechu dvanáct hodin denně," líčí Hubač. Další mrtvice postihla Brodského nedávno. Herec Stanislav Zindulka byl prý s Brodským téměř každý den: přátelství jejich postav z Babího léta totiž přerostlo ve stejně blízký vztah soukromý. "Vždycky budu šťastný, že jsem s tím starosvětským gentlemanem a moderním hercem v jedné osobě mohl strávit jeho poslední měsíce. Potřebovali jsme se navzájem, to bylo partnerství od mozku k mozku, od srdce k srdci, zůstalo nám i po natáčení, pokračovali jsme v něm. Když jsme nebyli spolu, psali jsme si a volali. Poslední jeho dopis přišel den předtím, i náš poslední hovor," říká Zindulka. Nícméně dodává: "On není pryč! Měl sílu, která ho přesahuje, a kus mi jí předal. Budu za to vždycky vděčný. Kéž by takových lidí bylo na světě víc!" Vlastimil Brodský říkával, že z umírání má šílený strach, ale smrti že se nebojí. "Představuji si ji jako blažený stav narkózy, z níž se jen nerad probírám do bolestí a starostí. Na smrt v podobě narkózy by se za jistých okolností člověk mohl snad i těšit, ale je to paradox: zrovna teď bych měl takovou chuť žít!" přiznal při premiéře svého životopisu Zdravý nemocný Vlastimilený Brodský, jehož režisérem a průvodcem byl Ondřej Havelka. "Sliboval, že spolu v roce 2005 natočíme ještě druhý díl," vzpomíná Havelka. "Ten smutek je strašný, šílený. Ale alespoň jsme stihli Babí léto, poslední Bróďův film, i když je hrozné říkat poslední," míní Jiří Bartoška. "Nestačilo se to u Vladimíra Menšíka nebo Jiřího Sováka, který taky prohlašoval, že se smrti nebojí, jen prý ho štve, že je to nafurt. Podobný pocit zažívá každý při ztrátě blízkých; vyčítá si, že jim nestihl říci, jak je má rád. Pro herce je takovým výrazem lásky film," říká Bartoška a věří, že ovace a Českého lva za hlavní roli v Babím létě si Brodský před pár týdny důkladně vychutnal.
Hercovy nejslavnější filmy
Tajemství krve (1953) plachý dr. Kozdera
Až přijde kocour (1963) učitel Robert
Bílá paní (1965) kastelán Pupenec
Ostře sledované vlaky (1966) nacistický rada Zedniczek
Rozmarné léto (1967) major ve výslužbě
Všichni dobří rodáci (1968) Očenáš
Světáci (1969) fasádník Prouza
Noc na Karlštejně (1973) král Karel IV.
Jakub Lhář (1975) muž v židovském ghettu
Příliš hlučná samota (1994) strýc Albert
Babí léto (2001) nezdolný penzista František Hána (cena: Český lev 2001)
Divadelní role
dramatizace Osudů dobrého vojáka Švejka Švejk feldkurát Katz
Válka s mloky Bondy
Rozmarné léto kanovník Roch
Tři sestry Kulygin
Svatá Jana Dauphin
Vím, že nic nevím Sokrates
Dvanáct rozhněvaných mužů porotce číslo 8 (Cena Jaroslava Průchy 1967, cena Thálie za celoživotní mistrovství 1998)ú
Televizní hry a seriály
Uspořená libra
F. L. Věk
Dnes v jednom domě
Arabela
Návštěvníci
Tažní ptáci
Dvě noci s císařem
Počítání oveček
Paní Bovaryová
Bakaláři
Rozhlas řada her a skřítek Hajaja (Cena Čs. rozhlasu 1981)
Poslední role Vladimíra Brodského - penzista František Hána v Babím létě. Brodský i Stanislav Zindulka získali za tento film České lvy.
</TEXT>
</DOC>
<DOC>
<DOCID>MF-20020422017</DOCID>
<DOCNO>MF-20020422017</DOCNO>
<DATE>04/22/02</DATE>
<TITLE>
Přátelé vzpomínají
</TITLE>
<TEXT>
Jiří Hubač, scenárista: Byl to herec mého srdce: pokorný, obětavý, poslední mohykán své generace. Nikdy neusnul na vavřínech, vždy o sobě pochyboval, odtud pramenilo jeho mistrovství. Byl také skutečným přítelem, aniž čekal roli. Psal desítky dopisů, nikdy nezapomněl na blahopřání k narozeninám nebo na pozdrav z lázní. Jeho slavné průpovídky o smrti, urnách či krematoriu zněly jako slogany, ale ve skutečnosti byly hluboce prožité. Říkával, že život je krásný, bohužel člověk na to přijde, až když je polomrtvý.
Zdeněk Zelenka, režisér: Bróďa i já jsme se narodili ve stejný den, 15. prosince, jen s rozdílem pár desetiletí. Když jsem s ním roku 1990 točil dětský film Freonový duch, přemýšlel jsem, co mu dát za dárek. Někoho napadlo, že práci uspíšíme a dáme Bróďovi k sedmdesátce první projekci. Všichni dřeli, aby kopie byla hotova. Uvědomil jsem si, jak moc mají Bróďu rádi: jen pro milované velikány jsou lidé schopni zázraku. Ta kopie se stihla, Bróďa měl radost a šampaňského nebylo málo. Ironií osudu se právě jen ona zachovala nepoškozená a z ní vznikl nový přepis pro televizi. Bróďova duše prý opustila svět v sobotu kolem deváté, vysílání filmu začalo v sobotu v devět. Táž kopie: jednou spojena s obrovskou radostí, podruhé s obrovským smutkem.
Ondřej Havelka, hudebník: Pár kamarádů ví, že Vlastimil už léta připravoval hudební program na svůj pohřeb. "Dovedeš si, Ondrásku, představit, co se tam sejde lidí, tak ať je to pěkný, a ne moc smutný. No, trochu smutný to asi bude muset bejt, ale hlavně ať to není nuda, ať si lidi užijou," říkal, ukazoval mi kazetu a oči mu zářily, že mě zase rozesmál. Pěkné kousky vybral a hezky je sestavil. Tak ti přeju, drahý Vlastíku, aby ti to vyšlo. A tam nahoře ať ten andělský jazzband nehraje ubrečený blues, tak jak by se teď chtělo nám, ale ať zmáčkne pořádný swing, tak jak jsi to měl rád ty!
</TEXT>
</DOC>
<DOC>
<DOCID>MF-20020422018</DOCID>
<DOCNO>MF-20020422018</DOCNO>
<DATE>04/22/02</DATE>
<TITLE>
Hledejte cestu k něžnosti, vzkázal ostýchavě
</TITLE>
<HEADING>
Profil
</HEADING>
<TEXT>
Kdyby o lidských osudech rozhodovaly úřady, české herectví mohlo být chudší o jedno královské jméno: Vlastimil Brodský. Jako studentovi mu vystavil Československý úřad práce následující posudek: "Doporučujeme, aby Vlastimil Brodský po absolvování reálného gymnasia pokračoval ve studiu na přírodovědecké fakultě. Nejlépe by mu vyhovovalo povolání odborného pracovníka ve výzkumnictví." Naštěstí to dopadlo jinak. "Bróďa" - jak mu s láskou říkali blízcí přátelé stejně jako diváci - už mířil za jiným snem. Narodil se 15. prosince 1920 v Hrušově nad Odrou. Oba rodiče patřili k nadšeným ochotníkům, ale jejich syn se prý jeviště zprvu bál. Poté, co propadl filmům s Fredem Astairem, toužil spíše po dráze tanečníka a stepaře. První herecké lekce získal během okupace u E. F. Buriana, poté prošel malými avantgardními scénami, po válce spoluzakládal Divadlo satiry. Na jednu sezonu se ještě vrátil do Burianova D 34 a od roku 1948 až do svého odchodu na odpočinek byl členem souboru Divadla na Vinohradech; hostoval ovšem i v Národním divadle - a také v cirkusové manéži. Brzy se Brodský objevil před kamerou, v komparsech či reklamním snímku Bohéma. První větší roli vytvořil ve Vávrově Nezbedném bakaláři roku 1946 a pak následovaly desítky dalších. Stále baví i dojímá ve filmech Kam čert nemůže, Bílá paní, Farářův konec, Rozmarné léto, Noc na Karlštejně, Světáci. Mimochodem, právě Světáky si prý předběžně objednával ke své poctě za celoživotní dílo, původně plánované na letošní karlovarský filmový festival. "Malý český člověk - to je častý charakter, který Brodský ztělesnil. Jenže to nebyly postavy malé svou duší, nýbrž jen svým společenským zařazením. Takový člověk zajímal Karla Čapka, a čapkovský zájem o obyčejného člověka je i důležitou vlastností herectví Brodského," napsal filmový publicista Andrej Halada. Jako jeden z mála tuzemských herců se prosadil i v evropském měřítku. Stříbrný medvěd na Berlinale 1975 za titulní postavu německého snímku Jakub Lhář vynesl Brodskému pozvání k dalším zahraničním projektům, sám naopak pomohl k mezinárodním úspěchům domácí tvorbě. Zmiňme Zlatou nymfu na festivalu v Monte Carlu za televizní Tažné ptáky, v nichž hrál opilce Fendrycha, a oscarový film Ostře sledované vlaky, kde vytvořil kolaboranta Zedniczka. "Od začátku mi bylo jasné, že roli největšího padoucha musí hrát herec, kterého znám jako člověka dobrého, až neskutečně hodného. Darebák, jenž hraje darebáka, není zajímavý. A protože jsem znal Vlastimila Brodského jako hodného člověka, padla moje volba samozřejmě na něj," řekl tehdy režisér Jiří Menzel. "Pro něho jsem napsal role Roberta ve filmu Až přijde kocour a Očenáše v Rodácích - lepšího představitele bych býval nenašel," napsal ve svých vzpomínkách o Brodském také Vojtěch Jasný. Nejen film, ale i obrazovka vděčí Brodskému za archivní klenoty, od slavné Uspořené libry přes seriály až k večerníčku O Makové panence, kterému propůjčil hlas. Pro děti napsal i knihu O ničem a coby milovaný Hajaja, jenž jim vypráví rozhlasové pohádky, se stal téměř jejich majetkem. Brodského historka o hošíkovi, jenž "svého" Hajaju při náhodném setkání na ulici pozdravil nečekaným kopancem, už zlidověla podobně jako hercovy příhody s jezevčíkem Hugem, jeho náklonnost k malování a venkovské chalupě či ona černá hra na "hypochondra" a "věčné umírání", jejíž pravidla, jak popsal v životopisné knize Drobečky z půjčovny duší, přijali i jeho blízcí včetně potomků Marka a Terezy Brodských. Výsměchem vůči smrti, kacířskými výroky o urnovém háji pod okny bytu, kde se proto cítí "jako doma", však nejenže bavil druhé a sám bojoval s přirozenou lidskou úzkostí. Také se v nich odrážel hercův stud před velkými slovy a gesty, jeho nechuť ke kázání a k poučování. "Celý život se bojím, abych nebyl didaktický, je ve mně něco z Komenského, učitele národů," přiznal v rozhovoru pro MF DNES. A přitom si tolik přál sdělit lidem, které celý život rozesmával, i věci vážnější: "Třeba o potřebě hledat cestu od brutality k něžnosti; o stavu mravnosti coby kategorii, s níž se musí vyrovnat každý sám za sebe," vzkazoval ostýchavě Brodský.
Kdyby o lidských osudech rozhodovaly úřady, české herectví mohlo být chudší o jedno královské jméno: Vlastimil Brodský. Jako studentovi mu vystavil Československý úřad práce následující posudek: "Doporučujeme, aby Vlastimil Brodský po absolvování reálného gymnasia pokračoval ve studiu na přírodovědecké fakultě. Nejlépe by mu vyhovovalo povolání odborného pracovníka ve výzkumnictví." Naštěstí to dopadlo jinak. "Bróďa" - jak mu s láskou říkali blízcí přátelé stejně jako diváci - už mířil za jiným snem. Narodil se 15. prosince 1920 v Hrušově nad Odrou. Oba rodiče patřili k nadšeným ochotníkům, ale jejich syn se prý jeviště zprvu bál. Poté, co propadl filmům s Fredem Astairem, toužil spíše po dráze tanečníka a stepaře. První herecké lekce získal během okupace u E. F. Buriana, poté prošel malými avantgardními scénami, po válce spoluzakládal Divadlo satiry. Na jednu sezonu se ještě vrátil do Burianova D 34 a od roku 1948 až do svého odchodu na odpočinek byl členem souboru Divadla na Vinohradech; hostoval ovšem i v Národním divadle - a také v cirkusové manéži. Brzy se Brodský objevil před kamerou, v komparsech či reklamním snímku Bohéma. První větší roli vytvořil ve Vávrově Nezbedném bakaláři roku 1946 a pak následovaly desítky dalších. Stále baví i dojímá ve filmech Kam čert nemůže, Bílá paní, Farářův konec, Rozmarné léto, Noc na Karlštejně, Světáci. Mimochodem, právě Světáky si prý předběžně objednával ke své poctě za celoživotní dílo, původně plánované na letošní karlovarský filmový festival. "Malý český člověk - to je častý charakter, který Brodský ztělesnil. Jenže to nebyly postavy malé svou duší, nýbrž jen svým společenským zařazením. Takový člověk zajímal Karla Čapka, a čapkovský zájem o obyčejného člověka je i důležitou vlastností herectví Brodského," napsal filmový publicista Andrej Halada. Jako jeden z mála tuzemských herců se prosadil i v evropském měřítku. Stříbrný medvěd na Berlinale 1975 za titulní postavu německého snímku Jakub Lhář vynesl Brodskému pozvání k dalším zahraničním projektům, sám naopak pomohl k mezinárodním úspěchům domácí tvorbě. Zmiňme Zlatou nymfu na festivalu v Monte Carlu za televizní Tažné ptáky, v nichž hrál opilce Fendrycha, a oscarový film Ostře sledované vlaky, kde vytvořil kolaboranta Zedniczka. "Od začátku mi bylo jasné, že roli největšího padoucha musí hrát herec, kterého znám jako člověka dobrého, až neskutečně hodného. Darebák, jenž hraje darebáka, není zajímavý. A protože jsem znal Vlastimila Brodského jako hodného člověka, padla moje volba samozřejmě na něj," řekl tehdy režisér Jiří Menzel. "Pro něho jsem napsal role Roberta ve filmu Až přijde kocour a Očenáše v Rodácích - lepšího představitele bych býval nenašel," napsal ve svých vzpomínkách o Brodském také Vojtěch Jasný. Nejen film, ale i obrazovka vděčí Brodskému za archivní klenoty, od slavné Uspořené libry přes seriály až k večerníčku O Makové panence, kterému propůjčil hlas. Pro děti napsal i knihu O ničem a coby milovaný Hajaja, jenž jim vypráví rozhlasové pohádky, se stal téměř jejich majetkem. Brodského historka o hošíkovi, jenž "svého" Hajaju při náhodném setkání na ulici pozdravil nečekaným kopancem, už zlidověla podobně jako hercovy příhody s jezevčíkem Hugem, jeho náklonnost k malování a venkovské chalupě či ona černá hra na "hypochondra" a "věčné umírání", jejíž pravidla, jak popsal v životopisné knize Drobečky z půjčovny duší, přijali i jeho blízcí včetně potomků Marka a Terezy Brodských. Výsměchem vůči smrti, kacířskými výroky o urnovém háji pod okny bytu, kde se proto cítí "jako doma", však nejenže bavil druhé a sám bojoval s přirozenou lidskou úzkostí. Také se v nich odrážel hercův stud před velkými slovy a gesty, jeho nechuť ke kázání a k poučování. "Celý život se bojím, abych nebyl didaktický, je ve mně něco z Komenského, učitele národů," přiznal v rozhovoru pro MF DNES. A přitom si tolik přál sdělit lidem, které celý život rozesmával, i věci vážnější: "Třeba o potřebě hledat cestu od brutality k něžnosti; o stavu mravnosti coby kategorii, s níž se musí vyrovnat každý sám za sebe," vzkazoval ostýchavě Brodský.
</TEXT>
</DOC>
<DOC>
<DOCID>MF-20020422019</DOCID>
<DOCNO>MF-20020422019</DOCNO>
<DATE>04/22/02</DATE>
<TITLE>
Čtyřicet českých obcí volilo nové zastupitele
</TITLE>
<GEOGRAPHY>Svitavy</GEOGRAPHY>
<TEXT>
Uplynulé hodiny znamenaly pro obyvatele čtyřiceti obcí v České republice změnu jejich obvyklé víkendové rutiny. V sobotu ráno se totiž vydali do volebních místností, aby hlasovali v doplňujících komunálních volbách. Jednou z obcí, která má po neděli nové zastupitelstvo, je i Rohozná na Svitavsku. Místní měli na výběr jedinou kandidátku se šesti jmény zastupitelů, kteří budou obec řídit až do podzimních voleb. Změnu si vynutil loňský podzim: tehdy klesl počet zastupitelů pod povolenou hranici a obec musela požádat o vypsání nových voleb. Obyvatelé Rohozné chodili k urnám poctivě již od rána. "Je to naše povinnost. Volíme lidi, kteří budou něco dělat pro nás, a ne nějaké politiky do Prahy," říká sedmdesátiletá důchodkyně. Po desáté hodině odpoledne už měla volební komise odškrtnutých více než šedesát voličů a znalcům už je jasné, že účast převyšuje zájem o senátní volby. Oslabení zastupitelstva ani nové volby nijak nenarušují klidný chod obce. "Jejich odstoupení nebylo dramatické. Svou roli sehrály určité osobní spory a z různých jiných důvodů lidí postupně ubývalo. Nakonec zbyli jenom čtyři," popisuje krach minulé obecní reprezentace předseda volební komise Jan Tomáš. Přesto se prý nedá tvrdit, že zastupitelstvo nic neudělalo. "Dodělala se plynofikace, zavedly se telefony," vypočítává úspěchy Tomáš. O tom, co zničilo minulé zastupitelstvo, nechce podrobněji mluvit ani starosta Jindřich Javůrek. "Byly za tím dlouhodobější neshody," říká vyhýbavě. Až se svých funkcí ujmou tři úplně noví a tři původní zastupitelé, bude možná hrát roli skutečnost, že polovina z nich pracuje ve školství. Tento obor se zřejmě stane ve vsi jednou z priorit. "Na školství se rozhodně zaměříme. Ale nejen na ně. Žije zde také hodně starých lidí. Ani na ně nesmíme zapomínat," odhaluje plány ředitel místní základní školy Václav Ondráček, který je zároveň jedním z nových zastupitelů. "S kandidaturou jsem neváhal," říká o své moti vaci. Naopak stávající starosta obce se o to, zda se objeví v čele kandidátky, nějaký čas rozhodoval. Nakonec se pravděpodobně opět stane starostou. "Nejsem si zatím jistý ani tím, zda půjdu do podzimních voleb," naznačuje starosta svou budoucí kariéru. Volby v Rohozné měly jen jednu vadu. Správně by totiž zastupitelstvo mělo mít sedm členů, ale ve vesnici čítající sedm set obyvatel se víc než šest uchazečů nepodařilo najít. Důvodem je podle všeho délka mandátu: na půl roky se chce do funkce jen málokomu.
Radnice doplní nezávislí
- V doplňujících komunálních volbách zvítězili nezávislí kandidáti.
</TEXT>
<HEADING>
- K volbám přišlo zhruba 70 procent voličů.
</HEADING>
<TEXT>
- Ve 33 obcích se musely konat nové volby, protože počet zastupitelů klesl pod zákonnou hranici pěti členů, 7 obcí vzniklo nově. Bez zastupitelstva zůstává ještě 9 obcí, v nichž se nepodařilo sestavit kandidátky.
- Nová zastupitelstva budou pracovat jen do listopadu. Na letošní podzim jsou totiž vypsány řádné komunální volby.
DOPLŇOVACÍ VOLBY PŘILÁKALY DVĚ TŘETINY VOLIČŮ. Volební místnosti sice v sobotu zely po většinu dne prázdnotou, ale účast překročila sedmdesát procent (na snímku volební místnost v obci Olbramkostel na Znojemsku).
</TEXT>
</DOC>
<DOC>
<DOCID>MF-20020422020</DOCID>
<DOCNO>MF-20020422020</DOCNO>
<DATE>04/22/02</DATE>
<TITLE>
Radnici Srnína rozdělila tragická smrt dítěte
</TITLE>
<GEOGRAPHY>Srnín</GEOGRAPHY>
<TEXT>
Stín tragédie dopadl tuto sobotu na komunální volby v malé vsi Srnín na Českokrumlovsku. Hned vedle obecního úřadu totiž před rokem zemřela desetiletá dívka. A mnozí ze sto osmdesáti místních voličů viní z její smrti zdejší starostku. Hned za rohem obecního úřadu vystupuje z hromady umělých květin dřevěný kříž. Přesně na tohle místo nechala starostka Srnína Marie Skočilasová před časem složit betonové skruže. Loni začátkem května k nim přiběhli dva chlapci a jedna dívka z protějšího domu. Při skotačení se jedna skruž překlopila a školačce rozmačkala hlavu. "Zastupitelé se pohádali a většina z nich rezignovala. Postupem času se smrt dívenky dostala až k soudu: starostka, předsedkyně obecní stavební komise a řidič, který beton složil, dnes čelí obžalobě z trestného činu ublížení na zdraví s následkem smrti. Uskladněné betonové skruže totiž nebyly podle mnoha lidí z obce dobře zajištěné. Situace na radnici nakonec dospěla až k mimořádným volbám, v nichž opět kandidovala i starostka. Její protivníci sestavili vlastní kandidátku. "Nikdo ji nepodezřívá, že smrt zavinila schválně. Ale jsou tu i jiné věci. Má nepřiměřeně vysoký plat, sama si odsouhlasila, že si koupí staré tašky z obecního úřadu," vypočítává Petr Hoďánek, lídr ze Sdružení nezávislých kandidátů pro Srnín a strýc zemřelého dítěte, starostčiny chyby. Poté, co na starostku podal trestní oznámení, odpověděla Marie Skočilasová stejně, tentokrát pro podezření z vyhrožování. "Málem jsem se zbláznila. Tu holčičku jsem dobře znala," vzpomíná na tragickou nehodu padesátiletá žena, původním povoláním učitelka z Prahy. Do Srnína se přistěhovala před jedenácti lety a před pěti lety převzala funkci po odstupujícím starostovi. "Nejsem odsud a místní mi to dávají naje vo," říká Marie Skočilasová. "Věřím, že soud přizná odpovědnost i rodičům, kteří nechali své děti lézt na skruže," uzavírá matka dvou dcer. V sobotu přišlo v Srníně k volbám 81 procent voličů. Vzhledem k vypjatým emocím se vysoká účast předpokládala, i když řádné volby budou už na podzim. Sedm vybraných lidí nakonec reprezentuje všechny tři kandidáty nezávislých. Nejvíc křesel získali kandidáti stojící uprostřed znepřátelených táborů. Ani dosavadní starostka, ani její soupeř Petr Hoďánek nakonec u voličů neuspěli.
Srnín - Stín tragédie dopadl tuto sobotu na komunální volby v malé vsi Srnín na Českokrumlovsku. Hned vedle obecního úřadu totiž před rokem zemřela desetiletá dívka. A mnozí ze sto osmdesáti místních voličů viní z její smrti zdejší starostku. Hned za rohem obecního úřadu vystupuje z hromady umělých květin dřevěný kříž. Přesně na tohle místo nechala starostka Srnína Marie Skočilasová před časem složit betonové skruže. Loni začátkem května k nim přiběhli dva chlapci a jedna dívka z protějšího domu. Při skotačení se jedna skruž překlopila a školačce rozmačkala hlavu. "Zastupitelé se pohádali a většina z nich rezignovala. Postupem času se smrt dívenky dostala až k soudu: starostka, předsedkyně obecní stavební komise a řidič, který beton složil, dnes čelí obžalobě z trestného činu ublížení na zdraví s následkem smrti. Uskladněné betonové skruže totiž nebyly podle mnoha lidí z obce dobře zajištěné. Situace na radnici nakonec dospěla až k mimořádným volbám, v nichž opět kandidovala i starostka. Její protivníci sestavili vlastní kandidátku. "Nikdo ji nepodezřívá, že smrt zavinila schválně. Ale jsou tu i jiné věci. Má nepřiměřeně vysoký plat, sama si odsouhlasila, že si koupí staré tašky z obecního úřadu," vypočítává Petr Hoďánek, lídr ze Sdružení nezávislých kandidátů pro Srnín a strýc zemřelého dítěte, starostčiny chyby. Poté, co na starostku podal trestní oznámení, odpověděla Marie Skočilasová stejně, tentokrát pro podezření z vyhrožování. "Málem jsem se zbláznila. Tu holčičku jsem dobře znala," vzpomíná na tragickou nehodu padesátiletá žena, původním povoláním učitelka z Prahy. Do Srnína se přistěhovala před jedenácti lety a před pěti lety převzala funkci po odstupujícím starostovi. "Nejsem odsud a místní mi to dávají naje vo," říká Marie Skočilasová. "Věřím, že soud přizná odpovědnost i rodičům, kteří nechali své děti lézt na skruže," uzavírá matka dvou dcer. V sobotu přišlo v Srníně k volbám 81 procent voličů. Vzhledem k vypjatým emocím se vysoká účast předpokládala, i když řádné volby budou už na podzim. Sedm vybraných lidí nakonec reprezentuje všechny tři kandidáty nezávislých. Nejvíc křesel získali kandidáti stojící uprostřed znepřátelených táborů. Ani dosavadní starostka, ani její soupeř Petr Hoďánek nakonec u voličů neuspěli.
</TEXT>
</DOC>
<DOC>
<DOCID>MF-20020422021</DOCID>
<DOCNO>MF-20020422021</DOCNO>
<DATE>04/22/02</DATE>
<TITLE>
Skini v Brně napadli punkery
</TITLE>
<TEXT>
Napadení si stěžují, že policie nezakročila proti agresorům včas
Brno - Tvrdé jádro brněnských fotbalových fanoušků se o víkendu opět pustilo do svých nepřátel. Tentokrát se terčem jejich útoku stali příznivci hnutí zvaného punk: útok tvrdého jádra brněnských hooligans, mezi nimiž je řada rasistických skinheadů, totiž ukončil sobotní koncert příznivců hnutí punk a protirasistické odnože skinheads, která si říká sharpskins. Policii se sice podařilo oba tábory před brněnskou restaurací u Holubů v Táborské ulici zhruba do dvou minut od sebe oddělit, po úderech baseballovými pálkami přesto skončili dva z napadených s lehčími zraněními hlavy. Účastníci koncertu viní policii z pomalého zákroku proti holým lebkám. "Policisté situaci na místě sledovali. Přesto útočníci, kteří s baseballovými pálkami přijeli tramvají, napadli účastníky koncertu," popisuje situaci redaktor Lidových novin Dušan Stuchlík, který byl incidentu přítomen, a dodává: "V okolí hospody U Holubů bylo v tu chvíli jen pár policistů. Když hooligans vyrazili proti několika lidem před hospodou, zbytek uvnitř se to dozvěděl, rozbil pár židlí a pomocí nohou od nábytku útočníky rozehnal do okolních ulic. Teprve potom se objevil větší počet policistů." Brněnský policejní mluvčí Zdeněk Lubas nedostatečnou rychlost reakce odmítá. "Kontakt obou skupin trval jen jednu až dvě minuty. A šlo skutečně jen o kontakt, žádnou větší rvačku." Na koncertě punkových kapel bylo zhruba sto návštěvníků, kolem jedné v noci napadlo skupinku před restaurací třicet až padesát hooligans. "Policie po celou dobu situaci monitorovala, hooligans byli od počátku sledováni. Přesto pronikli kordonem asi čtyřiceti policistů. V krátké době se nám podařilo obě skupinky oddělit. Policisté pak několik desítek lidí zkontrolovali, celou věc nyní vyhodnocujeme. Není vyloučeno, že někteří účastníci rvačky budou stíháni pro přestupek," řekl Lubas. K policejní verzi se vehementně hlásí i dva brněnští hooligans, kteří se bitky před hospodou U Holubů přímo zúčastnili. "Jde o sérii rvaček, která se v Brně táhne už asi dva roky. V tomto případě šlo o to, že sharpskins dali vědět, že přijedou do naší hospody v silné sestavě. Nechtěli jsme být pasivní, a tak nás třicet až čtyřicet vyrazilo na jejich koncert," popisují sobotní noc dva z radikálních fotbalových fandů, odmítajících zveřejnit své jméno. U Holubů pak skupinka fans vystoupila z tramvaje. Podle jednoho z výtržníků byla asi polovina z nich ozbrojena baseballovými pálkami. "Moc jsme se neporvali, všude totiž byli policajti. Ale pokračování lze očekávat už na Prvního máje. To totiž budou různé demonstrace," předpověděl včera v ulicích Brna program nejbližších "násilných akcí" jeden z fotbalových fanoušků.
</TEXT>
</DOC>
<DOC>
<DOCID>MF-20020422022</DOCID>
<DOCNO>MF-20020422022</DOCNO>
<DATE>04/22/02</DATE>
<TITLE>
Bobra nalezeného v Labi zřejmě někdo otrávil
</TITLE>
<HEADING>
Z celé země
</HEADING>
<GEOGRAPHY>Děčín</GEOGRAPHY>
<TEXT>
Radost ekologů z pátečního nálezu živého bobra u Labe v Děčíně bohužel netrvala dlouho. Zvíře bylo zřejmě nemocné nebo otrávené a zemřelo krátce poté, co k němu přijel zoolog. Bobr určitě nezemřel hlady, protože podle vzhledu byl dobře živen a neměl ani žádná vnější zranění. Zvíře bylo asi metr dlouhé a vážilo zhruba 30 kilogramů. Bobr evropský je největším českým hlodavcem. Do konce 19. století byl loven pro cennou kožešinu, což mělo za následek jeho vyhubení. Dnes je chráněn zákonem a za jeho usmrcení hrozí milionová pokuta. Odborníci odhadují, že na čtyřicetikilometrovém úseku Labe od střekovských zdymadel v Ústí nad Labem do Hřenska na Děčínsku žije nyní více než deset bobrů.
Děčín - Radost ekologů z pátečního nálezu živého bobra u Labe v Děčíně bohužel netrvala dlouho. Zvíře bylo zřejmě nemocné nebo otrávené a zemřelo krátce poté, co k němu přijel zoolog. Bobr určitě nezemřel hlady, protože podle vzhledu byl dobře živen a neměl ani žádná vnější zranění. Zvíře bylo asi metr dlouhé a vážilo zhruba 30 kilogramů. Bobr evropský je největším českým hlodavcem. Do konce 19. století byl loven pro cennou kožešinu, což mělo za následek jeho vyhubení. Dnes je chráněn zákonem a za jeho usmrcení hrozí milionová pokuta. Odborníci odhadují, že na čtyřicetikilometrovém úseku Labe od střekovských zdymadel v Ústí nad Labem do Hřenska na Děčínsku žije nyní více než deset bobrů.
</TEXT>
</DOC>
<DOC>
<DOCID>MF-20020422023</DOCID>
<DOCNO>MF-20020422023</DOCNO>
<DATE>04/22/02</DATE>
<TITLE>
Pražskou nemocnici zachvátil v pátek oheň
</TITLE>
<HEADING>
Z celé země
</HEADING>
<GEOGRAPHY>Praha</GEOGRAPHY>
<TEXT>
Ve Všeobecné fakultní nemocnici založil na kraji víkendu neznámý pachatel požár. V noci z pátku na sobotu tam shořela celá výtahová šachta spojující tři oddělení s ležícími pacienty. Ti nakonec nemuseli být evakuováni, ačkoli o tom hasiči vážně uvažovali. "Ohněm nebyli lidé ohroženi, ale po pokojích se valil dým. Naštěstí pacienti leželi v odvětratelných místnostech, takže nebylo třeba s nimi manipulovat," popsal včera dramatickou situaci ředitel nemocnice Martin Holcát. Asi hodinu před požárem přitom v nemocnici zasahovala policie. Muži zákona museli přijet poté, co v budově našli zaměstnanci dva dopisy, v nichž anonym vyhrožoval bombovým útokem. Ze znepokojujícího nálezu se naštěstí vyklubal pouze planý poplach.
Praha - Ve Všeobecné fakultní nemocnici založil na kraji víkendu neznámý pachatel požár. V noci z pátku na sobotu tam shořela celá výtahová šachta spojující tři oddělení s ležícími pacienty. Ti nakonec nemuseli být evakuováni, ačkoli o tom hasiči vážně uvažovali. "Ohněm nebyli lidé ohroženi, ale po pokojích se valil dým. Naštěstí pacienti leželi v odvětratelných místnostech, takže nebylo třeba s nimi manipulovat," popsal včera dramatickou situaci ředitel nemocnice Martin Holcát. Asi hodinu před požárem přitom v nemocnici zasahovala policie. Muži zákona museli přijet poté, co v budově našli zaměstnanci dva dopisy, v nichž anonym vyhrožoval bombovým útokem. Ze znepokojujícího nálezu se naštěstí vyklubal pouze planý poplach.
</TEXT>
</DOC>
<DOC>
<DOCID>MF-20020422024</DOCID>
<DOCNO>MF-20020422024</DOCNO>
<DATE>04/22/02</DATE>
<TITLE>
Kardinál Vlk podpořil sraz mladých křesťanů
</TITLE>
<HEADING>
Z celé země
</HEADING>
<TEXT>
Kardinál Miloslav Vlk sloužil v neděli mši na Fóru mladých, které proběhlo ve Žďáru nad Sázavou. Akce se zúčastnilo 110 mladých lidí a jejím těžištěm byly rozhovory na témata typu identita, dospívání nebo současná média.
Kardinál Miloslav Vlk sloužil v neděli mši na Fóru mladých, které proběhlo ve Žďáru nad Sázavou. Akce se zúčastnilo 110 mladých lidí a jejím těžištěm byly rozhovory na témata typu identita, dospívání nebo současná média.
</TEXT>
</DOC>
<DOC>
<DOCID>MF-20020422025</DOCID>
<DOCNO>MF-20020422025</DOCNO>
<DATE>04/22/02</DATE>
<TITLE>
Policie podle anarchistů nadržuje neonacistům
</TITLE>
<HEADING>
Z celé země
</HEADING>
<TEXT>
Karlovy Vary - Početné kordony policistů ze Státní pořádkové jednotky Praha a další posily v sobotu po poledni přes dvě hodiny bránily na hlavní obchodní třídě Karlových a v jejím okolí plánované bitce mezi třemi desítkami skinů v kuklách a necelou stovkou anarchistů. Povolený pochod proti rasismu, násilí a útlaku organizovala skupina Antifašistický odpor Západní Čechy. Hlavním důvodem bylo podle organizátorů řádění ozbrojených neonacistů v Ostrově na Karlovarsku a vlažný postoj policie,který ho doprovázel. "Nejednalo se o rasově motivovanou trestnou činnost," řekla k tomu mluvčí karlovarské policie Zdeňka Papežová a konflikt označila jako "rvačku dvou podnapilých skupin velikonočních koledníků".
Karlovy Vary - Početné kordony policistů ze Státní pořádkové jednotky Praha a další posily v sobotu po poledni přes dvě hodiny bránily na hlavní obchodní třídě Karlových a v jejím okolí plánované bitce mezi třemi desítkami skinů v kuklách a necelou stovkou anarchistů. Povolený pochod proti rasismu, násilí a útlaku organizovala skupina Antifašistický odpor Západní Čechy. Hlavním důvodem bylo podle organizátorů řádění ozbrojených neonacistů v Ostrově na Karlovarsku a vlažný postoj policie,který ho doprovázel. "Nejednalo se o rasově motivovanou trestnou činnost," řekla k tomu mluvčí karlovarské policie Zdeňka Papežová a konflikt označila jako "rvačku dvou podnapilých skupin velikonočních koledníků".
</TEXT>
</DOC>
<DOC>
<DOCID>MF-20020422026</DOCID>
<DOCNO>MF-20020422026</DOCNO>
<DATE>04/22/02</DATE>
<TITLE>
Češi a Němci v Sudetech jsou si stále blíž
</TITLE>
<GEOGRAPHY>Valeč</GEOGRAPHY>
<TEXT>
Silnice k západočeské Valči je prašná a plná výmolů, stejně jako dějiny, které se po ní valily. Před stovkami let tudy táhli husité, před šestapadesáti lety odsud byli vyhnáni sudetští Němci, opačným směrem do jejich domů mířili obyvatelé noví - Češi. Cestou do Valče není na městečko dlouho vidět. Nejdřív musíte zdolat menší kopec. Teprve potom se před vámi rozevře nečekaně malebný výhled na novorenesanční zámeček na kopci a hned pod ním novou fasádou oživený kostelík. Ta zářivá novota je symbolem časů nových. Zdejší žlutický kraj leží možná trochu blíže ku Praze než hranicím. Ale i tady jsou šrámy událostí minulého století nepřehlédnutelné. A dnes, v době vášnivých diskusí o Benešových dekretech, opět bolestné. Lidé jsou nuceni vzpomínat. "Benešovy dekrety? Ano, mluvíme o nich, ale jen proto, že o nich mluví jiní, vždyť už je to tak dávno," říká jedna z prodavaček valečského konzumu, který stojí na náměstí ve stínu kostelní věže. Tak dávno to zas není. Němci byli vyhnáni a odnesli si s sebou po staletí budovanou kulturu a také schopnost dobře hospodařit. Novousedlíci přišli do poválečnými gardami zničeného kraje, k němuž mnohdy dosud nemají hlubší vztah. Tisícovka obyvatel Valče se smrskla na dnešních 262. "Nikdy jsem si nezvykl, byla chyba, že jsme se sem ze Šumavy přestěhovali," říká i dnes důchodce Václav Bulha o svém domově.
</TEXT>
<HEADING>
Role se vyměnily
</HEADING>
<TEXT>
Dnes jsou to sudetští Němci, kteří se dovolávají spravedlnosti proti kolektivnímu vyhnání, a na pranýři je české svědomí. Politici nelenili a vytáhli do boje za český národ, jehož národní zájmy jsou prý v ohrožení. To všechno smícháno se skutečnými hrozbami některých sudetských Němců, kteří se hodlají žalobami domáhat majetku, budí v lidech obavy. Ptají se, co kdyby Němci získali nárok na svůj majetek, a nadávají na německou drzost. Jiní jsou zmateni a nevědí, co si o tom všem myslet. Ti "osvícenější" raději mluví o usmíření a odložení ran minulosti do muzea. "Jako dítě mě v Karlových Varech vyklopil z kočáru nějaký henleinovec, a krátce nato jsme se museli sbalit a jako Češi ze zabraných Sudet odejít do Prahy," vzpomíná valečský starosta Petr Sušanka. Tyto zážitky z raného dětství předpokládají negativní vztah k Němcům. Sušanka se však řadí k těm, kteří s Němci pěstují živé kontakty. Vždyť také díky německé podpoře mají ve Valči slušně vybavené počítačové středisko, na které by z obecních peněz hned tak nenašetřili. "Mohl bych cítit averzi, ale špatní a dobří lidé jsou v každém národě, a je třeba stavět právě na tom dobrém," říká starosta. Dokladem dobrých kontaktů je čerstvý fax na starostovském stole od jednoho z německých mecenášů. V dopise upozorňuje, že valečský znak vypadal jinak, než jaký se užívá dnes: hradní brána připomínající železná vrata gotických hradů prý nebyla stažena dolů, ale otevřená. Odsun si Němci tady ve Valči zažili hned dvakrát. Nejdřív to bylo za husitů, zdejší žlutický kraj patřil mezi bašty vítězného tažení Jana Žižky, a pak v roce 1946. "To byla katastrofa. Mně dekrety vadí, protože jsem humanista. Vadí mi, když se někdo rozhodne pro vysídlení obrovského množství obyvatel, ale už nepřemýšlí, co potom," vysvětluje svůj postoj k dějinám starosta.
</TEXT>
<HEADING>
Co když mi to seberou
</HEADING>
<TEXT>
Na rozdíl od osvíceného starosty se mnozí obyvatelé Valče dívají na Němce tak trochu skrz prsty a s nedůvěrou. Jen přihlížejí pravidelnému setkávání bývalých obyvatel Valče. A říkají: Ať u nás utratí, podívají se na "svůj" dům a zase odejdou. "Já mám oba domy po Němcích a nebudu čekat, až přijdou a seberou mi je. Je nehorázné, když přijdou a řeknou: Můžeme se podívat na náš dům? Jakýpak náš, je můj," rozčiluje se přes plot své zahrady karlovarský podnikatel Miroslav Jenko. Ve Valči mu patří krásný dům hned na náměstí, postavený v typicky německém stylu s odhalenými trámy v bělostné omítce. "To nebezpečí existuje, proč by jinak dnes tak vyváděli," dodává Jenko na otázku, zda skutečně věří, že se bude majetek vracet. Němce moc rád nemá, je vlastenec, a proto nechce do Evropské unie. Takové postoje nejsou mezi obyvateli bývalých Sudet ojedinělé, těžko však soudit, zda převládají, či naopak. Ale čím blíž k hranicím, tím méně lidé mluví o strachu: vždyť s Němci téměř denně komunikují v obchodech, restauracích. Oba národy profitují ze sebe navzájem, Němci mají jen přes hranici levnější pracovní sílu, Češi zase práci. "Je absolutní nesmysl si myslet, že se Němci poženou zpátky do svých domů, vždyť se podívejte kolem, proč by měnili své čisté dvory za ruiny," říká Sušanka. Vazba Němců, tedy té starší generace, na bývalý domov neoslabuje. Do vesniček a měst přijíždějí na společné srazy, slouží se německé mše, opravují zničené německé náhrobky a vztyčují pomníčky obětem válek i divokého odsunu. Ale Češi se většinou těchto aktivit straní a Němci možná také o jejich přítomnost ani nestojí. Také Dolní Žandov tradičně hostí své německé předchůdce, kteří přijíždějí každý červen na mši. Díky německým penězům, především od česko-německého Fondu budoucnosti, má zdejší kostel novou střechu a také pokračuje práce na komunitním centru pro mládež. Zdejší obyvatel a bývalý starosta Zdenko Kyznar se narodil na Slovensku. A jak sám říká, velice dobře ví, co je odsun. Jeho rodinu totiž z jižního Slovenska vyhnali Maďaři. Do Žandova se přistěhoval v roce 1946, jen pár dní poté, co z domu odešli Němci. "Pamatuji si živě, jak je tady nad námi před hospodou nakládali," vzpomíná. Dnes německou rodinu, které Kyznarův dům dříve patřil, označ uje za své přátele. Navštěvují se poměrně často, vždyť bydlí jen kousek za nedalekou hranicí. "Nechtějí se sem stěhovat zpátky, ale jsou rádi, když vidí dům pěkně opravený," říká Kyznar.
STAROSTA A JEHO KONTAKTY. Městečko Valeč má se svými bývalými obyvateli živé vztahy. Na snímku je starosta Petr Sušanka s křížem poskládaným z povalených náhrobních kamenů (hřbitov ve Valči byl opraven i pomocí peněz sudetských Němců).
</TEXT>
</DOC>
<DOC>
<DOCID>MF-20020422027</DOCID>
<DOCNO>MF-20020422027</DOCNO>
<DATE>04/22/02</DATE>
<TITLE>
Šok z Francie
</TITLE>
<HEADING>
Le Pen je jako Haider, pouhý strašák
</HEADING>
<TEXT>
Zemětřesení a šok. To byla včera v noci dvě nejčastější slova, kterými agentury a média komentovaly úspěch, jenž v prvním kole francouzských prezidentských voleb zaznamenal ultrapravičák Jean-Marie Le Pen. Téměř pětina všech Francouzů, kteří včera volili, dala hlas člověku, který například v roce 1987 označil nacistický holocaust za pouhý "detail z historie". Člověku, který se nijak nerozpakuje neustále veřejně opakovat xenofobní a rasistická hesla. Znamená to snad, že Francie se také vydává na nebezpečnou cestu extremismu, populismu a nacionalismu? Ne. Ale socialistický kandidát, současný premiér Lionel Jospin, působí již delší dobu nepřesvědčivě, jeho popularita klesá, a tak neměl moc šancí uspět. Celou Francii také zasáhla velká vlna apatie, protože téměř třetina voličů si nedokázala vybrat nikoho ze šestnácti kandidátů a zůstala radši doma. Šéf ultrapravicové Národní fronty Jean-Marie Le Pen k tomu jako vždy v minulosti udeřil na mimořádně citlivou strunu obav z cizinců, kteří "domácím" berou práci a zvyšují kriminalitu. Mnoho Francouzů podle všeho volilo Le Pena i pro výstrahu prezidentu Chirakovi a premiéru Jospinovi, za jejich "slabší" práci. Nedá se však předpokládat, že by se Le Pen stal se francouzským prezidentem. Demokracie v zemi galského kohouta nebude nijak ohrožena. Ona ostatně nebyla ohrožena ani tím, že část Francouzů volila nebezpečného extremistu. Počet hlasů, které sesbíral, je určitým varováním pro budoucí vývoj této západoevropské země. Nedělní volby jsou také poučením pro francouzské politiky, ale i pro některá média. Ohromný povyk z jejich strany totiž například provázel úspěch nacionalisty Jörga Haidera v rakouských volbách. Právě tehdy často zněla slova o ohrožení demokracie v Evropě a následovaly za velkého přispění Paříže sankce proti Rakousku. Jean-Marie Le Pen je podobný strašák, i s ním si však Francie poradí a žádné sankce se proti ní vyhlašovat nemusí.
Zemětřesení a šok. To byla včera v noci dvě nejčastější slova, kterými agentury a média komentovaly úspěch, jenž v prvním kole francouzských prezidentských voleb zaznamenal ultrapravičák Jean-Marie Le Pen. Téměř pětina všech Francouzů, kteří včera volili, dala hlas člověku, který například v roce 1987 označil nacistický holocaust za pouhý "detail z historie". Člověku, který se nijak nerozpakuje neustále veřejně opakovat xenofobní a rasistická hesla. Znamená to snad, že Francie se také vydává na nebezpečnou cestu extremismu, populismu a nacionalismu? Ne. Ale socialistický kandidát, současný premiér Lionel Jospin, působí již delší dobu nepřesvědčivě, jeho popularita klesá, a tak neměl moc šancí uspět. Celou Francii také zasáhla velká vlna apatie, protože téměř třetina voličů si nedokázala vybrat nikoho ze šestnácti kandidátů a zůstala radši doma. Šéf ultrapravicové Národní fronty Jean-Marie Le Pen k tomu jako vždy v minulosti udeřil na mimořádně citlivou strunu obav z cizinců, kteří "domácím" berou práci a zvyšují kriminalitu. Mnoho Francouzů podle všeho volilo Le Pena i pro výstrahu prezidentu Chirakovi a premiéru Jospinovi, za jejich "slabší" práci. Nedá se však předpokládat, že by se Le Pen stal se francouzským prezidentem. Demokracie v zemi galského kohouta nebude nijak ohrožena. Ona ostatně nebyla ohrožena ani tím, že část Francouzů volila nebezpečného extremistu. Počet hlasů, které sesbíral, je určitým varováním pro budoucí vývoj této západoevropské země. Nedělní volby jsou také poučením pro francouzské politiky, ale i pro některá média. Ohromný povyk z jejich strany totiž například provázel úspěch nacionalisty Jörga Haidera v rakouských volbách. Právě tehdy často zněla slova o ohrožení demokracie v Evropě a následovaly za velkého přispění Paříže sankce proti Rakousku. Jean-Marie Le Pen je podobný strašák, i s ním si však Francie poradí a žádné sankce se proti ní vyhlašovat nemusí.
</TEXT>
</DOC>
<DOC>
<DOCID>MF-20020422028</DOCID>
<DOCNO>MF-20020422028</DOCNO>
<DATE>04/22/02</DATE>
<TITLE>
Lidovecký pokrytec
</TITLE>
<TEXT>
Pavel Severa, poslanec KDU-ČSL, je jedním z hlavních odpůrců tvrdých a měkkých drog. Pravděpodobně "sjetý" vidinou dalších čtyř let ve sněmovně, odhodil zábrany a v rámci své předvolební kampaně pořádá tipovací fotbalovou soutěž o "metr piv". Obnáší to jedenáct půllitrů nebo také dvě promile alkoholu v krvi. Nedovedu posoudit, kolik bych k dosažení stejného účinku musel vykouřit jointů. Marihuanu jsem nezkoušel a i těch osm piv vypitých v době největší "formy" mi bylo až až. V každém případě za držení množství marihuany schopné navodit stejnou "opici" jako z jedenácti piv bychom měli asi velké problémy se zákonem. Poslanci přece vědí, co je pro nás správné. Vždyť si škodlivost drog důkladně ověřují i v praxi. Například v poslanecké kantýně zásobované levným rumem, fernetem a becherovkou. Pan Severa, politik, jenž se cítí povolán rozhodovat o osudech druhých, který prosazuje násilnou státní péči o zdraví lidu pomocí kriminálů a umí dojemně psát i řečnit o prevenci před návykovými látkami, veřejně rozdává a propaguje drogu. Čeho se ještě dočkáme? Možná se i vymítači pornografie vyznají v Kotli z touhy zahrát si v nějakém hodně perverzním videu. Měl bych pro pana Severu malý tip. Nechť místo fotbalových zápasů objíždí tančírny a nabízí zde bonbonky extáze balené do lidoveckého volebního programu. Když podle jeho slov k fotbalu patří pivo, tak diskotéka bez extáze je úplný opruz. Pokud nebude tyhle "sladkosti" distribuovat v množství větším než malém, nic mu od policie nehrozí a zajisté by se dočkal daleko větší proslulosti u voličů než s nemoderním pivem.
</TEXT>
</DOC>
<DOC>
<DOCID>MF-20020422029</DOCID>
<DOCNO>MF-20020422029</DOCNO>
<DATE>04/22/02</DATE>
<TITLE>
Marcipán není Šaronovi k ničemu
</TITLE>
<TEXT>
V článku Petra Pravdy "Kde Šaron chybuje" (MFD 12. 4.) stojí, že premiér chybuje, neboť podcenil Bismarckovo pravidlo biče a marcipánu. Míra biče není vymezena, pouze jeho následky - izolace, Arafat hrdinou, bojkot výrobků USA Araby, konec dohody s Egyptem. Marcipánem má být suverénní palestinský stát. Tato tvrzení jsou pouhým přeludem. Pravidlo cukru a biče je pravidlem římským. Expanze silné říše byla výhodnější nevojenskými metodami. Zaručovala vyšší stabilitu jištěnou v případě kolize perfektně vycepovanými legiemi (bičem) za bukem. Cukr představoval neobvykle stabilní svět pod římskou taktovkou a římské občanství. Dalšími "cukrobičáři" byli britští kolonialisté. "Kontroluj obchod a klid, nedotýkej se zvyků." S touhle logikou mohl padesátitisícový vojenský sbor kontrolovat stamilionovou Indii. Dovedná diplomacie, střelba krutá, ale krátká. Izrael na tuto hru nemá. Je velmocí lokální, nikoli globální. Bismarck ani královna Viktorie nikdy nečelili pokusu o národní likvidaci, pouze hrozbě nestability. Nepřítel byl vždy výrazně slabší - pouze v tomto případě lze pak hrát výše zmíněnou hru. S "cukrobičem" se totiž lze ohánět jedině tehdy, když země může určovat pravidla hry. Izrael tak silný není, je odsouzen k pouhému reagování. Když Bismarck sjednocoval Německo, nebyla drobná údělná knížata dvakrát nadšena. Přesvědčila je kromě pruské armády (biče) i vidina konce staleté francouzské agresivity a silný společný trh (cukr). Vidina palestinského státu je pouze vidinou nelítostného souseda. Čím to Izraeli pocukrujeme?
</TEXT>
</DOC>
<DOC>
<DOCID>MF-20020422030</DOCID>
<DOCNO>MF-20020422030</DOCNO>
<DATE>04/22/02</DATE>
<TITLE>
Panování levice bylo dost
</TITLE>
<TEXT>
Pravice má po řadě let opět šanci vládnout. Tedy nikoli se jen mocensky přiživovat na vládě levice, ale zkusit pokračovat ve své přerušené programové misi. Co v tom pravici brání? Vlastní slabiny, jimiž jsou malicherné spory a ochota k bezbřehým mocenským kompromisům. Předvolební situace vypadá na první pohled naprosto otevřeně. Za vedoucím tandemem opozičněsmluvních rivalů se plouží nemastná neslaná Koalice, o níž se obecně předpokládá, že vytvoří vládu s budoucím vítězem. Tedy doleva se Špidlou, doprava s Klausem? Existuje ještě jiný scénář, založený na křehké, přece však zřetelné převaze pravice nad demokratickou levicí. Unie svobody je možná slabším partnerem lidovců, na druhé straně je na rozdíl od nich zřetelně orientována, a to doprava. Spolu s ODS má více voličů než ČSSD, které odčerpávají levicové hlasy komunisté. Nikoli Koalice jako celek, ale lidovci by se nakonec měli přidat k silnějšímu. Ostatně nikdy nechtěli nic jiného. Levicovost lidovců pod vedením Cyrila Svobody je stejným optickým klamem, jakým byla jejich pravicovost pod taktovkou Jana Kasala. Nelze počítat s tím, že by spojení s ČSSD mínili upřímněji a trvaleji než někdejší spojenectví s ODS. To není výtka, jen konstatování. Kdyby Václav Klaus s Hanou Marvanovou uměli pragmaticky zapomenout na minulost a vytvořit efektivní tandem, mohli by rázem změnit nejasnou politickou mapu obdobným způsobem jako v roce 1992. Těsně před druhými svobodnými volbami se Josef Lux rozhodl deklarovat lidovce coby pravicovou stranu. U strany zatížené kolaborací v Národní frontě, estébáckou aférou Bartončík a socialistickými resentimenty to mohlo působit překvapivě, šlo však jen o dobrý odhad situace. Naopak v roce 1998 nebyla podobného obratu schopna Unie svobody, a zmařila tak spolupráci s ČSSD. Dnes se od ní sice očekává větší "pružnost", přesto je dobré si pamatovat, že proti pravicové tvrdohlavosti unie nic nezmohli ani obratní lidovci. Za ztrátu akceschopnosti pravice ostatně nemůže ani tak příslovečná hadovitost KDU-ČSL, jako "vyměknutí" ODS. Už první Klausova vláda se postupně dostávala do vleku socializujících myšlenek. V roce 1996 pravice de facto ztratila schopnost i možnost prosazovat svůj program. Oboustranně hysterické volby v roce 1998 pak vyústily v bohorovnou mesalianci levice s pravicí. Letošní kampaň slibuje přece jen návrat k věcným tématům. Tedy pokud si odmyslíme nacionalistické šílení. Levice a pravice přece jen představily dost konkrétních témat a přístupů, aby voliči mohli nahlédnout, že ČSSD a ODS se opravdu liší v podstatě ve všem. Od daní přes sociální politiku až ke školství a zdravotnictví. A kdyby se Unie svobody nesnažila zuby nehty splynout v koaliční bezpohlavnosti, bylo by vidět, že se její program téměř kryje s ODS. To vše mluví proti zažitému klišé, že po volbách může spolupracovat každý s každým. Pro však hovoří pokleslý politický styl. V tom jsou si občanští demokraté a unionisté kvit. Zakladatelé Unie svobody odrazili Klause při sestavování Tošovského vlády a on jim oplatil stejnou mincí, když podepsal opoziční smlouvu. A zatímco ODS držela socialisty mocensky, unionisté jim pomáhali s důležitými zákony. Snad pravici v jejím sebeuvědomění pomůže, že ve Špidlovi má konečně nejen silného, ale také zásadového soupeře, který zjevně nepočítá s invalidní opozičněsmluvní berličkou. Tenhle postoj si zaslouží respekt, nicméně panování levice je pro tuto chvíli dost. Případné střídání mají ODS a US do velké míry ve svých rukách. Pravicový idealismus? Spíše pragmatismus. K zisku demokratické moci je nutná přesvědčivost - a opozičněsmluvní "klid na práci" stejně jako čtyřkoaliční "nový politický styl" jsou u voličů krutě zkompromitované pojmy.
Autor je novinář
</TEXT>
</DOC>
<DOC>
<DOCID>MF-20020422031</DOCID>
<DOCNO>MF-20020422031</DOCNO>
<DATE>04/22/02</DATE>
<TITLE>
Historici versus "ochotníci": kdo chce překroutit dějiny?
</TITLE>
<TEXT>
Nejen historici, ale i značná část veřejnosti už pravděpodobně vzala na vědomí, že "výklad" naší minulosti, zvláště nedávné, se dostal do zvlášť nedobré situace, že to vypadá, jako kdyby naše minulost měla ne jednu, ale snad pětadvacet Achillových pat. Sdružení českých historiků proti tomu podniklo rázné opatření a vydalo závažné prohlášení. Od počátku i věci neznalý čtenář pochopí, oč jde: do naší minulosti si troufají hovořit neodborníci. Sdružení historiků to tak rozhořčilo, že ve dvou krátkých úvodních odstavcích počastovalo laiky, kteří se nám pletou do naší minulosti, množstvím nevybíravých výrazů: "Novináři, publicisté, politici a další ochotníci se opět jednou zmocnili dějin (...)." České dějiny 20. století "se v poslední době staly předmětem zvláště intenzivního zkreslování a mediálního zneužívání". Podle Sdružení českých historiků tak dochází "k takovému výkladu minulosti, který nemá nic společného s jejím vědeckým poznáním a kritickou interpretací. Účelovým výběrem jednotlivin, používáním polopravd i prokazatelných lží je obraz dějin deformován." To vše jak vidno mají - včetně utilitárního "překrucování a popírání poznatků o minulosti, prověřených v mezinárodní vědecké diskusi," - na svědomí ochotníci. Sdružení českých historiků chce na nebezpečí překrucování dějin "upozornit a uvést několik orientačních bodů pro příští diskusi". Nechci předcházet tuto "příští diskusi", jde mi o logiku prvních dvou odstavců prohlášení Sdružení českých historiků. Nechápu ji, zdá se mi vnitřně protikladná, a přitom jde o věc velmi vážnou: v rozhořčení, že ochotníci se odvažují hovořit o minulosti, směřuje uvedené prohlášení až k hranicím iracionálna. Jenomže prohlášení je text určený veřejnosti (ochotníkům) a nadto, jak jsme si mohli přečíst, má poskytnout orientační body pro příští diskusi. Kdo však takovou diskusi povede? Inu buď všichni - ale pak by museli čeští historikové vzít na milost i ochotníky, nebo - což by odpovídalo logice prohlášení - jen na slovo vzatí odborníci; v tom případě jim bude veřejnost obdivně a s otevřenými ústy pouze naslouchat? Anebo budou moci "nehistorici" také něco říci, a to tak, že odborník se k tomu, co řeknou, vysloví jako pan učitel ve škole: dobře - špatně? Je některá z uvedených možností opravdu demokratickou diskusí? Demokratická je pouze ta možnost, kde se k minulosti mohou - a mají! - vyslovit všichni. Jak jim v tom, vážení historiografové, chcete zabránit, platí-li u nás svoboda projevu? Přirozeně, při takové vskutku otevřené všeobecné diskusi účastníci neříkají samé perly a dosti často vysloví učiněné hlouposti - ale to je přece vlastnost liberálního demokratického režimu, že předem není žádný názor špatný, dobrý, hloupý či inteligentní. Kromě toho jde ještě o další závažné věci. Věcnou, jen zčásti verbální diskusi o minulosti, dokonce rozhovor s minulostí vede společnost pořád: v zákonodárných sborech (u nás například restituční zákony, lustrační zákon, zákon o protiprávnosti komunistického režimu a podobně), v soudnictví (viz Ústavní soud - případ Dreithaler) anebo v dialogu se zahraničními činiteli. To nemluvím o mediální sféře, o té hovoří prohlášení Sdružení českých historiků samo. Snaha vyhnout se minulosti je marná - a dokonce i tehdy, kdyby se do jejích služeb dala celá historiografická obec. Tlustou čáru za minulostí si může kdo chce jak chce vymýšlet, třebas se mu ji podaří i vytvořit, ale to je vše. Život jde přes ni dál. Přitom mě napadá ošklivé podezření: není ono prohlášení Sdružení českých historiků jedním z prostředků, jak co možná nejméně nahlas, ale přece jen podpořit pověstnou tlustou čáru? Vyloučeno to není - celá věc může být ještě jednodušší. A to v tom případě, jestliže se v prohlášení Sdružení českých historiků prosadily vůle a zvyky těch, kteří si navykli za reálného socialismu na jedno jediné pojetí dějin, a teď jim to ochotníci kazí. Celkem vzato, nevylučoval bych tuto možnost...
Autor je historik
</TEXT>
</DOC>
<DOC>
<DOCID>MF-20020422032</DOCID>
<DOCNO>MF-20020422032</DOCNO>
<DATE>04/22/02</DATE>
<TITLE>
Vývozci sobě
</TITLE>
<HEADING>
Diskusi zablokovaly protichůdné zájmy
</HEADING>
<TEXT>
Čeští exportéři si znova stěžovali na přílišnou sílu české koruny. Česká národní banka jim na začátek května slíbila společné jednání, vládní politici jejich požadavky odmítli. Nevzali vážně zástupce firem s obratem přes dvě stě miliard. Co si o tom myslet? A jaký máme mít názor na silnou korunu? Jistě víme jen jedno: požadavky berme stejně jako ministr Rusnok i jiní s rezervou. Už první návrh jako by byl z jiného makroekonomického světa: chtějí pevně svázat korunu s eurem. Vyspělé země přitom opustily systém pevných fixních kurzů už před třemi desetiletími jako neudržitelný. Nedávno se o cosi podobného pokusila Argentina. Její experiment právě neslavně končí. Ostatně Česká republika také před pěti lety prodělala jednu mnohem mírnější měnovou krizi kvůli pokusu udržet předem stanovený kurz. Exportéři se zhlédli v nevábné minulosti i podruhé: vyzývají k zastavení klopotně chystané privatizace velkých podniků. Obávají se, že jejich zahraniční kupci budou vyměňovat své peníze na koruny, čímž jenom zvýší jejich už tak vysoký kurz. Znamená to snad, že by měla státní pokladna kvůli vývozcům s prodejem počkat až do doby, kdy za Český Telecom dostane ještě méně? Měnu posilují i zahraniční investice na zelené louce, které kabinet láká na nejrozličnější pobídky. Proti těmto nekalým výhodám exportéři také protestují. Mají už tak dost problémů, a ještě se musí přetahovat o domácí trh s firmami, které nemusí platit zdejší vysoké daně, tovární pozemky mají za hubičku a stát jim na vlastní náklady shání a školí pracovní sílu. Zatímco jiné nápady byly odmítnuty oprávněně, tento poslední byl naprosto racionální. Narazil naopak na iracionalitu vlády. Její program lákat zahraniční investory na nejrůznější výhody sice není férový, zato na sto procent úspěšný. Sociální demokracie se jednoho z mála svých předvolebních trumfů nezřekne. Je to dokonalý pat. Vývozci mají jasno, jaká by koruna měla být: co nejslabší. Jasno mají i dovozci: měla by být co nejsilnější. Vláda nechce dělat nic. Stojí za ní celá ekonomická věda, když říká, že stejně nelze zjistit, jak by měl správný kurz vypadat. Co na to koruna? Její rekord měl jepičí život. Po krátkém vzepětí konečně mírně oslabila. Že by to nakonec vyřešil trh?
Čeští exportéři si znova stěžovali na přílišnou sílu české koruny. Česká národní banka jim na začátek května slíbila společné jednání, vládní politici jejich požadavky odmítli. Nevzali vážně zástupce firem s obratem přes dvě stě miliard. Co si o tom myslet? A jaký máme mít názor na silnou korunu? Jistě víme jen jedno: požadavky berme stejně jako ministr Rusnok i jiní s rezervou. Už první návrh jako by byl z jiného makroekonomického světa: chtějí pevně svázat korunu s eurem. Vyspělé země přitom opustily systém pevných fixních kurzů už před třemi desetiletími jako neudržitelný. Nedávno se o cosi podobného pokusila Argentina. Její experiment právě neslavně končí. Ostatně Česká republika také před pěti lety prodělala jednu mnohem mírnější měnovou krizi kvůli pokusu udržet předem stanovený kurz. Exportéři se zhlédli v nevábné minulosti i podruhé: vyzývají k zastavení klopotně chystané privatizace velkých podniků. Obávají se, že jejich zahraniční kupci budou vyměňovat své peníze na koruny, čímž jenom zvýší jejich už tak vysoký kurz. Znamená to snad, že by měla státní pokladna kvůli vývozcům s prodejem počkat až do doby, kdy za Český Telecom dostane ještě méně? Měnu posilují i zahraniční investice na zelené louce, které kabinet láká na nejrozličnější pobídky. Proti těmto nekalým výhodám exportéři také protestují. Mají už tak dost problémů, a ještě se musí přetahovat o domácí trh s firmami, které nemusí platit zdejší vysoké daně, tovární pozemky mají za hubičku a stát jim na vlastní náklady shání a školí pracovní sílu. Zatímco jiné nápady byly odmítnuty oprávněně, tento poslední byl naprosto racionální. Narazil naopak na iracionalitu vlády. Její program lákat zahraniční investory na nejrůznější výhody sice není férový, zato na sto procent úspěšný. Sociální demokracie se jednoho z mála svých předvolebních trumfů nezřekne. Je to dokonalý pat. Vývozci mají jasno, jaká by koruna měla být: co nejslabší. Jasno mají i dovozci: měla by být co nejsilnější. Vláda nechce dělat nic. Stojí za ní celá ekonomická věda, když říká, že stejně nelze zjistit, jak by měl správný kurz vypadat. Co na to koruna? Její rekord měl jepičí život. Po krátkém vzepětí konečně mírně oslabila. Že by to nakonec vyřešil trh?
</TEXT>
</DOC>
<DOC>
<DOCID>MF-20020422033</DOCID>
<DOCNO>MF-20020422033</DOCNO>
<DATE>04/22/02</DATE>
<TITLE>
Maďarská opozice slaví návrat k moci
</TITLE>
<TEXT>
Budapešť (Od našeho spolupracovníka) - Maďarští socialisté včera završili svůj překvapivý triumf v parlamentních volbách. A to i přesto, že pravicová koalice Svazu mladých demokratů-Maďarského demokratického fóra (Fidesz-MDF) premiéra Viktora Orbána získala většinu v 386členném Národním shromáždění. Vládu budou zřejmě sestavovat opoziční socialisté a jejich partner svobodní demokraté, kteří už dříve oznámili, že po úspěšných volbách uzavřou vládní koalici. O jejich vítězství rozhodlo deset mandátů. Po sečtení 99 procent hlasů získala vládní koalice Svazu mladých demokratů-Maďarského demokratického fóra 188 křesel. Na druhém místě zůstala opoziční Maďarská socialistická strana se 178 místy, opoziční Svaz svobodných demokratů obsadí 20 křesel. To znamená, že současná vládní pravice by měla 188, zatímco levicová opozice, která zemi řídila v letech letech 1994 až 1998, získala 198 mandátů. Ve druhém kole voleb šli občané k urnám o poznání odhodlaněji než v kole prvním. Podle oznámení Ústřední volební komise odvolilo do 15.00 SELČ již 53,59 procenta voličů, což bylo zhruba o dvě procenta více než ve stejnou dobu v prvním kole. Podle politologů k tomu přispělo i to, že zažili nebývale tvrdou a bezohlednou kampaň. Rozpoutal ji zejména pravicový volební blok poté, co v prvním kole překvapivě prohrál. Šok v prvním kole
Podstata dvoukolového volebního mechanismu v Maďarsku tkví v tom, že v prvním kole je aplikována směs poměrného a většinového systému. Voliči tak v jednotlivých volebních obvodech hlasují jak pro kandidátní listinu určité politické strany, tak pro konkrétního kandidáta, který se uchází o mandát buď v barvách nějaké strany, nebo jako nezávislá osoba. V prvním kole mají zajištěno křeslo pouze kandidáti, kteří získali ve svém obvodě nadpoloviční většinu hlasů. Druhé kolo je pak soutěží mezi konkrétními kandidáty v obvodech, kde první kolo o vítězi nerozhodlo. Pravicová koalice vládních stran vyrazila letos do voleb s přesvědčením, že nemůže prohrát. Nasvědčovaly tomu i průzkumy veřejného mínění, které těsně před volbami po předchozím poklesu znovu vykazovaly značný náskok pravicového bloku. Skutečné výsledky prvního kola zapůsobily jako blesk z čistého nebe: Maďarská socialistická strana se ujala vedení, krajně pravicový MIÉP Istvána Czurky nezdolal pětiprocentní bariéru nutnou pro vstup do parlamentu, zato liberální svobodní demokraté ji překonali takřka o celé procento. Zcela pak zmizeli zdiskreditovaní malorolníci. Rázem tak bylo podle pozorovatelů po iluzi, že "národně uvědomělá" politická linie Orbánovy vlády, která se v předvolební rétorice velmi přiblížila czurkovskému radikalismu, většině společnosti vyhovuje. Navíc se ukázalo, že socialisticko-liberální opozice má pro druhé kolo mnohem více rezerv, neboť její kandidáti se mohli na mnoha místech vzájemně podpořit, zatímco pravicový blok byl bez spojenců víceméně odkázán sám na sebe.
VYHRÁLI JSME. Předseda Maďarské socialistické strany Peter Medgyessy oslavuje vítězství.
</TEXT>
</DOC>
<DOC>
<DOCID>MF-20020422034</DOCID>
<DOCNO>MF-20020422034</DOCNO>
<DATE>04/22/02</DATE>
<TITLE>
Politici znervózněli, a odnesla to maďarština
</TITLE>
<GEOGRAPHY>Budapešť</GEOGRAPHY>
<TEXT>
Dramatický vývoj voleb v Maďarsku se projevuje i v nečekaných oblastech. Politici, kteří před včerejším, rozhodujícím kolem parlamentních voleb podlehli stresu, si stále více šlapali na jazyk a zapomínali na gramatiku. Neurolingvistická studie, kterou provedli maďarští odborníci z budapešťské lékařské univerzity, ukázala, že ve více než polovině ze tří tisíc vět, které pronesli politici od prvního kola voleb před čtrnácti dny, byly základní gramatické chyby. Šéf výzkumného týmu Kornel Danos podle listu Népszabadság řekl, že volební stres pohlcuje neurotransmitery, což jsou molekuly, pomocí nichž si mozkové buňky předávají informace. To je podle něho jasný důvod toho, proč mozek dělá chyby. Podle odborníků obsahovaly věty pronesené politiky před prvním kolem voleb v průměru jedenáct slov. Poté se délka vět zkrátila, ale počet chyb narostl. Danos řekl, že nedávné projevy premiéra Viktora Orbána byly knižním příkladem psychické reakce na hrozící nebezpečí prohry.
Budapešť - Dramatický vývoj voleb v Maďarsku se projevuje i v nečekaných oblastech. Politici, kteří před včerejším, rozhodujícím kolem parlamentních voleb podlehli stresu, si stále více šlapali na jazyk a zapomínali na gramatiku. Neurolingvistická studie, kterou provedli maďarští odborníci z budapešťské lékařské univerzity, ukázala, že ve více než polovině ze tří tisíc vět, které pronesli politici od prvního kola voleb před čtrnácti dny, byly základní gramatické chyby. Šéf výzkumného týmu Kornel Danos podle listu Népszabadság řekl, že volební stres pohlcuje neurotransmitery, což jsou molekuly, pomocí nichž si mozkové buňky předávají informace. To je podle něho jasný důvod toho, proč mozek dělá chyby. Podle odborníků obsahovaly věty pronesené politiky před prvním kolem voleb v průměru jedenáct slov. Poté se délka vět zkrátila, ale počet chyb narostl. Danos řekl, že nedávné projevy premiéra Viktora Orbána byly knižním příkladem psychické reakce na hrozící nebezpečí prohry.
</TEXT>
</DOC>
<DOC>
<DOCID>MF-20020422035</DOCID>
<DOCNO>MF-20020422035</DOCNO>
<DATE>04/22/02</DATE>
<TITLE>
Jablkem sváru bylo moratorium na agitaci
</TITLE>
<TEXT>
Budapešť (zpravodaj ČTK) - Se zcela prázdnou první stranou vyšel včera hlavní maďarský provládní list Magyar Nemzet. Redakce novin takto protestovala proti rozhodnutí Ústřední volební komise, která ji obvinila z porušení čtyřiadvacetihodinového moratoria před prvním kolem voleb. Den před prvním kolem parlamentních voleb, které se konalo v neděli 7. dubna, vyšel Magyar Nemzet s velkým nápisem "K. O." na první straně, což podle volební komise znamenalo, že opozice by v neděli měla být sražena na kolena. Redakce se však proti tomu ohradila, když napsala, že nešlo o volební agitaci, ale jen o propagaci knihy jednoho z redaktorů listu, která nese rovněž název K. O. Vzhledem k uvedenému zákazu se včera maďarská média v souvislosti s nedělním druhým kolem voleb omezovala jen na výzvy k hojné účasti a zdůrazňování významu voleb pro budoucnost Maďarska. Předvolební kampaň skončila v pátek o půlnoci. Zatímco opoziční Maďarská socialistická strana všechny své akce ukončila do desáté hodiny večer, tisíce převážně mladých stoupenců vládní koalice Svazu mladých demokratů-Maďarského demokratického fóra (Fidesz-MDF) demonstrovaly s pochodněmi a národními vlajkami v areálu vysoké školy ekonomické přesně do půlnoci. K důslednému dodržování moratoria vyzvala v sobotu Ústřední volební komise. Podle místních médií je důvodem výzvy skutečnost, že na několika místech údajně došlo k narušení moratoria. V severomaďarském Salgótarjánu se například jednomu kandidátovi na poslance ztratila tisícovka letáků a existují obavy, aby nebyly zneužity. Na jiném místě se objevily letáky, které prý lživě tvrdí, že jeden z kandidátů se již dostal do parlamentu na stranické kandidátce, a proto by v neděli občané měli volit jiného kandidáta. Dvě největší seskupení, pravicová koalice Fidesz-MDF a opoziční levicová Maďarská socialistická strana (MSZP), se již v průběhu předvolební kampaně vzájemně obviňovala z přípravy údajných provokací a podvodů.
</TEXT>
</DOC>
<DOC>
<DOCID>MF-20020422036</DOCID>
<DOCNO>MF-20020422036</DOCNO>
<DATE>04/22/02</DATE>
<TITLE>
Nacionalista Le Pen připravil Francii šok
</TITLE>
<GEOGRAPHY>Praha</GEOGRAPHY>
<TEXT>
Nacionalista a politický veterán Jean-Marie Le Pen, který kandidoval na úřad prezidenta už počtvrté, nebyl letos tak razantní jako v předchozích volbách. Přesto, nebo právě proto tentokrát zabodoval a v klání o postup do druhého kola zkazil náladu téměř jistému postupujícímu, současnému premiéru Lionelu Jospinovi. K překvapivému výsledku Le Penovi nepochybně napomohla rekordní volební neúčast, která podle odhadů agentur dosáhla 28 procent. Její důvod stejně jako důvod překvapivého výsledku přisuzují analytici dlouhému sdílení moci mezi Chirakem a levicovou vládou, díky níž mnozí voliči již nevidí mezi letošními dvěma hlavními kandidáty na úřad prezidenta, pravicovým prezidentem Jacquesem Chirakem a Jospinem velký rozdíl. Le Penovi nahrával i fakt, že v předvolební kampani se hojně diskutovalo o kriminalitě, což bylo odedávna jeho výsostné téma. Le Pena pronásleduje jedna aféra za druhou, ale nyní poněkud zmírnil razanci projevů. Třiasedmdesátiletý bývalý výsadkář věděl, že letošní volby mohou být pro něj poslední. V roce 1998 byl na dva roky zbaven politických práv (později zmírněno na rok) za napadení kandidátky Socialistické strany v předchozích parlamentních volbách Anette Peulvastové-Bergealové a třikrát byl zbaven poslanecké imunity v Evropském parlamentu, aby mohl být souzen za antisemitské výroky. Nakonec byl v roce 2000 mandátu zbaven. V případě vítězství chce prosadit, aby Francouzi měli přednost před přistěhovalci při získávání zaměstnání a v přístupu k bydlení a k sociálním dávkám. Slibuje každý rok referendum na téma obnovení trestu smrti nebo návratu k franku namísto letos zavedeného eura. Chce také, aby Francie odstoupila od všech evropských smluv. Le Pen kandidoval ve třech předcházejících volbách, v posledních v roce 1995 obdržel 15 procent hlasů. Poprvé se o křeslo prezidenta země galského kohouta pokusil v roce 1974, dva roky poté, co založil krajně pravicovou Národní frontu (FN).
</TEXT>
<HEADING>
Věčný rebel
</HEADING>
<TEXT>
Někdejší poslanec fašistického Poujadova hnutí, který sloužil v Indočíně a jako dobrovolník bojoval i o Suezský průplav, byl od mládí znám jako nenapravitelný rebel, jehož vylučovali z kolejí. Popularita FN začala stoupat v 80. letech, kdy Francii postihla hluboká ekonomická recese a strana zaznamenala i volební úspěchy. V Národním shromáždění získala FN 35 křesel v roce 1986, ale pak už jen po jednom v letech 1988 a 1997. Vliv strany se poté výrazně snížil, když se od ní v roce 1999 odštěpila frakce Le Penova rivala Bruna Mégreta. Hřmotný Le Pen udržuje čilé styky se všemi podobně zaměřenými stranami a hnutími v Evropě včetně České republiky a vítá každý jejich úspěch. Společné body programů obou stran nacházeli i čeští republikáni. Le Pena nadchl volební triumf jiného nacionalisty, Jörga Haidera v Rakousku. Podle bývalého francouzského premiéra Alaina Juppého je Le Pen "krajní, takřka pudový rasista, antisemita a nepřítel cizinců". Rasismus Le Pena, který plynové komory považuje za "historický detail druhé světové války", charakterizuje i tento výrok: "Věřím v nerovnost mezi rasami. Je to očividné, celá historie to přesvědčivě dokazuje. Některé rasy jsou si rovnější než druhé."
VÍTĚZ... Jean Marie Le Pen telefonuje při včerejším vyhlašování volebních odhadů.
... A PORAŽENÝ. Lionel Jospin včera oznámil, že odejde z politiky.
</TEXT>
</DOC>
<DOC>
<DOCID>MF-20020422037</DOCID>
<DOCNO>MF-20020422037</DOCNO>
<DATE>04/22/02</DATE>
<TITLE>
Izrael se stahuje, zůstal však v Betlémě a Ramalláhu
</TITLE>
<GEOGRAPHY>Jeruzalém</GEOGRAPHY>
<TEXT>
Izra elské jednotky včera ráno dokončily stahování z Nábulusu a také z většiny Ramalláhu na palestinském Západním břehu Jordánu. V Ramalláhu zůstávají izraelští vojáci jen u sídla palestinského vůdce Jásira Arafata. Pokračující obléhání Arafatova sídla je motivováno tím, že se v něm skrývají údajní pachatelé loňské vraždy izraelského ministra turistiky Rechavama Zeeviho. Z Nábulusu se stáhli do jeho okolí. Izraelský premiér Ariel Šaron včera vyhlásil konec "této fáze" izraelské ofenzivy na palestinských územích. "Dosáhli jsme velmi podstatných výsledků, ale boj proti terorismu pokračuje. Teď však použijeme jinou metodu," citovala jeho slova agentura Reuters. Podle agentury měl zřejmě na mysli nárazníkové zóny, které chce Izrael podél Západního břehu Jordánu zřídit, aby zabránil pronikání palestinských atentátníků. Obě města na samosprávném palestinském území byla obsazena během operace, kterou Izrael zahájil 29. března v odvetě za palestinský atentát, při němž zemřelo 28 lidí. Při operaci byly obsazeny také Tulkarm, Kalkílija, Džanín a Betlém. Izraelští vojáci zůstávají už jen v Betlémě, kde obléhají chrám Zrození Páně, v němž se skrývá asi dvě stě Palestinců včetně třicítky hledaných předpokládaných teroristů. Palestinský vyjednavač Saíb Irikát včera řekl, že oznámené stažení "nic neznamená" a je to jen "lež pro televizi". Dodal, že Izrael (svou vojenskou operací) zničil palestinské autonomní oblasti. Desítce palestinských přívrženců z různých zemí světa se včera podařilo proniknout do obléhaného sídla Arafata v Ramalláhu. "Přiblížili jsme se ve dvou skupinách, jedna zpředu, druhá zezadu," sdělil agentuře AFP telefonicky jeden z členů skupiny, Francouz Christophe Thibaux. "Vojáci na nás zaútočili ochromujícími granáty a pokusili se nás zastavit. Zazněla střelba, ale my jsme přeskočili ostnatý drát a vstoupili dovnitř," dodal. "Přišli s rukama nad hlavou, (izraelští) vojáci byli zcela zaskočeni," popsala scénu Claude Léosticová, která s dalšími třiceti palestinskými stoupenci žije v Arafatově ústředí již od 31. března. Podle ní jsou v nové skupině zastoupeni Britové, Američané, Belgičané, Francouzi a Dánové. Izraelský ministr obrany Benjamin ben Eliezer včera potvrdil, že požadavek, aby byli Zeeviho předpokládaní vrazi vydáni, je neodvolatelný. Odmítl však komentovat eventualitu vzetí Arafatova sídla v Ramalláhu útokem.
POHŘEB RADIKÁLA. Maskovaní Palestinci nesou tělo bojovníka Islámského džihádu, zabitého izraelskými vojáky.
</TEXT>
</DOC>
<DOC>
<DOCID>MF-20020422038</DOCID>
<DOCNO>MF-20020422038</DOCNO>
<DATE>04/22/02</DATE>
<TITLE>
Izrael souhlasil s vysláním týmu OSN, který má vyšetřit situaci v Džanínu
</TITLE>
<TEXT>
New York - Ra da bezpečnosti OSN v noci na sobotu jednomyslně podpořila vyslání týmu, který vyšetří situaci v palestinském uprchlickém táboře Džanín po vojenské operaci izraelské armády. Vyšetření podpořil i Bílý dům a po počátečním odmítnutí také Izrael. Navrhovatelem rezoluce byly arabské státy. USA před začátkem jednání rady hrozily vetováním arabského textu, který žádal oficiální vyšetřování "masakru" v Džanínu Spojenými národy. Washington pak předložil novou formulaci. Dospěl k ní po telefonické konzultaci s izraelským ministrem zahraničí Šimonem Peresem, který je nyní ve Washingtonu a který telefonicky sdělil generálnímu tajemníku OSN Kofimu Annanovi, že jím vybraný tým bude v Izraeli přijat. Peres řekl Annanovi, že Izrael nemá v operaci Džanín co skrývat. "Naše ruce jsou čisté," prohlásil. Mluvčí premiéra Ariela Šarona Raanan Gissin včera popřel, že se izraelské síly v džanínském táboře dopustily masakru, jak to tvrdí Palestinci. Řekl, že při izraelské operaci, která skončila v pátek, přišlo o život 23 izraelských vojáků a asi 50 Palestinců. Ti prohlašují, že Izraelci zabili stovky lidí. Za "strašlivou lidskou tragédii" označil v sobotu situaci v Džanínu americký zmocněnec pro Blízký východ Nicholas Burns, který tábor navštívil. Burns, který je nejvyšším americkým představitelem, jenž tábor od pátečního stažení Izraelců navštívil, se stal svědkem, jak uprchlíci hledají ve zbytcích svých domů nezvěstné blízké nebo svůj majetek. Ve vzduchu byl podle agentury Reuters cítit pach rozkládajících se těl pohřbených pod troskami. Palestinská samospráva včera vyjádřila naději, že vyslání vyšetřovacího týmu OSN do palestinského uprchlického tábora Džanín povede k rozmístění mezinárodních sil na palestinských územích. Izrael však rozmístění mírových vojsk již dlouho odmítá s tím, že cizí státy nemají do dění na Blízkém východě zasahovat, dokud nebude podepsána mírová dohoda.
</TEXT>
</DOC>
<DOC>
<DOCID>MF-20020422039</DOCID>
<DOCNO>MF-20020422039</DOCNO>
<DATE>04/22/02</DATE>
<TITLE>
USA údajně domlouvají s Kurdy útok na Irák
</TITLE>
<GEOGRAPHY>Dubaj</GEOGRAPHY>
<TEXT>
Před stavitelé Spojených států a vůdcové dvou kurdských organizací, které kontrolují severní Irák, se tento týden tajně sešli u Berlína, aby projednali přípravu útoku na Irák "do konce roku", napsal včera panarabský list Aš-Šark al-Avsat, ze kterého citovala agentura AFP. Úder, kterým Spojené státy zastřeně vyhrožují iráckému prezidentovi Saddámu Husajnovi, by měl být podniknut z iráckého Kurdistánu, kde "byla připravena tři letiště, aby sloužila jako výchozí bod amerických operací", uvedl list. Schůzky se podle nejmenovaného kurdského zdroje zúčastnili generální tajemník Vlasteneckého svazu Kurdistánu Džalál Talabání, šéf Demokratické strany Kurdistánu Masúd Barzání a činitelé americké armády, ministerstva zahraničí a Ústřední zpravodajské služby. Schůzka údajně přispěla ke sblížení postojů obou kurdských formací, které soupeří o kontrolu nad iráckým Kurdistánem. Obě by s ohledem na chystaný úder proti Iráku měly vytvořit "jednotnou vojenskou sílu". Úder by měl přijít "nejpozději do konce roku", sdělil listu citovaný zdroj. Americký Prezident George Bush zařadil Irák do "osy zla", která podle něho ohrožuje svět snahou o získání zbraní hromadného ničení. Do této osy zařadil také Írán a KLDR.
Dubaj - Před stavitelé Spojených států a vůdcové dvou kurdských organizací, které kontrolují severní Irák, se tento týden tajně sešli u Berlína, aby projednali přípravu útoku na Irák "do konce roku", napsal včera panarabský list Aš-Šark al-Avsat, ze kterého citovala agentura AFP. Úder, kterým Spojené státy zastřeně vyhrožují iráckému prezidentovi Saddámu Husajnovi, by měl být podniknut z iráckého Kurdistánu, kde "byla připravena tři letiště, aby sloužila jako výchozí bod amerických operací", uvedl list. Schůzky se podle nejmenovaného kurdského zdroje zúčastnili generální tajemník Vlasteneckého svazu Kurdistánu Džalál Talabání, šéf Demokratické strany Kurdistánu Masúd Barzání a činitelé americké armády, ministerstva zahraničí a Ústřední zpravodajské služby. Schůzka údajně přispěla ke sblížení postojů obou kurdských formací, které soupeří o kontrolu nad iráckým Kurdistánem. Obě by s ohledem na chystaný úder proti Iráku měly vytvořit "jednotnou vojenskou sílu". Úder by měl přijít "nejpozději do konce roku", sdělil listu citovaný zdroj. Americký Prezident George Bush zařadil Irák do "osy zla", která podle něho ohrožuje svět snahou o získání zbraní hromadného ničení. Do této osy zařadil také Írán a KLDR.
</TEXT>
</DOC>
<DOC>
<DOCID>MF-20020422040</DOCID>
<DOCNO>MF-20020422040</DOCNO>
<DATE>04/22/02</DATE>
<TITLE>
Dej, Bože, a sešli déšť
</TITLE>
<TEXT>
Hinduistický asketa ze státu Madžapradéš včera vzhlížel k obloze poslední, devátý den rituálu, kdy se zahrabán v zemi až po krk modlil k Bohu deště, aby svlažil tuto oblast sužovanou už tři roky suchem.
</TEXT>
</DOC>
<DOC>
<DOCID>MF-20020422041</DOCID>
<DOCNO>MF-20020422041</DOCNO>
<DATE>04/22/02</DATE>
<TITLE>
V Jižní Africe objevili revoluční test na AIDS
</TITLE>
<TEXT>
Pretoria (Od našeho spolupracovníka) - No vý způsob měření imunity u HIV pozitivních pacientů vynalezli na univerzitě v Johannesburgu. Podle odborníků je skutečným průlomem, který může způsobit, že kritické zkoušky krve na bílé krvinky - CD4 - si budou konečně moci dovolit i chudé a méně vyvinuté země. Nový způsob se navíc osvědčil jako přesnější než stávající technika. Objev skýtá novou naději pacientům s HIV, kteří potřebují antiretrovirální léky, ale hlavně s nimi spojené pravidelné zkoušky krve. Tyto zkoušky na krvinky CD4 patří do hlavní "obranné linie" proti infekčním chorobám. Až dosud byly tyto zkoušky nesmírně nákladné a je třeba je v průběhu nasazení léků provést třikrát - vždy po třech měsících. Starý způsob dramaticky zvyšoval náklady na léčení. Objevitelka testu, mladá lékařka Debbie Glencrossová, dnes říká, že neví, jak je možné, že ji to nenapadlo dříve. Její myšlenka byla v podstatě jednoduchá: Proč neměřit v testu všechny bílé krvinky (na rozdíl od zkoušení pouze určitých typů) a použít je v matematické rovnici? Objev přinesl hematoložce Dr. Debbie Glencrossové z univerzity Witwatersrand celosvětové uznání vedoucích zdravotnických institucí, ale byl hlavně uvítán jihoafrickými aktivisty pro boj s hroznou a v Africe dramaticky rozšířenou chorobou AIDS. Nyní začala vláda JAR poskytovat antiretrovirální léky HIV pozitivním těhotným ženám, jakož i obětem znásilnění. Bylo totiž s podivem, že méně vyvinuté země Afriky, jako na příklad sousední Botswana, již delší dobu poskytují antiretrovirální léky běžně každému, kdo musí žít s HIV. JAR v tomto ohledu značně zaostala a její vláda byla v současné době terčem útoků dobře organizovaných aktivistů, tisku a rozhodnutí nejvyšších soudů. Vláda JAR až dosud argumentovala, že náklady na léčení jsou příliš vysoké.
</TEXT>
</DOC>
<DOC>
<DOCID>MF-20020422042</DOCID>
<DOCNO>MF-20020422042</DOCNO>
<DATE>04/22/02</DATE>
<TITLE>
Na Filipínách vybuchla bomba
</TITLE>
<GEOGRAPHY>Manila</GEOGRAPHY>
<TEXT>
Nejméně čtrnáct lidí bylo včera zabito a přes čtyřicet jich bylo zraněno při pumovém atentátu před nákupním střediskem v jihofilipínském městě General Santos na ostrově Mindanao. Další nálož si nevyžádala oběti. K atentátům se přihlásila separatistická muslimská organizace Skupina Abu Sayyafa. Ta držela skoro rok unesený americký pár a předtím desítky dalších rukojmích.
Manila - Nejméně čtrnáct lidí bylo včera zabito a přes čtyřicet jich bylo zraněno při pumovém atentátu před nákupním střediskem v jihofilipínském městě General Santos na ostrově Mindanao. Další nálož si nevyžádala oběti. K atentátům se přihlásila separatistická muslimská organizace Skupina Abu Sayyafa. Ta držela skoro rok unesený americký pár a předtím desítky dalších rukojmích.
</TEXT>
</DOC>
<DOC>
<DOCID>MF-20020422043</DOCID>
<DOCNO>MF-20020422043</DOCNO>
<DATE>04/22/02</DATE>
<TITLE>
Německá SPD v Sasku a Anhaltsku neuspěla
</TITLE>
<GEOGRAPHY>Magdeburk</GEOGRAPHY>
<TEXT>
Drtivou porážkou pro sociálnědemokratickou stranu (SPD) kancléře Gerharda Schrödera skončily včerejší zemské volby ve spolkové zemi Sasku-Anhaltsku. Podle prvních prognóz ztratila SPD proti minulým volbám asi 15 procent hlasů a získala možná méně než 20 procent. Výrazné zisky naopak zaznamenaly CDU a FDP, které jsou na celostátní úrovni proti SPD v opozici.
Magdeburk - Drtivou porážkou pro sociálnědemokratickou stranu (SPD) kancléře Gerharda Schrödera skončily včerejší zemské volby ve spolkové zemi Sasku-Anhaltsku. Podle prvních prognóz ztratila SPD proti minulým volbám asi 15 procent hlasů a získala možná méně než 20 procent. Výrazné zisky naopak zaznamenaly CDU a FDP, které jsou na celostátní úrovni proti SPD v opozici.
</TEXT>
</DOC>
<DOC>
<DOCID>MF-20020422044</DOCID>
<DOCNO>MF-20020422044</DOCNO>
<DATE>04/22/02</DATE>
<TITLE>
Mont Blanc: lavina zabíjela
</TITLE>
<GEOGRAPHY>Chamonix</GEOGRAPHY>
<TEXT>
Bezvýsledně až do včerejška pátrali záchranáři na Mont Blanku po čtyřech lidech, které v sobotu zasypala lavina. Tři pohřešovaní Rakušané a jeden francouzský voják už podle nich neměli naději na přežití. Lavina široká asi 50 a dlouhá 100 metrů vytvořila v sobotu na nejvyšší evropské hoře přes deset metrů vysokou vrstvu sněhu a ledu.
Chamonix - Bezvýsledně až do včerejška pátrali záchranáři na Mont Blanku po čtyřech lidech, které v sobotu zasypala lavina. Tři pohřešovaní Rakušané a jeden francouzský voják už podle nich neměli naději na přežití. Lavina široká asi 50 a dlouhá 100 metrů vytvořila v sobotu na nejvyšší evropské hoře přes deset metrů vysokou vrstvu sněhu a ledu.
</TEXT>
</DOC>
<DOC>
<DOCID>MF-20020422045</DOCID>
<DOCNO>MF-20020422045</DOCNO>
<DATE>04/22/02</DATE>
<TITLE>
Pákistánská policie na stopě vraždy Čechů
</TITLE>
<TEXT>
Gilgit, Praha - Pákistánská policie zadržela jednoho muže, kterého podezřívá z podílu na vraždě českých občanů Petra Poláška a Gabriely Gubičové, a po druhém podezřelém pátrá. Sdělil to novinář Alí Mahmúd, který pracuje pro Rádio Svobodná Evropa/Rádio Svoboda.
</TEXT>
</DOC>
<DOC>
<DOCID>MF-20020422046</DOCID>
<DOCNO>MF-20020422046</DOCNO>
<DATE>04/22/02</DATE>
<TITLE>
Prezidentské volby Francouze nepřitáhly
</TITLE>
<TEXT>
Paříž (zpravodajka ČTK) - Včerejší první kolo prezidentských voleb ve Francii se zřejmě zapíše do análů páté republiky největším nezájmem voličů o hlasování. Podle údajů ministerstva vnitra přišlo do 17:00 SELČ hlasovat 58,55 procenta ze 40 milionů registrovaných voličů. V posledních prezidentských volbách před sedmi lety registrovaly ve stejné době volební komise již 64,02 procenta hlasů. Volební místnosti se přitom ve většině francouzských obcí a měst začaly zavírat už v šest hodin večer a v největších městech byly otevřeny do 20:00 SELČ. Sociologové a politologové tento rekord předvídali, když varovali, že volit nepřijde na 30 procent Francouzů. Obyvatelé země galského kohouta přitom měli letos na výběr rekordních 16 kandidátů. Za hlavní favority voleb jsou nicméně už v podstatě rok považováni pravicový obhájce mandátu Jacques Chirac a levicový premiér Lionel Jospin, kteří se posledních pět let bez větších problémů dělili o moc. To způsobilo u Francouzů určitou únavu z politiky a nechuť jít volit. Na volební neúčasti se rovněž podepsal fakt, že první kolo se koná v Paříži a Bordeaux uprostřed jarních prázdnin, které včera zároveň končily v dalších velkých francouzských městech. Od cesty do volebních místností Francouze možná odvedlo i nádherné, takřka letní počasí, které ovládlo celé území Francie.
</TEXT>
<HEADING>
Výsledky velkou neznámou
</HEADING>
<TEXT>
Podle průzkumů veřejného mínění měl do druhého kola postoupit neogaullistický obhájce mandátu Jacques Chirac a socialistický premiér Lionel Jospin. Jejich preference však poslední dny před hlasováním nebyly nijak zdrcující. V případě Chiraka se pohybovaly kolem dvaceti procent a u Jospina činily v průměru osmnáct procent. Výsledky voleb jsou podle analytiků tentokrát velkou neznámou. Více než 40 procent voličů nebylo do poslední chvíle pevně rozhodnuto, komu dát svůj hlas, a volební neúčast by mohla dosáhnout až rekordních 30 procent. Kvůli velkému počtu kandidátů navíc odborníci očekávali velké tříštění hlasů. Analytici především s napětím očekávali, jak si ve volbách povede předseda krajně pravicové Národní fronty Jean-Marie Le Pen, kterému poslední průzkumy před volbami předvídaly čtrnáct procent hlasů, tedy jen o čtyři procenta méně než Jospinovi. "Avšak Jean-Marie Le Pen připomíná, že v minulosti vždy obdržel více, než předvídaly instituty," poznamenal těsně před volbami list Le Figaro. Po pětiletém soužití pravicového Chiraka a levicové vlády u moci, kvůli němuž nevidí řada voličů mezi hlavními dvěma rivaly velký rozdíl, se totiž dá čekat velké množství hlasů takzvaně "na truc". K těm politologové řadí kromě hlasů Le Penovi i hlasy extrémní levici, tedy třem trockistickým kandidátům. V posledních prezidentských volbách před sedmi lety se o přízeň voličů ucházelo devět kandidátů a v závěrečném duelu porazil Chirac Jospina. Letos díky ústavní reformě volí Francouzi prezidenta už jen na pět let. V červnu si pak na stejně dlouhé funkční období zvolí i novou sestavu dolní parlamentní komory.
Podle průzkumů veřejného mínění měl do druhého kola postoupit neogaullistický obhájce mandátu Jacques Chirac a socialistický premiér Lionel Jospin. Jejich preference však poslední dny před hlasováním nebyly nijak zdrcující. V případě Chiraka se pohybovaly kolem dvaceti procent a u Jospina činily v průměru osmnáct procent. Výsledky voleb jsou podle analytiků tentokrát velkou neznámou. Více než 40 procent voličů nebylo do poslední chvíle pevně rozhodnuto, komu dát svůj hlas, a volební neúčast by mohla dosáhnout až rekordních 30 procent. Kvůli velkému počtu kandidátů navíc odborníci očekávali velké tříštění hlasů. Analytici především s napětím očekávali, jak si ve volbách povede předseda krajně pravicové Národní fronty Jean-Marie Le Pen, kterému poslední průzkumy před volbami předvídaly čtrnáct procent hlasů, tedy jen o čtyři procenta méně než Jospinovi. "Avšak Jean-Marie Le Pen připomíná, že v minulosti vždy obdržel více, než předvídaly instituty," poznamenal těsně před volbami list Le Figaro. Po pětiletém soužití pravicového Chiraka a levicové vlády u moci, kvůli němuž nevidí řada voličů mezi hlavními dvěma rivaly velký rozdíl, se totiž dá čekat velké množství hlasů takzvaně "na truc". K těm politologové řadí kromě hlasů Le Penovi i hlasy extrémní levici, tedy třem trockistickým kandidátům. V posledních prezidentských volbách před sedmi lety se o přízeň voličů ucházelo devět kandidátů a v závěrečném duelu porazil Chirac Jospina. Letos díky ústavní reformě volí Francouzi prezidenta už jen na pět let. V červnu si pak na stejně dlouhé funkční období zvolí i novou sestavu dolní parlamentní komory.
</TEXT>
</DOC>
<DOC>
<DOCID>MF-20020422047</DOCID>
<DOCNO>MF-20020422047</DOCNO>
<DATE>04/22/02</DATE>
<TITLE>
Nezájem voličů není jen záporný signál, míní tisk
</TITLE>
<GEOGRAPHY>Paříž</GEOGRAPHY>
<TEXT>
Očekávaným rekordně nízkým zájmem Francouzů o volby se těsně před volbami zabýval francouzský tisk. Přestože vyzýval voliče, aby šli k urnám, hledal i přijatelnou omluvu pro ty, kteří volit nepůjdou. Nerozhodnost a nezájem voličů, způsobené pětiletým soužitím Chiraka a levicové vlády u moci, mohou mít také jisté hodnoty, jako je například odmítnutí "mechanického hlasování" a naivního nadšení, a zároveň mohou být projevem jisté nedůvěry k mocným, napsal list Libération. Avšak vzhledem k tomu, že ve finále se dal čekat velmi těsný souboj, v němž se bude počítat každé procento či půl procenta, mají Francouzi o důvod víc jít volit, upozornil list. Le Figaro si v komentáři s volební agitací pomohl parafrází názvu filmu Stevena Spielberga, když napsal: "Zachraňte vojína Politiku." Podle tohoto deníku je neúčast ve volbách výrazem toho, že se občané vzdávají své moci a ponechávají politikům volné pole působnosti. List Libération také předpověděl, že Chirakovi se zřejmě podaří zlomit jeden rekord, a to historicky nejnižší volební zisk úřadujícího prezidenta v prvním kole. Valéry Giscard d'Estaing při neúspěšné obhajobě mandátu v roce 1981 získal v prvním kole 28,3 procenta hlasů, zatímco Chirakovy preference se pohybovaly kolem 20 procent.
Paříž - Očekávaným rekordně nízkým zájmem Francouzů o volby se těsně před volbami zabýval francouzský tisk. Přestože vyzýval voliče, aby šli k urnám, hledal i přijatelnou omluvu pro ty, kteří volit nepůjdou. Nerozhodnost a nezájem voličů, způsobené pětiletým soužitím Chiraka a levicové vlády u moci, mohou mít také jisté hodnoty, jako je například odmítnutí "mechanického hlasování" a naivního nadšení, a zároveň mohou být projevem jisté nedůvěry k mocným, napsal list Libération. Avšak vzhledem k tomu, že ve finále se dal čekat velmi těsný souboj, v němž se bude počítat každé procento či půl procenta, mají Francouzi o důvod víc jít volit, upozornil list. Le Figaro si v komentáři s volební agitací pomohl parafrází názvu filmu Stevena Spielberga, když napsal: "Zachraňte vojína Politiku." Podle tohoto deníku je neúčast ve volbách výrazem toho, že se občané vzdávají své moci a ponechávají politikům volné pole působnosti. List Libération také předpověděl, že Chirakovi se zřejmě podaří zlomit jeden rekord, a to historicky nejnižší volební zisk úřadujícího prezidenta v prvním kole. Valéry Giscard d'Estaing při neúspěšné obhajobě mandátu v roce 1981 získal v prvním kole 28,3 procenta hlasů, zatímco Chirakovy preference se pohybovaly kolem 20 procent.
</TEXT>
</DOC>
<DOC>
<DOCID>MF-20020422048</DOCID>
<DOCNO>MF-20020422048</DOCNO>
<DATE>04/22/02</DATE>
<TITLE>
Washington zažil mohutnou demonstraci
</TITLE>
<GEOGRAPHY>Washington</GEOGRAPHY>
<TEXT>
Desítky tisíc lidí se v sobotu shromáždily ve Washingtonu, aby u příležitosti jarního zasedání Mezinárodního měnového fondu a Světové banky protestovali proti Američany vedené "válce proti teroru", proti izraelským vojenským operacím na Západním břehu Jordánu a proti globalizaci. Podle odhadů demonstrovalo na 50 000 lidí.
Washington - Desítky tisíc lidí se v sobotu shromáždily ve Washingtonu, aby u příležitosti jarního zasedání Mezinárodního měnového fondu a Světové banky protestovali proti Američany vedené "válce proti teroru", proti izraelským vojenským operacím na Západním břehu Jordánu a proti globalizaci. Podle odhadů demonstrovalo na 50 000 lidí.
</TEXT>
</DOC>
<DOC>
<DOCID>MF-20020422049</DOCID>
<DOCNO>MF-20020422049</DOCNO>
<DATE>04/22/02</DATE>
<TITLE>
Japonský premiér byl v kontroverzní svatyni
</TITLE>
<GEOGRAPHY>Tokio</GEOGRAPHY>
<TEXT>
Japonský premiér Džuničiró Koizumi včera překvapivě navštívil kontroverzní šintoistickou svatyni Jasukuni v Tokiu, která je zasvěcena Japoncům padlým ve válkách 19. a 20 století. Gesto už odsoudily Čína a Jižní Korea, které zažily brutalitu japonských sil. Ve svatyni jsou i urny s popelem sedmi popravených válečných zločinců, včetně generála Hidekiho Tódžó, premiéra z let 1941-1944.
Tokio - Japonský premiér Džuničiró Koizumi včera překvapivě navštívil kontroverzní šintoistickou svatyni Jasukuni v Tokiu, která je zasvěcena Japoncům padlým ve válkách 19. a 20 století. Gesto už odsoudily Čína a Jižní Korea, které zažily brutalitu japonských sil. Ve svatyni jsou i urny s popelem sedmi popravených válečných zločinců, včetně generála Hidekiho Tódžó, premiéra z let 1941-1944.
</TEXT>
</DOC>
<DOC>
<DOCID>MF-20020422050</DOCID>
<DOCNO>MF-20020422050</DOCNO>
<DATE>04/22/02</DATE>
<TITLE>
Královský palác v Kábulu křísí zbytky zašlé slávy
</TITLE>
<HEADING>
Svět v pohybu
</HEADING>
<TEXT>
Kábul, Praha - Královský palác v Kábulu je stejně jako ostatní stavby ve městě poznamenán mnoha jizvami letité afghánské války. Přesto však bývalý král Muhammad Záhir Šáh, který se teď po 29 letech slavně vrátil z italského exilu, nalezne za jeho zdmi některé skvosty, zbytky zlatého věku země, jež nelehly popelem a odolaly řádění talibanských fanatiků. Dlouhé období, které monarcha v paláci trávil před rokem 1973 jako nejmocnější muž země, mu připomenou antilopy a rozkvetlé jabloně v palácové zahradě nebo třeba pokoj plný cenných miniatur, kde si kdysi tak rád zdříml v oblíbeném křesle. Exkrál palác plný vzpomínek jistě brzy navštíví, bydlet v něm však nebude. Přechodná vláda chtěla předejít spekulacím, že by si jeho návrat do paláce mohl někdo vykládat jako snahu o restaurování monarchie, a raději ho umístila do přísně střežené vily na kábulském předměstí. V paláci teď bydlí premiér Hamíd Karzáí, ironií osudu muž, který Záhira Šáha přivedl domů. Zvnějšku působí stavba hodně zchátrale a obnova původního lesku si vyžádá značné náklady. Nicméně některé pokoje uvnitř se od doby, kdy je monarcha užíval, téměř nezměnily. Třeba rozlehlá jídelna, kde Záhir Šáh kdysi hostil hodnostáře z celého světa včetně amerického prezidenta Richarda Nixona.
JAKO ZA STARÝCH ČASŮ Dvě antilopy se prohánějí zahradou královského paláce stejně jako před 30 lety
CO TALIBAN NEZNIČIL Jedna z cenných miniatur, která zůstala v královském paláci
ZBYTKY STARÉ SLÁVY Stráže před palácem Del Kušan, jednou ze čtyř hlavních staveb v královském areálu
PŘETRVAL Mramorový krb s podpisem Záhira Šáha
</TEXT>
</DOC>
<DOC>
<DOCID>MF-20020422051</DOCID>
<DOCNO>MF-20020422051</DOCNO>
<DATE>04/22/02</DATE>
<TITLE>
O komunální volby byl zájem
</TITLE>
<TEXT>
Někteří starostové poukazují, že mimořádné volby jsou zbytečným vyhazováním peněz
Pouze ze sdružení nezávislých zvolili v sobotu své zastupitele voliči v sedmi středočeských obcích. Neuspěl tak žádný z kandidátů, který se ucházel o přízeň voličů samostatně.
Střední Čechy - Sdružení nezávislých kandidátů dostalo v komunálních volbách největší důvěru středočeských voličů. Jak vyplývá z průzkumu ČTK a výsledků zveřejněných Českým statistickým úřadem, největší účast v sobotních volbách byla v Chrášťanech na Benešovsku, kde k urnám přišlo 78,2 procenta voličů, nejmenší v Chýnici v okrese Praha - západ, kde volilo 50,49 dospělých obyvatel obce. Politické strany se voleb nezúčastnily. "Bylo zvoleno všech pět navržených členů sdružení nezávislých kandidátů plus jeden náhradník," hlásil dosavadní starosta Chrášťan Pavel Hruška. Po smrti bývalého starosty, zůstaly Chrášťany, jejichž zastupitelstvo tvoří 5 členů, s pouze třemi zastupiteli. "V tomto počtu obec pracovala rok a čtvrt. Protože obecní volby budou již v listopadu, zdá se mi, že tyto mimořádné volby byly naprosto zbytečné," sdělil Hruška. Zda dostane důvěru i pro zbytek volebního období, určí zastupitelé Chrášťan během následujících dvou týdnů. V Ratajích na Vlašimsku pracovali z celkem sedmičlenného zastupitelstva až do sobotních voleb pouze dva zastupitelé. "Před rokem odstoupilo hned pět zastupitelů," uvedl bývalý starosta František Lébl. V Ratajích zaregistrovala volební komise dvě kandidátky. S přehledem zvítězilo sdružení nezávislých kandidátů. Ze 156 voličů vhodilo v Ratajích hlasovací lístek do schránky 117 voličů. "Vítězná strana získala celkem 645 hlasů," konstatoval Petr Chobot, člen volební komise v Ratajích. Největší možnost volby měli občané Lobče na Mělnicku, kteří vybírali z 23 kandidátů čtyř sdružení. Do sedmičlenného zastupitelstva zvolili tři zástupce Sdružení nezávislých kandidátů TJ Sokol Lobeč a po dvou zástupcích ze sdružení Za Lobeč krásnější a Zájmových sdružení v Lobči. Zcela bez mandátu z voleb vyšlo sdružení Za čistou obecní politiku. Celkem zde k volbám přišlo 56,3 procenta ze 103 zapsaných voličů. "Půl roku před řádnými volbami pořádat mimořádné považuji za vyhazování peněz," zlobí se starosta obce Lobeč Miloš Balcar.
Podle starosty obce Lobeč Miloše Balcara zdejší zastupitelstvo dva roky pracovalo ve čtyřech lidech bez obtíží a až nový zákon, podle kterého musí mít obecní zastupitelstvo nejméně pět lidí, přinutilo zdejší občany jít uplynulou sobotu volit. Mimořádné volby na Mladoboleslavsku byly v obcích Březina a Lhotky. Volby v Březině si vynutila smutná událost, když zdejší starosta v prosinci minulého roku zemřel. V mimořádných volbách zde měli jedinou kandidátku politicky nezávislých osobností. K volební urně se dostavilo 178 z 265 voličů. Nově zvolené zastupitelstvo, ve kterém dosavadní členy doplnil jeden nový, se poprvé sejde v týdnu na přelomu dubna a května. Ve Lhotkách vyvolala mimořádné volby rezignace několika zastupitelů z osobních důvodů. "Zatím jsme se s novými členy zastupitelstva na termínu prvního jednání nedomluvili," řekla dosavadní starostka obce Lhotky Dana Vávrová. Mimořádných voleb se zúčastnilo třiapadesát z devadesáti šesti voličů, kteří si vybírali z jediné kandidátky politicky nezávislých místních osobností. Samostatní kandidáti změřili neúspěšně své síly s volebními sdruženími také v Chýnici v okrese Praha-západ. V Chýnici obdrželi dva nezávislí kandidáti po 44 hlasech z 539 možných, což ale nestačilo na zisk mandátu. Většina ze 104 obyvatel, kteří přišli k volbám, zvolila sdružení nezávislých kandidátů, které obsadí všech sedm míst v zastupitelstvu. Na Kolínsku se volby konaly pouze v jedné obci. V Mrzkách u Českého Brodu si mohli voliči vybrat mezi sdružením Nezávislých a Sdružením sboru dobrovolných hasičů. Do pětičlenného zastupitelstva se nakonec dostali čtyři Nezávislí a jeden kandidát hasičů. Rozhodlo o tom šedesát ze sto tří zapsaných voličů. Volby se měly uskutečnit také v nedalekých Masojedech, tady ovšem zdejší obyvatelé nedokázali sestavit kandidátku. "Lidé nemají o dění v obci zájem," podotkl starosta Josef Pazdera.
Občané obce Mrzky na Kolínsku sledují zapisovatelku Boženu Raisovou (v černém) a předsedu komise Petra Novotného (vpravo) při obcházení občanů, kteří se nemohli dostavit do volební místnosti.
</TEXT>
</DOC>
<DOC>
<DOCID>MF-20020422052</DOCID>
<DOCNO>MF-20020422052</DOCNO>
<DATE>04/22/02</DATE>
<TITLE>
V Kladně ocenili ekopočin i zločin
</TITLE>
<GEOGRAPHY>Kladno</GEOGRAPHY>
<TEXT>
Ekopočinem roku v Kladně se staly úpravy parku na náměstí Svobody, mračící se sošku pařezu za ekozločin dostal park Trilobit. "Dráha pro skateboardisty je příliš krátká, už se tu staly dva úrazy. Navíc ocelové stromy, které parku vévodí, jsou nevkusné," vysvětlil udělení ekozločinu organizátor Kamil Podroužek. Vyhlášení se uskutečnilo v rámci akce Pařez roku, která byla součástí oslav Dne Země. Ty v sobotu vylákaly do kladenských ulic stovky lidí. Nepotkali se ale tradičně v Sítenském údolí při zdolávání některého ze série ekologických rekordů a soutěží, ale roztroušeně přecházeli z jedno konce města na druhý. "Radní dali v posledních letech hroznou spoustu peněz do obnovy městských parků. Vypadá to ale, že zbytečně. Většina lidí je totiž nevyužívá," myslí si Kamil Podroužek. Oslavy Dne Země proto s kolegy zaměřili tak, aby lidé parky ve městě více poznali a naučili se do nich chodit. "Hrozně se mi líbí představa, že by lidé chodili do parků korzovat jako tomu bylo v devatenáctém století. Hrála by tu hudba, potkávali se přátelé. Takto využité jsou ale v současnosti parky minimálně," posteskl si Podroužek. Aby organizátoři lidi do parků přitáhli, zajistili pro ně v každém z nich program.
Program Dne Země v Kladně byl poměrně bohatý. Na náměstí Svobody hrály různé kapely a svůj um předváděla například přadlena a další řemeslníci, na náměstí 17. listopadu si mohli pro změnu zájemci prohlédnout bonsaje, park Trilobit zase nabízel převážně dětem procházku po provazech a Sítenské údolí ovládli chovatelé zvířat, kynologové a projížďky na koních. Tolik lidí jako v minulých letech přesto organizátoři pod vedením Kamila Podroužka nepřitáhli. "Chybí mi tu větší legrace. Nějaké neobvyklé soutěže, do kterých se mohly zapojit děti i dospělí. Vždycky jsem se rád nechal strhnout a povzbuzoval při nejrůznějších ptákovinách. Letos je to spíš o klidu," popsal své pocity z oslav Jaroslav Nebušil.
V rámci sobotního Dne Země konaného v Kladně měli návštěvníci na náměstí Svobody mimo jiné možnost sledovat ukázku práce s tkalcovským stavem.
</TEXT>
</DOC>
<DOC>
<DOCID>MF-20020422053</DOCID>
<DOCNO>MF-20020422053</DOCNO>
<DATE>04/22/02</DATE>
<TITLE>
Pronájem památek nemá pravidla
</TITLE>
<TEXT>
Střední Čechy - Za kolik peněz si lze pronajmout prostory středočeských hradů a zámků? To si nikde nelze přečíst. Kolik to skutečně bude stát, vám řeknou jedině kasteláni. Oni o výši nájmu rozhodují, oni s klienty jednají a oni uzavírají smlouvy. Cizince může takový pronájem stát docela hodně, domácímu nabídnou kasteláni většinou shovívavější cenu. Horší je však to, že nikdo taková jednání nekontroluje, a proto ani nikdo neví, co na nich bylo doopravdy domluveno. "Na cenu pronájmů nelze mít nějaké tabulky," hájí kastelány náměstek ředitele Státního památkového ústavu středních Čech (SPÚSČ) Oldřich Vacek s tím, že výše smlouvaného nájemného se dohaduje podle finanční situace klienta. Kdo ji zkoumá, neprozradil. "Nemůžeme přece chtít, aby například filmaři natáčející nekomerční snímek propagující památky platili stejně jako holywoodští tvůrci, jejichž film bude soutěžit o Oscara," tvrdí Vacek.
Jeho názor sdílí i kastelán Karlštejna Jaromír Kubů. "Vše závisí na hlubokém individuálním posouzení. Vždy však jde o dohodu. Stanovovat tabulky by nebylo dobré," tvrdí Kubů, ale dodává, že před několika lety si přivezl rámcový odhad cen kalkulovaných pro bavorský zámek Neuschweinstein. "Držet se toho nedá, ale určité vodítko to je."
</TEXT>
<HEADING>
Téměř vše lze zkontrolovat
</HEADING>
<TEXT>
Kolik peněz skutečně jde do pokladny Státního památkového ústavu středních Čech z nájmů, lze snadno zjistit. Vše je náležitě kontrolováno a o všem se vede pečlivá evidence. Na začátku roku lze finanční výtěžnost z takových aktivit zjistit i na internetových stránkách. Nezodpovězenou otázkou ale zůstává, zda tyto prostředky jsou skutečně všechny, které nájemce vydá za uskutečnění svého záměru. Že takové úvahy jsou na místě, naznačuje i sám ředitel Vacek. "Dolní hranice nájemních smluv je stanovena, horní nikoli," potvrzuje a zároveň tím říká, jakou nezměrnou důvěru kasteláni mají. "Je to tak proto, aby byli motivováni k vyšším ziskům. Jimi získané prostředky jsou totiž přerozdělovány zpět." Zahraniční filmaře zastupují v Česku téměř vždy tuzemské produkční společnosti. Ceny sjednávají prakticky vždy stejní lidé. I tyto po léta pěstované známosti mohou sehrávat svou roli.
</TEXT>
<HEADING>
Ceny za slavnosti a svatby také dohodou
</HEADING>
<TEXT>
Při domlouvání cen nadstandardních služeb nejde pouze o filmaře. Kasteláni, jako například Ivan Kasalický z Křivoklátu, sjednávají mimo jiné i ceny s agenturami pořádajícími různé slavnosti. "Například z Křivoklání získáváme určitý procentuální podíl ze vstupného. Tento systém nám vyhovuje. Není důvod, proč by se to mělo měnit. Těžko se na nájem najde šablona.Vše je věcí vyjednávání." Proč však například v případě Křivoklání dělá účty za SPÚSČ agentura, která ho pořádá, a kastelán jen čeká, až se dozví, kolik návštěvníků skutečně přišlo a kolik tak oficiálně získá peněz? Pro zprůhlednění celé transakce by bezpochyby šlo použít obrácený způsob plateb. Státní památkový ústav středních Čech vybere za vstup a podělí se, znovu podle dohody, s pořádající agenturou. Podobná situace nastává také při různých rautech nebo svatebních obřadech konaných mimo úředně stanovená místa a v jiný než pevně stanovený čas. Jedna taková svatba se v létě uskuteční na Konopišti. Oficiálním místem pro svatby je salonek v hlavní budově zámku. Při zmiňovaném letním obřadu řeknou své ano česká nevěsta a anglický ženich v Muzeu sv. Jiří. "Ano, pronajali si u nás tyto prostory," přiznala kastelánka zámku Konopiště Marie Krejčová. "Cena je vytvořena dohodou. Kolik to je, vám neřeknu. Je to mezi námi," řekla Krejčová. Co jí brání v uveřejnění cifry, ale kastelánka neuvedla.
</TEXT>
<HEADING>
Ministerstvo ceny za nájmy příliš nezajímají
</HEADING>
<TEXT>
Ministerstvo kultury, zřizovatel SPÚSČ, před tímto stavem, kdy nejsou přesně stanovena pravidla hry, zavírá oči. "Ceny za pronájmy ministerstvo nediktuje, není to v naší kompetenci," odpověděla mluvčí Dita Fuchsová. Byla to jediná odpověď, kterou mluvčí ministerstva kultury na řadu otázek zaslala. Zaráží to tím více, že resort řídí ministr, jehož strana vyhlásila akci Čisté ruce.
</TEXT>
<HEADING>
ZA KOLIK?
</HEADING>
<TEXT>
Milulý týden na se Křivoklátu točila nová česká pohádka O smutné princezně se sloníma nohama. Cena za pronájem k natáčení byla věcí dohody filmařů s kastelánkou.
Milulý týden na se Křivoklátu točila nová česká pohádka O smutné princezně se sloníma nohama. Cena za pronájem k natáčení byla věcí dohody filmařů s kastelánkou.
</TEXT>
</DOC>
<DOC>
<DOCID>MF-20020422054</DOCID>
<DOCNO>MF-20020422054</DOCNO>
<DATE>04/22/02</DATE>
<TITLE>
Pustil bych ho, říká o sumci rybář
</TITLE>
<GEOGRAPHY>Mrzky</GEOGRAPHY>
<TEXT>
Petr Fodor vytahuje z kádě zelenohnědé rybí tělo za hrozivě otevřenou tlamu a je přitom pořádně rudý námahou. "Koukněte na ty zuby!" upozorňuje. Sumec, kterého v sobotu po pětadvaceti minutách zápasu vytáhl z rybníku Nouzov u Českého Brodu, je pořádný macek, měří 141 centimetrů a váží 35 kilo. Prostorná káď do poloviny zaplněná vodou této největší české rybě s dlouhými vousy sotva stačí. "Vůbec jsem nečekal, že něco takového ulovím. Zabral na první rousnici. Hned jsem věděl, že to bude nějaký pořádný kus," říká rybář, mezi jehož největší úlovek doteď patřila stodeseticentimetrová štika, kterou chytil v sedmnácti letech. Sumec má velké břicho, zřejmě krátce před chycením dostál pověsti jedné z nejžravějších ryb. "Spořádá všechno. Začne nemocnými kusy a po nich je schopný vyčistit celý rybník. Sežere klidně i rybu, která měří polovinu toho, co on sám," říká Fodor. Takových kapitálních sumců je prý v Nouzově ještě několik. Asi také proto zdejší rybáři odmítli návrh šťastného lovce, jenž chtěl sumce pustit na svobodu. "Je ho škoda, mohl by ještě vyrůst, ale kluci nechtěli. Je to pro ně škodná," chápe své kamarády. Část sumce půjde do mrazáků a část do udírny. "Sumec má celý život přírůstky, takže maso je pořád dobré, ať mu je deset nebo dvacet let," vysvětluje Fodor. Hlavu, hlavní trofej, si vypreparuje sám. Rybář z Mrzek měl štěstí - nouzovský sumec byl jeho první letošní úlovek. "Sezóna nezačala špatně," usmívá se.
Rybář Petr Fodor se chlubí sumcem, kterého v sobotu ulovil v rybníku Nouzov na Kolínsku.
</TEXT>
</DOC>
<DOC>
<DOCID>MF-20020422055</DOCID>
<DOCNO>MF-20020422055</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<GEOGRAPHY>Příbram</GEOGRAPHY>
<TEXT>
Unikátní nález kachle
Zbytky kachlových kamen ze šestnáctého století našel ve výkopu pro vodovod ve Svatém Poli u Dobříše archeolog příbramského okresního muzea Rastislav Korený. "Objevil jsem je v sídlištním objektu ze stejné doby, který podle ostatních nálezů zanikl požárem," uvedl. Sám hodnotí nález za mimořádně cenný, neboť na Příbramsku se podobný úlovek z vesnického prostředí archeologům dlouho nepodařil. Na snímku je jeden z keramických kachlů s nápisem, který se zatím nepodařilo rozluštit. (sou)
Dnes se děje
</TEXT>
<HEADING>
Příbram - Čištění rybníků
</HEADING>
<TEXT>
U příležitosti Mezinárodního dne Země organizuje sdružení Nesehnutí Příbram od 8.30 čištění okolí Příbramského potoka, rybníků Fialák, Horní a Dolní Obory a Litavky.
</TEXT>
<HEADING>
Slaný - Beseda o městě
</HEADING>
<TEXT>
Slánské firmy sdružené v Personální unii pořádají dnes od 17 hodin besedu se zájemci na téma Jak se žije a pracuje ve Slaném.
Oprava nepravdivých údajů obsažených v článku s názvem Vraždy dvou kladenských podnikatelů spolu podle policie zřejmě nesouvisí, uveřejněném v MF DNES (Střední Čechy Dnes) 30. března 1998 v části týkající se vraždy Ladislava Hubného, technického ředitele obchodní společnosti AUTOTEPAS, s.r.o.: Není pravda, že vedení společnosti AUTOTEPAS s.r.o. udržovalo rozsáhlé styky s mafií, ani to, že si šéfové AUTOTEPASu půjčili na rozvoj firmy peníze od "Rusů". Dále není pravda, že by majitel společnosti s obchodním ředitelem ihned po vraždě, v souvislosti s ní, opustili i s rodinami republiku.
</TEXT>
</DOC>
<DOC>
<DOCID>MF-20020422056</DOCID>
<DOCNO>MF-20020422056</DOCNO>
<DATE>04/22/02</DATE>
<TITLE>
Legendární areál má novou trať
</TITLE>
<TEXT>
Na dokončení modernizace stadionu proslaveného Zátopkem chybí další peníze
Stará Boleslav-Houštka - Atletického stadionu s mezinárodními parametry běžeckého oválu i atletických sektorů se dočkal legendární areál v Houštce u Staré Boleslavi. Stadion se jmenuje po Emilu Zátopkovi, který zde vytvořil několik světových běžeckých rekordů. Symbolické přestřižení pásky při sobotním slavnostním obnovení provozu na houšteckém hřišti připadlo jeho manželce Daně Zátopkové, která popřála zmodernizovanému stadionu hodně nových rekordů a sportující mládeže. Přestavba škvárového hřiště stála téměř dvacet milionů korun. Podílel se na ní stát, město Brandýs nad Labem-Stará Boleslav i místní atletický oddíl. S jeho modernizací zdejší atletičtí činovníci očekávají návrat někdejšího věhlasu. Do modernizace stadionu, který má nyní obdobný povrch Polytan, jaký je například na Strahově nebo v Mnichově, vložil stát patnáct milionů korun a město Brandýs nad Labem-Stará Boleslav 1,5 milionu korun. Původní běžecký ovál o délce 364 metrů byl prodloužen na rovných 400 metrů. "Stadion je postaven, ale chybí nám nyní prostředky na jeho úplné dokončení a potřebné vybavení," posteskl si Ladislav Pytloun, předseda Atletického střediska Emila Zátopka. Je potřeba dalších několika set tisíc korun na instalaci časomíry, zvukové aparatury a umělého osvětlení. Chybí stojany a jiné drobné atletické vybavení potřebné pro trénink a závody, nejsou dokončené lavičky pro diváky. Investice jsou potřeba také do provozních budov, jejichž současný stav označil Pytloun za havarijní. Přes všechny nedostatky se místní činovníci těší, že se Houštka opět stane dějištěm pravidelných závodů za účasti domácí atletické špičky a časem také s mezinárodní účastí. Stadion v Houštce byl vybudován v roce 1950. Od počátku patřil mezi oblíbené, zejména si sportovci chválili kvalitní běžecký ovál, který vytvořil ze škváry uznávaný odborník Jaroslav Sibera, a také mimořádné klimatické podmínky vytvářené okolní staletou vegetací. V houšteckém lesoparku polykal na svou dobu drastické tréninkové dávky Emil Zátopek. Ten na Siberově dráze v roce 1950 zaběhl jako první člověk na světě za jednu hodinu více než dvacet kilometrů ( 20,052 km). V následujících patnácti letech v Houštce vytvořili různí atleti celkem 33 světových rekordů. S rozvojem umělých běžeckých povrchů se však na škvárové hřiště v Houštce postupně zapomnělo. Z prvního vítězství na trati zářící novotou se v sobotu radoval domácí junior Václav Mráz, vítěz 59. ročníku Jarního běhu. Za ním dobíhali další účastníci všech věkových kategorií včetně Františka Dolečka, který běžel již po čtyřicáté.
- Pro sportovní trénink: atletická dráha, atletické sektory, volejbalový kurt, nohejbalový kurt, hřiště pro basketbal, lesní stezky
- Pro rehabilitaci: sauna, vířivka
- Ubytování a stravování ve vysokoškolských objektech, ceny dohodou (základní taxa pro jednání 50 Kč/hodinu nebo 250 Kč/den)
- Telefon se záznamníkem i faxem: 0202/81 18 26
Dana Zátopková přestřihuje slavnostní pásku na oslavách zprovoznění modernizovaného atletického stadionu v Houštce u Staré Boleslavi.
</TEXT>
</DOC>
<DOC>
<DOCID>MF-20020422057</DOCID>
<DOCNO>MF-20020422057</DOCNO>
<DATE>04/22/02</DATE>
<TITLE>
Rekordman čtyřicet let nevynechal závod
</TITLE>
<TEXT>
Stará Boleslav-Houštka - Při letošním finiši houšteckého Jarního běhu publikum stejně bouřlivě jako vítěze vítalo na novém oválu nejstaršího účastníka, devětapadesátiletého Františka Dolečka, který nechyběl v nepřetržitém sledu uplynulých čtyřicet ročníků. Dva z nich dokonce vyhrál. "Když zakladatel zdejšího stadionu Jarda Sibera Jarní běh absolvoval po dvacáté s tím, že končí, tak jsem mu řekl, že já to poběžím čtyřicetkrát. Tenkrát to byla hrozná drzost, protože jsem měl za sebou jenom asi deset ročníků, ale dnes jsem to splnil," zářil udýchaný atletický veterán. "Původně jsem uvažoval, že po čtyřicáté účasti skončím, ale teď si říkám, že absolvovat padesát ročníků by bylo lepší," dodal s odhodláním. Po doběhu bylo z mnoha gratulací patrné, že Doleček patří mezi známé osobnosti Staré Boleslavi, ve které žije od svých osmi let. Na zdejším gymnáziu ho profesor Šimek přivedl k atletice, s bratrem hrál hokej a závodil na kole. Vystudoval dvě vysoké školy, později se zapracoval na počítačích a dnes dělá pro zahraniční firmu. Volný čas věnuje atletice a zahrádce. "Běhání je součást mého života. Kdybych si nešel zaběhat, byl by to stejný hřích, jako když katolík nejde v neděli do kostela," tvrdí Doleček, který Jarní běh v Houštce poprvé absolvoval v roce 1963 a od té doby nevynechal jediný ročník, byť mu to někdy komplikovalo život. "Když jsem z vojny nedostal opušťák, utekl jsem a po návratu za to byl kázeňsky potrestán. Za totality jsem si zkrátil služební cestu v Holandsku o dva dny, což v té době představovalo dost tuzexových poukázek, ale o Jarní běh jsem nemohl přijít," vzpomíná. Rekostrukci houšteckého stadionu Doleček označil za splněný sen všech zdejších atletických generací. Z osobní zkušenosti potvrzuje, že předevších v letních vedrech, kdy zdejší lužní les drží vlhčí klima, se na dráze dobře dýchá a není tady nikdy sucho, ani nepříznivý protivítr. "Modernizace přiláká do Houštky opět závodníky i veřejnost," těší se.
</TEXT>
</DOC>
<DOC>
<DOCID>MF-20020422058</DOCID>
<DOCNO>MF-20020422058</DOCNO>
<DATE>04/22/02</DATE>
<TITLE>
Senior zahynul po pádu z kola
</TITLE>
<GEOGRAPHY>Čelákovice</GEOGRAPHY>
<TEXT>
Smrtí devětasedmdesátiletého cyklisty skončila jeho sobotní jízda parkem v Čelákovicích v okrese Praha-východ. "Na cestě vedoucí z kopce, ke křižovatce ulic U Hřiště a Jiřího Wolkera, muž před vjezdem na silnici zaregistroval automobil, a proto si přibrzdil," přiblížil začátek neštěstí mluvčí středočeské policie Pavel Truxa s tím, že na vlhké hlinité cestě dostalo mužovo kolo smyk, který muž nevyrovnal a upadl. "Při pádu se cyklista zranil v obličejové části hlavy a ještě předtím, než přijela rychlá záchranná služba, zemřel," konstatoval mluvčí. Cizí zavinění smrtelného úrazu policisté nezjistili.
Čelákovice - Smrtí devětasedmdesátiletého cyklisty skončila jeho sobotní jízda parkem v Čelákovicích v okrese Praha-východ. "Na cestě vedoucí z kopce, ke křižovatce ulic U Hřiště a Jiřího Wolkera, muž před vjezdem na silnici zaregistroval automobil, a proto si přibrzdil," přiblížil začátek neštěstí mluvčí středočeské policie Pavel Truxa s tím, že na vlhké hlinité cestě dostalo mužovo kolo smyk, který muž nevyrovnal a upadl. "Při pádu se cyklista zranil v obličejové části hlavy a ještě předtím, než přijela rychlá záchranná služba, zemřel," konstatoval mluvčí. Cizí zavinění smrtelného úrazu policisté nezjistili.
</TEXT>
</DOC>
<DOC>
<DOCID>MF-20020422059</DOCID>
<DOCNO>MF-20020422059</DOCNO>
<DATE>04/22/02</DATE>
<TITLE>
Vykrádali chaty
</TITLE>
<GEOGRAPHY>Benešov</GEOGRAPHY>
<TEXT>
Dva zloděje ve věku 42 a 49 let z Benešovska a Prahy dopadli policisté v pátek. Muži vykradli mimo jiných i chatu v Nespekách na Benešovsku, odnesli z ní starožitnosti a umělecké předměty a majiteli chaty způsobili škodu převyšující 700 000 korun. Ještě v pátek večer jim sdělili policisté obvinění z krádeže. "Do chaty u Nespek se tito pachatelé zřejmě několikrát vrátili," řekl mluvčí středočeské policie Pavel Truxa. Zloděje zadrželi policisté v rámci akce Rok ochrany rekreačních objektů, kterou vyhlásil pro letošek policejní prezident Jiří Kolář. "V rámci ní se policisté budou více zaměřovat na rekreační objekty," dodal mluvčí.
Benešov - Dva zloděje ve věku 42 a 49 let z Benešovska a Prahy dopadli policisté v pátek. Muži vykradli mimo jiných i chatu v Nespekách na Benešovsku, odnesli z ní starožitnosti a umělecké předměty a majiteli chaty způsobili škodu převyšující 700 000 korun. Ještě v pátek večer jim sdělili policisté obvinění z krádeže. "Do chaty u Nespek se tito pachatelé zřejmě několikrát vrátili," řekl mluvčí středočeské policie Pavel Truxa. Zloděje zadrželi policisté v rámci akce Rok ochrany rekreačních objektů, kterou vyhlásil pro letošek policejní prezident Jiří Kolář. "V rámci ní se policisté budou více zaměřovat na rekreační objekty," dodal mluvčí.
</TEXT>
</DOC>
<DOC>
<DOCID>MF-20020422060</DOCID>
<DOCNO>MF-20020422060</DOCNO>
<DATE>04/22/02</DATE>
<TITLE>
Našli i kravskou lebku
</TITLE>
<GEOGRAPHY>Beroun</GEOGRAPHY>
<TEXT>
Dva velkoobjemové kontejnery naplnili v sobotu až po okraj dobrovolníci při úklidu Českého krasu v Koněprusích a v obci Slavíky u Tmaně na Berounsku. Díky nim tak zmizela i velká černá skládka u Havlíčkova mlýna. Mezi odpadky nechyběly lednice a televize a dokonce zbytky zvířat. "Našli jsme dvě kravské lebky, jednu i s rohama," řekl vedoucí berounské pobočky Dětí Země Michal Štingl. K úklidu Českého krasu se letos přihlásilo patnáct organizací.
Beroun - Dva velkoobjemové kontejnery naplnili v sobotu až po okraj dobrovolníci při úklidu Českého krasu v Koněprusích a v obci Slavíky u Tmaně na Berounsku. Díky nim tak zmizela i velká černá skládka u Havlíčkova mlýna. Mezi odpadky nechyběly lednice a televize a dokonce zbytky zvířat. "Našli jsme dvě kravské lebky, jednu i s rohama," řekl vedoucí berounské pobočky Dětí Země Michal Štingl. K úklidu Českého krasu se letos přihlásilo patnáct organizací.
</TEXT>
</DOC>
<DOC>
<DOCID>MF-20020422061</DOCID>
<DOCNO>MF-20020422061</DOCNO>
<DATE>04/22/02</DATE>
<TITLE>
V Masojedech dávají přednost televizi před volbami
</TITLE>
<GEOGRAPHY>Masojedy</GEOGRAPHY>
<TEXT>
Na příkladu Masojed je vidět, že i v obci se šedesáti obyvateli se může politikařit a navzájem se obviňovat z nezájmu o blaho obyvatel tak dlouho, až se rozpadne zastupitelstvo a mají přijít na řadu nové volby. Jenže v té době už jsou lidé tak znechucení, že nechtějí ani slyšet o tom, že by mohli sestavit kandidátku. Takže, i když se mělo v Masojedech také volit, v sobotu odpoledne tam vládl ospalý klid. A to i přesto, že zde bydlí Josef Wagner, bývalý ústavní činitel, který proslul fackou, jíž v roce 1995 udělil pozdějšímu ministru vnitra a kolegovi z ČSSD Václavu Grulichovi. "Nedivte se, lidé toho mají dost. V zastupitelstvu sedí příbuzní a jdou si na ruku," poodkrývá politické zákulisí v obci jeho nakrátko ostříhaná manželka a bývalá místostarostka Růžena Wagnerová. Právě ona tím, že v říjnu rozzlobeně složila funkci, vyvolala nové volby. Je toho víc, co jí leží na srdci: za poslední léta prý neudělalo zastupitelstvo v čele se starostou vůbec nic, dokonce v obci není ani kanalizace. "Když zaprší, stojí tady v kalužích močůvka," ukazuje na silnici před svůj dům. Bývalý poslanec, severočeský volební lídr a enfant terrible ČSSD Jozef Wagner, kterého ze strany vyloučili poté, co v roce 1996 podpořil v parlamentu návrh rozpočtu Klausovy ODS, upozorňuje na legislativní pr oblém. "Vinou mezery v zákonu bude nyní v Masojedech, i přestože nedošlo k volbám, do řádných podzimních voleb dál vládnout neúplné čtyřčlenné zastupitelstvo," říká. Podle masojedského starosty Josefa Pazdery není pravda, že se v obci nic neděje. "Máme připravenou plynofikaci, ale stojí to na plynařích. Bůhví, kdy to bude," stěžuje si zavalitý muž v rádiovce. Vadí mu přístup lidí k volbám. "Radši každý kouká na televizi, než aby šel kandidovat," dodává. Muž pracující na dvorku, kterého starosta také přemlouval, aby se nechal zapsat na kandidátku, odmítá. "Třeba by mě teď zvolili a za půl roku už ne. To bych byl za blbce," říká.
Masojedy - Na příkladu Masojed je vidět, že i v obci se šedesáti obyvateli se může politikařit a navzájem se obviňovat z nezájmu o blaho obyvatel tak dlouho, až se rozpadne zastupitelstvo a mají přijít na řadu nové volby. Jenže v té době už jsou lidé tak znechucení, že nechtějí ani slyšet o tom, že by mohli sestavit kandidátku. Takže, i když se mělo v Masojedech také volit, v sobotu odpoledne tam vládl ospalý klid. A to i přesto, že zde bydlí Josef Wagner, bývalý ústavní činitel, který proslul fackou, jíž v roce 1995 udělil pozdějšímu ministru vnitra a kolegovi z ČSSD Václavu Grulichovi. "Nedivte se, lidé toho mají dost. V zastupitelstvu sedí příbuzní a jdou si na ruku," poodkrývá politické zákulisí v obci jeho nakrátko ostříhaná manželka a bývalá místostarostka Růžena Wagnerová. Právě ona tím, že v říjnu rozzlobeně složila funkci, vyvolala nové volby. Je toho víc, co jí leží na srdci: za poslední léta prý neudělalo zastupitelstvo v čele se starostou vůbec nic, dokonce v obci není ani kanalizace. "Když zaprší, stojí tady v kalužích močůvka," ukazuje na silnici před svůj dům. Bývalý poslanec, severočeský volební lídr a enfant terrible ČSSD Jozef Wagner, kterého ze strany vyloučili poté, co v roce 1996 podpořil v parlamentu návrh rozpočtu Klausovy ODS, upozorňuje na legislativní pr oblém. "Vinou mezery v zákonu bude nyní v Masojedech, i přestože nedošlo k volbám, do řádných podzimních voleb dál vládnout neúplné čtyřčlenné zastupitelstvo," říká. Podle masojedského starosty Josefa Pazdery není pravda, že se v obci nic neděje. "Máme připravenou plynofikaci, ale stojí to na plynařích. Bůhví, kdy to bude," stěžuje si zavalitý muž v rádiovce. Vadí mu přístup lidí k volbám. "Radši každý kouká na televizi, než aby šel kandidovat," dodává. Muž pracující na dvorku, kterého starosta také přemlouval, aby se nechal zapsat na kandidátku, odmítá. "Třeba by mě teď zvolili a za půl roku už ne. To bych byl za blbce," říká.
</TEXT>
</DOC>
<DOC>
<DOCID>MF-20020422062</DOCID>
<DOCNO>MF-20020422062</DOCNO>
<DATE>04/22/02</DATE>
<TITLE>
- Neratovické městské zastupitelstvo mimo jiné jedná o rekonstrukci zimního stadionu. ČTVRTEK
</TITLE>
<TEXT>
- V Kladně se konají zkoušky romských studentů v oborech Asistent pro romské etnikum a Pracovník bezpečnostní služby. SOBOTA
</TEXT>
</DOC>
<DOC>
<DOCID>MF-20020422063</DOCID>
<DOCNO>MF-20020422063</DOCNO>
<DATE>04/22/02</DATE>
<TITLE>
Ceny benzinu ve středních Čechách
</TITLE>
<TEXT>
Čerpací stanice Místo Natural 95 Nafta
Robin Oil Rakovník 25,80 22,50
Pap Oil Jesenice 24,60 21,70
Petra Slaný 25,50 22,20
Agip Kladno 25,90 22,90
Total Kladno 25,90 22,90
Pap Oil Stará Boleslav 25,10 22,20
Benzina Mnichovo Hradiště 25,90 22,90
Čepro Nové Město 25,20 22,00
Slovnaft Vrbčany 25,70 22,40
</TEXT>
</DOC>
<DOC>
<DOCID>MF-20020422064</DOCID>
<DOCNO>MF-20020422064</DOCNO>
<DATE>04/22/02</DATE>
<TITLE>
V Bělé pod Bezdězem pokřtili městský prapor
</TITLE>
<TEXT>
Bělá pod Bezdězem - V Bělé pod Bezdězem si připomněli 665. výročí založení města skromně. Žádný jarmark, žádní komedianti. Starostka Daniela Vernerová připustila, že letošní výročí není opravdu nejkulatější pro velké oslavy. "Chtěli jsme, aby se lidé potkali při kulturních programech a abychom mohli pokřtít a uvést do života nový městský prapor," řekla starostka. V historických análech nejsou žádné zmínky o existenci bělského praporu, a proto heraldičtí odborníci vytvořili zcela nový. Má bílý, modrý a červený pruh a v tom červeném je umístěn český lev. Městský prapor byl pokřtěn v bělském kostele Povýšení svatého Kříže. Bude trvale umístěn v zasedací místnosti městského úřadu. Pravidla jeho používání bělské zastupitelstvo teprve projedná.
</TEXT>
</DOC>
<DOC>
<DOCID>MF-20020422065</DOCID>
<DOCNO>MF-20020422065</DOCNO>
<DATE>04/22/02</DATE>
<TITLE>
Divadýlko na dlani představilo premiéru
</TITLE>
<TEXT>
Mladá Boleslav - V Mladé Boleslavi si divadelní publikum užívá profesionálního i amatérského divadla do sytosti. Parta mladoboleslavských ochotníků z Divadýlka na dlani v sobotu představila v rámci Jarního divadelního podvečera premiéru Malé noční hry. Skládá se ze tří příběhů. Dva napsal Antonín Přidal, jeden Oldřich Daněk. Na malé scéně mladoboleslavského Městského divadla se postupně vystřídaly Dětský divadelní soubor při 9. základní škole, Divadlo poezie a Divadýlko na dlani. Školáci v režii Simony Hájkové a Petra Matouška rozverně předvedli dramatizaci známého Čapkova textu Jak se dělá divadlo. Studentské představení Půjčovna hroších kůží mělo o poznání tvrdší humor. Líbilo se i přihlížejícím členům Divadýlka na dlani, z nichž někteří Divadlem poezie Jarky Jenšíkové prošli. Divadýlko na dlani, které tvoří ochotníci soustředění kolem Petra Matouška, o loňských prázdninách zdařile narušilo tradiční letní divadelní poklid přehlídkou Léto na dlani. Letos připravuje druhý ročník.
</TEXT>
</DOC>
<DOC>
<DOCID>MF-20020422066</DOCID>
<DOCNO>MF-20020422066</DOCNO>
<DATE>04/22/02</DATE>
<TITLE>
Zámek armády navštívily stovky lidí
</TITLE>
<TEXT>
Komorní Hrádek - "To je hrůza! Je vás hrozně moc!" přivítal v sobotu žertem návštěvníky Komorního Hrádku na Benešovsku kastelán Peter Rusnák. "Budu na vás muset řvát jako na vojáky," smál se bývalý armádní důstojník. V rámci Dne památek měla do Školicího střediska Ministerstva obrany ČR, které je umístěno právě v zámku, přístup i veřejnost. A zájem byl opravdu velký, prohlédnout si prostory hrádku přišlo přes čtyři sta lidí. Byli mezi nimi nejen obyvatelé z Benešovska, ale podle poznávacích značek automobilů například i z Táborska, Teplicka či Jablonecka. "Manžel miluje hrady," vysvětlila Liana Štechmülerová z Bíliny na Teplicku. Severočeši však nebyli těmi, kteří přijeli z největší dálky. "Byl jsem tu již několikrát, ale chtěl jsem tento krásný zámek ukázat i svým kolegům," řekl obstojnou češtinou starší plukovník Zhao Guoxi, vojenský a letecký přidělenec při velvyslanectví Čínské lidové republiky. Kastelánův velice zajímavý a originálně pojatý výklad, podložený nesporně širokými znalostmi historie i současnosti Komorního Hrádku, obohatil stále oblíbenější akci. Loni přišla na Komorní Hrádek v rámci Dne památek asi jen třetina sobotního počtu návštěvníků. Další možnost návštěvy Komorního Hrádku bude mít veřejnost až 14. září při Dni evropského dědictví. "Jsme sice z Chocerad, což je nedaleko, ale jsme tu poprvé. Moc se na prohlídku těšíme. Slyšeli jsme, že tu pořád něco nového objevují," řekl před zahájením prohlídky Petr Ston. V samotném zámku byly k vidění nejen perfektně zrestaurované interiéry, ale Petr Rusnák zavedl hosty i do pracovny náčelníka střediska. "Tady jsou jedny z trojích dochovaných kachlových kamen. Topilo se v nich z chodby, aby panstvo nebylo služebnictvem rušeno. Dnes v nich topí náčelníkova sekretářka," řekl se smíchem Rusnák, vzápětí ale návštěvníky ubezpečil, že všechna kachlová kamna jsou nefunkční a vytápění Komorního Hrádku zajišťuje spalování lehkého topného oleje. Jak se mění tvář interiérů, kdysi Valdštejnského hradu a později zámku, ukázal Rusnák v knihovně. Jemný prach osekané omítky na podlaze jen naznačil intenzitu prací. "Až přijedete příště, už bude knihovna opravená," řekl kastelán. "Za deset let by Komorní Hrádek měl být zrestaurován již celý," přislíbil.
</TEXT>
</DOC>
<DOC>
<DOCID>MF-20020422067</DOCID>
<DOCNO>MF-20020422067</DOCNO>
<DATE>04/22/02</DATE>
<TITLE>
Děti poslaly školákům do Kosova učební pomůcky a vodní čerpadla
</TITLE>
<TEXT>
Kostelec nad Labem - V mateřské škole v Kostelci nad Labem převzala v sobotu Běla Gran Jensenová dar českých dětí pro školáky v Kosovu. Balíky s učebními pomůckami odletěly v neděli vojenským letadlem do oblasti, kde působí české jednotky v mírové misi KFOR. Sbírku školních pomůcek pod heslem Kbelíček čisté vody a kousek čisté země vyhlásila Milada Fojtíková z mateřské školy v Kostelci nad Labem. Nedávno osobně navštívila tři obce v Kosovu - Shtedim, Brvenik, Orlannë. "Doslova mě šokovalo, když jsem viděla, v jakých podmínkách se tam školní děti učí," řekla. Protože už několik let spolupracuje s norskou občankou Bělou Gran Jensenovou na mezinárodně známé humanitární akci Stonožka, která pomáhá dětem v oblastech bývalé Jugoslávie, nebyl pro ni problém zorganizovat sbírku pro kosovské děti. Během několka dní se v Kostelci nad Labem sešlo téměř sedm set kilogramů učebních pomůcek. Nejvíce poslaly děti z 1. základní školy Říčany, podílely se také škola a obecní úřad z Velkého Poříčí, děti z mateřské školy v Kostelci nad Labem a z dalších dvaadvaceti českých škol. Do Kosova putují například sešity, výkresové čtvrtky, pastelky, fixy, školní brašny, ale také tři vodní čerpadla. "Jedno jsem osobně slíbila ve škole, kde jsem viděla, jak děti tahají ručně provazem v potlučeném vědru vodu ze studny z hloubky sedmnácti metrů," řekla Fojtíková, která před dvěma lety byla v Bosně a minulý týden v Kosovu. "Děti tam nejsou ani smutné, ani hladové, ale žijí a učí se ve velmi špatných hygienických a materiálních podmínkách. Jako bych se ocitla o více než sto let zpátky," dodala Fojtíková. Humanitární dar českých školáků v sobotu večer oficiálně převzala v kostelecké mateřské školce Běla Jensenová. Na ruzyňské letiště ho obětavě přepravil místní podnikatel a odtud ho v neděli do Kosova přepravilo vojenské letadlo, kterým za českými vojáky cestoval také ministr obrany Tvrdík. Další várka darů pro děti do Kosova poletí 7. května.
V mateřské škole v Kostelci nad Labem připravují děti učební pomůcky a další dárky pro školáky v Kosovu.
</TEXT>
</DOC>
<DOC>
<DOCID>MF-20020422068</DOCID>
<DOCNO>MF-20020422068</DOCNO>
<DATE>04/22/02</DATE>
<TITLE>
Čtenáři nadále reagují na situaci v Příbrami
</TITLE>
<HEADING>
Názory čtenářů
</HEADING>
<TEXT>
Redakce středočeské přílohy MF DNES chce poskytnout čtenářům co největší možnost, aby se mohli vyjádřit k situaci v Příbrami. Jak známo, policie v úterý prohledala radnici a místní firmu IDOS. Policie podezírá zástupce Příbrami z pletichy ve veřejné soutěži a dalších trestných činů. Žádné obvinění však zatím nebylo proti nikomu vzneseno. Nadále očekáváme jakékoliv čtenářské ohlasy na adrese přílohy Senovážná 4, Praha 1, 111 21, nebo také na mailové adrese redcech@mfdnes.cz. Snahou redakce je sledovat dění v Příbrami i v jiných místech regionu co nejobjektivněji a zcela nezávisle na lidech z radnic, podnikatelích či například policii.
</TEXT>
<HEADING>
Firma IDOS nesponzorovala moji ČSSD, ale házenkářský oddíl
</HEADING>
<TEXT>
Zlý úmysl nebo nekompetentnost, neznalost nebo touha po senzaci, v každém případě nehoráznost. Tyto pojmy mne napadly po přečtení článku paní redaktorky Dubnové v Mladé frontě Dnes 20. t.m. s názvem "Podezřelá firma obdarovala i ČSSD". Autorka ze skutečnosti, že firma IDOS v určité době poskytla určité peníze oddílu, jehož předsedou byl člen ČSSD, tedy já, usuzuje, že tato firma obdarovala i ČSSD. Pokud nejde o záměr mne neseriózně za každou cenu poškodit, jde o vyslovenou hloupost. Oddíl házené Tělovýchovné jednoty Spartak Příbram je jedním z nejstarších oddílů tohoto sportu u nás. Byl založen v roce 1948. Za dobu existence jím prošly tisíce Příbramáků. Zaměřuje se především na mládež. Myslím, že je to záslužná práce. Ke své existenci potřebuje, stejně jako všechny sportovní oddíly a kluby, různé formy finanční podpory především se strany podniků a podnikatelů. Jinak by zanikl. A to by byla škoda. V posledních dvanácti letech získal různými formami, vždy naprosto zákonnými, prostředky od řady příbramských firem. Mezi nimi i IDOS. Do dnešního dne jsem myslel, že je tato firma poskytla v přesvědčení, že pomáhá dobré věci. Je mi velmi líto, že je teď vyčítá. Z těch peněz neviděla ČSSD ani korunu. Nebyly ani nepřímo použity k jakékoli propagaci této strany, ani mojí. Oddíl má zhruba stovku členů. Většinou mládež do 18 let, především školní děti. Nikdy na žádné jeho akci nepadlo ani slovo o politice. Členem ČSSD jsem z členů oddílu pouze já. Další dva jsou aktivní ve Straně zelených a pokud vím nikdo z dospělých není členem žádné další strany. Nemůže být řeči ani o nepřímém obdarování ČSSD. To všechno jsem paní redaktorce na její dotaz telefonicky vysvětlil. Bezprostředně nato napsala onen článek. Dokud mne někdo nepřesvědčí o opaku, tvrdím, že ve vyšetřování možné korupce v Příbrami nejde o politickou akci. Akce však byla velmi silně zpolitizována, a to těmi, jejichž činnost je vyšetřována. Místo toho, aby v klidu čekali, až se ukáže pravda o jejich nevině, o které jsou přesvědčeni, snaží se zkompromitovat své politické soupeře. Každá příležitost je dobrá. Jde skutečně o politický předvolební boj. Ale z které strany?
Zdeněk Vojíř senátor ČSSD, místopředseda Senátu
</TEXT>
<HEADING>
Pokutu pro město Příbram oznámil samotný starosta
</HEADING>
<TEXT>
Pokutu uloženou rozhodnutím Úřadu pro ochranu hospodářské soutěže z 22. února 2002 nedostal Městský úřad Příbram, ale město Příbram poté, co z důvodu nejasného výkladu a několika změn souvisejících právních norem požádalo samo právě Úřad pro ochranu hospodářské soutěže o přezkoumání zákonnosti svého postupu. Z tohoto důvodu také vedení města zastavilo v prosinci 2001 začínající stavební práce až do rozhodnutí Úřadu pro ochranu hospodářské soutěže, který ve svém rozhodnutí konstatuje, že uložil pokutu pouze ve výši 100 000 korun místo možného 1% z ceny zakázky, což by byla částka 725 917 korun, protože zadavatel (město Příbram) porušil zákon poprvé, a to při snaze zajistit v současné tíživé bytové situaci novou bytovou výstavbu. Uložení pokuty oznámil starosta města Josef Vacek na veřejném jednání zastupitelstva, jehož se zúčastnili jako obvykle i zástupci tisku a místní TV, dne 20. března 2002. Rovněž ji prezentoval tiskový mluvčí radnice v průběhu pravidelné tiskovky. Městský úřad Příbram již řadu let vydává a zdarma distribuuje do všech schránek ve městě informační měsíčník ZPRAVODAJ MĚSTSKÉHO ÚŘADU PŘÍBRAM. V něm jsou uveřejňována vždy všechna usnesení z jednání rady i zastupitelstva města.
P. Burda, Příbram
Jestliže vládne na radnici korupce, mělo by se to dokázat poměrně snadno a velmi brzy
Sleduji kauzu příbramské radnice s velkým zaujetím, neboť sám jsem bývalý Příbramák a dodnes tam často navštěvuji své rodiče. To, že dnes bydlím jinde, mi pomáhá dívat se na celou současnou aféru nezaujatě a bez zbytečných emocí. Rád se tam vracím a dívám se a porovnávám, jak Příbram v posledním desetiletí vyrostla do krásy. Stále mne ohromuje majestátnost Svaté Hory s nádherně zrekonstruovanými svatohorskými schody a imponuje množství nově zbudovaných kruhových objezdů, které usnadňují život nejenom řidičům. Jako bývalý sportovec jsem také hrdý na nádherný fotbalový stadion na Litavce. Obdivuji a závidím současným obyvatelům, že i v tak malém městě se hrají nejvyšší soutěže ve fotbalu a volejbalu a kolik vynikajících sportovců (např. plavkyně Pechanová) tam vyrostlo za posledních deset let. Ale v dané chvíli mne ohromuje něco úplně jiného, něco, s čím jsem se až dosud nesetkal v celé řadě jiných měst naší republiky. Je to otevřenost a transparentnost činnosti radnice. Neviděl jsem jinde, aby v městském periodiku byly pravidelně uváděny všechny projednávané body v radě i zastupitelstvu města, tak jako je to v Příbrami. Vím, zadávání veřejných zakázek a průběhy výběrových řízení je trochu něco jiného, ale jenom kvůli tomu nemohu přece tvrdit, že činnost radnice je neprůhledná a pochybná. To, že případ je masivně medializován, je dobré. Jestli na radnici v Příbrami vládne korupce, to by se i díky veřejné osvětě mělo dokázat poměrně snadno a velmi brzy. Pan starosta se zmínil o tom, že to chápe jako snahy určitých politických kruhů o jeho politickou i lidskou diskreditaci. Ani se mu nedivím. Otevření dva měsíce uzavřeného případu trestného činu pomluvy právě v těchto dnech mu ovšem (a bohužel) dává jenom za pravdu. Je to totiž příliš mnoho náhod najednou. Jde pravděpodobně o tzv. politický folklor běžně užívaný v předvolebním období. Pokud to tak skutečně je, o to více si přeji, aby byl celý případ důsledně prošetřen a ještě do termínu konání voleb byli známi viníci. Je lhostejné, zda to budou současní obvinění nebo jejich současní obviňovatelé. Rád bych si je totiž potrestal sám. Prostě tím, že je nebudu volit.
Jaroslav Neuvirth, Kladno
</TEXT>
</DOC>
<DOC>
<DOCID>MF-20020422069</DOCID>
<DOCNO>MF-20020422069</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
KINO ATLANTIS: Protiúder. V jediném hrůzném okamžiku ztratí losangeleský hasič Gordy Brewer vše, na čem mu kdy záleželo. Jeho manželka a malý syn zahynou při bombovém útoku, zosnovaném vůdcem jisté teroristické skupiny, který si říká Vlk. Terčem útoku měli být zaměstnanci kolumbijského velvyslanectví a američtí agenti. Gordyho blízcí se na místě útoku octli pouhou náhodou. Jsou prohlášeni za nevinné oběti a pátrání po pachateli atentátu pomalu utichne. Gordy, jehož jedinou útěchou byla naděje, že viníci budou postaveni před soud a potrestáni, se rozhodne vzít spravedlnost do svých rukou. I když mu to jeho přátelé a lidé z FBI rozmlouvají, vydává se do kolumbijské džungle, aby teroristy našel. Musí bojovat nejen v džungli, ale i v ulicích Chicaga, protože teroristé plánují další atentát. ( 17.30, 20.00) PIARISTICKÁ KOLEJ: TRADICE PIARISTICKÉ VZDĚLANOSTI A KULTURY. Komorní expozice o vzdělávacím řádu piaristů a jeho působení v Benešově je umístěna v klášterním ambitu. Přístupný je též rajský dvůr se slunečními hodinami. Otevřeno ve všední dny od 7.00 do 18.00. RADNICE: AP ATELIER J. PLESKOTA A PŘESTAVBA BENEŠOVSKÉ RADNICE. Komorní expozice umístěná ve foyer radnice seznamuje s tvorbou známého pražského ateliéru a problematikou přestavby radnice, za kterou její autoři obdrželi Grand Prix Obce architektů.
KINO MÍR: Babí léto. Vlídná nadgenerační komedie, v níž Vlastimil Brodský a Stella Zázvorková vytvářejí sehranou manželskou dvojici penzistů. Představení (nejen) pro důchodce. ( 14.30) Traffic - Nadvláda gangů. Film oceněný čtyřmi Oscary je strhujícím průřezem americkým světem drog od nejvyšších postů až po úplné pěšáky na obou stranách barikády. Konzervativní soudce Wakefield (Michael Douglas) vede nelítostný boj s drogovou mafií. Netuší, že jeho vlastní šestnáctiletá dcera je závislá na heroinu. Helena Ayalová (Catherine Zeta-Jonesová) je zvyklá na život v luxusu, ale skutečnost, že její manžel je drogový baron, zjišťuje až když ho uvězní. V tu chvíli začíná bojovat sama za sebe. Mexický policista Javier Rodriguez (Benicio Del Toro) se jako pěšák denně utkává s realitou drogové mašinérie. ( 18.30)
DUSÍKOVO DIVADLO: Hráči (Divadlo Bez zábradlí). Fantasmagorická groteska o podvodníčcích, lotrech a ničemech s překvapivým rozuzlením. ( 19.00)
KULTURNÍ DŮM: LACO DECZI a NEW YORK JAZZ CELLULA. Koncert vynikajícího jazzového trumpetisty a jeho americké kapely. Účinkují Laco Deczi - trubka, Vaico Deczi - bicí, Art Khu - klávesy a Steve Clarke - basová kytara. ( 20.00)
KINO SVĚT: Lužinova obrana. Děj filmu se odehrává ve dvacátých letech 20. století. Vypráví příběh nemluvného šachového velmistra Lužina, který přijíždí k italskému jezeru sehrát životní zápas a neočekávaně tu najde svou životní lásku. Film natočený podle románu Vladimira Nabokova zachycuje, kam až vede láska a posedlost. ( 19.30) GALERIE ŠATLAVA: SDRUŽENÍ VÝTVARNÍKŮ CHOMUTOV. Výstavu obrazů severočeských umělců lze zhlédnout do konce dubna.
MĚSTSKÉ KINO: Harry Potter a Kámen mudrců. ( 20.00)
KINO 2000: Milionový závod. Bohatý majitel casina Donald Sinclair připravi pro obveselení svých klientů novinku: veliký závod o dva miliony dolarů. Zbohatlíci se o ně ovšem nebudou ucházet sami, ale budou sázet na šest týmů, lačnících po bohatství. ( 20.00) KINO HUTNÍK: Spy Game. Píše se rok 1991 a veterán CIA, agent Nathan Muir je poslední den ve službě. Zbývá jen zabalit, rozloučit se a odejít do penze. Jenže telefonát z Hong Kongu, který ho probudí, zásadně změní chod nejbližších 24 hodin. Nathan se doví, že jeho někdejší chráněnec, žák a spolupracovník Tom Bishop se dostal do vážných problémů. Ocitl se v čínském vězení, je obviněn ze špionáže a hrozí mu smrt. V obavách z mezinárodního incidentu od něj dává CIA ruce pryč. Tomova záchrana představuje pro USA příliš velké riziko. Vše tedy závisí na Muirovi, který od začátku tuší, jak k incidentu došlo a navíc si je vědom, že nové vedení CIA odsunulo "lidi ze staré školy" na vedlejší kolej. Dostat se k potřebným informacím a přelstít organizaci, pro níž tak dlouho a obětavě pracoval, je úkol nad jiné těžký... ( 17.30) Protiúder ( 20.00) KINO SOKOL: Perníková věž. Jakub, kterému zahynula životní láska Věra, je přesvědčen, že za její smrt je odpovědný "boss" oblastního podsvětí přezdívaný "Pexeso". Mladík, neustále zápasící s drogovou závislostí, si opatří zbraň a rozhodne se smrt dívky pomstít. Shodou okolností získá Jakub pozvánku na zahajovací večírek Pexesova nočního klubu ZOO a rozhodne se, že svou pomstu uskuteční právě tam. Jeho vtipný a stále "sjetý" kamarád Radek opatří pro tu příležitost kradené auto. Přestřelka v klubu končí jinak, než si Jakub představoval, a také pátrání po viníkovi Věřiny smrti končí překvapivě. Jakub odjíždí do míst, kde trávil bezstarostné dětství se svou láskou a příběh spěje k osudovému rozuzlení. ( 17.30, 20.00) KINOKAVÁRNA: Malý svědek. Frank Morrison měl problémy s alkoholem, a tak není divu, že jeho ženě Susan povolily nervy a rozvedla se s ním. Žádné sliby a ani silná vazba na dospívajícího syna Dannyho nepomohly. Malý Danny se se situací vyrovnává po svém. Stane se z něj rebel a problémy následují jeden za druhým. Rodinné drama vyvrcholí ve chvíli, kdy se matka znovu vdá za záhadného fešáka Ricka, který požaduje absolutní kontrolu nad vším a nad každým v rodině. Danny zjistí, že jeho otčím je pořádný darebák a vrah. A ten rozhodně nepotřebuje svědka. ( 20.00) GALERIE KD 55: HRÁTKY. Obrazy Přemysla Povondry si lze prohlédnout do 30. dubna. GALERIE RADOST: ACRYLOVÁ POEZIE. Výstava obrazů a poezie Jiřiny Hankeové spojená s miniaturním vydáním druhé sbírky básní. MALÁ GALERIE SPOŘITELNY: Z PRAŽSKÝCH HOSPOD. Fotografie Jaroslava Kučery.
</TEXT>
<HEADING>
KINO VLTAVA: Hrabě Monte Cristo. ( 20.00)
</HEADING>
<TEXT>
KINO SVĚT: Mandolina kapitána Corelliho. Na řecké pobřeží dorazila válka. Italské okupační jednotky se vylodily na klidný ostrov Kefallénie. Kapitán Antonio Corelli se svým mužstvem bere pobyt na ostrově jako dovolenou, s tím, že válka je na dosah vysílačky. Corelli nadevše miluje svoji mandolínu. Zpočátku sice odradí několik vesničanů a zejména rozčilí vesnického lékaře Jannise a jeho krásnou dceru Pelagiu, u nichž během okupace bydlí, ale nakonec si svým šarmem, slušným vystupováním a touhou, aby válka proběhla klidně, získá jejich přátelství. Když Pelagiin snoubenec, místní rybář Mandras odchází bojovat k partyzánům, vztah mezi Corellim a Pelagiou ještě zesílí. A protože se válka blíží, musejí se milenci rozhodovat mezi loajálností vůči své vlasti a vzájemnou láskou. ( 19.00)
KINO SVĚT: Mandolina kapitána Corelliho. Na řecké pobřeží dorazila válka. Italské okupační jednotky se vylodily na klidný ostrov Kefallénie. Kapitán Antonio Corelli se svým mužstvem bere pobyt na ostrově jako dovolenou, s tím, že válka je na dosah vysílačky. Corelli nadevše miluje svoji mandolínu. Zpočátku sice odradí několik vesničanů a zejména rozčilí vesnického lékaře Jannise a jeho krásnou dceru Pelagiu, u nichž během okupace bydlí, ale nakonec si svým šarmem, slušným vystupováním a touhou, aby válka proběhla klidně, získá jejich přátelství. Když Pelagiin snoubenec, místní rybář Mandras odchází bojovat k partyzánům, vztah mezi Corellim a Pelagiou ještě zesílí. A protože se válka blíží, musejí se milenci rozhodovat mezi loajálností vůči své vlasti a vzájemnou láskou. ( 19.00)
</TEXT>
</DOC>
<DOC>
<DOCID>MF-20020422070</DOCID>
<DOCNO>MF-20020422070</DOCNO>
<DATE>04/22/02</DATE>
<TITLE>
Tip dnes
</TITLE>
<TEXT>
Koncert vynikajícího jazzového trumpetisty a jeho americké kapely se koná dnes od 20 hodin v čerčanském kulturním domě. Účinkují Laco Deczi - trubka, Vaico Deczi - bicí, Art Khu - klávesy a Steve Clarke - basová kytara.
</TEXT>
</DOC>
<DOC>
<DOCID>MF-20020422071</DOCID>
<DOCNO>MF-20020422071</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
PAMĚTNÍ SÍŇ SLAVNÍKOVSKÉ LIBICE: STÁLÁ EXPOZICE. Historicko-archeologická expozice podává přehled od začátku slovanského osídlení regionu v 6. století do zániku hradiska ve 12. století. Zachycuje dějiny Libice ve vrcholném a pozdním středověku a v raném novověku.
PAMÁTNÍK LIDICE: STÁLÁ EXPOZICE. Tragický osud obce Lidice a jejích obyvatel za 2. světové války.
KINO SOKOL: Vanilkové nebe. Mladý newyorský nakladatel a vyhlášený sukničkář David Aames umí žít. Proč ne, když je pohledný, charismatický mladý muž plný elánu a navíc ani zdaleka nemusí počítat každý dolar. Přesto má pocit, že mu stále něco uniká. Jedné noci potká dívku svých snů, a i když je velkým stratégem milostných pletek, vzápětí ji ztratí. Davidova partnerka brzy pochopí, že on se Sofie jen tak nevzdá a Julie jí zase nemíní postoupit své místo. Automobilová nehoda, při níž je David těžce zraněn v obličeji, je důsledkem a tečkou za jejich vyhroceným vztahem. Pro Davida se ale možná otvírá zcela nová životní kapitola... ( 19.00) MASARYKŮV KULTURNÍ DŮM: ODHALENÉ TAJEMSTVÍ PODZEMNÍCH CHODEB V ABÚSÍRU. Neporušený hrob kněze Iufay, Iufayovi příbuzní, archeologický obraz okolí. Přednáška Eugena Strouhala. ( 18.00)
KINO FORUM: Bratrstvo vlků - Hon na bestii. Francie, 18. století, hornatý kraj Gévaudan sužuje děsivá bestie. Podle oficiálního stanoviska jde o nebezpečného vlka, vojsko proto vybíjí šelmy z celého kraje. Král povolá také přírodovědce Grégoira de F ronsaca, intriky šlechticů ale stojí proti jeho snaze zbavit kraj vraždícího tvora, jenž má na svědomí přes sto životů. S Fronsacem přijíždí jeho indiánský pokrevní bratr Mani, který ovládá různé druhy bojových umění a dokáže komunikovat s přírodou. Mani naslouchá tajemným hlasům, které ho přivedou až k hrůznému tajemství řádícího netvora. Jejich protivníkem ale není jen netvor, středověké městečko ponořené do nočních mlh skrývá další hrozivé tajemství... ( 17.00, 20.00) KINOKAVÁRNA SVĚT: Můj bratr Tom. Jednoho dne Tom doslova vpadne do života Jessicy z větví hořícího stromu. Dívku sice poleká, ale zároveň ji zaujme. Místní les je Tomovo útočiště, kam utíká z domova, a stane se světem, ve kterém on a Jessica najdou vzájemnou a nekompromisní lásku. Můj bratr Tom je syrový, ale něžný příběh o zrodu intenzivní lásky mezi dvěma dospívajícími lidmi, kteří chtějí uniknout problémům svého života doma. ( 20.00) MĚSTSKÉ DIVADLO: Lidský hlas/Milovaný necita (Městské divadlo Mladá Boleslav). Dvě monodramata jednoho z nejvýznamnějších francouzských literátů 20. století - Jeana Cocteaua, která řeší rozhodující okamžiky života dvou žen. V inscenaci zazní známé šansony Edith Piaf. ( 19.30)
KINO SATURN: Traffic - Nadvláda gangů. Film oceněný čtyřmi Oscary je strhujícím průřezem americkým světem drog od nejvyšších postů až po úplné pěšáky na obou stranách barikády. Konzervativní soudce Wakefield (Michael Douglas) vede nelítostný boj s drogovou mafií. Netuší, že jeho vlastní šestnáctiletá dcera je závislá na heroinu. Helena Ayalová (Catherine Zeta-Jonesová) je zvyklá na život v luxusu, ale skutečnost, že její manžel je drogový baron, zjišťuje, až když ho uvězní. V tu chvíli začíná bojovat sama za sebe. Mexický policista Javier Rodriguez (Benicio Del Toro) se jako pěšák denně utkává s realitou drogové mašinérie. ( 17.30)
KINO BONANZA: Černý jestřáb sestřelen. Část elitní jednotky armády USA je v roce 1993 poslána do somálského Mogadishu, aby se stala součástí mírové operace Spojených národů. Úkolem mise je unést několik vysokých důstojníků somálského diktátora. Jde o součást strategického plánu na potlačení občanské války, která zuří po celé zemi. Ovšem zdánlivě bezpečně naplánovaná mise se obrátí nesprávným směrem. Rangers i veteráni musí bok po boku bojovat proti zdrcující přesile a prchat za nepřátelskými liniemi, dokud se záchrannému konvoji nepodaří vyrazit k jejich záchraně. V těžkém boji umírají přátelé, formují se vztahy, chlapci se stávají muži a vojáci se učí, jak vypadá skutečná tvář války a hrdinství. ( 19.00)
KINO SOKOL: Formule! Mladičký a mimořádně talentovaný závodník Jimmy Bly jen těžko odolává tlaku, který s sebou nese oslnivá kariéra nového favorita velkých cen. Majitel závodního týmu proto povolává zpět do kokpitu zkušeného Joea Tanta, který má být mladému kolegovi oporou, krýt mu na okruhu záda a dovést ho k titulu mistra světa. Jejich hlavním soupeřem je dosavadní šampión Beau Brandenburg. Jimmy Bly mu nebezpečně šlape na paty a navíc začne chodit s jeho bývalou dívkou. S Tantem má Brandenburg nevyřízené účty z jedné dávné nehody. ( 19.00)
ZÁMECKÝ BIOGRAF: Milionový závod. Bohatý majitel casina Donald Sinclair připravi pro obveselení svých klientů novinku: veliký závod o dva miliony dolarů. Zbohatlíci se o ně ovšem nebudou ucházet sami, ale budou sázet na šest týmů, lačnících po bohatství. Potenciální milionáři jsou vybráni náhodně, a vzniknou tak notně bizarní sestavy: rozhádaná židovská rodina s užvaněným otcem, bratři kriminálníci, upjatý obchodník a krásná pilotka, matka usmiřující se s dcerou, fotbalový rozhodčí na útěku a narkoleptický Ital. Na cestu z Las Vegas do Nového Mexika mohou vyrazit jakkoli - pěšky, autem, letadlem, na koni, nebo v balónu. Pravidla nejsou žádná - zbohatne jen ten nejrychlejší... a nejzákeřnější. ( 19.30)
KINO MÍR: Dannyho parťáci. Lupič Danny Ocean je mužem akce. Ještě neuplynulo ani čtyřiadvacet hodin od chvíle, kdy ho propustili z věznice v New Jersey, a už plánuje další kšeft. Za jednu noc hodlá Danny spolu s týmem jedenácti specialistů přepadnout najednou hned tři kasina, která ve svých sejfech skrývají sto padesát milionů dolarů. Všechna kasina patří Terrymu Benedictovi, který shodou okolností právě žije s Dannyho bývalou ženou Tess. Je to náhoda nebo motiv? To ví pouze on. V každém případě riskuje nejen svůj život, ale také možnost opět se s Tess sblížit. Pokud se mu jeho takřka neuskutečnitelný plán podaří zrealizovat, pak naopak získá všechno.(7.30, 20.00)
KD JOSEFA SUKA: Na tý louce zelený (Spolek divadelních ochotníků Sedlčany). Děj lidové operety se odehrává na panství Aleny Skalické ve vesničce Podlesí na Chodsku. Ta má podle závěti svého zesnulého ot ce přebrat panství, které doposud spravoval její strýček. Alena je plná předsevzetí a plánů, jak bude hospodářství modernizovat. Nakonec ji však nejvíc zaměstná láska. A nejen ji! Na tý louce zelený se totiž budou slavit hned svadby tři. ( 19.30)
MĚSTSKÉ KINO: Dannyho parťáci ( 17.00, 19.30)
Další informace k tomuto článku najdete na internetové stránce www.idnes.cz
</TEXT>
</DOC>
<DOC>
<DOCID>MF-20020422072</DOCID>
<DOCNO>MF-20020422072</DOCNO>
<DATE>04/22/02</DATE>
<TITLE>
První krok k postupu
</TITLE>
<HEADING>
Basketbalisté Nymburka porazili USK Praha 71:69
</HEADING>
<TEXT>
Basketbalisté Nymburka mají blíže k postupu do semifinále play off. První vítězství nad USK Praha se však rodilo velice složitě.
Nymburk - Podle předpokladů vítězní, ale zároveň šokovaní opouštěli po utkání hřiště basketbalisté Nymburka. Šokováni způsobem, jakým hru řídili a jaký styl připustili sudí Paulík s Karáskem. První z nich jen potvrdil, že za všech okolností musí být na palubovce vidět: odpískal množství technických přestupků, kupu jiných ale nechal bez povšimnutí. Na oba arbitry si stěžovali i hosté, jejich újma se však s Nymburkem nedá srovnat. Až na dva momenty ve třetí a čtvrté části, kdy Nymburk odskočil na deset bodů, bylo skóre celý zápas vyrovnané. Úporná a více než tvrdá osobní obrana USK, kde si hráči stále přebírají clony, udržela tradičně nízké poločasové skóre (31:24). V útoku často střídající Pražané kromě pěti trojek neměli proti většinou osobní obraně co nabídnout. Za dvě čtvrtiny proměnili jen tři koše za dva body, přičemž ve druhé části dali pouze dvě trojky. Skvěle bráněný střelec Treml neskóroval. Nymburk si díky převaze pivotů vynucoval dostatek trestných hodů, z nichž nakonec dosáhl poloviny všech bodů. Do půle však zaznamenal jen jednu trojku. Od třetí čtvrtiny se v dresu USK k Jandovi s Lukšem (spolu do půle 19 bodů) přidal Treml, který mimo jiné řídil i rozehrávku a hosté stále žili. Domácím se zase rozjel Jelínek, ve vypjatém závěru hlavní postava vítězů. Při bodovém výpadku Daniloviče s Kubálkem byl dalším důležitým článkem útoku Hrubý. Naopak pivoti už se při drsné obraně USK téměř neprosadili. Slabinu Nymburka představoval doskok. Tým tak měl málo možností k opakovanému útoku a při velmi dlouhých postupných útocích vyslal jen dvaačtyřicet střel z pole. Hosty srážely vedle hloupých chyb také neproměněné tutovky z pod koše. V dramatickém konci mohl urvat výhru pro USK Vrchota, ale jeho trojku zblokoval Damjanovič. "Vydali jsme na toto vítězství strašně moc sil, USK je hrozně nepříjemný soupeř a my hráli to, co nám bylo umožněno," shrnul kouč vítězů Predrag Benáček.
</TEXT>
</DOC>
<DOC>
<DOCID>MF-20020422073</DOCID>
<DOCNO>MF-20020422073</DOCNO>
<DATE>04/22/02</DATE>
<TITLE>
Jelínek byl rád, že utkání přežil
</TITLE>
<GEOGRAPHY>Nymburk</GEOGRAPHY>
<TEXT>
I třetí nejlepší střelec domácí historie Josef Jelínek drsným způsobem poznal, že začalo basketbalové play off. Křídlo, které jistými šestkami a dvaceti body ve druhé půli dotáhlo Nymburk k vítězství v prvním čtvrtfinále s USK, sehrálo podle svých slov jeden z nejtvrdších a nejvíc vyhecovaných zápasů své kariéry. Po něm mu navíc s velkou pravděpodobností přívrženci hostů vypustili kola a ukradli poklice z jeho klubového vozu. "Nemám k tomu co říct, něco takového se mi ještě nestalo," nechápal pětatřicetiletý hráč, který se na 59 bodů přiblížil magické metě deseti tisíc nastřílených bodů. V duelu, historicky prvním nymburským v play off, měl vedle týmového trenéra i svého osobního kouče - otce. "Po první půlce, v níž jsem se nemohl dostat do pohody, na mě zavolal, že to chce šťávu. Tak jsem ji přidal. Po zápase mi jen řekl: "Jsem rád, že jsi zdravej." Sám Jelínek, se zaledovaným loktem, byl také rád, že napoprvé přežil tvrdost hráčů USK jdoucí i za hranici únosnosti. "Zvlášť v závěru, kdy bychom si nedávali pozor, mohlo při některých zákrocích dojít ke zranění." Hráč si odmítl přímo stěžovat na rozhodčí. "Byl bych ale rád, kdyby další zápasy už byly korektnější. Utkání musí rozhodovat dva sudí, kteří jsou schopni spolupracovat." Podle Jelínka nymburský tým nečekal tak těžkou bitvu. "Přistoupili jsme na hru USK. Chtěli jsme samozřejmě hrát svou hru, ale k té zároveň potřebujeme na hřišti partnery, kteří by nám ji umožnili. Pokud třeba našeho pivota brání výrazně menší rozehrávač a většinou ho ubrání, tak asi něco není v pořádku," podotkl střelec zápasu.
Nymburk - I třetí nejlepší střelec domácí historie Josef Jelínek drsným způsobem poznal, že začalo basketbalové play off. Křídlo, které jistými šestkami a dvaceti body ve druhé půli dotáhlo Nymburk k vítězství v prvním čtvrtfinále s USK, sehrálo podle svých slov jeden z nejtvrdších a nejvíc vyhecovaných zápasů své kariéry. Po něm mu navíc s velkou pravděpodobností přívrženci hostů vypustili kola a ukradli poklice z jeho klubového vozu. "Nemám k tomu co říct, něco takového se mi ještě nestalo," nechápal pětatřicetiletý hráč, který se na 59 bodů přiblížil magické metě deseti tisíc nastřílených bodů. V duelu, historicky prvním nymburským v play off, měl vedle týmového trenéra i svého osobního kouče - otce. "Po první půlce, v níž jsem se nemohl dostat do pohody, na mě zavolal, že to chce šťávu. Tak jsem ji přidal. Po zápase mi jen řekl: "Jsem rád, že jsi zdravej." Sám Jelínek, se zaledovaným loktem, byl také rád, že napoprvé přežil tvrdost hráčů USK jdoucí i za hranici únosnosti. "Zvlášť v závěru, kdy bychom si nedávali pozor, mohlo při některých zákrocích dojít ke zranění." Hráč si odmítl přímo stěžovat na rozhodčí. "Byl bych ale rád, kdyby další zápasy už byly korektnější. Utkání musí rozhodovat dva sudí, kteří jsou schopni spolupracovat." Podle Jelínka nymburský tým nečekal tak těžkou bitvu. "Přistoupili jsme na hru USK. Chtěli jsme samozřejmě hrát svou hru, ale k té zároveň potřebujeme na hřišti partnery, kteří by nám ji umožnili. Pokud třeba našeho pivota brání výrazně menší rozehrávač a většinou ho ubrání, tak asi něco není v pořádku," podotkl střelec zápasu.
</TEXT>
</DOC>
<DOC>
<DOCID>MF-20020422074</DOCID>
<DOCNO>MF-20020422074</DOCNO>
<DATE>04/22/02</DATE>
<TITLE>
Kutná Hora už je druhá
</TITLE>
<TEXT>
I. A TŘÍDA SKUPINA A
I. A TŘÍDA SKUPINA B
I. B TŘÍDA SKUPINA A
I. B TŘÍDA SKUPINA B
I.B TŘÍDA SKUPINA C
I.B TŘÍDA SKUPINA D
Výsledky soutěží najdete na straně 9.
</TEXT>
</DOC>
<DOC>
<DOCID>MF-20020422075</DOCID>
<DOCNO>MF-20020422075</DOCNO>
<DATE>04/22/02</DATE>
<TITLE>
Mšeno posiluje před plochodrážní extraligou
</TITLE>
<GEOGRAPHY>Mšeno</GEOGRAPHY>
<TEXT>
Už za dva týdny se nejlepší plochodrážní jezdci představí v úvodním závodě letošního ročníku extraligové soutěže, která odstartuje 1. května na mšenském stadionu. Pořádající oddíl PDK Mšeno v loňském ročníku extraligy na soupeře výkonnostně nestačil, proto jeho vedení mimo už oslovených zahraničních posil v současné době velmi intenzivně jedná o příchodu Michala Makovského ze Zlaté přilby Pardubice. "S Poláky v úvodním závodě extraligy nemůžeme počítat, neboť se u našich severních sousedů v tomto termínu jedou prakticky všechny soutěže. Proto jsme v uplynulém týdnu pro úvodní závod oslovili Italy, kde ještě jednáme. Je tedy nabíledni, že tak zkušeného jezdce jako je Makovský bychom k Topinkovi moc potřebovali. Michal sám projevil zájem u nás startovat, takže jsme s Pardubicemi v kontaktu. Musím však přiznat, že jejich požadavky jsou dosti vysoké," přiznává prezident klubu Vladimír Wasyliw. Přes velkou snahu se Mšenským zatím extraligový kádr výrazněji posílit nepodařilo. "Tomáš Topinka by vzhledem ke svým zatím nedořešeným angažmá v zahraničí měl jet všechny závody, což je určitě velké plus. Výkonnost Poláků je velkým otazníkem, ale většinou jde o kvalitní jezdce, kteří by měli být přínosem. Třetím závodníkem v družstvu bude Vlado Višváder, kterého případně doplní Karel Průša. Zájem jet u nás dále projevil i Ronnie Weiss. Citelnou ztrátou je zranění už zkušeného juniora Simoty. Při pádu si přivodil komplikovanou zlomeninu zápěstí a podle lékařů to vypadá na šest týdnů rekonvalescence. V záloze tak máme Musila a Pospíšila," doplňuje ke složení týmu Wasyliw. Z jeho slov dále vyplynulo, že velkými aspiranty na zisk titulu letos budou zcela jednoznačně Pardubice a Olymp Praha, jejichž kádry disponují nejvyšším počtem reprezentantů. Největším soupeřem Mšena tak bude družstvo Slaného. "Rád bych se samozřejmě v tom pozitivním slova smyslu v této prognóze mýlil," dodal Vladimír Wasyliw.
Mšeno - Už za dva týdny se nejlepší plochodrážní jezdci představí v úvodním závodě letošního ročníku extraligové soutěže, která odstartuje 1. května na mšenském stadionu. Pořádající oddíl PDK Mšeno v loňském ročníku extraligy na soupeře výkonnostně nestačil, proto jeho vedení mimo už oslovených zahraničních posil v současné době velmi intenzivně jedná o příchodu Michala Makovského ze Zlaté přilby Pardubice. "S Poláky v úvodním závodě extraligy nemůžeme počítat, neboť se u našich severních sousedů v tomto termínu jedou prakticky všechny soutěže. Proto jsme v uplynulém týdnu pro úvodní závod oslovili Italy, kde ještě jednáme. Je tedy nabíledni, že tak zkušeného jezdce jako je Makovský bychom k Topinkovi moc potřebovali. Michal sám projevil zájem u nás startovat, takže jsme s Pardubicemi v kontaktu. Musím však přiznat, že jejich požadavky jsou dosti vysoké," přiznává prezident klubu Vladimír Wasyliw. Přes velkou snahu se Mšenským zatím extraligový kádr výrazněji posílit nepodařilo. "Tomáš Topinka by vzhledem ke svým zatím nedořešeným angažmá v zahraničí měl jet všechny závody, což je určitě velké plus. Výkonnost Poláků je velkým otazníkem, ale většinou jde o kvalitní jezdce, kteří by měli být přínosem. Třetím závodníkem v družstvu bude Vlado Višváder, kterého případně doplní Karel Průša. Zájem jet u nás dále projevil i Ronnie Weiss. Citelnou ztrátou je zranění už zkušeného juniora Simoty. Při pádu si přivodil komplikovanou zlomeninu zápěstí a podle lékařů to vypadá na šest týdnů rekonvalescence. V záloze tak máme Musila a Pospíšila," doplňuje ke složení týmu Wasyliw. Z jeho slov dále vyplynulo, že velkými aspiranty na zisk titulu letos budou zcela jednoznačně Pardubice a Olymp Praha, jejichž kádry disponují nejvyšším počtem reprezentantů. Největším soupeřem Mšena tak bude družstvo Slaného. "Rád bych se samozřejmě v tom pozitivním slova smyslu v této prognóze mýlil," dodal Vladimír Wasyliw.
</TEXT>
</DOC>
<DOC>
<DOCID>MF-20020422076</DOCID>
<DOCNO>MF-20020422076</DOCNO>
<DATE>04/22/02</DATE>
<TITLE>
Veterán autokrosu má novou buginu
</TITLE>
<GEOGRAPHY>Sedlčany</GEOGRAPHY>
<TEXT>
Řadu bezesných nocí prožil autokrosař Jaroslav Hošek, než v Humpolci o víkendu úspěšně vyrazil za obhajobou domácího i evropského titulu. Se svými mechaniky Karlem Tomášem, Jiřím Červou a Antonínem Kolářským totiž finišovali s dostavbou nového vozu, s nímž se Hošek poprvé svezl před týdnem v Sedlčanské kotlině. Když po několika okruzích na trati vylezl z kokpitu buginy, spokojeně hlásil: "Bude to dobré. Ještě musíme doladit pár maličkostí, ale dílo se zdařilo." S novým autem plánoval vyjet doyen tuzemského autokrosu už v minulé sezoně, ale nestihl to. A tak se premiéra odložila o rok. Nejpodstatnější změny oproti starému vozu: nová rychlostní skříň, zadní osa, upevnění předního diferenciálu, snížení kroutícího momentu i váhy na 738 kilogramů. Pouze dvoulitrový motor Ford zůstal stejný. "Povedlo se nám sundat dvacet kilo. Všechny změny směřují k tomu, aby bylo auto rychlejší než loni." Hošek stavbě nové buginy zasvětil celou zimní přestávku. Práce probíhaly na dvě etapy. Ta první skončila začátkem ledna, kdy vůz představil na výstavě v Hannoveru. V té době už Hošek věděl, že to není konečná podoba, a po návratu se pustil do další činnosti. Kolik času spolkla stavba nového auta, nemá Hošek spočítané. Od myšlenky, přes návrh, výpočty, výkresy, zhotovení a opracování odlitků a vlastní montáž to ale byly tisíce hodin. "Podřídil jsem tomu všechno. Jsem přesvědčen a doufám, že to něco přinese, byť by auto mělo být jen o půl vteřiny rychlejší." Co bude se starým vozem, který ho dovezl k vysněnému titulu mistra starého kontinentu? To nyní stojí bez motoru v Hoškově garáži. "Je připravené, abych s ním kdykoliv mohl vyjet. Člověk nikdy neví, co se s autem stane," nechává si v rezervě druhou buginu. "Ale možná ji prodám, pronajmu nebo si ji nechám k testování. Každopádně dva pojízdné stroje si nemohu dovolit." Kladenský veterán načíná devětadvacátou závodní sezonu, na cíle a plány si nepotrpí. "To jsou jen žvásty, každý chce být nejlepší," tvrdí Jaroslav Hošek. "Všechno, co dělám, dělám pro to, abych byl nejrychlejší." Ambicemi si zbytečně nezatěžuje hlavu. "Bylo by fajn obhájit domácí i evropský, ale nebude to lehká záležitost. Řada soupeřů zbrojí, má solidní techniku a nehodlá se smířit s tím, aby je porážel dědek. Bude to boj, což je jen dobře pro diváky a atraktivnost autokrosu." Když má jmenovat své největší protivníky, chvilku váhá. Nerad by někoho podcenil. "Určitě rychle pojedou Petr Bartoš a Petr Dvořák, kterému jsem pomáhal s rámem. Oba mají perfektní auta. A pak jsou tu dvě atmosferické tatry v rukou Milana Stárka a Romana Keřky a řada dalších vynikajících jezdců s dobrou technikou, kteří mohou překvapit." Hošek je na autokrosových tratích vzácným jevem. Vždyť závodí se syny svých vrstevníků. "Autokros mě stále neomrzel. Komu se poštěstí, aby mu bylo povolání koníčkem. A pokud mi zdraví funguje, nemám důvod proč končit," objasňuje svou závodní dlouhověkost. Jak se udržuje v kondici? "Nijak. Vždy jsem plný předsevzetí, ale nakonec z toho sejde."
Kladenský autokrosař Jaroslav Hošek vylézá ze své nové buginy. Na prvním podniku seriálu mistrovství republiky skončil druhý za mladoboleslavským Petrem Bartošem.
</TEXT>
</DOC>
<DOC>
<DOCID>MF-20020422077</DOCID>
<DOCNO>MF-20020422077</DOCNO>
<DATE>04/22/02</DATE>
<TITLE>
První závod vyhrál Bartoš
</TITLE>
<GEOGRAPHY>Humpolec</GEOGRAPHY>
<TEXT>
Středočeští závodníci dominovali nejsilnější kubatuře prvního závodu mistrovství republiky v autokrosu. Na trati v Humpolci dokázal obhájce titulu Jaroslava Hoška předstihnout Petr Bartoš.
Humpolec - Středočeští závodníci dominovali nejsilnější kubatuře prvního závodu mistrovství republiky v autokrosu. Na trati v Humpolci dokázal obhájce titulu Jaroslava Hoška předstihnout Petr Bartoš.
</TEXT>
</DOC>
<DOC>
<DOCID>MF-20020422078</DOCID>
<DOCNO>MF-20020422078</DOCNO>
<DATE>04/22/02</DATE>
<TITLE>
Divoký závěr nestačil
</TITLE>
<HEADING>
Ani jubilejní gól fotbalistům Příbrami bod nepřinesl
</HEADING>
<TEXT>
Přesto, že Příbram mohutně dotahovala a Siegl dal svůj 150. gól v první lize, nakonec se po zajímavém duelu radovali fotbalisté Jablonce.
Příbram - V souboji o letní Intertoto fotbalisté Jablonce zaskočili Příbram, které po divoké přestřelce (2:3) připravili první jarní ligovou porážku na vlastním hřišti. Oba trenéři se na pozápasové tiskové konfereci shodli, že diváci viděli zajímavý a rušný fotbal s řadou šancí. Příbram nastoupila v ofenzivní sestavě se třemi útočníky, byl to však spíš Jablonec, kdo byl v úvodu nebezpečnější a po trefě Michálka se ujal vedení. "Po úvodním oťukávání jsme se na hřišti srovnali a začali si vytvářet nebezpečné brejkové situace," pochvaloval si kouč vítězů Vlastimil Palička. Snažili se i domácí, kteří si přes agresivní forčeking soupeře dokázali vytvořit převahu, jenže postrádali větší odvahu a klid v koncovce. "My jsme na rozdíl od Jablonce své šance neproměňovali. Ani takové, kdy Novák netrefil prázdnou branku a Siegl byl stržen protihráčem, takže se ani k zakončení nedostal. Byla to jasná penalta, ale na Slovensku se asi takové nepískají," postěžoval si domácí kouč Jiří Kotrba, že za bezgólového stavu slovenský sudí Udvardy přehlédl nedovolený zákrok na domácího kapitána. Ten se nakonec 150. ligové trefy dočkal za stavu 0:2 v 78. minutě a spustil tím závěrečnou brankovou lavinu. "Jsem rád, že jsem na stopadesátý gól nečekal dlouho, mou radost však kalí porážka," podotkl Horst Siegl. V divokém závěru nejprve Jablonec zvýšil Maškem, ale po rychlé odpovědi Čížka se až do konce strachoval o výhru. "Závěr jsme nezvládli. Chvílemi jsme zmatkovali a docházely nám síly," připustil Palička. "Vítězství jsme si ale zasloužili." Kotrba, jenž pokračoval v experimentech, se zlobil na obránce. "Nechápu, jak Krejčík mohl nechat Maškovi tolik prostoru," rozčiloval se. Chválil naopak náhradníky za oživení hry.
Záložník Marily Příbram Lukáš Jarolím bojuju s jabloneckou přesilou. Příbram v utkání ztratila jarní domácí neporazitelnost a soupeři ze severu Čech podlehla 2:3.
</TEXT>
</DOC>
<DOC>
<DOCID>MF-20020422079</DOCID>
<DOCNO>MF-20020422079</DOCNO>
<DATE>04/22/02</DATE>
<TITLE>
Čížek zastínil Jarolíma, spokojen ale nebyl
</TITLE>
<GEOGRAPHY>Příbram</GEOGRAPHY>
<TEXT>
Na hřiště se dostal až po hodině hry, přesto příbramský záložník Radek Čížek výrazně přispěl k dramatické koncovce ligového souboje s Jabloncem. Druhým gólem vykřesal domácím naději na bod a zdařile zastoupil nevýrazného dirigenta Jarolíma. Technického středopolaře s blonďatým přelivem chválil dokonce i trenér Kotrba, jeho slova však Čížka po první jarní domácí porážce netěšila. "Jak by mohla? Dostali jsme tři góly, všechny po školáckých chybách," trápilo ho. "Hráli jsme na tři útočníky, ale s nepříznivým vývojem jsme se nedokázali srovnat, i když jsme si vytvořili spoustu šancí." Tak divoký zápas Čížek podle vlastních slov nehrál. "Snad jen v Intertotu s Lincem, ale jinak si nevzpomínám," tvrdil. Myšlenku, že k bezstarostnému fotbalu přispěl fakt, že ani jednomu ze soupeřů o nic nešlo, odmítl. "Hrajeme o osmé místo, abychom se dostali do Intertota, ale co jsme získali v Drnovicích, to jsme dnes ztratili." Vlastní výkon Čížek hodnotit nechtěl. "To je věc trenéra, ale byl bych samozřejmě rád, kdyby mi při současné konkurenci pomohl do základní sestavy," řekl. Jedinou radost měl ze 150. ligového zásahu kapitána Siegla, který plní roli pokladníka. Kolik ho bude jubilejní gól stát, ovšem ani Čížek netušil.
Příbram - Na hřiště se dostal až po hodině hry, přesto příbramský záložník Radek Čížek výrazně přispěl k dramatické koncovce ligového souboje s Jabloncem. Druhým gólem vykřesal domácím naději na bod a zdařile zastoupil nevýrazného dirigenta Jarolíma. Technického středopolaře s blonďatým přelivem chválil dokonce i trenér Kotrba, jeho slova však Čížka po první jarní domácí porážce netěšila. "Jak by mohla? Dostali jsme tři góly, všechny po školáckých chybách," trápilo ho. "Hráli jsme na tři útočníky, ale s nepříznivým vývojem jsme se nedokázali srovnat, i když jsme si vytvořili spoustu šancí." Tak divoký zápas Čížek podle vlastních slov nehrál. "Snad jen v Intertotu s Lincem, ale jinak si nevzpomínám," tvrdil. Myšlenku, že k bezstarostnému fotbalu přispěl fakt, že ani jednomu ze soupeřů o nic nešlo, odmítl. "Hrajeme o osmé místo, abychom se dostali do Intertota, ale co jsme získali v Drnovicích, to jsme dnes ztratili." Vlastní výkon Čížek hodnotit nechtěl. "To je věc trenéra, ale byl bych samozřejmě rád, kdyby mi při současné konkurenci pomohl do základní sestavy," řekl. Jedinou radost měl ze 150. ligového zásahu kapitána Siegla, který plní roli pokladníka. Kolik ho bude jubilejní gól stát, ovšem ani Čížek netušil.
</TEXT>
</DOC>
<DOC>
<DOCID>MF-20020422080</DOCID>
<DOCNO>MF-20020422080</DOCNO>
<DATE>04/22/02</DATE>
<TITLE>
Česká fotbalová liga
</TITLE>
<HEADING>
SK Kladno - Karlovy Vary 1: 0
</HEADING>
<TEXT>
Kladno (ika) - Zápas soupeřů ze dna tabulky byl podle očekávání bojem o každou píď hřiště. Šancí se nakonec urodilo dost,ale rohodla jediná,kteoru proměnil domácí kapitán Hejkal. V úvodním poločase se obě mužstva spíše oťukávala. Více hrozili domácí, jen Tyburec mohl skórovat hned dvakrát. Když mu ale Brabec ideálně přiťukl míč, napálil ho nad a hlavou pak nezužitkoval ani parádní centr Kaliny. Kladno rozhodlo sedm minut po přestávce, kdy právě Kalina rozehrál na zadní tyč trestný kop a Hejkal propálil gólmana Lutzbauera. Karlovarský brankář však poté svoje mužstvo podržel zejména při tutovce Galbavého a jeho tým tak nakonec mohl i vyrovnat. Jenže ránu hostujícího kapitána Hejkala v samotném závěru zápasu vyrazil domácí brankář Kut a následná dorážka Faktora mířila jen do břevna.
Branka: 52. Hejkal. Rozhodčí: Havel. ŽK: Tyburec - Hejný, Knaf, Kočí. Diváků: 200.
Milín (šak) - Gólman Rathouský v nastavení sprintoval dvakrát přes celé hřiště, ovšem ze strany hostů to byl spíš zoufalý pokus, jak zachránit alespoň bod. O zasloužené výhře domácích rozhodla 25. minuta. Kyklhorn se u postranní čáry elegantně zbavil Homoly, jeho centr poslal Švec hlavou do tyče, ale z následné dorážky ho snadno uklidil do sítě. Byla to jeho první trefa v milínském dresu. Domácí měli od začátku herně navrch, ovšem Polodnovu hlavičku lapil brankář Rathouský a Švec v dobré pozici zaváhal. Na druhé straně si Milínští vydechli, když Pacovský čistě zastavil únik Marušky, jenž se při zranění Reka vysunul na hrot. Po Švecově brance se trefil ještě Polodna, radost mu však překazil zdvižený praporek asistenta. Čelákovičtí bojovali jako o život, směrem dopředu ale postrádali nebezpečnost. Kromě několika centrů zaměstnal domácího gólmana Mojžíše jen trestný kop Marušky v závěru poločasu. V tom druhém se už nezmohli na nic. Ani domácí se už vepředu neprosadili, zahrozili pouze střelami Krejčíka a Kyklhorna.
Liberec - Semice se v Liberci vůbec nedostaly k útočení a po debaklu si podstatně ztížily boj o záchranu ve třetí lize. Domácí výtečně dirigovaní Kolouškem, jenž má v první lize dvojí stop za osm žlutých karet, rozhodli o výhře během čtyřgólové patnáctiminutovky v první půli.
</TEXT>
</DOC>
<DOC>
<DOCID>MF-20020422081</DOCID>
<DOCNO>MF-20020422081</DOCNO>
<DATE>04/22/02</DATE>
<TITLE>
Boleslav drží postupovou naději po šťastné výhře v Ratíškovicích
</TITLE>
<GEOGRAPHY>Praha</GEOGRAPHY>
<TEXT>
Fotbalisté Mladé Boleslavi se díky výhře v Ratíškovicíh udrželi ve hře o postup do první fotbalové ligy. Víkendový program druholigové soutěže už tolik nevyšel Kolínu a Neratovicím.
</TEXT>
<HEADING>
Ratíškovice - Ml. Boleslav 0: 1
</HEADING>
<TEXT>
Čtvrt hodiny zbývalo do vypršení hrací doby a fotbalová Boleslav prožila svou šťastnou vteřinu. Kulvajtův centr se před brankou domácích Ratíškovic svezl po noze domácího obránce René Bábíčka a zaplul do sítě strnulého Barcucha. "Běželi jsme čtyřikrát sami na brankáře a pak si dáme vlastní gól. Nezasloužili jsme si prohrát," tvrdil zdrcený domácí kouč Jiří Dekař. První půli vskutku bezbrankový stav příliš neslušel. Obrany pořádaly den otevřených dveří a diváci nestačili vnímat rychlý sled gólových šancí. Ty největší měl domácí útočník Hupka, hostující v Ratíškovicích právě z Mladé Boleslavi. Poprvé nezvládl lob a chvilku před přestávkou trefil z dalšího sóla tyč. Ta se ovšem otřásla už v 15. minutě i na opačné straně, když Hodan skočil po hlavě do Morávkova centru. Hru hostů značně oživil Kulvajt, ani on však ze samostatného nájezdu nepřekonal Barcucha. Výtečný Miller zase ve stejné situaci po další z řady děsivých minel hostujících beků vychytal Hýbnera. "Domácí neustále hrozili rychlými brejky, hráčům jsem v poločase dal co proto," vysvětlil boleslavský trenér Josef Hloušek. Po přestávce přeskupil řady a po změně stran už hosté nepustili Ratíškovice do žádné šance. Pohříchu ani sami v útoku nic nevymysleli, až přišla Kulvajtova akce a osudové zaváhání Bábíčka. Srovnat mohl Hýbner, avšak nejlepší muž na hřišti Miller udržel pro sebe čisté konto a pro svúj tým tři body.
Včerejší utkání druhé fotbalové ligy v Českých Budějovicích diváky nenadchlo. Domácí bojovali s další povinností uspět proti soupeři, o kterém se říká, že na tom není momentálně dobře. Neratovičtí zůstávali před svou brankou i v době, kdy prohrávali 0:2, dopředu chodili pouze v pěti, a to ještě jen občas. První gól padl už po deseti minutách. To se mezi zadáky hostů vrhl Lafata, střetl se s Winterem a rozhodčí nařídil penaltu, kterou Vozábal jistě proměnil. "Naše hra v první půli nebyla špatná," řekl neratovický trenér Luděk Kokoška. "Vývoj ovlivnila penalta, která z mého pohledu nebyla tak jasná." Ještě pět minut se hra domácích divákům líbila, ale pak se občas ke slovu dostal i soupeř a ve 27. minutě mohl Bílek z největší šance Středočechů robinzonádou po centru zleva docela dobře vyrovnat. Ve druhém poločase se ale domácí dostali znovu do tempa a gól Povišera přišel jako důsledek zmatků v zadních řadách soupeře. Povišer ale nestřílel zblízka, namířil ze zhruba dvaceti metrů a trefil vzdálenější vnitřní tyč, od které se míč odrazil do branky. Třetí gól přidal Vácha z dorážky zblízka po střele Povišera a vyraženém míči. Skóre uzavřel Sivok zblízka hlavou k tyči po centru Povišera.
Až s posledním celkem tabulky se domácím fotbalistům podařilo prolomit pětizápasovou šňůru bez vítězství. Vítkovičtí se ovšem na výhru v zápase sotva průměrné úrovně opět nadřeli. Dostali se sice ve 26. minutě Kaspříkovou brankou do vedení, minutu před závěrem prvního poločasu ale domácí obrana vyrobila hrubku a hostující Ševinský skóre snadno vyrovnal. Ve 49. minutě byl ze hřiště odnesen kolínský gólman Čižinský s podezřením na těžký otřes mozku. "Náš brankář byl ošklivě faulován, aniž by soupeř viděl žlutou kartu," komentoval situaci kolínský sekretář Jan Meszároš. Až do gólu, který v 71. minutě dal Pilař, mnoho fotbalových akcí neviděli. Branka ale hosty, hlavně jejich obranu, rozhodila natolik, že začali kupit chyby, které domácí potrestali dalšími dvěma góly. Hostům se navíc vyfaulovalo hned několik hráčů. "V příštím kole budeme mít problémy se sestavou," řekl Meszároš.
</TEXT>
</DOC>
<DOC>
<DOCID>MF-20020422082</DOCID>
<DOCNO>MF-20020422082</DOCNO>
<DATE>04/22/02</DATE>
<TITLE>
Desítky policistů zabránily střetu
</TITLE>
<TEXT>
Anarchisté pochodovali Karlovými Vary, skinheadi se je dvakrát pokusili napadnout
Karlovy Vary - Početné kordony policistů v sobotu po poledni přes dvě hodiny na hlavní obchodní třídě Karlových Varů a v jejím okolí ubránily před útočící skupinkou třicítky zakuklených skinheadů účastníky povoleného pochodu Stop proti rasismu a fašismu. První očekávané bitce zabránila stovka policistů z pražské Státní pořádkové jednotky a další poté, co osm desítek anarchistů a jejich příznivců ušlo první desítky metrů po třídě Tomáše Garrigua Masaryka. Muži v uniformě zahradili skinům boční ulici, kterou si skinheadi nadběhli demonstranty. I když se někteří skinheadi před demonstrací holedbali, že "namlátí černým negrům", výhrůžky nakonec nemohli splnit. Pořádání víkendového pochodu proti násilí rasismu a útlaku zdůvodnili or ganizátoři demonstrace přepadením tří mužů v Ostrově na Karlovarsku. "Velice známá skupinka neonacistů napadla v Ostrově několik lidí, střílela tam a heilovala," řekl při projevu hlavní organizátor demonstrace z Ostrova, který si nepřál být jmenován. Na protest, že se podle oficiálního oznámení policie nejednalo o rasově motivovaný trestný čin, chtěl u hlavní pošty předat veliteli služby pořádkové a dopravní policie Josefu Peroutkovi pomlázky.
Účastníci sobotní demonstrace, mezi kterými byli i členové Československé federace anarchistů, nesli velikonoční pomlázky a transparenty. Na nich byl namalovaný holohlavý skin s basebalovou pálkou v ruce. "Chceme, aby policie viděla, jak vypadá koledník a jak vypadá neofašista. Koledník by neměl mít bombera a pálku místo pomlázky," argumentovali demonstranti. Nesouhlas s ochranou demonstrantů vyjádřil člen Národního odporu Praha. Podle mladíka se policie v Karlových Varech anarchistů zastávala a v Praze ji při zářijovém summitu NATO budou anarchisté hnát jako při zasedáních Mezinárodního měnového fondu. Při demonstraci, kterou podle policejní mluvčí Zdeňky Papežové pořádala skupina Antifašistický odpor Západní Čechy, nebyl nikdo zraněn. Policie neeviduje žádné škody. Jednoho sympatizanta anarchistů, který chtěl zaútočit na skinheady, policie zdržela.
</TEXT>
<HEADING>
SKINHEADI A ANARCHISTÉ - POKLIDNÁ DEMONSTRACE
</HEADING>
<TEXT>
Asi osm desítek mladých lidí protestovalo v Karlových Varech proti útokům příznivců hnutí skinheads (nahoře). Obě skupiny se policistům podařilo udržet oddělené. Poslední útok se odehrál o Velikonocích, a tak někteří z účastníků pochodu nesli pomlázky a názorné kresby (vpravo).
Asi osm desítek mladých lidí protestovalo v Karlových Varech proti útokům příznivců hnutí skinheads (nahoře). Obě skupiny se policistům podařilo udržet oddělené. Poslední útok se odehrál o Velikonocích, a tak někteří z účastníků pochodu nesli pomlázky a názorné kresby (vpravo).
</TEXT>
</DOC>
<DOC>
<DOCID>MF-20020422083</DOCID>
<DOCNO>MF-20020422083</DOCNO>
<DATE>04/22/02</DATE>
<TITLE>
Ničíte zónu, varují architekti
</TITLE>
<TEXT>
Karlovy Vary - Ke katastrofě se podle odborné veřejnosti schyluje v historické památkové zóně Karlových Varů. Podle názoru otištěném v časopise Architekt vzhled zóny poškodí dvě novostavby, které mají vyrůst v těsné blízkosti Vřídla. Hotelem Esprit tu má být zastíněn barokní chrám svaté Maří Magdaleny. Hotel Kolonáda II má zase překrýt památkově chráněnou hřbitovní kapli svatého Ondřeje. Podle autora článku Richarda Biebla je zarážející, že oba návrhy podporuje prostřednictvím ředitele Karla Drhovského plzeňský památkový ústav. Na polemiku s ředitelem Drhovským však o víkendu v Karlových Varech marně čekali účastníci kulatého stolu na téma Nová architektura v historických městech v karlovarském sanatoriu Thermal. Ředitel se totiž omluvil. Své stanovisko tak mohl prezentovat jen přednosta okresního úřadu Martin Machoň. Jeho lidé z referátu kultury vyhodnotili zamýšlenou stavbu hotelu Kolonáda II jako nepřípustnou. "Investor se proti rozhodnutí okresu odvolal a krajský úřad naše rozhodnutí zrušil," řekl Martin Machoň.
</TEXT>
</DOC>
<DOC>
<DOCID>MF-20020422084</DOCID>
<DOCNO>MF-20020422084</DOCNO>
<DATE>04/22/02</DATE>
<TITLE>
Chlum Svaté Maří a Vojtanov volily
</TITLE>
<TEXT>
Po roce se obce dočkaly zastupitelstva Zvítězili sociální demokraté a nezávislí
Chlum Svaté Maří, Vojtanov - Vítězstvím sociálních demokratů v Chlumu Svaté Máří na Sokolovsku a nezávislých ve Vojtanově na Chebsku skončily tamější sobotní mimořádné volby. Obě obce se nového zastupitelstva dočkaly po více než roce. Jen velmi těsně zvítězili sociální demokraté v Chlumu Svaté Maří na Sokolovsku. Kandidáti ČSSD získali necelých 55 procent hlasů a v sedmičlenném zastupitelstvu budou mít čtyři své lidi. Sdružení nezávislých kandidátů pod názvem "Za Chlum Svaté Maří krásnější" mělo podporu téměř 46 procent voličů a za tuto volební stranu usednou v zastupitelském sboru tři lidé. Stejným poměrem mandátů skončily v Chlumu i volby v roce 1998. V prosinci 2000 se ale zastupitelstvo rozpadlo, když na své funkce rezignovali všichni poslanci kromě starostky Ilony Rybárové. Samotná ale měla po dobu uplynulých šestnácti měsíců jen velmi málo pravomocí. Paralyzovaná obec dosud nemohla například prodávat majetek, stavět nebo uzavírat důležité smlouvy. Vypsání mimořádných obecních voleb se zdrželo kvůli chybějícímu zákonu. Rybárová, která byla v sobotu znovu zvolena, nyní musí do patnácti dnů svolat ustavující zasedání nově zvolených zastupitelů. Ti také rozhodnou, kdo se stane starostou a místostarostou. Rybárová před třemi týdny řekla, že nejvyšší post v obci už zastávat nechce. Včera už k tomu ale poznamenala: "Musíme počkat, jak se zastupitelé vyjádří."
Překvapením sobotních voleb v Chlumu bylo, že k urně přišly téměř tři čtvrtiny zaregistrovaných voličů. "Nečekala jsem to. Je to důkaz, že lidé mají o dění v obci zájem," komentovala vysokou voličskou účast Rybárová. Ve Vojtanově s převahou zvítězila skupina nezávislých kandidátů kolem Lubomíra Šustka, který na přelomu předminulého a minulého roku ze zastupitelstva odstoupil. Tím vlastně mimořádné volby vyvolal, neboť počet zastupitelů tak klesl pod minimální hranici pěti. Z nově zvolených devíti členů zastupitelstva dostal nyní Šustek v obci s dvěma stovkami obyvatel nejvyšší počet hlasů - 85. Podnikatele Zdeňka Nohejla, který v zastupitelstvu prosadil stavbu své benzinové pumpy v chráněném území Halštrov a na protest proti tomu Šustek odstoupil, lidé do zastupitelstva nezvolili a získal jen 20 hlasů. "Alespoň je vidět, komu tu lidé více věří," uvedl k tomu Šustek. Ten chce podle svých slov mimo jiné zabránit tomu, aby v obci s významným hraničním přechodem nevznikla u benzínové pumpy i původně zamýšlená hektarová vietnamská tržnice. "Za půl roku do řádných voleb toho moc nestihneme, ale beru to jako generálku na volby v listopadu," vysvětlil Šustek. První zasedání zastupitelstva s volbou nového starosty svolá dosavadní starosta František Korselt do čtrnácti dnů. "Zasedání svolám hned poté, co obdržíme pro nové členy zastupitelstva písemná pověření z chebského městského úřadu," informoval Korselt, který již sám nekandidoval.
</TEXT>
</DOC>
<DOC>
<DOCID>MF-20020422085</DOCID>
<DOCNO>MF-20020422085</DOCNO>
<DATE>04/22/02</DATE>
<TEXT>
Na plese se v Karlových Varech - Staré Roli o víkendu poprvé setkaly zdravé i zdravotně postižené děti dospělými. "Dětský květinový ples splnil účel, při tanci i soutěžích se na něm sblížili zdraví i postižení," řekla za organizátory předsedkyně celorepublikového sdružení zdravotně postižených Prosaz Iveta Pešková. Prosaz zakončil plesem prodejní jarmark před karlovarským sanatoriem Thermal, kde se prodávaly výrobky z chráněných dílen. Akce však skončila prodělkem, protože procenta z tržby nepokryla ani náklady na dopravu výrobků a další režijní výdaje.
</TEXT>
</DOC>
<DOC>
<DOCID>MF-20020422086</DOCID>
<DOCNO>MF-20020422086</DOCNO>
<DATE>04/22/02</DATE>
<TITLE>
Hans Novotny, rodák ze Sudet, dostal cenu
</TITLE>
<TEXT>
Praha, Cheb - Čestnou křišťálovou pečeť českého Mecenáš klubu za své dobročinné aktivity podporující překonávání vzájemných předsudků mezi Čechy a Němci převzal v pátek večer na slavnosti v p ražském ateliéru Jana Kristoforiho dvaasedmdesátiletý podnikatel z Bayreuthu Hans Novotny. Jako rodák z Chebu odsunutý v patnácti letech na základě poválečných dekretů prezidenta Beneše prvním transportem do Německa se dojatý muž přítomným vyznal ze své osobní zkušenosti nelehkého poválečného smíření. "Když jsem musel jako patnáctiletý kluk se sestrou opustit rodné město, snažil jsem se přijmout, že jsme prohráli válku, musíme za to zaplatit a že se do Chebu již nikdy nepodívám," vzpomněl Novotny. Do Česka se skutečně dalších pětačtyřicet let nevypravil. Až k jeho šedesátým narozeninám mu dcera připravila překvapení v podobě výletu do Čech. "Bylo to pro mne velmi vzrušující a těžké. Rodný dům jsem již nenašel, ale na jeho místě bylo dětské hřiště. Sedl jsem si na lavičku mezi děti, které mi nerozuměly. Některé byly ve věku, kdy jsem musel toto město opustit já. A tehdy jsem sám v sobě uzavřel mír a zatoužil se sem znovu vracet a pomáhat," vyprávěl Novotny.
Jako předseda správní rady německé nadace Hermanna Gutmanna orientované na podporu vzdělávání učňovské mládeže se pak se vstřícným vedením chebské radnice dohodl na založení podobné nadace v Chebu. Dostala název Schola ludus a s Novotnym jako hlavním mecenášem již od té doby na různé vzdělávací projekty v Chebu rozdělila jeden a čtvrt milionu korun a na dalších statisícových projektech pracuje. Finančně podporuje například moderní technickou přípravu žáků základních škol na učňovské obory, fond odborné literatury v chebské knihovně nebo studia zdravotně a sociálně znevýhodněných mladých lidí. "Můj příběh je jen příběhem jednoho člověka z těch tří milionů po válce z Čech vystěhovaných Němců. Příběh jednotlivce, který se vrátil s dobrými úmysly a byl vřele přijat. Vím, že i mnoho jiných se v tomto smyslu vrátilo. Nebojme se rozumného soužití a vytěsněme tak tento problém z politiky," vyzval Novotny, kterého velmi vřele přijali i účastníci pražské slavnosti, za které mu za jeho krok srdečně poděkovala textařka Jiřina Fikejzová. Udílení křišťálové pečetě je jednou z aktivit Mecenáš klubu, založeného v Praze před pěti lety několika osobnostmi uměleckého a podnikatelského života pod heslem Odpovědnost, radost, poznání. Pečeť obdržela nedávno například i zpěvačka Marta Kubišová.
</TEXT>
</DOC>
<DOC>
<DOCID>MF-20020422087</DOCID>
<DOCNO>MF-20020422087</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<HEADING>
Mariánské Lázně - Požár zlikvidoval tři nákladní automobily
</HEADING>
<TEXT>
Tři nákladní automobily zaparkované na odstavné ploše v Mariánských Lázních na Chebsku zlikvidoval v sobotu večer rozsáhlý požár. "Příčina požáru se vyšetřuje, ale nemůžeme vyloučit zatím jak technickou závadu, tak úmyslné zapálení," řekl operační důstojník chebských hasičů. Škoda činí pět milionů korun. Požár vypukl kolem půl deváté večer v automobilu Avia, který byl zaparkován mezi dvěma kamiony Renault a MAN. "Oheň zničil Avii a poničil boční stěny obou kamionů i jejich návěsů," popsal operační důstojník. (ČTK)
</TEXT>
<HEADING>
Březová - Country Jam postoupil do finále Porty
</HEADING>
<TEXT>
Skupina Country Jam z Krajkové dostane příležitost zahrát si na letošním ročníku slavného festivalu Porta. Do jejího prestižního finále, které proběhne v červnu v Ústí nad Labem, krajkovskou kapelu posunula porota při sobotním západočeském krušnohorském kole Porty v Březové na Sokolovsku. Z patnácti skupin postoupila do semifinále ještě plzeňská Fregata, s divokou kartou mají ještě šanci uspět další dvě plzeňské kapely Karanténa a Blue Gate. Zvláštní cenu poroty v sobotu získala Kateřina Svojanovská ze Sokolova. (bz)
Západní Čechy - Devět ukradených aut za den víkendu je rekord
Zloději aut měli o víkendu v západních Čechách takové žně, že policisté označili počet aut ukradených od soboty do něděle za rekordní. O své auto přišlo devět majitelů - čtyři vozy zmizely v Plzni, dva na Karlovarsku a v okrese Plzeň-sever a jeden automobil se hledá na Chebsku. Čtyřikrát byl ukraden volkswagen, stejné množství bylo škodovek a jeden vlastník přišel o audi. Škoda dosahuje téměř dvou milionů korun. Letos se stalo už 459 případů krádeže auta. (pol)
</TEXT>
<HEADING>
Ostrov - Nejlépe přednášet umí žáci z Karlovarska
</HEADING>
<TEXT>
Nejtalentovanější recitátory v kraji má podle výsledků krajského kola soutěže žáků základních škol v přednesu prózy a poezie, které se v sobotu uskutečnilo v ostrovském Domě kultury, karlovarský okres.
Více na str. D2
Karlovy Vary - Fotbalisté ze Dvorů se dál trápí
Buldoci v sobotním utkání České fotbalové ligy nezískali na kladenském hřišti ani bod a boj o záchranu v soutěži si tím ještě více ztížili.
Více na str. D7
Dnes se děje
</TEXT>
<HEADING>
Karlovy Vary - Chramostová představí Seiferta v Paderewském
</HEADING>
<TEXT>
Karlovarský Klub Paderewski nabízí dnes setkání s herečkou Vlastou Chramostovou a jejími literárními přáteli. Herečka představí od 19. 30 hodin dílo Jaroslava Seiferta a dalších autorů. (lyd)
Karlovarský Klub Paderewski nabízí dnes setkání s herečkou Vlastou Chramostovou a jejími literárními přáteli. Herečka představí od 19. 30 hodin dílo Jaroslava Seiferta a dalších autorů. (lyd)
</TEXT>
</DOC>
<DOC>
<DOCID>MF-20020422088</DOCID>
<DOCNO>MF-20020422088</DOCNO>
<DATE>04/22/02</DATE>
<TITLE>
Případ Actus se vrací k soudu
</TITLE>
<TEXT>
Podle obžaloby jdou škody způsobené Štruncem a Tomsem do milionů
Sokolov - Nejkřiklavější případ údajného tunelování na Sokolovsku se po roce znovu vrací před soud. Krajský soud v Plzni začne od zítřka rozhodovat o vině nebo nevině dvojice podnikatelů Jan Štrunc a Josef Toms. Ti v polovině devadesátých let stáli ve vedení velké stavební společnosti Actus, která za podivných okolností zkrachovala a o peníze přišly desítky akcionářů. Podle obžaloby způsobili bývalý šéf Actusu a jeho ekonom mnohamilionové škody samotné hroutící se firmě i státu tím, že porušovali povinnosti při správě cizího majetku a zneužívali informace v obchodním styku. Složitý soudní proces začal už v lednu loňského roku a kvůli čekání na vypracování některých dalších odborných posudků byl odročen na neurčito. Mezitím soudkyně, která případ řešila, odešla na mateřskou dovolenou. Celé hlavní líčení, včetně výslechu téměř padesáti svědků, tak musí proběhnout znovu pod vedením jiného soudce Romana Dočkala, který případ převzal. Obžaloba Jana Štrunce je postavena na tom, že jako ředitel Actusu prodal za velmi nevýhodných podmínek část majektu Actusu v hodnotě pětadvaceti milionů korun dceřiné společnosti Actus-Elektro. Na bezúročném odkladu splátek rozložených do deseti let vydělala dceřiná firma podle uzavřených smluv více než jedenáct milionů korun na úkor mateřského Actusu. Podobné smlouvy uzavíral i ekonom stavební firmy Josef Toms a Actus měl kvůli němu přijít o dalších téměř dva a půl milionu korun. "Uzavřením takto nevýhodných smluv došlo k nemalému odčerpání finančních prostředků akciové společnosti, které v té době byly pro udržení chodu firmy naprosto nezbytné," píše se ve zdůvodnění obžaloby. Obžalovaní se brání tím, že smlouvy, které Actusu-Elektro měly usnadnit start, schválila valná hromada. Štrunc měl ale odčerpávat peníze z Actusu i tím, že jeho čistě soukromá poradenská firma prodej majetku stavební společnosti sjednávala. Podnikatel za tuto službu inkasoval podle znalců neobvykle vysokou odměnu - celkem 2,3 milionu korun. Státní zástupce v tom vidí trestný čin zneužívání informací v obchodním styku. Oba obžalovaní budou soudu znovu také vysvětlovat, proč Actus neodvedl za své zaměstnance státu sociální a zdravotní pojištění ve výši 4,5 milionu korun. Spolu se Štruncem a Tomsem usedne na lavici obžalovaných i bývalý ředitel společnosti Sokolovské báňské stavby Pavel Šulc. Po dohodě s vedením Actusu měl v roce 1994 vypracovat bez vědomí a souhlasu představenstva báňských staveb fiktivní objednávku na dodávku kopírovacích strojů od firmy Compact. Na základě objednávky získal Compact (v té době už nevyvíjel podnikatelskou činnost) třímilionový úvěr od IPB. Šulc se údajně opět bez souhlasu orgánů Sokolovských báňských staveb za půjčku Compactu zaručil směnkou na 3,5 milionu korun. Peníze od IPB ale místo v Compactu, jehož majiteli se těsně předtím stali Štrunc s Tomsem, skončily v Actusu. Údajně je získali proto, aby Actus mohl dostavět hotel v Husových sadech v Sokolově. Šulc jim k tomu měl na úkor Sokolovských báňských staveb pomoci. Kopírovací stroje pro zamýšlené reprografické centrum Sokolovských báňských staveb firma Compact nikdy nedodala.
</TEXT>
<HEADING>
Jaké tresty hrozí šéfům Actusu
</HEADING>
<TEXT>
- obžaloba oba viní z toho, že nevýhodnými transakcemi připravili firmu o 13 milionů a neplatili sociální a zdravotní pojištění za své zaměstnance
- pokud soud Štrunce a Tomse uzná vinnými, hrozí jim až dvanáctiletý trest
- soud pokračuje po téměř roční přestávce
</TEXT>
</DOC>
<DOC>
<DOCID>MF-20020422089</DOCID>
<DOCNO>MF-20020422089</DOCNO>
<DATE>04/22/02</DATE>
<TEXT>
Jen několik dní už chybí ve Valči na Karlovarsku ke kompletnímu digitalizování katastrálních map. Texty, mapy, fotografie objektů a jména vlastníků nemovitostí do některých ze 42 počítačů v budově radnice vkládá pět lidí, které při rekvalifikačním kurzu zaměstnala pražská firma. "Zájemcům poskytneme informativní výpis z katastru nemovitostí přímo ve Valči, takže už lidé nebudou muset jezdil desítky kilometrů na katastrální úřad do Karlových Varů," říká starosta Valče Petr Sušanka. Zatím jsou výpisy připraveny pro občany Valče. V dohlednu se zhotoví digitální mapy i pro sousední Žlutice.
</TEXT>
</DOC>
<DOC>
<DOCID>MF-20020422090</DOCID>
<DOCNO>MF-20020422090</DOCNO>
<DATE>04/22/02</DATE>
<TITLE>
Události týdne
</TITLE>
<TEXT>
Mariánské Lázně
</TEXT>
<HEADING>
Bobři se vrátili do Slavkovského lesa
</HEADING>
<TEXT>
Ve Slavkovském lese se po desetiletích opět objevil bobr evropský, který byl v české volné přírodě zcela vyhuben již v předminulém století. "Na Kosím potoce jsme zaznamenali nedokončenou bobří hráz a v okolí tři stromy okousané do půlky a jeden bobrem poražený," informoval pracovník Správy Chráněné krajinné oblasti Slavkovský les Jaromír Bartoš. (tk)
Sokolov
</TEXT>
<HEADING>
Neplatiči se musí začít stěhovat
</HEADING>
<TEXT>
Krušné chvíle nastaly desítkám neplatičů v sokolovské čtvrti u kina Alfa. Majitel sídliště Alexandr Kendik v úterý za asistence soudních exekutorů násilím vystěhoval prvního dlužníka. Další budou následovat. "Už teď máme dvacet bytů prázdných, po lidech, kteří sami odešli. V létě skončí ochranná lhůta pro čtyřiadvacet nájemníků, kterým jsme na základě soudního rozhodnutí dali šanci platit bydlení v náhradním bytě, ale oni ji nevyužili," řekl Kendik. (bz)
Chebsko
</TEXT>
<HEADING>
Ceny tepla výrazně klesají
</HEADING>
<TEXT>
Teplárenské společnosti na Chebsku, kde jsou pro domácnosti nejvyšší ceny tepla a teplé vody v regionu, zlevňují. Umožňuje jim to snížení státem regulované ceny plynu pro velkoodběratele. (tk)
Sokolov
</TEXT>
<HEADING>
Luxusní byty v Ohři už znají nájemníky
</HEADING>
<TEXT>
Čtyřicet pět nových luxusních bytů v přestavěném bývalém hotelu Ohře v centru Sokolova už má své nájemníky. Městská rada je vybrala z téměř sto šedesáti žadatelů, kteří se přihlásili do výběrového řízení. (bz)
Karlovy Vary
</TEXT>
<HEADING>
Extraligový klub už má generálního sponzora
</HEADING>
<TEXT>
Novým generálním sponzorem karlovarského hokejového klubu se stala akciová společnost Sokolovská uhelná. Roční smlouva, jejíž finanční plnění umožní Karlovým Varům i nadále působit v extralize, byla mezi vedením oddílu a těžařské firmy podepsána ve středu. Příznivci hokeje na nejvyšší úrovni si tak v regionu mohou oddechnout, neboť ještě nedávno reálně hrozilo, že se extraliga z lázeňského města odstěhuje bohatšímu zájemci. Společnost Sokolovská uhelná na pozici generálního sponzora plně nahrazuje firmu Jan Becher - Karlovarská Becherovka. (vp)
Novým generálním sponzorem karlovarského hokejového klubu se stala akciová společnost Sokolovská uhelná. Roční smlouva, jejíž finanční plnění umožní Karlovým Varům i nadále působit v extralize, byla mezi vedením oddílu a těžařské firmy podepsána ve středu. Příznivci hokeje na nejvyšší úrovni si tak v regionu mohou oddechnout, neboť ještě nedávno reálně hrozilo, že se extraliga z lázeňského města odstěhuje bohatšímu zájemci. Společnost Sokolovská uhelná na pozici generálního sponzora plně nahrazuje firmu Jan Becher - Karlovarská Becherovka. (vp)
</TEXT>
</DOC>
<DOC>
<DOCID>MF-20020422091</DOCID>
<DOCNO>MF-20020422091</DOCNO>
<DATE>04/22/02</DATE>
<TITLE>
Nejlépe přednášet umějí žáci z Karlovarska
</TITLE>
<GEOGRAPHY>Ostrov</GEOGRAPHY>
<TEXT>
Nejtalentovanější recitátory v kraji má podle výsledků krajského kola soutěže žáků základních škol v přednesu prózy a poezie, které se v sobotu uskutečnilo v ostrovském Domě kultury, karlovarský okres. "Poměrně úspěšní byli také žáci z chebského okresu, porota však neocenila výkon ani jednoho recitátora z okresu sokolovského," sdělila učitelka Základní umělecké školy v Ostrově Irena Konývková. V soutěži, rozdělené do čtyř kategorií podle věku dětí, předvedlo umění přenesu více než čtyřicet recitátorů. Ze dvou třetin byla na soutěži zastoupena próza, poezii si k interpretaci vybrala zbylá třetina recitátorů. Pro nejmladší děti v první kategorii bylo krajské kolo nejvyšší metou, jaké mohly dosáhnout. Organizátoři chtěli žáky druhých a třetích tříd vyvarovat trémě, proto už tyto děti dále nepostupovaly. Soutěžící ostatních tří kategorií soutěžili o postup na Národní přehlídku recitátorů nazvanou Dětská scéna v Trutnově, která se uskuteční v termínu od 14. do 16. června. Ačkoli měla porota původně vybrat po dvou soutěžících z druhé, třetí i čtvrté kategorie, nakonec po dlouhém zvažování ocenila postupem na národní přehlídku výkon šesti soutěžících, odklonila se však na základě snahy o maximální spravedlivost od běžných pravidel a ve třetí kategorii udělila pouze jedno, postup zaručující, ocenění a naopak ze čtvrté kategorie poslala do Trutnova tři recitátory. "Třetí kategorie byla skutečně slabší, naopak ve čtvrté kategorii se letos sešly výjimečně silné osobnosti," potvrdila Konývková. Ve druhé kategorii, žáků čtvrtých a pátých tříd, postoupili do Trutnova Tomáš Havlínek a Tereza Pachtová, oba ze ZUŠ Karlovy Vary. Jedinou postupující žákyní z třetí kategorie, ve které soutěžili žáci šestých a sedmých tříd, je Šárka Hájková z ostrovské ZUŠ. Žáky osmých a devátých tříd bude v Trutnově reprezentovat trojice soutěžících ze čtvrté kategorie - Jonáš Konývka z ostrovské ZUŠ, Alena Skuhrovcová z karlovarské ZUŠ Antonína Dvořáka a Dana Sobotková z ašského gymnázia. Porota rovněž udělila několik čestných uznání za výběr textu a jeho interpretaci.
Ostrov - Nejtalentovanější recitátory v kraji má podle výsledků krajského kola soutěže žáků základních škol v přednesu prózy a poezie, které se v sobotu uskutečnilo v ostrovském Domě kultury, karlovarský okres. "Poměrně úspěšní byli také žáci z chebského okresu, porota však neocenila výkon ani jednoho recitátora z okresu sokolovského," sdělila učitelka Základní umělecké školy v Ostrově Irena Konývková. V soutěži, rozdělené do čtyř kategorií podle věku dětí, předvedlo umění přenesu více než čtyřicet recitátorů. Ze dvou třetin byla na soutěži zastoupena próza, poezii si k interpretaci vybrala zbylá třetina recitátorů. Pro nejmladší děti v první kategorii bylo krajské kolo nejvyšší metou, jaké mohly dosáhnout. Organizátoři chtěli žáky druhých a třetích tříd vyvarovat trémě, proto už tyto děti dále nepostupovaly. Soutěžící ostatních tří kategorií soutěžili o postup na Národní přehlídku recitátorů nazvanou Dětská scéna v Trutnově, která se uskuteční v termínu od 14. do 16. června. Ačkoli měla porota původně vybrat po dvou soutěžících z druhé, třetí i čtvrté kategorie, nakonec po dlouhém zvažování ocenila postupem na národní přehlídku výkon šesti soutěžících, odklonila se však na základě snahy o maximální spravedlivost od běžných pravidel a ve třetí kategorii udělila pouze jedno, postup zaručující, ocenění a naopak ze čtvrté kategorie poslala do Trutnova tři recitátory. "Třetí kategorie byla skutečně slabší, naopak ve čtvrté kategorii se letos sešly výjimečně silné osobnosti," potvrdila Konývková. Ve druhé kategorii, žáků čtvrtých a pátých tříd, postoupili do Trutnova Tomáš Havlínek a Tereza Pachtová, oba ze ZUŠ Karlovy Vary. Jedinou postupující žákyní z třetí kategorie, ve které soutěžili žáci šestých a sedmých tříd, je Šárka Hájková z ostrovské ZUŠ. Žáky osmých a devátých tříd bude v Trutnově reprezentovat trojice soutěžících ze čtvrté kategorie - Jonáš Konývka z ostrovské ZUŠ, Alena Skuhrovcová z karlovarské ZUŠ Antonína Dvořáka a Dana Sobotková z ašského gymnázia. Porota rovněž udělila několik čestných uznání za výběr textu a jeho interpretaci.
</TEXT>
</DOC>
<DOC>
<DOCID>MF-20020422092</DOCID>
<DOCNO>MF-20020422092</DOCNO>
<DATE>04/22/02</DATE>
<TITLE>
Chodovští ochránci otevřeli geopark
</TITLE>
<GEOGRAPHY>Chodov</GEOGRAPHY>
<TEXT>
Sbírka asi stovky kusů hornin, minerálů, ale i zkamenělin je od včerejška k vidění v zahradě základny Českého svazu ochránců přírody v Chodově. Nový minigeopark, jak ochránci své dílko nazvali, si při příležitosti jeho otevření během celosvětového Dne Země přišly prohlédnout desítky dětí i dospělých. "Letos jsme otevřením minigeoparku přistoupili k oslavě Dne Země trochu netradičně. Dřív jsme vždycky pořádali jen brigády," rozhlédl se po zahradě jeden z autorů nápadu Miloš Volek. Nerosty, které ještě nedávno měl ve své soukromé sbírce Karel Veselý, než je spolku ochranářů věnoval, se tu skoro umělecky poskládané vyhřívají na pařezech nebo ve vitrínách v bývalém psím kotci. Miniaturní naučná geologická stezka má sloužit i dětem z chodovských mateřských a základních škol. Všechny kameny jsou důkladně a srozumitelně označené názvem, obvyklým místem výskytu a účelem využití. "Děti si mohou minerály osahat. Chceme tady pověsit i knihu s dalšími podrobnostmi," řekl Volek. "Líbí se mi třeba ten Colemanit. Vypadá, jako by byl z křišťálu," svěřil se v zástupu zvědavých dětí Jakub Volánek. Geolog Jan Kocian by zase dal přednost velkému skorylu. "Je to druh turmalínu a takový jako tady jsem ještě neviděl," poznamenal odborník. Minigeopark není jedinou atrakcí na základně chodovských ochránců přírody. Už vloni tady na záhonech založili jakousi malou botanickou zahradu, které nikdo neřekne jinak než babiččina zahrádečka. Sehnout se tu lidé mohou ke stovkám popsaných druhů rostlin od skalniček až po léčivé byliny a koření. "Minibotanickou zahradu jsme založili s pomocí grantu, který jsme dostali od města Chodov na projekt O přírodě v přírodě. Vloni se sem přišlo i opakovaně a v různých ročních obdobích podívat přes dvě stě školních dětí," vypočítal Miloš Volek. Ten doufá, že dílo ochránců přírody nezajde pod rukama nějakých vandalů. "Vloni naštěstí vydrželo, aniž by se ho někdo pokusil zničit. Jenom nám kdosi rozřezal fóliový skleník. Máme ale nový plot a chceme ho raději doplnit i ostnatým drátem."
Chodov - Sbírka asi stovky kusů hornin, minerálů, ale i zkamenělin je od včerejška k vidění v zahradě základny Českého svazu ochránců přírody v Chodově. Nový minigeopark, jak ochránci své dílko nazvali, si při příležitosti jeho otevření během celosvětového Dne Země přišly prohlédnout desítky dětí i dospělých. "Letos jsme otevřením minigeoparku přistoupili k oslavě Dne Země trochu netradičně. Dřív jsme vždycky pořádali jen brigády," rozhlédl se po zahradě jeden z autorů nápadu Miloš Volek. Nerosty, které ještě nedávno měl ve své soukromé sbírce Karel Veselý, než je spolku ochranářů věnoval, se tu skoro umělecky poskládané vyhřívají na pařezech nebo ve vitrínách v bývalém psím kotci. Miniaturní naučná geologická stezka má sloužit i dětem z chodovských mateřských a základních škol. Všechny kameny jsou důkladně a srozumitelně označené názvem, obvyklým místem výskytu a účelem využití. "Děti si mohou minerály osahat. Chceme tady pověsit i knihu s dalšími podrobnostmi," řekl Volek. "Líbí se mi třeba ten Colemanit. Vypadá, jako by byl z křišťálu," svěřil se v zástupu zvědavých dětí Jakub Volánek. Geolog Jan Kocian by zase dal přednost velkému skorylu. "Je to druh turmalínu a takový jako tady jsem ještě neviděl," poznamenal odborník. Minigeopark není jedinou atrakcí na základně chodovských ochránců přírody. Už vloni tady na záhonech založili jakousi malou botanickou zahradu, které nikdo neřekne jinak než babiččina zahrádečka. Sehnout se tu lidé mohou ke stovkám popsaných druhů rostlin od skalniček až po léčivé byliny a koření. "Minibotanickou zahradu jsme založili s pomocí grantu, který jsme dostali od města Chodov na projekt O přírodě v přírodě. Vloni se sem přišlo i opakovaně a v různých ročních obdobích podívat přes dvě stě školních dětí," vypočítal Miloš Volek. Ten doufá, že dílo ochránců přírody nezajde pod rukama nějakých vandalů. "Vloni naštěstí vydrželo, aniž by se ho někdo pokusil zničit. Jenom nám kdosi rozřezal fóliový skleník. Máme ale nový plot a chceme ho raději doplnit i ostnatým drátem."
</TEXT>
</DOC>
<DOC>
<DOCID>MF-20020422093</DOCID>
<DOCNO>MF-20020422093</DOCNO>
<DATE>04/22/02</DATE>
<TITLE>
Peníze za školné se vrátí
</TITLE>
<TEXT>
Soukromé školy nabízejí nižší počet žáků ve třídách i lepší vybavení Školství
Rodiče, kteří chtějí dát své dítě na soukromou základní či střední školu, se nemusí bát, že by školné platili zbytečně. Soukromé školy většinou mají vysokou úroveň.
Karlovarský kraj - Nízký počet žáků ve třídách, dobré materiální zabezpečení, rozšířená výuka cizích jazyků. To jsou jen některé přednosti, které nabízejí soukromé základní a střední školy v kraji. Zároveň to jsou také nejčastější důvody, proč rodiče své děti do těchto škol přihlašují. I když se školné na soukromých školách pohybuje v rozmezí 500 až 2000 korun měsíčně, lavice nezejí prázdnotou. "Přestože je žáků vycházejících ze základních škol rok od roku méně, jsme se zájmem o naší školu spokojeni," tvrdí například Petra Štefanová ze Soukromé obchodní akademie Podnikatel v Karlových Varech. Nejčastěji soukromé školy za školné nabízejí nízký počet žáků ve třídách. Ten se pohybuje okolo patnácti až dvaceti. Lepší bývá i vybavení. "Ze školného žákům hradíme učebnice, pracovní sešity, běžné sešity, pomůcky na výtvarnou a pracovní výchovu, rýsovací potřeby a provoz zájmových kroužků," vyjmenovává Zdeněk Brázda z 1. soukromé základní školy v Karlových Varech. Na této škole se podobně jako na Soukromé základní škole Mánesova v Sokolově navíc děti učí angličtinu už od první třídy. Soukromá učiliště zase lákají na to, že hledí na nejnovější vývoj ve vyučovaných řemeslech. "Naše žáky učíme pracovat moderními postupy a s moderními materiály," říká Helena Pačesová, zřizovatelka Středního odborného učiliště stavebního a autoopravárenského v Karlových Varech. Vysokou úroveň nepropagují jen ředitelé a zřizovatelé těchto škol, prokazují ji i inspektoři České školní inspekce při svých kontrolách. Kvalitu soukromých škol ve svých kontrolních zprávách, které jsou všechny uveřejněny na internetových stránkách ministerstva školství či právě České školní inspekce, většinou označují za velmi dobrou, často i za nadprůměrnou. Zvláště pozitivně hodnotí vzájemné vztahy mezi žáky a učiteli, dobré vybavení a individuální přístup při výuce.
Přehled soukromých škol v Karlovarském kraji
Škola město měs. školné
1. soukromá základní škola Karlovy Vary 1250 Kč
Soukromá základní škola Mánesova Sokolov -
Svobodná chebská škola - ZŠ Cheb 740 Kč
Soukromá ob. akademie - Podnikatel Karlovy Vary 1700 Kč
Soukromá ob. akademie - KVI Karlovy Vary -
TRIVIS - veřejnoprávní akademie Karlovy Vary -
Soukromá obchodní akademie Sokolov -
Svobodná chebská škola - gymn. Cheb 740 Kč
Soukromé SOU stav. a autoopr. Karlovy Vary -
SOŠ a SOU obchodu a prov. hotelů Karlovy Vary -
1. soukromé SOU drogistické Mariánské Lázně 490-780 Kč
Soukr. středisko prakt. vyučování Mariánské Lázně -
Poznámka: Některé školy si nepřály zveřejnit částku, kterou žáci platí za školné
</TEXT>
</DOC>
<DOC>
<DOCID>MF-20020422094</DOCID>
<DOCNO>MF-20020422094</DOCNO>
<DATE>04/22/02</DATE>
<TITLE>
Svobodná chebská škola se snaží podporovat děti tam, kde vynikají
</TITLE>
<GEOGRAPHY>Cheb</GEOGRAPHY>
<TEXT>
Svobodná chebská škola vznikla již před deseti lety a od té doby si mezi odborníky postupně získala velmi dobré jméno. "Škola vznikla z popudu rodičů a pedagogů kolem učitele Pavla Lišky. Na 3. základní škole, kde působil, se totiž měly rušit matematické třídy, ale rodiče chtěli v začatém alternativním duchu pokračovat," vzpomíná ředitelka školy Lenka Malkovská. Vzniklo tak sdružení jako zřizovatel nové soukromé školy. "S prostorami nám tehdy velmi pomohl kolega Ivo Lejsek, který nám poskytl tři třídy v družině své 4. základní školy," zdůrazňuje ředitelka. Dnes má zařízení základní školu a víceleté gymnázium a její absolventi patří na vysokých školách k nejúspěšnějším v republice. "Již ve čtvrtém roce své existence byla škola celostátně vyhlášena jako nejúspěšnější v účasti a výsledcích svých žáků na znalostních olympiádách, od té doby jsou naše děti pravidelnými účastníky celostátních kol a bodují zejména v přírodovědných předmětech - chemii, fyzice a matematice," chlubí se Malkovská. Řada absolventů školy, kteří již vystudovali na přírodovědných fakultách, zůstávají na univerzitách jako odborné síly. "Rovněž v humanitních oborech se našim žákům daří. Když se například poprvé objevili na Filozofické fakultě UK, setkávali se jako absolventi neznámé chebské školy se značným despektem. Po třech letech je ale vítali s uznáním. Studují i tak náročné obory jako egyptologii, etnologii, archeologii, bengálštinu či sinologii, kam se dostanou jen dva až tři zájemci za rok. Co se týká lékařských fakult, nevím o tom, že by se někdo od nás na ně nedostal, hodně absolventů studuje i práva, většinou v Praze," konstatovala Malkovská. Rodiče platí ve Svobodné chebské škole sedm tisíc čtyři sta korun ročně, každý další sourozenec z jedné rodiny platí jen polovinu. A jaký má škola recept na své pozoruhodné úspěchy? Průměrný počet žáků v jednotlivých třídách je oproti státním školám poloviční a ještě jsou dále děleni do pracovních skupin podporujících týmovou spolupráci. Všichni jazykáři jsou tu aprobovaní a vyučují hlavně angličtinu, němčinu a francouzštinu, pro zájemce i španělštinu, latinu a ruštinu. "Snažíme se přizpůsobovat individuálním předpokladům žáků, a to i rozvrhem vyučovacích hodin. Děti, které v některém předmětu převyšují své spolužáky, zařazujeme do vyšších ročníků, aby byly vytíženy. Jednotlivé odborné předměty se nestřídají po dnech, ale v měsíčních blocích," říká ředitelka. "Zatímco jinde je obvyklé, že žák se musí více věnovat předmětu, který mu nejde, u nás se snažíme podporovat dítě v tom, v čem vyniká," doplnil její zástupce Pavel Liška.
Cheb měl jako jedno z prvních měst v kraji soukromou základní školu.
</TEXT>
</DOC>
<DOC>
<DOCID>MF-20020422095</DOCID>
<DOCNO>MF-20020422095</DOCNO>
<DATE>04/22/02</DATE>
<TITLE>
U hradu ve Starém Rybníku stojí i zámek
</TITLE>
<HEADING>
Zapomenutá sídla
</HEADING>
<TEXT>
Při našem putování po panských sídlech Karlovarského kraje jsme se již podrobněji seznámili s významným hradem Starý Rybník, ležícím necelých pět kilometrů severně od Františkových Lázní. Hrad byl částečně obýván až do počátku 20. století, avšak daleko dříve jeho sídelní funkci nahradilo sídlo nové - zámek, který leží v jeho bezprostřední blízkosti. A u něho se dnes zastavíme. V roce 1792 uhodil do starého hradu blesk a způsobil velký požár, takže hrad byl od té doby upraven jen na částečné obývání. Bylo tedy přistoupeno ke stavbě nového panského sídla - zámku. Statek s hradem tehdy držel rod Wilhelmů. Založil ho pravděpodobně Kašpar Wilhelm v letech 1823 - 1826. Kašpar také připojil k Starému Rybníku v roce 1829 sekularizované panství chebských klarisek. Tento celek patřil Wilhelmům až do roku 1945. Pak byl zámek upraven na byty a tomuto účelu slouží dodnes. Jedná se o velkou empírovou budovu o jednom patře, která je kryta mansardovou střechou s půdním patrem, osvětleným řadou vikýřů. Zámek stojí na terénní hraně v areálu dvora, který je přes hradní příkop spojen s hradem mostem. Dvorní průčelí zámku je zdobeno plochým rizalitem, který je zakončený trojúhelníkovým štítem. Dnešní stav zámku je velmi nepěkný. Podepsala se na něm léta bez údržby. Původní malá zahrada při objektu je již také téměř zaniklá. Dvůr nevypadá o moc lépe. Snad jen nedaleká novodobá kaplička, která byla před nedávnem upravena, působí z celého souboru nejlépe. Mohou nastat doby, kdy zámek a dvůr budou ve zříceninách stejně jako přilehlý hrad.
Budova zámku ve Starém Rybníku na Chebsku dnes působí nevzhledně
</TEXT>
</DOC>
<DOC>
<DOCID>MF-20020422096</DOCID>
<DOCNO>MF-20020422096</DOCNO>
<DATE>04/22/02</DATE>
<TITLE>
Výluky v regionu
</TITLE>
<TEXT>
- Na trati Karlovy Vary - Potůčky bude výluka provozu mezi stanicemi Karlovy Vary dolní nádraží - Karlovy Vary ve středu 8.35 - 14.35.
- Na trati Cheb - Hranice v Čechách bude výluka mezi stanicemi Hazlov - Aš od pondělí do pátku, vždy 7.15 - 12.40.
- Na trati Plzeň - Cheb bude výluka mezi stanicemi Chodová Planá - Mariánské Lázně od pondělí do středy a v pátek, vždy 9.05 - 11.35, v úseku Pavlovice - Planá u Mariánských Lázní ve čtvrtek 8.55 -11.45.
- Na trati Plzeň - Klatovy - Železná Ruda bude výluka mezi stanicemi, Chlumčany u Dobřan - Přeštice v pondělí a úterý, vždy 7.05 - 12.35, Přeštice - Švihov u Klatov ve středu a čtvrtek, vždy 7.20 - 12.25.
- Na trati Planá u Mariánských Lázní - Domažlice bude výluka mezi stanicemi Tachov - Staré Sedliště, ve středu 8.05 - 19.30, ve čtvrtek 8.05 - 12.30 hodin.
- Na trati Cheb - Schirnding bude výluka v úterý a středu, vždy 5.20 - 9.35.
</TEXT>
</DOC>
<DOC>
<DOCID>MF-20020422097</DOCID>
<DOCNO>MF-20020422097</DOCNO>
<DATE>04/22/02</DATE>
<TITLE>
Kalendárium týdne
</TITLE>
<HEADING>
22. DUBNA
</HEADING>
<TEXT>
- před 145 lety se v rakouském Badenu narodil JAN LAŽANSKÝ, říšský a zemský poslanec, okresní starosta. Zavedl na svých statcích české úřadování. Z rodu Lažanských, kteří měli v držení Chříč, Manětín, Chýši, Rabštejn aj. Čestný rytíř maltézský. Zemřel v Manětíně 6. 11. 1932.
- před 120 lety se v Plzni narodil KAREL ČVANČARA, autor divadelních her, překladatel, novinář, redaktor časopisů Hlas národa, Rozkvět, Venkov, Večer. Používal pseudonymů Karel Lužan, Evžen Fiala, R. Mráček aj. Zemřel v Praze 21. 4. 1970.
</TEXT>
<HEADING>
23. DUBNA
</HEADING>
<TEXT>
- před 1005 lety zemřel SVATÝ VOJTĚCH, český biskup, mučedník a světec. Při svém prvním návratu do Čech (roku 992) se zastavil v obci Milavče. Zde přetrvává od doby baroka živá vojtěšská tradice (kostel, kaple, pověst). Narodil se roku 950.
</TEXT>
<HEADING>
24. DUBNA
</HEADING>
<TEXT>
- před 215 lety v Poděbradech zemřel JAKOB VOJTĚCH HUTARI, houslista a hudební skladatel, autor mnoha houslových sonát. Narodil se v Sušici 24. 6. 1744.
- před 95 lety se v Plzni narodil VÁCLAV TROJAN, hudební skladatel, varhaník a dirigent. Spolupracoval s J. Trnkou ve filmové tvorbě. Byl dramaturgem Státního kresleného filmu, lektorem divadelní a filmové hudby na Akademii múzických umění v Praze. Zemřel v Praze 5. 7. 1983.
- před 15 lety v Sokolově zemřel ZBYNĚK KOVANDA, učitel, básník i prozaik, kulturní pracovník. Narodil se v Plzni 7. 9. 1929.
</TEXT>
<HEADING>
26. DUBNA
</HEADING>
<TEXT>
- před 75 lety se v Dobřanech narodil JAN SEDLÁČEK, houslista, koncertní mistr plzeňského rozhlasového orchestru. Založil známé Sedláčkovo kvarteto.
- před 20 lety ve Strážově na Klatovsku zemřel VÁCLAV SOUŠEK, akademický malíř, absolvent pražské Akademie výtvarných umění, žák Aloise Kalvody a profesora Nejedlého. Známé jsou jeho krajiny a lovecká zátiší. Narodil se v Javoříčku 30. 3. 1899.
</TEXT>
<HEADING>
27. DUBNA
</HEADING>
<TEXT>
- před 240 lety v Mělníku zemřel JAN JOSEF BRIXI, učitel a varhaník, pocházel z hudební rodiny. Narodil se v Plzni 10. 5. 1719.
</TEXT>
<HEADING>
28. DUBNA
</HEADING>
<TEXT>
- před 115 lety v Klatovech zemřel MANSVELT KLIČKA, hudebník, učitel zpěvu, ředitel kůru a první sbormistr pěveckého spolku Šumavan. Narodil se v Klatovech 3. 9. 1829. - před 95 lety se v Plzni narodil BEDŘICH ŠTIESS, vlastivědný pracovník, badatel ve vývoji českého a západočeského sklářství. Zemřel v Plzni 20. 9. 1988.
Z materiálů Studijní a vědecké knihovny v Plzni
</TEXT>
</DOC>
<DOC>
<DOCID>MF-20020422098</DOCID>
<DOCNO>MF-20020422098</DOCNO>
<DATE>04/22/02</DATE>
<TITLE>
Kina na týden
</TITLE>
<TEXT>
Radium: 24.4. Černý jestřáb sestřelen, USA, 19.30 hod., 27.4. Bratrstvo vlků - hon na bestii, Fr., 19.30 hod., 28.4. Bulšit, USA, 19.30 hod.
23.4. Dr. T a jeho ženy, USA, 16.30 a 20 hod., 27.4. Formule!, 20 hod., 28.4. Deník princezny, USA, 16.30 a 20 hod.
</TEXT>
</DOC>
<DOC>
<DOCID>MF-20020422099</DOCID>
<DOCNO>MF-20020422099</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
MUZEUM: Stálá expozice, mapování historie života v Božím Daru, výstava předmětů používaných v domácnostech. Otevřeno po-ne 8- 11.30 a 12-18 hod.
na koncert
LD PAWLIK: Pantomima - Popelnice aneb Fantazie ze smutných zákoutí. 20 hod.
KASS: Zoolander USA. 17 a 19.30 hod.
SVĚT: Milionový závod. USA. 17.30 a 20 hod. ART: Prci, prci, prcičky 2. USA. 20 hod.
ZÁPADOČESKÉ DIVADLO: O čarodějnici Kulajdě. 9.30 a 10 hod.
GALERIE VÝTVARNÉHO UMĚNÍ: Stálá expozice. České moderní umění 20. století. Jiří Vik - Moře. Otevřeno denně od 9-12 a 12.30-17 hod.
ČAS: Dannyho parťáci. USA. 17 a 19.30 hod. DRAHOMÍRA: Banditi. USA. 19.30 hod.
DUHOVÁ PALETA: Petr Strnad - Rybáře - brána do světových lázní. Obrazy a grafika. Otevřeno po,út,čt,pá,ne 16-18, stř 14-16 hod. KOLONÁDA: Josef Hromada - obrazy. Otevřeno denně. GALERIE NA OCHOZU: Lisa Gaman - koláže. Otevřeno denně od 10-18 hod.
HRAD: Expozice stavebního vývoje hradu a archeologie, historický porcelán, torzo románské rotundy, vězeňské kobky, věž s vyhlídkou. Otevřeno po-ne, 9- 15.30 hod.
SLÁVIA: Zatracení. ČR. 19.30 hod.
MĚSTSKÉ DIVADLO: Osm žen. 19.30 hod.
MĚSTSKÉ DIVADLO: Fotografie Tarase Kuščynského.
KINOKAVÁRNA: Dr.T a jeho ženy. 20 hod.
ALFA: Mach, Šebestová a kouzelné sluchátko. ČR. 17.30 hod. Pravá blondýnka. USA. 20 hod.
Možnost bezplatně upozornit na svůj pořad či expozici mají další organizátoři kulturních akcí v regionu. Redakci kontaktujte telefonicky na čísle 017/333 0111, faxem 017/333 0222 nebo el ektronickou poštou redkv@mfdnes.cz.
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020422100</DOCID>
<DOCNO>MF-20020422100</DOCNO>
<DATE>04/22/02</DATE>
<TITLE>
Lídr v přeboru nezaváhal
</TITLE>
<TEXT>
Ofenzivní přehlídku a dělbu bodů viděli fanoušci v Toužimi
V jednadvacátém kole přeboru byla největší pozornost upřena do Sušice, kde se třetí celek tabulky utkal s prvním, plzeňským Sencem. Na opačném konci se dostal do bezprostředního pásma sestupu 1. FC Plzeň, který nezvládl závěr utkání v Poběžovicích.
Plzeň - Plzeňské Senco ani v těžkém utkání na trávníku v Sušici nezaváhalo. V duelu velmi dobré úrovně vyhrálo nejtěsnějším rozdílem a kráčí k postupu do divize. Celek 1. FC vedl ještě sedm minut před koncem 1:0, ale nakonec podlehl 1:2. Pohoršily si Malesice, jejichž fotbalisté, kteří se v týdnu postavili za trenéra Milana Mareše, nezvládli hlavně poslední minuty v Nepomuku. Další ohrožené týmy, Blovice a Bolevec, tentokrát nezaváhaly. Zisk tří bodů v Domažlicích má pro plzeňský celek cenu zlata a pro domácí znamená velké komplikace.
</TEXT>
<HEADING>
POBĚŽOVICE - 1. FC PLZEŇ 2:1
</HEADING>
<TEXT>
Poločas: 0:0. Branky: 83. Růžek, 87. Krutina - 64. Dlesk. ŽK: 1:1. Rozhodčí: Kvasnička. Diváků: 130. Mladý plzeňský celek byl po celé utkání lepším mužstvem, měl v poli převahu, ale také neproměnil několik vyložených příležitostí a v první části nastřelil tyč. Když po chybě domácího brankáře Hutty šel do vedení, zdálo se být rozhodnuto, ale závěr hosté nezvládli. Mezi 83. a 87. minutou poběžovičtí Růžek s Krutinou otočili výsledek.
</TEXT>
<HEADING>
BLOVICE - STAŇKOV 4:1
</HEADING>
<TEXT>
Poločas: 1:0. Branky: 70. a 90. Žežula, 8. Brejcha, 76. Krňoul - 88. Szekeréš. ŽK: 1:3. ČK: 0:1 (70. Trhlík). Rozhodčí: Balák. Diváků: 120. První příležitost skórovat měli sice hosté, ale do vedení šli už v osmé minutě domácí fotbalisté. Dvě minuty před přestávkou mohl zvýšit Chalupa z penalty, ale brankář Šmejkal jeho střelu zneškodnil. Odpor staňkovského celku definitivně zlomil blovický Žežula dvacet minut před koncem.
</TEXT>
<HEADING>
DOMAŽLICE - BOLEVEC 1:4
</HEADING>
<TEXT>
Poločas: 1:0. Branky: 25. Šot - 56. Krpejš, 70. Hartman, 82. Sedláček, 90. Petr Greif. ŽK: 2:1. Rozhodčí: Cupl. Diváků: 200. V prvním poločase domažlický celek plnil úlohu favorita a zaslouženě vedl jednobrankovým rozdílem, když další možnosti neproměnili hlavně Housar s Bočanem. Ve druhém ale jeho fotbalisté propadli. Po domácí chybě v obraně hosté vyrovnali a v poslední dvacetiminutovce ovládli hru a ještě třikrát skórovali.
</TEXT>
<HEADING>
NEPOMUK - MALESICE 3:0
</HEADING>
<TEXT>
Poločas: 1:0. Branky: 45. Švec, 76. Slach, 85. Bohatý. ŽK: 1:3. ČK: 1:0 (56. Marek). Rozhodčí: Hajšman. Diváků: 200. Začátek střetnutí patřil hostům. Ti měli i několik možností jít do vedení, ale nepomucký celek podržel v této době brankář Martinec. Sebevědomí pak malesickým fotbalistům nahlodal gólem v závěru poločasu Švec. Malesice ještě vzdorovaly třicet minut po přestávce, ale definitivně jim vzal naději zkušený Slach.
</TEXT>
<HEADING>
KARLOVY VARY B - CHEB 0:2
</HEADING>
<TEXT>
Poločas: 0:1. Branky: 25. Čáp, 70. Kuna. ŽK: 4:4. Rozhodčí Kříž. Diváků: 150. Utkání mělo velmi dobrou úroveň. Překvapivě více ze hry mělo béčko třetiligového celku. Druhý celek tabulky hrál ale velmi dobře takticky, dobře bránil, podnikal nebezpečné protiútoky a čekal na domácí chyby, kterých také dokázal využít. Velký rozdíl byl také ve využití brankových příležitostí. Za Jaroslava Slabého, který už opět trénuje první mužstvo Buldoků, vedl rezervu Antonín Honomichl.
</TEXT>
<HEADING>
CHANOVICE - NÝRSKO 4:2
</HEADING>
<TEXT>
Poločas: 1:2. Branky: 35. a 50. Beránek, 57. a 72. Kučera - 1. Vacovský, 8. L. Presl. ŽK: 4:4. Rozhodčí: Čermák. Diváků: 200. Než se chanovický celek na trávníku rozkoukal, prohrával 0:2 a dvoustovka diváků začala mít o výsledku pochybnosti. Do přestávky ale snížil Beránek a druhá část už se hrála podle domácích not. Vyrovnání opět zařídil Beránek a pak veškeré naděje hostů na zisk zhatil dvěma trefami Kučera.
</TEXT>
<HEADING>
TOUŽIM - PŘIMDA 4:4
</HEADING>
<TEXT>
Poločas: 3:2. Branky: 6. a 34. Moravec, 20. Mikula, 75. Novák - 30. a 61. Hořínek, 37. Brom, 51. Mucha. ŽK: 1:5. Rozhodčí: Votík. Diváků: 250. Útočné a líbivé utkání, ve kterém vidělo více než 200 diváků osm branek. Domácí fotbalisté vedli už po dvaceti minutách 2:0, ale na začátku druhé části hosté výsledek otočili a vyrovnávací branka domácího Nováka přišla 15 minut před závěrem. Obě mužstva měla ještě několik vyložených brankových příležostí.
</TEXT>
<HEADING>
SUŠICE - DOUBRAVKA 0:1
</HEADING>
<TEXT>
Poločas. 0:0. Branka: 59. Nocar. ŽK: 6:2. Rozhodčí Pastyřík. Diváků: 580. Po pomalejším začátku se dříve rozehráli domácí fotbalisté. Měli tři vyložené příležitosti, které neproměnili Hrach, Sládek a Staněk. Vedoucí celek tabulky ale dobře bránil a v první části si vypracoval dobrou možnost Skála. Ve druhém poločase se dvacet minut hrálo ve středu hřiště, ale pak si vypracovali plzeňští fotbalisté dvě příležitosti a tu druhou po trestném kopu využili. Sušický celek se snažil o vyrovnání, ale narážel na pozornou plzeňskou obranu a vyrovnat se mu už nepodařilo.
Poločas. 0:0. Branka: 59. Nocar. ŽK: 6:2. Rozhodčí Pastyřík. Diváků: 580. Po pomalejším začátku se dříve rozehráli domácí fotbalisté. Měli tři vyložené příležitosti, které neproměnili Hrach, Sládek a Staněk. Vedoucí celek tabulky ale dobře bránil a v první části si vypracoval dobrou možnost Skála. Ve druhém poločase se dvacet minut hrálo ve středu hřiště, ale pak si vypracovali plzeňští fotbalisté dvě příležitosti a tu druhou po trestném kopu využili. Sušický celek se snažil o vyrovnání, ale narážel na pozornou plzeňskou obranu a vyrovnat se mu už nepodařilo.
</TEXT>
</DOC>
<DOC>
<DOCID>MF-20020422101</DOCID>
<DOCNO>MF-20020422101</DOCNO>
<DATE>04/22/02</DATE>
<TEXT>
Nerozhodným výsledkem 2:2 skončilo utkání 1.A třídy skupiny B mezi Horní Břízou a ZČE Plzeň, ze kterého je snímek. Kompletní výsledkový a tabulkový servis z nižších soutěží dostane mimořádně prostor až v zítřejším vydání.
</TEXT>
</DOC>
<DOC>
<DOCID>MF-20020422102</DOCID>
<DOCNO>MF-20020422102</DOCNO>
<DATE>04/22/02</DATE>
<TITLE>
Buldoci se dále trápí
</TITLE>
<HEADING>
Karlovarští fotbalisté podlehli na hřišti Kladna 0:1
</HEADING>
<TEXT>
Karlovy Vary - Buldoci v sobotním utkání České fotbalové ligy nezískali na kladenském hřišti ani bod a boj o záchranu v soutěži si tím ještě více ztížili. Z výsledku 1:0 se radovali domácí fotbalisté, kteří se výhrou odpoutali z posledního místa tabulky. "Výměna trenéra ještě nemusí znamenat, že teď mužstvo začne vyhrávat," prohlásil karlovarský kouč Jaroslav Slabý. Ten se po odvolání trenéra Přemysla Bičovského teprve v pátek vrátil na post, který už zastával ve dvou předchozích, pro Buldoky mnohem úspěšnějších sezonách ve třetí fotbalové lize. Před sobotním zápasem se tak s mužstvem sešel na jediném tréninku. "Navíc to byl jen lehký trénink před utkáním, spíše na rozběhání a nácvik standardních situací, to už se nedá nic vylepšovat," poznamenal Jaroslav Slabý. Utkání s minimem šancí by podle jeho mínění slušela spíše remíza, jenom smůlou však prohru neomlouvá. "Nezačali jsme špatně, ale postupně rostla nervozita hráčů a navíc se zhoršil terén. Chybovali jsme i při krátkých přihrávkách a domácí naopak dokázali využít standardních situací," shrnul kouč Slabý. Skóroval kladenský kapitán Hejkal v druhém poločasu po nepřímém volném kopu dalšího jmenovce v týmu soupeřů Kaliny. "Neuhlídali jsme je. Malý důraz v obraně je pro naši hru typický po celé jaro. Velká škoda, že koncem zápasu neproměnil velkou šanci Hořt, ze skrumáže hráčů trefil břevno. Ale podstatné je, že jsme udělali více chyb než domácí tým," doplnil Slabý. Při jednom z nejdůležitějších utkání jara chyběli Buldokům dva klíčoví hráči - Tomáš Šťastný měl pracovní povinnosti, Miloš Slabý se dosud plně nezotavil z otřesu mozku po ráně pěstí od hráče Semil. "Miloš v týdnu jen lehce trénoval, ale i při pomalém běhu ještě trpěl závratěmi. Raději ho nechám v klidu, aby mohl hrát naplno v dalších zápasech," uvedl kouč Slabý už před odjezdem do Kladna. Staronový trenér vytýká po zápase svým svěřencům totéž, co jeho předchůdce. "Kluci budou muset popřemýšlet, více na sobě pracovat. Když v utkání neplní na sto procent, co se po nich žádá, kupí pak jednu chybu za druhou," pojmenoval hlavní bolest týmu Jaroslav Slabý. V dalším kole hostí Buldoci ve Dvorech favorizovaný Střížkov.
SK Kladno - SK Buldoci Karlovy Vary A 1:0 (0:0). Branka: 52. Stanislav Hejkal. ŽK: Tyburec - Hejný, Knaf, Kočí. Rozhodčí: Havel - Chlaň, Dostál. Diváků: 200.
</TEXT>
</DOC>
<DOC>
<DOCID>MF-20020422103</DOCID>
<DOCNO>MF-20020422103</DOCNO>
<DATE>04/22/02</DATE>
<TITLE>
Cheb nezvládl první duel baráže a před odvetou má nůž na krku
</TITLE>
<GEOGRAPHY>Cheb</GEOGRAPHY>
<TEXT>
Stolní tenisté Casina Estor Cheb si pořádně zkomplikovali extraligovou existenci. V prvním utkání baráže o zachování elitní příslušnosti totiž na svých stolech překvapivě podlehli pražskému týmu Pro Factory B 4:5 a od sestupu do nižší soutěže je zachrání jedině dvě výhry nad stejným soupeřem v řadě. Hrát už se ovšem může jen jednou - pokud Pražané zvítězí příští týden v odvetě, bude extraliga patřit jim. V opačném případě se bude hrát rozhodující partie čtvrtého května znovu v Chebu. "Souboj měl zcela nečekaný začátek. Tomáš Janásek vedl v pátém setu prvního zápasu 9:6, jenže závěr psychicky nezvládl a soupeř šel do vedení," popsal důležitý moment šéf chebského klubu Anton Gavlas. "Něco podobného by mě nenapadlo. Janáskovi je na českém žebříčku kolem dvacátého místa, zatímco Černý patří k lepšímu průměru první ligy," podivoval se Gavlas. Ještě méně se dařilo Richardu Chudíkovi, který prohrál obě partie. Nejprve neuhrál ani set na Barona, poté prohrál 1:3 s Černým. "Úvodní duel byl paradoxně lepší. Všechny tři sety skončily těsně, jenže štěstí stálo při soupeři. To druhý Chudíkův zápas měl být herně vyrovnaný, jenže nebyl. Prohrávali jsme 1:4, ale zase musím tým pochválit, že dokázal vyrovnat," hodnotil dramatický vývoj Anton Gavlas. Početná divácká kulisa včetně chebského starosty Václava Jakla se tak rozuzlení dočkala v rozhodující čtyřhře. Na chebské straně nahradil Chudíka, který neměl svůj den, David Marek, jenže ani úspěšně rozehraný zápas chebskou výhrou neskončil. "V pátém setu jsme vedli 9:8, jenže v ten okamžik padla na Janáska deka nervozity a on nebyl schopen zahrát jediný míček. Ještě není nic ztraceno, ale v odvetě čekám od hráčů zodpovědnější výkon," prohlásil Anton Gavlas.
Cheb - Stolní tenisté Casina Estor Cheb si pořádně zkomplikovali extraligovou existenci. V prvním utkání baráže o zachování elitní příslušnosti totiž na svých stolech překvapivě podlehli pražskému týmu Pro Factory B 4:5 a od sestupu do nižší soutěže je zachrání jedině dvě výhry nad stejným soupeřem v řadě. Hrát už se ovšem může jen jednou - pokud Pražané zvítězí příští týden v odvetě, bude extraliga patřit jim. V opačném případě se bude hrát rozhodující partie čtvrtého května znovu v Chebu. "Souboj měl zcela nečekaný začátek. Tomáš Janásek vedl v pátém setu prvního zápasu 9:6, jenže závěr psychicky nezvládl a soupeř šel do vedení," popsal důležitý moment šéf chebského klubu Anton Gavlas. "Něco podobného by mě nenapadlo. Janáskovi je na českém žebříčku kolem dvacátého místa, zatímco Černý patří k lepšímu průměru první ligy," podivoval se Gavlas. Ještě méně se dařilo Richardu Chudíkovi, který prohrál obě partie. Nejprve neuhrál ani set na Barona, poté prohrál 1:3 s Černým. "Úvodní duel byl paradoxně lepší. Všechny tři sety skončily těsně, jenže štěstí stálo při soupeři. To druhý Chudíkův zápas měl být herně vyrovnaný, jenže nebyl. Prohrávali jsme 1:4, ale zase musím tým pochválit, že dokázal vyrovnat," hodnotil dramatický vývoj Anton Gavlas. Početná divácká kulisa včetně chebského starosty Václava Jakla se tak rozuzlení dočkala v rozhodující čtyřhře. Na chebské straně nahradil Chudíka, který neměl svůj den, David Marek, jenže ani úspěšně rozehraný zápas chebskou výhrou neskončil. "V pátém setu jsme vedli 9:8, jenže v ten okamžik padla na Janáska deka nervozity a on nebyl schopen zahrát jediný míček. Ještě není nic ztraceno, ale v odvetě čekám od hráčů zodpovědnější výkon," prohlásil Anton Gavlas.
</TEXT>
</DOC>
<DOC>
<DOCID>MF-20020422104</DOCID>
<DOCNO>MF-20020422104</DOCNO>
<DATE>04/22/02</DATE>
<TITLE>
Cyklisté o víkendu vybírali ze dvou časovek
</TITLE>
<TEXT>
Karlovy Vary, Chodov - Napilno měli o víkendu příznivci cyklistiky. V sobotu a v neděli měli příležitost postavit se na start dvou individuálních časovek, i když každá z nich vyžadovala použití jiného stroje. V sobotu vyvrcholil čtyřdílný seriál závodů na horských kolech A.M.BAHno limits na sedm kilometrů dlouhé trati z Dalovic do Dubiny, o den později v Chodově odstartoval devátý ročník série amatérských cyklistů Giro di Karlovy Vary. V časovce podél Ohře se z prvenství radoval Ondřej Pávek z týmu Jiskra Witte Nejdek, ale celkové prvenství ve čtyřdílné sérii získal Tomáš Eberl z Karlových Varů. Někteří ze závodníků se postavili na start obou akcí a právě Pávkovi se v pomyslném součtu dařilo nejvíce. Nejrychlejší jezdec ze sobotního podniku se v neděli v sedle silničního speciálu prosadil na trati z Chodova do Dolních Niv až na šesté místo absolutního pořadí. Úvodní podnik bodovaného seriálu Giro di Karlovy Vary zaznamenal nový traťový rekord. Patnáct kilometrů ve zvlněném profilu zajel nejrychleji Němec Gerd Biebel z týmu RC Pfeil Hof, který se s rychlostním průměrem vyšplhal k hranici 42 kilometrů za hodinu. Až druhá příčka patřila obhájci loňského prvenství Tomáši Viktorinovi, který jel téměř o minutu rychleji než před rokem, ale za německou horou masa a svalů i tak zaostal o 32 vteřin. Pořadí ve všech kategoriích se obešlo bez překvapení, na čele se objevují stále stejná jména. Čtveřice Viktorin, Ludvík Killinger, Michal Mašek, Martin Růžička nemá v časovkách konkurenci, stejně jako Jaroslava Budíková v kategorii žen.
Ondřej Pávek v sobotu zvítězil v sedle horského kola v časovce z Dalovic do Dubiny, v neděli dojel šestý v úvodním dílu série Giro di Karlovy Vary v Chodově.
</TEXT>
</DOC>
<DOC>
<DOCID>MF-20020422105</DOCID>
<DOCNO>MF-20020422105</DOCNO>
<DATE>04/22/02</DATE>
<TEXT>
Při sobotním sokolovském šampionátu vzpěračů do 16 let překonal Aleš Neumajer z Teplic dva týdny staré rekordy svého oddílového kolegy Kříže ve váze do 56 kg hned šestkrát. V trhu nakonec zvedl o 17,5 kg více ( 82,5 kg), v nadhozu o 12,5 kg (95 kg).
</TEXT>
</DOC>
<DOC>
<DOCID>MF-20020422106</DOCID>
<DOCNO>MF-20020422106</DOCNO>
<DATE>04/22/02</DATE>
<TITLE>
Karlovarské basketbalistky uhájily prvenství
</TITLE>
<TEXT>
Karlovy Vary - Basketbalistky karlovarské Lokomotivy zvítězily na palubovce pražské Aritmy 88:76 a před posledním kolem finálové skupiny stále vedou tabulku 2. ligy žen. Karlovarský trenér Josef Primus označil výhru s druhým celkem soutěže za bezproblémovou. "Vyhráli jsme s přehledem, do poloviny utkání jsme si vybojovaly dostatečný bodový náskok a pak už jsme jen kontrolovali situaci," konstatoval spokojený kouč Primus. Před sobotním duelem měly karlovarské dívky na soupeře náskok jediného bodu, přesto se musely obejít bez jindy pravidelných posil prvoligových hráček a juniorských mistryň světa. Miroslava Hamouzová, která hostuje v pražské Spartě, je nemocná, Tereza Brantlová bojovala včera v dresu Hradce Králové ve finálovém zápasu o třetí místo. "Přestože to holky zvládly, jejich neúčast nás vždy mrzí. Přinášejí do hry oživení a navíc můžeme více střídat. Uvítal bych, kdyby ten zápas byl ještě snazší. Už je konec sezony a děvčata toho už mají plné zuby," dodal Josef Primus. Jeho svěřenkyně totiž současně bojují o udržení prvenství v extralize starších dorostenek. První utkání play-off v Trutnově vyhrály až koši z poslední minuty. Pokud karlovarské družstvo zvítězí také v sobotní odvetě na domácí půdě, nedělní třetí duel série by již odpadl.
</TEXT>
</DOC>
<DOC>
<DOCID>MF-20020422107</DOCID>
<DOCNO>MF-20020422107</DOCNO>
<DATE>04/22/02</DATE>
<TITLE>
Liapor vede extraligu
</TITLE>
<TEXT>
Karlovy Vary - Nohejbalisté Liaporu Karlovy Vary zvládli lépe utkání o čelo extraligové tabulky a v hale karlovarské Lokomotivy porazili Modřice 6:2. O osudu utkání rozhodla podle hrajícího trenéra Liaporu Gerharda Knopa šestá partie, ve které v souboji reprezentantů zdolal Josef Tirpák Petra Bubniaka. "Náš hráč dokázal duel obrátit z nepříznivého stavu. Asi to byl klíčový moment celého střetnutí, navíc bych ho považoval i za vrchol z hlediska sportovní kvality," pochválil úroveň souboje Knop. Nohejbalisté Liaporu se zásluhou výhry probojovali na první příčku tabulky právě před Modřice. V dalším kole hrají na kurtech nováčka z Českého Brodu, poté má nejvyšší tuzemská soutěž na programu dvoutýdenní přestávku.
</TEXT>
</DOC>
<DOC>
<DOCID>MF-20020422108</DOCID>
<DOCNO>MF-20020422108</DOCNO>
<DATE>04/22/02</DATE>
<TITLE>
Výsledkový servis
</TITLE>
<TEXT>
Časovka podél Ohře, závěrečný díl seriálu závodů horských kol A.M.BAHno limits na trati z Dalovic do Dubiny, vítězové kategorií: elite - Ondřej Pávek (Jiskra Witte Nejdek), ženy - Lucie Vondráčková (TVR Vondráček K. Vary), veteráni - Pavel Santo (Eska Cheb), junioři - Tomáš Rieger (Velichov), juniorky - Miluše Šnajdrová (K. Vary). Celkové pořadí v kategoriích po čtyřech závodech: elite - Tomáš Eberl (Slavia K. Vary), ženy - Lucie Vondráčková, veteráni - Zdeněk Bartoš (K. Vary).
Extraliga mužů: Liapor Karlovy Vary - Modřice 6:2. 2. liga mužů: Vřesová - Děčín 6:4, Becher Karlovy Vary - Solidarita Praha 2:6.
</TEXT>
</DOC>
<DOC>
<DOCID>MF-20020422109</DOCID>
<DOCNO>MF-20020422109</DOCNO>
<DATE>04/22/02</DATE>
<TITLE>
RADOST Z MEDAILE. ALE KTERÉ?
</TITLE>
<TEXT>
Karlovarský brankář Lukáš Mensátor (vpravo) se raduje se spoluhráči z reprezentační osmnáctky po výhře nad Finskem 4:2. Českým mladíkům jistil tento výsledek na světovém šampionátu stříbro nebo bronz - rozhodnutí přinesl duel Rusko - USA hraný po uzávěrce vydání.
</TEXT>
</DOC>
<DOC>
<DOCID>MF-20020422110</DOCID>
<DOCNO>MF-20020422110</DOCNO>
<DATE>04/22/02</DATE>
<TITLE>
Černých skládek je mnohem míň
</TITLE>
<HEADING>
Obavy, že lidé neroztřídí odpad, se nesplnily
</HEADING>
<TEXT>
Nový zákon o likvidaci odpadů nevedl k tomu, že lidé přestanou odpad třídit. Ač nádob na odpad přibylo, plní se rychleji než loni. Černé skládky mizí.
Hradec Králové - Od počátku roku musí za likvidaci odpadů zaplatit i ti, kteří tvrdili, že žádný neprodukují. Radnice zavedly evidenci plátců a zvýšily počty odpadních nádob. S jejich počtem vzrostl i objem vyváženého odpadu. "V Novém Bydžově a okolí jsme vyváželi čtyři a půl tisíce popelnic, nyní k nim přibylo dalších šest set. Ročně jsme vyváželi pět tisíc tun odpadu, letos ho bude o tři až čtyři sta tun víc," sdělil ředitel Technických služeb Josef Kožíšek. Asi o deset procent vzrostl počet popelnic na Jičínsku. Technické služby nyní obhospodařují 5 500 nádob. "Zvýšil se i prodej plastových pytlů na odpady," uvedl dispečer Petr Drobný. V krajském městě se loni každý měsíc nahromadilo asi 1 200 tun odpadu, i tady letos odvážejí několik set tun navíc. "Každý týden jsou plné i kontejnery v zahrádkářských či chatových koloniích, kde dříve mnoho odpadu nebývalo," řekl náměstek primátora Bedřich Koros. "Pro popelnice si jako první přišli občané, kteří loni neměli na odvoz odpadu smlouvy, protože ho pálili, vyváželi na černé skládky nebo dávali do popelnic sousedům. Nepovolené skládky by měly vymizet," míní Drobný. Josef Kroulík z Městského úřadu v Náchodě si chválí, že ve městě se podařilo všechny černé skládky zlikvidovat a že nové nevznikají.
Pracovníci radnic, kteří zodpovídají za odpadové hospodářství, tvrdí, že se předpovědi úbytku tříděného odpadu nenaplnily. V Rychnově nad Kněžnou městská vyhláška o odpadech začne platit až od července, systém, který třídění usnadňuje, radnice zavedla už teď. "Ke všem kontejnerům na sídlištích jsme umístili speciální kontejnery na druhotné suroviny, majitelům rodinných domů jsme zapůjčili popelnice a ty jednou měsíčně vyvážíme," vysvětlila Hana Synková z odboru životního prostředí městského úřadu. Většina měst a obcí vybírá za odvoz odpadu od tří do čtyř set korun za každého obyvatele se stálým bydlištěm. Některé radnice zvýhodnily určité sociální či věkové skupiny. Například v Hradci Králové zaplatí děti a staří lidé polovinu ze stanovených tři sta šedesáti korun. V Jičíně zase nevybírají poplatky od vojáků základní služby a Hradec hodlá podobnou úlevu zavést pro studenty na zdejších vysokých školách.
Nové vyhlášky o svozu odpadu, které platí v obcích a městech od začátku letošního roku, zlepšily podle mínění radnic třídění odpadů.
</TEXT>
</DOC>
<DOC>
<DOCID>MF-20020422111</DOCID>
<DOCNO>MF-20020422111</DOCNO>
<DATE>04/22/02</DATE>
<TEXT>
Ve Špindlerově Mlýně končí lyžařská sezona bez tlačenic Špindlerův Mlýn - Poslední krkonošské středisko Špindlerův Mlýn, kde se dosud lyžuje, nabízelo o víkendu návštěvníkům poloviční ceny a lanovky bez front. Když sníh vydrží, provozovatelé chtějí udržet sjezdovky v chodu ještě týden. "Turisté tentokrát středisko příliš nenaplnili. Na sjezdovky spíš vyrazili místní lidé, kteří na to přes zimu neměli čas," uvedla Ilona Matějková z Informačního centra ve Špindlerově Mlýně. Na sjezdovce Medvědín leží kolem 55 centimetrů firnového sněhu. Ve Svatém Petru sahá sněhová pokrývka do výše asi 20 centimetrů a místy se objevuje tráva. Běžkaři mohou využít upravené trasy na hřebenech, kde sněhová pokrývka přesahuje sto centimetrů. Kvůli bezpečnosti turistů zůstaly uzavřeny závěrečné partie Labského dolu, Bucharova cesta úbočím Kozích hřbetů, cesta od boudy U Bílého Labe na Luční boudu a Obří důl. Podle meteorologů si lyžaři v Krkonoších už nemohou dělat příliš velké naděje na prodloužení sezony. V týdnu mají zůstat teploty nad nulou a na horách se objeví dešťové přeháňky. Žádný další sníh meteorologové nečekají.
</TEXT>
</DOC>
<DOC>
<DOCID>MF-20020422112</DOCID>
<DOCNO>MF-20020422112</DOCNO>
<DATE>04/22/02</DATE>
<TITLE>
Obce volily zastupitele jen na půlroční období
</TITLE>
<TEXT>
Borovnička, Třebešov - Nové zastupitele zvolili v sobotu v mimořádných komunálních volbách obyvatelé Borovničky na Trutnovsku a Třebešova na Rychnovsku. V obou obcích vyhlásil ministr vnitra volby proto, že počet tamních zastupitelů klesl pod zákonnou hranici. Noví zastupitelé budou vládnout pouhý půlrok do regulérních voleb na podzim. Volby proběhly bez problémů. "Lidé přicházeli průběžně po celý den. Dvakrát nás kontrolovala okresní volební komise," uvedl těsně před uzavřením volební místnosti v Třebešově předseda volební komise Ladislav Sejkora.
V Třebešově, kde část původních zastupitelů odešla kvůli osobním rozporům a rozdílným názorům na vedení obce, nyní lidé vybírali z kandidátky nezávislých se šesti novými jmény a třemi dosavadními zastupiteli. Z ní sto čtyři voličů, tedy téměř šedesát procent oprávněných voličů z obce, zvolilo sedm zastupitelů. V Borovničce souhlasilo s kandidaturou pouze šest lidí, takže v sedmičlenném zastupitelstvu bude jeden člověk chybět. Předchozí zastupitelstvo se rozpadlo kvůli neshodám nad způsobem financování plynofikace. Obec vedli v posledním roce pouze tři lidé, ti však nyní nekandidovali. Volební účast v Borovničce dosáhla sedmačtyřiceti procent, k volbám přišlo celkem pětasedmdesát lidí. Nová zastupitelstva by se měla do měsíce sejít a zvolit starostu.
</TEXT>
</DOC>
<DOC>
<DOCID>MF-20020422113</DOCID>
<DOCNO>MF-20020422113</DOCNO>
<DATE>04/22/02</DATE>
<TITLE>
Na uhašení haldy není dost peněz
</TITLE>
<GEOGRAPHY>Radvanice</GEOGRAPHY>
<TEXT>
Kvůli nedostatku peněz hrozí, že podkrkonošská krajina se čistého ovzduší dočká se zpožděním. Největší tamní znečišťovatel, hořící halda v Radvanicích na Trutnovsku sice měla být uhašena do tří let ale pro letošní rok poskytl stát z dvou set milionů korun na její likvidaci jen polovinu. Z radvanické haldy unikaly škodlivé látky dvacet let. Při inverzi nebo jihovýchodním větru mizela ves ve štiplavém dýmu, přibývalo onemocnění dýchacích cest a místní školáci chyběli ve škole dvakrát víc než jinde. Z haldy unikalo každý rok asi sto padesát tun oxidů síry a páchnoucí zplodiny obsahovaly další nebezpečné prvky včetně arzenu a selenu. Před pěti lety začala báňská firma s likvidací haldy a ta má do roku 2005 zcela vyhasnout. "Zbytek haldy je pod kontrolou a dramatické zahoření nehrozí," uvedl starosta Radvanic Vladimír Diblík. Likvidace hořící haldy má stát 1,4 miliardy korun, už dnes je však jisté, že se téměř o polovinu prodraží. "Vzhledem k průtahům a inflaci se celkový rozpočet vyšplhá na 1,9 miliardy," odhadl Josef Novotný, vedoucí provozu firmy Energie, která haldu likviduje.
Ročně firma vytěží okolo čtyř set tisíc krychlových metrů haldy a uhašenou horninu ukládá na jiném místě. Rychlost prací však omezuje nedostatečný přísun peněz ze státního rozpočtu. "Z potřebných dvou set milionů korun zajistil stát jen polovinu, to postup prací zpomalí. Firma rozebere jen odkrytý úsek a dál nebude pokračovat," míní Diblík. Každý odklad podle něj prodražuje akci o desítky milionů ročně. I když se halda nehasí, v činnosti totiž zůstává čistírna důlních vod a další provozy. "Nedostatek peněz může všechno ještě zdržet, ale nevzdáváme se a tlačíme na ministerstvo životního prostředí," řekl Diblík. Halda se vznítila počátkem osmdesátých let. I když stavební a báňské firmy zkusily několik metod likvidace požáru, uhasit dva a půl milionů krychlových metrů hořícího odvalu se nepodařilo. Novou naději dostaly Radvanice až v polovině devadesátých let, kdy ministerstvo životního prostředí vyhlásilo na dodavatele likvidačních prací výběrové řízení.
</TEXT>
</DOC>
<DOC>
<DOCID>MF-20020422114</DOCID>
<DOCNO>MF-20020422114</DOCNO>
<DATE>04/22/02</DATE>
<TITLE>
Šéf sociální demokracie vyběhl na Pomezní Boudy
</TITLE>
<TEXT>
Horní Maršov - Zatímco v zahraničí se stává účast vrcholného politika v některém z běžeckých mítinků běžným jevem, start místopředsedy vlády Vladimíra Špidly v sobotním úvodním závodě Českého poháru v běhu do vrchu z Horního Maršova na Pomezní Boudy budil pozornost startujících i diváků. S nejlepšími domácími vytrvalci do vrchu se však běžecký nadšenec Špidla příliš měřit nechtěl. "Nesportuji kvůli touze vítězit, běhám pro upevnění své kondice a je mi celkem jedno, zda běžím sám, či v rámci nějaké akce," vysvětloval předseda sociálních demokratů v cíli závodu na 15 kilometrů s převýšením 470 metrů.Výsledný čas 1: 49,44 hodiny sice Špidlu zařadil až na poslední příčky celkového pořadí, jeho výkon však budil uznání. "O čas mi tentokrát nešlo, chtěl jsem jen závod dokončit," vysvětlil politik, jehož přišli povzbudit někteří straničtí kolegové. "Ministr Špidla? To koukám!" ostřil zrak na místopředsedu vlády Jaroslav Košek z Pomezních Bud. "Za třicet let, co zde žiju, jsem cestu z Horního Maršova na Pomezní Boudy absolvoval mnohokrát. Často i ve sněhu a s kletrem na zádech, takže dobře vím, jaká to je túra," pokyvoval uznale hlavou jednašedesátiletý horal.
</TEXT>
<HEADING>
VZHŮRU NA POMEZNÍ BOUDY!
</HEADING>
<TEXT>
Místopředseda vlády Vladimír Špidla se zúčastnil sobotního běžeckého závodu do vrchu na 15 kilomterů z Horního Maršova na Pomezní Boudy.
Místopředseda vlády Vladimír Špidla se zúčastnil sobotního běžeckého závodu do vrchu na 15 kilomterů z Horního Maršova na Pomezní Boudy.
</TEXT>
</DOC>
<DOC>
<DOCID>MF-20020422115</DOCID>
<DOCNO>MF-20020422115</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<TEXT>
Česká Skalice - Vlek s odpadem někdo zřejmě zapálil úmyslně
Hasičské jednotky z České Skalice a z Velkého Poříčí zasahovali u požáru nákladního vleku s odpadem v Palachově ulici. Věc je v šetření, odpad pravděpodobně někdo úmyslně zapálil. (tů)
</TEXT>
<HEADING>
Jaroměř - Opěrná zeď hrozí zborcením
</HEADING>
<TEXT>
Radní v Jaroměři požadují, aby stát opravil opěrnou zeď se střílnami u mostu přes Labe v Josefově. Stavba totiž leží na státním pozemku. Dosud se však k opravě zdi, která hrozí zborcením, nikdo nehlásí. (tů)
Dvůr Králové nad Labem - Zahrada pokřtila mládě orangutana
Zoologická zahrada ve Dvoře Králové včera pokřtila mládě orangutana bornejského. Samičce Boně, která po porodu vážila 1,7 kilogramu, se stal kmotrem herec Pavel Zedníček. Narození Bony chovatelé očekávali s obavami. Jedno z předchozích mláďat její matky totiž před lety zemřelo, druhé muselo být odchováno uměle. Bona však vyrůstala u matky a odchov je bez problémů. Její současnou váhu zoo přesně nezná, podle ředitelky zahrady Dany Holečkové činí tři až pět kilogramů. (čtk)
Rychnov nad Kněžnou - Zvon Kryštof má pamětní medaili
Město vydalo zlatou a stříbrnou pamětní medaili ke 400. výročí vzniku zvonu Kryštof, třetího největšího zvonu v Čechách. Medaile zhotovil medailér Zdeněk Kolářský z Kostelce nad Orlicí. (am)
Dnes se děje
</TEXT>
<HEADING>
Náchod - Spořitelna daruje nemocnici přístroj
</HEADING>
<TEXT>
Nový přístroj pro vyšetření zažívacího traktu předá dnes Česká spořitelna Všeobecné nemocnici v Náchodě. Technika slouží k rychlému přímému vyšetření tlustého střeva pomocí drobné kamery v ohebném vodiči. V současné době to je nejspolehlivější ambulantní diagnostika zánětlivých i nádorových onemocnění. (tů)
Nový přístroj pro vyšetření zažívacího traktu předá dnes Česká spořitelna Všeobecné nemocnici v Náchodě. Technika slouží k rychlému přímému vyšetření tlustého střeva pomocí drobné kamery v ohebném vodiči. V současné době to je nejspolehlivější ambulantní diagnostika zánětlivých i nádorových onemocnění. (tů)
</TEXT>
</DOC>
<DOC>
<DOCID>MF-20020422116</DOCID>
<DOCNO>MF-20020422116</DOCNO>
<DATE>04/22/02</DATE>
<TITLE>
Město se otevřelo turistům
</TITLE>
<TEXT>
Na nádvoří novoměstského zámku budou lidové trhy po celý rok
Nové Město nad Metují - Zatímco prodavači perníku, koření či medoviny vyhlíželi začátek turistické sezony v centru Nového Města nad Metují netrpělivě, návštěvníky odradilo od výletů a nákupů sobotní nevlídné počasí. Každoroční program Brány města dokořán si tak díky pouťovým atrakcím užily hlavně děti. "Je chladno a hrozí déšť, lidí chodí málo. S trhy před Vánoci nebo Velikonoci se to vůbec nedá srovnávat," stýskali si zimomřiví trhovci na zámeckém nádvoří. Zámecký pán Josef Bartoň-Dobenín však zklamaný není, prochází se s rodinou po trhu a občas postojí s někým známým. "Stejné trhy tu budeme pořádat každý měsíc až do podzimu," říká majitel zámku. Na náměstí zatím vyhrává dechovka Stavostrojka a lidé posedávají na podloubí u vína. V Městském muzeu otvírají stálou výstavu z historie odívání na Novoměstsku - Z šatníků a truhel našich předků. Scházejí se tu hlavně důchodkyně, které neváhaly probrat staré půdy a snesly muzeu leccos: od korzetů a punčoch po zdobené vějíře. Muzeum tak mohlo z darů i z vlastních sbírek sestavit napodobeninu venkovské světničky a drobnou výstavku oděvů. "Po domech obchází tolik nákupčích, kteří shánějí starožitnosti, že jsem je raději dala muzeu. Tady z nich budou mít návštěvníci radost," míní Květa Janková, která muzeu věnovala postel a stůl po prarodičích. Podle muzejníků představuje nová expozice jejich hlavní novinku pro letošní turistickou sezonu. Další novota čeká návštěvníky města u informačního centra ve věži Zázvorce, kde přibyla tabule se základními údaji o historickém jádru města. Nového vydání se dočkala propagační skládačka o místním muzeu a galerii. Pro návštěvníky a své obyvatele přichystalo Nové Město nabídku tří výletů za studánkami do blízkého okolí s podrobným popisem tras. Poprvé se na trasy vydali zájemci v sobotu s novoměstským Klubem českých turistů. Po loňských velkolepých oslavách půltisíciletého výročí založení města letos čeká návštěvníky střízlivější program: výstavy v Zázvorce, Zámecké kulturní léto a přelet balonů nad městem. "Na veletrhu cestovního ruchu Regiontour jsem zaznamenala o naše město velký zájem. Záleží jen na propagaci, aby se o nás vědělo nejen na veletrzích, ale i v okolních regionech," míní pracovnice novoměstského infocentra Jana Frödová.
Vladimír Kollert z dechové hudby Stavostrojka vytrubuje na nádvoří zámku novoměstského zámku slavnostní fanfáru, která oznamuje zahájení letošní turistické sezony.
</TEXT>
</DOC>
<DOC>
<DOCID>MF-20020422117</DOCID>
<DOCNO>MF-20020422117</DOCNO>
<DATE>04/22/02</DATE>
<TITLE>
Oprava náměstí nese obchodům nižší tržby
</TITLE>
<GEOGRAPHY>Holice</GEOGRAPHY>
<TEXT>
Obchodníci na náměstí v Holicích mají už několik týdnů nízké tržby. Lidé se totiž jejich obchodům vyhýbají, protože se náměstí opravuje a na nakupující čeká bahno, louže a stavební stroje. Podnikatelé se bojí velkých ztrát, protože oprava má trvat ještě několik týdnů. "Upřímně řečeno zabíjí nás to. Není tu kde zaparkovat a lidé se k nám přes bláto brodit nebudou. Výrazně to pociťujeme na tržbách," řekl vedoucí prodejny Elektro Schejbal Jiří Rychlík. Někteří obchodníci vidí vzniklou situaci optimističtěji. "Věříme, že až bude náměstí opraveno, tržby se nám opět vrátí," míní vedoucí drogerie Pluto Jiří Růžička. Nových chodníků před obchody a parkovacích míst se obchodníci z holického náměstí dočkají nejdřív v polovině června. To je totiž termín, dokdy by měla být rekonstrukce náměstí hotova. "Opravu náměstí chceme dokončit před zahájením hlavních oslav 666 let vzniku města, které jsou naplánovány na poslední víkend v červnu," uvedl místostarosta Holic Pavel Hladík. Opravy přijdou holickou radnici na zhruba deset milionů korun.
Holice - Obchodníci na náměstí v Holicích mají už několik týdnů nízké tržby. Lidé se totiž jejich obchodům vyhýbají, protože se náměstí opravuje a na nakupující čeká bahno, louže a stavební stroje. Podnikatelé se bojí velkých ztrát, protože oprava má trvat ještě několik týdnů. "Upřímně řečeno zabíjí nás to. Není tu kde zaparkovat a lidé se k nám přes bláto brodit nebudou. Výrazně to pociťujeme na tržbách," řekl vedoucí prodejny Elektro Schejbal Jiří Rychlík. Někteří obchodníci vidí vzniklou situaci optimističtěji. "Věříme, že až bude náměstí opraveno, tržby se nám opět vrátí," míní vedoucí drogerie Pluto Jiří Růžička. Nových chodníků před obchody a parkovacích míst se obchodníci z holického náměstí dočkají nejdřív v polovině června. To je totiž termín, dokdy by měla být rekonstrukce náměstí hotova. "Opravu náměstí chceme dokončit před zahájením hlavních oslav 666 let vzniku města, které jsou naplánovány na poslední víkend v červnu," uvedl místostarosta Holic Pavel Hladík. Opravy přijdou holickou radnici na zhruba deset milionů korun.
</TEXT>
</DOC>
<DOC>
<DOCID>MF-20020422118</DOCID>
<DOCNO>MF-20020422118</DOCNO>
<DATE>04/22/02</DATE>
<TITLE>
Úřad nechce městu budovu vydat
</TITLE>
<GEOGRAPHY>Semily</GEOGRAPHY>
<TEXT>
Ostrý spor mezi okresním úřadem a semilskou radnicí o využití hlavní budovy okresního úřadu vrcholí. Rozjitřenou atmosféru mezi znesvářenými stranami má uklidnit dnešní jednání náměstka ministra vnitra pro reformu veřejné správy Josefa Postráneckého. "Ze setkání by mělo vzejít konečné stanovisko pro dislokační komisi ministerstva," uvedl Postránecký. Oč jde? Semilská radnice chce do objektu okresního úřadu přestěhovat agendu, kterou získá po jeho zrušení. Okresní úřad budovu předat nechce a tvrdí, že městu stačí menší budova v Husově ulici a kanceláře v budově okresního archivu. V těchto budovách se už totiž vyřizuje většina agend, které na město přejdou - sociální dávky, dopravní záležitosti, evidence obyvatel, občanské průkazy a cestovní doklady. Na semilskou radnici přejde asi pětina úředníků okresního úřadu, pětatřicet až čtyřicet lidí. V hlavní budově jich nyní pracuje téměř sto šedesát. "Město tak velikou budovu nepotřebuje, pro něj je mnohem lepší, aby tu zůstalo zázemí pro státní úřady," řekla přednostka okresního úřadu Dana Hůlková. Do hlavní budovy by podle ní mohla přesídlit okresní statistika, hasičský sbor, pozemkový úřad, pozemkový fond a kontrolní úřad. "Nebudou-li tyto úřady moci v Semilech najít zázemí, půjdou jinam," míní Hůlková. Semilský starosta František Mojžíš argumentuje tím, že sídlo městského úřadu ve větší budově si přejí sami obyvatelé města i spádových obcí. "Menší budova stojí v prudkém kopci, když v zimě napadne sníh, těžko se do ní lidé dostanou. Nemá ani parkoviště," sdělil Mojžíš. Oproti tomu větší budova má parkoviště, výtah i bezbariérový vstup. "Města, která dříve nebyla okresy, dostanou peníze na to, aby si zřídila agendu pověřených obcí, a my bychom měli dostat k dispozici budovy. Nakonec se může stát, že nedostaneme ani peníze, ani budovu," obává se starosta.
Semily - Ostrý spor mezi okresním úřadem a semilskou radnicí o využití hlavní budovy okresního úřadu vrcholí. Rozjitřenou atmosféru mezi znesvářenými stranami má uklidnit dnešní jednání náměstka ministra vnitra pro reformu veřejné správy Josefa Postráneckého. "Ze setkání by mělo vzejít konečné stanovisko pro dislokační komisi ministerstva," uvedl Postránecký. Oč jde? Semilská radnice chce do objektu okresního úřadu přestěhovat agendu, kterou získá po jeho zrušení. Okresní úřad budovu předat nechce a tvrdí, že městu stačí menší budova v Husově ulici a kanceláře v budově okresního archivu. V těchto budovách se už totiž vyřizuje většina agend, které na město přejdou - sociální dávky, dopravní záležitosti, evidence obyvatel, občanské průkazy a cestovní doklady. Na semilskou radnici přejde asi pětina úředníků okresního úřadu, pětatřicet až čtyřicet lidí. V hlavní budově jich nyní pracuje téměř sto šedesát. "Město tak velikou budovu nepotřebuje, pro něj je mnohem lepší, aby tu zůstalo zázemí pro státní úřady," řekla přednostka okresního úřadu Dana Hůlková. Do hlavní budovy by podle ní mohla přesídlit okresní statistika, hasičský sbor, pozemkový úřad, pozemkový fond a kontrolní úřad. "Nebudou-li tyto úřady moci v Semilech najít zázemí, půjdou jinam," míní Hůlková. Semilský starosta František Mojžíš argumentuje tím, že sídlo městského úřadu ve větší budově si přejí sami obyvatelé města i spádových obcí. "Menší budova stojí v prudkém kopci, když v zimě napadne sníh, těžko se do ní lidé dostanou. Nemá ani parkoviště," sdělil Mojžíš. Oproti tomu větší budova má parkoviště, výtah i bezbariérový vstup. "Města, která dříve nebyla okresy, dostanou peníze na to, aby si zřídila agendu pověřených obcí, a my bychom měli dostat k dispozici budovy. Nakonec se může stát, že nedostaneme ani peníze, ani budovu," obává se starosta.
</TEXT>
</DOC>
<DOC>
<DOCID>MF-20020422119</DOCID>
<DOCNO>MF-20020422119</DOCNO>
<DATE>04/22/02</DATE>
<TITLE>
Neznámý žhář zapálil slámu
</TITLE>
<GEOGRAPHY>Dolany</GEOGRAPHY>
<TEXT>
Stoh slámy zapálil v Dolanech na Pardubicku neznámý žhář. Pětapadesátiletému muži z Dolan způsobil škodu 400 tisíc korun.
Dolany - Stoh slámy zapálil v Dolanech na Pardubicku neznámý žhář. Pětapadesátiletému muži z Dolan způsobil škodu 400 tisíc korun.
</TEXT>
</DOC>
<DOC>
<DOCID>MF-20020422120</DOCID>
<DOCNO>MF-20020422120</DOCNO>
<DATE>04/22/02</DATE>
<TITLE>
Podvodník vypůjčenou kameru ženě nevrátil
</TITLE>
<GEOGRAPHY>Pardubice</GEOGRAPHY>
<TEXT>
Škodu 25 tisíc korun způsobil devětadvacetileté ženě z Pardubic podvodník. Půjčil si od ní videokameru, ale nevrátil ji.
Pardubice - Škodu 25 tisíc korun způsobil devětadvacetileté ženě z Pardubic podvodník. Půjčil si od ní videokameru, ale nevrátil ji.
</TEXT>
</DOC>
<DOC>
<DOCID>MF-20020422121</DOCID>
<DOCNO>MF-20020422121</DOCNO>
<DATE>04/22/02</DATE>
<TITLE>
Recidivista vykrádal v okrese obchody
</TITLE>
<TEXT>
Ústí nad Orlicí - Celkem 26 tisíc korun odcizil v prodejnách na Ústeckoorlicku pětačtyřicetiletý recidivista z Prahy. Na zařízení obchodů způsobil škodu za téměř 30 tisíc korun. Muž se vloupal do šesti objektů.
</TEXT>
</DOC>
<DOC>
<DOCID>MF-20020422122</DOCID>
<DOCNO>MF-20020422122</DOCNO>
<DATE>04/22/02</DATE>
<TITLE>
Zloděj se zaměřil na okrasné dřeviny
</TITLE>
<GEOGRAPHY>Holice</GEOGRAPHY>
<TEXT>
Neznámý zloděj ukradl v noci na zahradě rodinného domku v Holicích více než dvacet okrasných dřevin. Majitel vyčíslil škodu na více než 130 tisíc korun.
Holice - Neznámý zloděj ukradl v noci na zahradě rodinného domku v Holicích více než dvacet okrasných dřevin. Majitel vyčíslil škodu na více než 130 tisíc korun.
</TEXT>
</DOC>
<DOC>
<DOCID>MF-20020422123</DOCID>
<DOCNO>MF-20020422123</DOCNO>
<DATE>04/22/02</DATE>
<TITLE>
Události týdne
</TITLE>
<TEXT>
Hradec Králové
</TEXT>
<HEADING>
Policie obvinila vedení záložny
</HEADING>
<TEXT>
Policie obvinila většinu členů představenstva zkrachovalé záložny Lípa v Hradci Králové z vážné majetkové trestné činnosti. Čtyři z pěti bývalých členů představenstva spořitelního družstva jsou podezřelí z porušování povinností při správě cizího majetku, dva z nich i ze zkreslování údajů o hospodaření a jmění.
Náchod
</TEXT>
<HEADING>
Město zachrání sportovní halu
</HEADING>
<TEXT>
Zastupitelé se rozhodli, že město od místní tělovýchovné jednoty za čtyři miliony korun koupí kancelářské prostory na Hamrech. Za stržené peníze sportovci budou moci vykoupit sportovní halu, které hrozilo, že skončí v dražbě.
Opočno
</TEXT>
<HEADING>
Verdikt, čí bude zámek, padne do dvou měsíců
</HEADING>
<TEXT>
Do závěrečné fáze vstoupil soud, jímž se dědička rodu Colloredo-Mansfeldů Kristina domáhá navrácení renesančního zámku v Opočně. Okresní soud v Rychnově nad Kněžnou ve středu ukončil shromažďování důkazů a do dvou měsíců hodlá spor uzavřít.
Hradec Králové
</TEXT>
<HEADING>
Důležité silnici hrozí zpoždění
</HEADING>
<TEXT>
Rychlostní komunikace R35, která měla do roku 2010 propojit Pardubický, Hradecký a Liberecký kraj s Německem, se podle správců silniční sítě má začít stavět asi s desetiletým zpožděním. To je však v rozporu se zájmy krajů. Jejich představitelé se proto dohodli na společném postupu pro urychlení výstavby.
Chlumec nad Cidlinou
</TEXT>
<HEADING>
Silnice smrti opět vybírala svou daň
</HEADING>
<TEXT>
Na mezinárodní silnici mezi Hradcem Králové a Chlumcem nad Cidlinou, pověstné nebývalým počtem smrtelných dopravních nehod, ve středu opět umírali lidé. Jednapadesátiletá řidička mikrobusu nedala přednost projíždějícímu nákladnímu automobilu s přívěsem, který v plné rychlosti narazil do pravého boku mikrobusu, v němž cestovalo sedm lidí. Na místě zemřely dvě spolujezdkyně řidičky mikrobusu.
Trutnov
</TEXT>
<HEADING>
Policie stíhá šéfa nadace za machinace s penězi
</HEADING>
<TEXT>
Policie začala stíhat prezidenta trutnovské nadace pro děti postižené mozkovou obrnou Duha kvůli nelegálnímu nakládání s nadačními penězi. Devětatřicetiletý Zdeněk Poul je podezřelý, že před třemi lety neoprávněně vložil zhruba 300 tisíc korun do kampeličky, která později zkrachovala. Nadaci vznikla škoda zhruba 200 tisíc korun.
Broumov
</TEXT>
<HEADING>
Po útoku na kantora se učitelé bojí učit
</HEADING>
<TEXT>
Ve Zvláštní škole v Broumově panuje rozbouřená atmosféra. Poté co žák sedmé třídy fyzicky napadl učitele tělocviku, kantoři otevřeně přiznávají strach o své životy a poukazují na lhostejnost institucí vůči brutalitě žáků. Žák tvrdí, že ho napadl učitel, případ se vyšetřuje.
Hradec Králové
</TEXT>
<HEADING>
V čele univerzity bude Mikulecká
</HEADING>
<TEXT>
Manželka původně zvoleného rektora, kterého prezident Havel nejmenoval do funkce, získala důvěru většiny členů akademického senátu a stane se novou rektorkou Univerzity Hradec Králové. Pro dosavadní děkanku fakulty informatiky a managementu Jaroslavu Mikuleckou hlasovalo třináct z dvaceti členů senátu.
Rychnov nad Kněžnou
</TEXT>
<HEADING>
Nemocnice přistoupila na ultimátum lékařů
</HEADING>
<TEXT>
Ředitel Orlické nemocnice přistoupil na mzdové požadavky lékařů anesteziologicko-resuscitačního oddělení, kteří na protest proti výši platů začátkem dubna vypověděli pohotovostní služby. Lékaři se s vedením nemocnice dohodli na nových pracovních smlouvách, které jim zajistily zvýšení platů podle požadavků. Jejich výpovědi tím ztratily smysl.
Janské Lázně
</TEXT>
<HEADING>
Odborový svaz chce privatizovat lázně
</HEADING>
<TEXT>
Ministerstvo zdravotnictví se po neúspěšném pokusu o prodej Státních léčebných lázní v Janských Lázních sice rozhodlo jejich další privatizaci pozastavit, o léčebnu je stále zájem. Lázně chce koupit odborový svaz KOVO, nejsilnější odborová organizace v zemi.
</TEXT>
<HEADING>
MĚSTO ROZDÁVALO VÝROČNÍ CENY
</HEADING>
<TEXT>
Karel Páral, odsouzený v padesátých letech komunistickým režimem k šestnácti letům vězení, přichází na slavnostní zasedání hradeckých zastupitelů, kteří rozhodovali o udělení výročních cen města. Páral se stal laureátem Ceny Františka Ulricha udělované za celoživotní dílo. Dalšími držiteli výročních cen města se stali mimo jiné atlet a trenér Jaroslav Vidrna, fotbalista Pavel Černý či Divadlo Drak.
Karel Páral, odsouzený v padesátých letech komunistickým režimem k šestnácti letům vězení, přichází na slavnostní zasedání hradeckých zastupitelů, kteří rozhodovali o udělení výročních cen města. Páral se stal laureátem Ceny Františka Ulricha udělované za celoživotní dílo. Dalšími držiteli výročních cen města se stali mimo jiné atlet a trenér Jaroslav Vidrna, fotbalista Pavel Černý či Divadlo Drak.
</TEXT>
</DOC>
<DOC>
<DOCID>MF-20020422124</DOCID>
<DOCNO>MF-20020422124</DOCNO>
<DATE>04/22/02</DATE>
<TITLE>
Hašení haldy prověřilo schopnosti odborníků
</TITLE>
<GEOGRAPHY>Radvanice</GEOGRAPHY>
<TEXT>
Halda v Radvanicích zůstala jako připomínka dvě stě let trvající těžby v dole Kateřina. Do sedmdesátimetrové výšky se tyčila v údolí nad obcí a lidé o ní v žertu hovořili jako o poslední české sopce. Počátkem osmdesátých let se v odvalu vznítily zbytky uhlí a vrchol kuželu zahalil oblak dýmu. Pro místní obyvatele však neznamenal romantickou podívanou, nýbrž hrozbu pro životní prostředí. Likvidace podzemního požáru se ukázala náročnějším oříškem, než odborníci předpokládali. "Před požárem to býval zelený kopec s břízkami, kam jsme chodívali na houby. Když se halda vzňala, do obce táhl kouř a někdy se nedalo ani dýchat," vzpomíná Jindra Hrdličková z Radvanic. Stejně jako většina zdejších obyvatel soudí, že dnes je vzduch mnohem čistší. Také zdejší starosta Vladimír Diblík věří, že fotografie, které na radnici ukazuje návštěvám, jsou už minulostí. Zdánlivě idylické snímky zachycují podhorské údolí zahalené mlhou - ve skutečnosti páchnoucím a čpavým dýmem. Báňská firma, která na zakázku státu odval hasí, předpokládá, že do roku 2005 halda zcela vyhasne. Pokud ovšem práce nezdrží nedostatek peněz.
</TEXT>
<HEADING>
V pozadí problémů je uran
</HEADING>
<TEXT>
Kamenné uhlí se v Radvanicích těžilo od počátku 19. století až do roku 1994, kdy v rámci útlumu hornictví byl zdejší důl Kateřina uzavřen. Zbyl po něm odval, na který se vyvážela hlušina se zbytky uhlí, ale žádná z hald v republice neobsahovala tolik uhlí jako v Radvanicích - místy ho bylo až pětadvacet procent. "Pískovce v nadloží uhelných slojí obsahují velké množství uranu, který se tu dočasně i těžil. Právě kvůli vysoké radioaktivitě značná část uhlí nesměla přijít do spaloven, ale putovala na odval," vysvětlil vedoucí provozu firmy Energie Josef Novotný. Miliony tun hořlavého materiálu uloženého v haldě začaly hořet počátkem osmdesátých let a odborníci marně hledali způsob jak požár uhasit. "Do výběrového řízení v roce 1994 jsme přišli s metodou, kterou kdekdo kritizoval hlavně proto, že byla nejdražší. Navrhli jsme haldu rozebrat, hořící horninu uhasit a ochladit vodou a znovu uložit do jílem utěsněných kazet, z nichž každá pojme sto tisíc metrů krychlových. Metodu před námi nikdo na světě nevyzkoušel, ale byl to jediný možný postup. Proto nemělo smysl debatovat o nákladech," tvrdí Novotný. Na nové úložiště ve svahu údolí už stavbaři přemístili skoro dva miliony metrů krychlových horniny a uhasili hlavní ložisko požáru. Zbývá jim zpracovat poslední půlmilion kubíků dýmající haldy a důlní areál ozelenit. Z Radvanic zmizí dým i prach. "Ve hře bylo několik postupů, ale zvolil se zřejmě nejlepší z nich," míní starosta.
</TEXT>
<HEADING>
Hašení zdrželi i ekologové
</HEADING>
<TEXT>
Likvidace podzemního požáru se naplno rozběhla až v roce 1998, tři roky po zahájení příprav. "Lidé nám vyčítali, že jsme začali pozdě, ale málokdo tušil, jak rozsáhlé práce si vyžádalo povolení hornické činnosti báňským úřadem a ochrana životního prostředí," řekl Josef Novotný z firmy Energie. Ten připomněl, že potoky od Radvanic směřují k Polické pánvi, z níž se čerpá kvalitní pitná voda. " Opatření na ochranu ovzduší a vod jsme připravovali dva roky. Štětová stěna kolem dvacetihektarového areálu dnes chrání povodí Jívky a Dřevíčského potoka před průnikem škodlivin. Vybudovali jsme čističku, kterou procházejí povrchové i důlní vody z dolu Kateřina," líčí vedoucí provozu a dodává, že jen přípravné práce stály přes tři sta milionů korun. Stavbaře brzdily také náročné podmínky při práci na hořící haldě. "V nitru odvalu žár dosahoval až tisíc pět set stupňů a tavil ocelové vrtáky. Haldu šlo hasit a ochlazovat jen v povrchové vrstvě a tu jsme postupně odebírali. Aby se lidé a technika nepropadli do vyhořelých dutin, zkoumali jsme podzemí geofyzikálním měřením a sonarem, kvůli vysoké radioaktivitě jsme ve styku s Úřadem pro jadernou bezpečnost," vypočítává problémy Novotný. Obyvatele Radvanic rozhodně nemrzí, že jejich "poslední česká sopka" bude během několika let minulostí. "Těším se, až se halda znovu zazelená," říká Josef Hanák.
Likvidace podzemního požáru se naplno rozběhla až v roce 1998, tři roky po zahájení příprav. "Lidé nám vyčítali, že jsme začali pozdě, ale málokdo tušil, jak rozsáhlé práce si vyžádalo povolení hornické činnosti báňským úřadem a ochrana životního prostředí," řekl Josef Novotný z firmy Energie. Ten připomněl, že potoky od Radvanic směřují k Polické pánvi, z níž se čerpá kvalitní pitná voda. " Opatření na ochranu ovzduší a vod jsme připravovali dva roky. Štětová stěna kolem dvacetihektarového areálu dnes chrání povodí Jívky a Dřevíčského potoka před průnikem škodlivin. Vybudovali jsme čističku, kterou procházejí povrchové i důlní vody z dolu Kateřina," líčí vedoucí provozu a dodává, že jen přípravné práce stály přes tři sta milionů korun. Stavbaře brzdily také náročné podmínky při práci na hořící haldě. "V nitru odvalu žár dosahoval až tisíc pět set stupňů a tavil ocelové vrtáky. Haldu šlo hasit a ochlazovat jen v povrchové vrstvě a tu jsme postupně odebírali. Aby se lidé a technika nepropadli do vyhořelých dutin, zkoumali jsme podzemí geofyzikálním měřením a sonarem, kvůli vysoké radioaktivitě jsme ve styku s Úřadem pro jadernou bezpečnost," vypočítává problémy Novotný. Obyvatele Radvanic rozhodně nemrzí, že jejich "poslední česká sopka" bude během několika let minulostí. "Těším se, až se halda znovu zazelená," říká Josef Hanák.
</TEXT>
</DOC>
<DOC>
<DOCID>MF-20020422125</DOCID>
<DOCNO>MF-20020422125</DOCNO>
<DATE>04/22/02</DATE>
<TITLE>
Zlepšuje se životní prostředí v Radvanicích?
</TITLE>
<TEXT>
Anketa
</TEXT>
<HEADING>
Tomáš Volman, 21 let, nezaměstnaný:
</HEADING>
<TEXT>
Žiju v obci od malička a bývalo to hrozné - Radvanice mizely v něčem, co vypadalo jako mlha, ale byl to páchnoucí kouř. Dělají to dobře, dnes už je vzduch skoro čistý.
Josef Hanák, 52 let, zámečník:
Když byla mlha nebo se obrátil vítr, dráždivý zápach pronikal do bytů. Dnes už je kouře mnohem méně.
</TEXT>
<HEADING>
Jiří Šrámek, 59 let, dělník:
</HEADING>
<TEXT>
Znečištěné ovzduší se šířilo dolinou a unikl jsem mu, až když jsem se přestěhoval na kopec. Dnes je už i v údolí mnohem čistší vzduch.
</TEXT>
<HEADING>
Jana Cinková, 44 let, nájemce restaurace:
</HEADING>
<TEXT>
Většinu hořící haldy už zlikvidovali, víc se při tom práší, ale prach se dá snést. Zápach z haldy si lidé nejvíc uvědomovali, když se do obce vraceli z čistého prostředí.
Milan Dufka, 49 let, místopředseda občanského sdružení Radvanice bez hořící haldy:
Prostředí v obci se výrazně zlepšilo, problémem začíná být nedostatek peněz. Vládní úředníci si ale uvědomují, že akci už nelze zastavit, a slibují, že peníze seženou.
Obyvatelé obce říkají, že se životní prostředí v Radvanicích zlepšilo.
</TEXT>
</DOC>
<DOC>
<DOCID>MF-20020422126</DOCID>
<DOCNO>MF-20020422126</DOCNO>
<DATE>04/22/02</DATE>
<TITLE>
Alternativní zdroj tepla ovzduší nezhoršil
</TITLE>
<GEOGRAPHY>Radvanice</GEOGRAPHY>
<TEXT>
Kouřící halda na okraji obce a lidé roztrpčení špatnou kvalitou ovzduší. Za těchto okolností se v polovině devadesátých let v Radvanicích stavěla tírna lnu trutnovského Texlenu. Zajistila pracovní příležitost pro sedmdesát lidí, ale nesměla se stát zátěží už narušeného životního prostředí. I když se nenapojila na dálkový rozvod tepla a postavila si vlastní kotelnu, ekologové její přínos oceňují. Shoří v ní totiž odpadové pazdeří, které na rozdíl od uhlí nebo topných olejů nenarušuje ekologickou rovnováhu v přírodě. "Tírnou projde ročně okolo čtyř tisíc tun lnu a výrobní linka z něho oddělí asi třetinu textilního vlákna a koudele, zbytek je pazdeří," uvedl ředitel závodu Vladimír Peňáz a dodal, že z pazdeří, což jsou zbytky zdřevnatělých stonků, se vyráběly stavební desky, ale výrobci o surovinu ztratili zájem. Hodí se však jako palivo a závod ho každou směnu spálí asi tunu. "Vyřešili jsme problém kam s odpadem a získali zdroj energie, který nás nic nestojí. Zatím ho využíváme k vytápění, ale počítáme i s vlastní výrobou elektřiny," řekl ředitel, který nepopírá, že ke stavbě kotelny vedly hlavně ekonomické důvody. Investice do kotelny se za dva a půl roku vrátila a dnes už závod topí zadarmo. Výhodou pazdeří je, že shoří bez škodlivých vlivů na životní prostředí. "Zbytky lněných stonků jsou téměř čistou celulózou, která se spálí s minimálním množstvím popela a bez škodlivých emisí," vysvětlil mechanik závodu Miloš Vlášek. Také radvanický starosta Vladimír Diblík potvrdil, že kotelna nepatří ke znečišťovatelům ovzduší. Unikátní kotel na spalování pazdeří je jediný v kraji a odborníci oceňují, že využívá takzvané alternativní palivo. "Spalování zbytků rostlinné hmoty je šetrné k životnímu prostředí a na rozdíl od fosilních paliv, která při hoření produkují oxid uhličitý vázaný před miliony let, nepodporuje vznik skleníkového efektu a celkové oteplování Země," uvedl Igor Faltus ze střediska ekologické výchovy Sever v Horním Maršově.
Radvanice - Kouřící halda na okraji obce a lidé roztrpčení špatnou kvalitou ovzduší. Za těchto okolností se v polovině devadesátých let v Radvanicích stavěla tírna lnu trutnovského Texlenu. Zajistila pracovní příležitost pro sedmdesát lidí, ale nesměla se stát zátěží už narušeného životního prostředí. I když se nenapojila na dálkový rozvod tepla a postavila si vlastní kotelnu, ekologové její přínos oceňují. Shoří v ní totiž odpadové pazdeří, které na rozdíl od uhlí nebo topných olejů nenarušuje ekologickou rovnováhu v přírodě. "Tírnou projde ročně okolo čtyř tisíc tun lnu a výrobní linka z něho oddělí asi třetinu textilního vlákna a koudele, zbytek je pazdeří," uvedl ředitel závodu Vladimír Peňáz a dodal, že z pazdeří, což jsou zbytky zdřevnatělých stonků, se vyráběly stavební desky, ale výrobci o surovinu ztratili zájem. Hodí se však jako palivo a závod ho každou směnu spálí asi tunu. "Vyřešili jsme problém kam s odpadem a získali zdroj energie, který nás nic nestojí. Zatím ho využíváme k vytápění, ale počítáme i s vlastní výrobou elektřiny," řekl ředitel, který nepopírá, že ke stavbě kotelny vedly hlavně ekonomické důvody. Investice do kotelny se za dva a půl roku vrátila a dnes už závod topí zadarmo. Výhodou pazdeří je, že shoří bez škodlivých vlivů na životní prostředí. "Zbytky lněných stonků jsou téměř čistou celulózou, která se spálí s minimálním množstvím popela a bez škodlivých emisí," vysvětlil mechanik závodu Miloš Vlášek. Také radvanický starosta Vladimír Diblík potvrdil, že kotelna nepatří ke znečišťovatelům ovzduší. Unikátní kotel na spalování pazdeří je jediný v kraji a odborníci oceňují, že využívá takzvané alternativní palivo. "Spalování zbytků rostlinné hmoty je šetrné k životnímu prostředí a na rozdíl od fosilních paliv, která při hoření produkují oxid uhličitý vázaný před miliony let, nepodporuje vznik skleníkového efektu a celkové oteplování Země," uvedl Igor Faltus ze střediska ekologické výchovy Sever v Horním Maršově.
</TEXT>
</DOC>
<DOC>
<DOCID>MF-20020422127</DOCID>
<DOCNO>MF-20020422127</DOCNO>
<DATE>04/22/02</DATE>
<TITLE>
Festival Jeden svět míří do Hradce Králové
</TITLE>
<TEXT>
Hradec Králové - Přehlídka dokumentárních filmů nazvaná Jeden svět letos poprvé zamíří do Hradce Králové. Mezinárodní festival, který se v České republice koná již po čtvrté, se ode dneška do pátku v Hradci představí sedmi snímky. Festival Jeden svět vytvořila společnost Člověk v tísni se záměrem využít filmu jako mocného média, které je schopné upoutat pozornost diváků k problematice lidských práv. Podle organizátorů je účelem festivalu vzbudit pocit zodpovědnosti za to, co se děje nejen na druhém konci světa, ale také za zdí sousedního bytu. "Máme dojem, že si u nás mnoho lidí myslí, že témata, která vidí denně v televizi, se jich netýkají, že jsou od nich příliš daleko. Není tomu tak, dnešní svět je navzájem propojený víc, než si připouštíme. Je mylné se domnívat, že to, co se děje například na Blízkém východě, se nás netýká. Důsledkem vojenských konfliktů a bídy za našimi hranicemi je pro nás třeba to, že k nám přicházejí uprchlíci, nebo různé projevy černé ekonomiky," uvedla organizátorka festivalu Jana Keprtová ze společnosti Člověk v tísni. Unikátní akce je již tradičně zaměřená na problém dodržování lidských práv, na problematiku terorismu, drog, globalizace a také na válečné konflikty zejména v oblastech Kavkazu, Blízkého východu, Afriky a Balkánu. "Málokdo si dnes uvědomuje, že hodně lidí, kteří dnes žijí ve strachu o svůj život a v bídě, bylo na tom nedávno stejně jako my. Příkladem jsou třeba státy bývalé Jugoslávie, které ze dne na den musely začít řešit existenční problémy a vyrovnávat se s válkou. To, že Česká republika momentálně tyto problémy nemá, neznamená, že bychom se k okolnímu světu, který potřebuje pomoc, měli obracet zády," míní Keprtová. Vedle sledovaných témat se organizátoři festivalu snaží uvádět i taková, která v médiích a na veřejnosti zaznívají velmi zkratkovitě. "Chceme nabídnout šanci bavit se o opomíjených tématech hlouběji a dát lidem informace, podněty k tomu, aby o nich mohla vzniknout diskuse," uvedla Keprtová. Letošní ročník představí v celé republice zhruba sto dvacet snímků vybraných ze sedmi set titulů, které jejich tvůrci zaslali do Prahy z celého světa. "Pro nás je to signál, že festival začíná být respektován nejen diváckou veřejností, ale také filmařskou obcí. Svým rozsahem začíná patřit k největším festivalům dokumentárních filmů," dodala Keprtová. V rámci republiky je Hradec Králové již patnáctým městem, kde se festival pořádá. Přehlídku dokumentárních filmů tam připravil Akademický filmový klub, který působí v aule nové budovy hradecké univerzity. Prvním festivalovým snímkem je britský film Soldát líčící šokujícím způsobem poměry v ruské armádě. Na něj naváže slavnostní zahájení přehlídky a belgický film Sny a ticho, jenž poukáže rozpory ve vnímání islámu. Zítřejší projekci dánského snímku Doba krve, doba naděje doprovodí krátký rozhovor, který organizátoři natočili s bývalým primátorem města Martinem Dvořákem. Ten působil řadu měsíců jako administrátor v Kosovou. Večer bude patřit vítěznému snímku celého festivalu Nekonečná symfonie zaměřujícímu se na mírové protesty v USA v 70. letech. Na středeční projekci naváže ve čtvrtek od 19 hodin koncert Jana Kořínka a kapely Groove v klubu Kavalír B v Gayerových kasárnách. Začátek projekcí je vždy v 18 a ve 20 hodin. Podrobný program lze najít na internetové adrese www.afk.kinoaero.cz.
</TEXT>
</DOC>
<DOC>
<DOCID>MF-20020422128</DOCID>
<DOCNO>MF-20020422128</DOCNO>
<DATE>04/22/02</DATE>
<TEXT>
Druhým, závěrečným koncertem skončil v sobotu večer v poličské sokolovně VI. ročník mezinárodního festivalu Polička Jazz 2002. Závěr sobotního večera patřil polské skupině Walk Away a americké jazzové zpěvačce Judy Niemackové (na snímku).
</TEXT>
</DOC>
<DOC>
<DOCID>MF-20020422129</DOCID>
<DOCNO>MF-20020422129</DOCNO>
<DATE>04/22/02</DATE>
<TITLE>
Hlas Táborské má sílu lurdských pramenů
</TITLE>
<HEADING>
Recenze
</HEADING>
<TEXT>
Písničkářství zlínské firmy AG Flek je podobné Chandlerovu omlácenému detektivovi Philipu Marlowovi: s ideály, ale bez iluzí. Písně Karla Markytána a Ivo Viktorina jsou lícem Nohavicova nelítostného verše "na život už je pozdě, a na smrt ještě brzy". I tak lze definovat citovou prosekturu chlapa po čtyřicítce, když se k haurství přidá opatrnost, k lásce zvyk, humor hořkne a černá a rána jsou čím dál horší. Avšak AG Flek, který v pátek vystoupil v královéhradeckém Country clubu Lucie, tyto nálady a stavy balí do folkrockově hojivého fáče, nejpřesnější označení by asi bylo moravský barový folk. Viktorin i Markytán mají pověst "muzikantů pro muzikanty" (počet těch hradeckých v publiku to potvrzoval) a přirozená a zpěvná líbivost pro ně není záměrem, ale výsledkem. O tom vědí své písničkáři Slávek Klecandr či Wabi Daněk, kterému hutný kytarový rukopis obou hudebníků, odpíchnutý a trochu countryově zvonivý, požehnal nejlepší alba Rosa na kolejích a Pískoviště. AG Flek, který se vrátil k zakladatelské "svaté trojici" Markytán &amp; Viktorin &amp; Blanka Drahošová - Táborská, nedává nic po lopatě, jejich dílo má dlouhou záruční lhůtu. Doložily to písně z devatenáct let starého debutového alba AG Flek: Blázni umírají na dvakrát, Nechte jen balóny vzlétnout, krásné Poslední přání či Requiem za Albrechta z Valdštejna. Táborská, která na scénu přišla jakoby mimochodem, zejména v ní ukázala, že její silný, průzračný a přitom eroticky houslový hlas nic neztratil, spíše naopak. Takové hlasy by člověk u nás spočítal na prstech jedné ruky. Kolik zpěvaček kvůli skromné půvabné ženě začalo zpívat? Hradecká rockerka Iva Marešová z Deseti očí se jí v pátek konečně přiznala. Kapela však, na rozdíl od jiných folkových borců, které ovlivnila, nežije z minulosti, před třemi lety vydala zralé album Waltz - do stejné řeky vstoupila šikovně v nových muzikantských botách. Z něj i rockovější, Dire Straits ovlivněné éry Vlasty Redla (deska Dohrála hudba - Vítr Safián, Carpe diem) vybírala více než z prvního klenotu. Kapele o generaci mladších rockových hráčů kraloval nenápadný kytarista Petr Hofman, úsporný šperkař a služebník oddaný autorskému rukopisu obou šéfů. Nové písně nejsou už tak snadno zapamatovatelné, ale jsou kvalitním folkrockovým mainstreamem, ke kterému spíše než amfiteátry patří svíčky a víno. Ne všechno muzikantům vyšlo tak, jak mělo. Na hlase kytaristy a hráče na foukací harmoniku Karla Markytána byla znát únava, zpívající baskytarista ve sborech ujížděl i perfekcionismu bylo méně, než by člověk od obou kapelníků a studiových mistrů čekal. Asi je více koncertů než zkoušek. Také "větrů a ptáků" je v textech nad míru, ovšem jinak je textařství AG Fleku dobré řemeslo. Čas vzal už angažované obraty "vystát frontu na plný stůl" (Blázni umírají na dvakrát). Vše odpuštěno, spustí-li Blanka Táborská nebo ochraptěle chlapský vypravěč z kristoffersonovského těsta, pianista Viktorin. To se pak posluchač koupe v lurdském pramenu, který vyvěrá v kopcích u Zlína.
a zpěvák Ivo Viktorin.
BLANKA DRAHOŠOVÁ - TÁBORSKÁ
zpívá s AG Flekem v královéhradeckém Country clubu Lucie.
</TEXT>
</DOC>
<DOC>
<DOCID>MF-20020422130</DOCID>
<DOCNO>MF-20020422130</DOCNO>
<DATE>04/22/02</DATE>
<TITLE>
Psalo se před sto lety
</TITLE>
<TEXT>
Tradiční výlety královéhradeckých občanů do novohradeckých lesů byly většinou spojeny s občerstvením ve známých hospodách, jejichž zahrádky lákaly k návštěvě od časného jara:
Nedělní jarní pohoda vylákala celý Hradec z města. Les byl plný těch, kdo přišli se podívat, zdaž již nadchází doba pravidelných vycházek do lesa, a byli s tím, co spatřili, velice spokojeni. Na Hrázce, na Brně i na Novém Hradci u Jelínků bylo v pěkně upravených zahrádkách velmi živo a každý liboval si příjemné to posezení v omladlé přírodě. Také jiné zahrady byly hojně navštíveny a nemají páni hostinští jiné přání, než aby nynější pohoda potrvala a nahradila jim ztráty let minulých. Přáli bychom to jim i sobě.
Oblíbeným dopravním prostředkem v Hradci Králové bylo odnepaměti jízdní kolo. Bohužel někteří jezdci zapomínali na pravidla, a tak se cesty stávaly pro chodce nebezpečné:
Jarní pohoda probudila velocipedisty ze zimního spánku a již jest jich opět všude plno. Všechny nectnosti, jimiž takzvaní divocí velocipedisté po léta vynikají, podrželi i letos, a proto učiní každý dobře, bude-li se míti, zejména v neděli jakmile vyjde za město, na pozoru. Cesty pro pěší určené jsou oblíbeným rejdištěm "divokých", pro ně neplatí žádná zápověď a hrozba pokutou: na kole jsou oni neobmezenými pány a dle toho nechť se obecenstvo řídí. Kdo nechceš učinit nemilou známost s rozjetým kolem, vyhni se včas. Ale i na chodnících v městě počíná býti nebezpečno. Bylo by nejvýše potřebí, aby se se vší přísností proti všelikým nešvarům, v nichž si mnozí kolaři libují, zakročovalo. Zejména nesmí se trpět, aby cyklisté jezdili po náměstí, když se tu obecenstvo prochází, a ohrožovali je. Jen opravdově vystoupit a zlepší se mnohé.
Běžnou formou obchodu byl podomní prodej, který byl ale často spojen s podvodným jednáním obchodních cestujících:
V poslední době objevili se v okolí Dobrušky, Nového Města a jinde cestující, kteří obecenstvu nabízejí Madonu a Krista, udělané dle oblíbených výtvorů sochaře V. R. Smolíka, jež vydal František Topič v Praze. Umělecké krádeže tohoto druhu nejsou novinkou; někteří štukatéři v Praze i v Plzni byli už soudně trestáni za ně, přesto však padělatelé neustávají. Aby zasíláním nebyl odkryt pramen, šíří je svými cestujícími. Nelze než varovat obecenstvo: předně kupuje nevkusný brak a za druhé hrozí mu oplétání se soudy, svědecké pochůzky a podobně.
Odvody, při kterých vojenské komise zjišťovaly způsobilost branců k vojenské službě, provázela konzumace alkoholických nápojů:
Odvod - událost, která patří k rakouskému jaru, vykonán byl tyto dny také u nás. Rozumí se, že se stateční branci postarali o to, aby celé město vědělo, že je odvod, že si vojenští páni vybírají "na střelnici" zdravá těla, která by zaplatila daň z krve. Černilováci jako vždycky přišli s muzikou, tentokráte však dovolili si tento luxus i Novohradečáci. Je to pohled rozkošný na takový průvod. Většina mladíků-branců pod zvíře zpitých, hulákání, řev a kde je hospoda, zas zastavit a pít a pít až do nemožnosti. A až "na tu vojnu půjdou", zas to začne čtrnáct dní napřed. Chlast a chlast!
Atraktivitou, o niž část obyvatelstva rozhodně nestála, byly nevěstince a veřejné domy:
Nesčíslněkrát ukazovali jsme už na ostudu, která je v Hradci, ve vnitřním městě, trpěna. Je to řada bordelů spojených s hospodami, docela nestydatě vystrčených do náměstí i ulic hustě také mládeží frekventovaných. Obyvatelé domů i sousedé stěžují si neustále na noční rámusení v těchto hospodách, které provádějí hlavně opilí vojáci. Tito jsou také v prvé řadě jako stálí "hosté" udržovateli hradeckých bordelů. Jak dlouho budeme ještě nuceni o těchto zahanbujících faktech psát? Není skutečně možno něco udělat na jejich odstranění?
</TEXT>
</DOC>
<DOC>
<DOCID>MF-20020422131</DOCID>
<DOCNO>MF-20020422131</DOCNO>
<DATE>04/22/02</DATE>
<TITLE>
Kultura dnes
</TITLE>
<TEXT>
MĚSTSKÁ KNIHOVNA: František Gellner - Verše, kresby, dokumenty. Výstava věnovaná básníkovi Františku Gellnerovi (1881-1914).
ZÁMECKÁ GALERIE: Iva Homolová - Staré ruční techniky: batika, ruční malba na textil, vyšívání, vazba sušených květin.
</TEXT>
<HEADING>
KINO LUNÍK: Černý jestřáb sestřelen. ( 19.30)
</HEADING>
<TEXT>
VÝSTAVNÍ SÍŇ STARÉ RADNICE: Královédvorská výročí a jiné zajímavosti ve starých fotografiích. ZOOLOGICKÁ ZAHRADA A SAFARI: Zvířata z celého světa.
</TEXT>
<HEADING>
MĚSTSKÉ KINO: Traffic - Nadvláda gangů. ( 19.30)
</HEADING>
<TEXT>
CINESTAR MULTIKINO: Lásce na stopě. ( 14.30, 16.30, 18.30), Rok ďábla. ( 20.30), Jay a Mlčenlivej Bob vrací úder. ( 14.30, 16.45, 21.30), Čistá duše. ( 19.00), Bulšit. ( 15.00, 19.15), Protiúder. ( 17.00, 21.15), Milionový závod. ( 14.15, 16.45, 19.15, 21.45), Dannyho parťáci. ( 16.30, 21.30), Spy Game. ( 14.00, 19.00), Perníková věž. ( 15.00, 17.15, 19.30), Moulin Rouge. ( 21.45), Příšerky s.r.o. ( 14.15), Hartova válka. ( 16.15, 18.45, 21.15), Na křídlech vážky. ( 14.00, 16.15, 18.30, 20.45) KINO CENTRÁL: Dannyho parťáci. Lupič Danny Ocean je mužem akce. Ještě neuplynulo ani čtyřiadvacet hodin od chvíle, kdy ho propustili z věznice v New Jersey, a už plánuje další kšeft. Za jednu noc hodlá Danny spolu s týmem jedenácti specialistů přepadnout najednou hned tři kasina, která ve svých sejfech skrývají sto padesát milionů dolarů. ( 17.30) Amélie z Montmartru. ( 20.00) KINO MLADÝCH: Traffic - Nadvláda gangů. ( 20.00) Banditi. ( 17.30) KLICPEROVO DIVADLO: A.P. Čechov: Racek (Klicperovo divadlo Hradec Králové). Portrét umělce jako člověka stiženého úplavicí. ( 19.00) ZUŠ NA STŘEZINĚ: Klávesový koncert. ( 18.00) GALERIE BARBARA: 777. Výstava k první písemné zmínce o Hradci Králové. GALERIE RONDO: Obrazy Jana Svobody HVĚZDÁRNA A PLANETÁRIUM: Petra Marečková - Obrazy KLICPEROVO DIVADLO: Richard Pešek - Schizma (obrazy) SBOR KNĚZE AMBROŽE: Bořivoj Borovský - Obrazy a grafika. ADALBERTINUM: Cestovatelská beseda - Huascarán a horské treky v Peru ( 18.00)
KINO MÁJ: Harry Potter a Kámen mudrců. ( 17.00)
KINO 70 SVĚT: Hrabě Monte Cristo. ( 19.00)
</TEXT>
<HEADING>
BIOGRAF ČESKÝ RÁJ: Rok ďábla. ( 20.00)
</HEADING>
<TEXT>
KINO VESMÍR: Ti druzí. Příběh se odehrává na konci druhé světové války, kdy Grace čeká doma s dvěma dětmi na návrat manžela z bojů. Děti trpí alergií na sluneční světlo, dům v Jersey je proto celý potemnělý a v uzavřeném světě jeho zšeřelých zákoutí se kromě Grace, dětí a služebnictva skrývá cosi dalšího. Celosvětově úspěšný horor vzbudil mimořádnou pozornost už na benátském filmovém festivalu, kromě diváckého ohlasu se setkal i s velmi příznivým přijetím u kritiky. Jde o stylově čistý horor, v němž strach vytváří atmosféra neustálého ohrožení a nikoli opulentní speciální efekty. ( 17.00, 19.30) GALERIE V. A. ŠRŮTKA: Václav Macháň - Obrazy.
KINO DUKLA: Hartova válka. ( 17.30, 20.00) KINO JAS: Taková zvláštní rodinka. ( 17.30) Amelie z Montmartru. ( 20.00) KINO SIRIUS: Krásná hašteřilka. ( 17.30, 20.00) GALERIE UNIVERZITY
PARDUBICE: Mezosoučet pardubický - Václav Houf. ČAJOVNA NA PALETĚ: Výstava obrazů Jiřího Borovičky. KRAJSKÁ KNIHOVNA: TGM a česká společnost - přednáší PhDr. Josef Hanzal. ( 17.00) VÝCHODOČESKÉ DIVADLO -
ICKÁ SCÉNA: W. Saroyan: Tracyho tygr (Východočeské divadlo). První původní český jazzový muzikál na motivy stejnomenné novely Williama Saroyana. ( 17.30)
KINO VESMÍR: Přísaha. ( 17.30, 20.00) NÁRODNÍ DŮM: Akademie třetího věku. Prof. PhDr. Zdeněk Macek, CSc. - Svět a Československo před velkou krizí. ( 14.30) Ekvádor 2002. Cestopisné vyprávění s diapozitivy MUDr. Ladislava Holuba. ( 19.00)
KRKONOŠSKÉ MUZEUM: Půda, jak ji neznáte. Výstava živých půdních organismů, které si mohou návštěvníci prohlédnout stereomikroskopem. Karel Hladík (1912-1987)-Sochařské dílo. Průřez celoživotním dílem významného českého sochaře. S vůní benzínu. Motorističtí závodníci Vrchlabska.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
DANNYHO PARŤÁCI
Americkou kriminální komedie uvádějí dnes večer královéhradecké kino Central a multikino CineStar.
</TEXT>
</DOC>
<DOC>
<DOCID>MF-20020422132</DOCID>
<DOCNO>MF-20020422132</DOCNO>
<DATE>04/22/02</DATE>
<TITLE>
Tipy na týden
</TITLE>
<TEXT>
Studio PH Hradec Králové, úterý 19.00
Jan Werich: Tři sestry a prsten. Repríza hry v podání studentského divadla Dobrmani.
Divadlo Jesličky Hradec Králové, středa 19.30
Ohlédni se v hněvu. Drama Johna Osborna v podání studentů pražské DAMU.
Hankův dům Dvůr Králové nad Labem, středa 19.30
Besídka divadla Sklep. Pásmo skečů, scének, gagů a písní v podání Davida Vávry, Tomáše Hanáka, Lenky Vychodilové a dalších.
Pelclovo divadlo Rychnov nad Kněžnou, čtvrtek 19.30
Carlo Goldoni: Poprask na laguně. Klasická komedie v podání ochotníků z Pelclova divadla.
Divadlo Jesličky Hradec Králové, pátek 19.30
Byl jednou jeden Saturnin. Skoropohádková retromozaika na motivy proslulého románu Zdeňka Jirotky, režie Jan Dvořák.
Klicperovo divadlo Hradec Králové, sobota 19.00
Arnošt Goldflam: Písek. Premiéra proslulé hry z cyklu Goldflamův seznam v režii Vladimíra Morávka.
</TEXT>
<HEADING>
Národní dům Trutnov, středa 19.00
</HEADING>
<TEXT>
Laco Deczi &amp; Cellula New York, Papaya Girls. Koncert dívčího big bandu a jazzové legendy na úplný závěr IV. ročníku festivalu Jazzinec.
Sál Filharmonie Hradec Králové, čtvrtek 19.00
Richard Müller. Sólový recitál slovenského zpěváka, koncert přeložený z loňského října.
Adalbertinum Hradec Králové, pátek 16.00 - 23.00
Klavirní maraton. Recitál žáků profesora Jiřího Hlinky z Hudební akademie v norském Bergenu.
Rockový klub U Cikána Hradec Králové, sobota 20.00
Vltava. Koncert pražské rockové kapely kytaristy a zpěváka Roberta Nebřenského.
Médium Hradec Králové, úterý 18.00
Radim Uzel. Beseda se známým sexuologem.
Městská knihovna Rychnov nad Kněžnou, čtvrtek 18.00
Literární kavárna na téma Jaromír John. Přednáší literární badatelka Nella Mlsová z královéhradecké univerzity.
</TEXT>
</DOC>
<DOC>
<DOCID>MF-20020422133</DOCID>
<DOCNO>MF-20020422133</DOCNO>
<DATE>04/22/02</DATE>
<TITLE>
Žižkovští nechtějí zápletku
</TITLE>
<TEXT>
Gambrinus liga, pondělí 16.00: Viktoria Žižkov - SK Foma Hradec Králové
Silného soupeře, který se usadil na nejvyšších prvoligových příčkách, zkusí v dnešní televizní dohrávce překvapit hradečtí fotbalisté.
Hradec Králové - Na hřiště v letošní lize doma neporaženého Žižkova nastoupí hradečtí fotbalisté povzbuzeni předchozí domácí výhrou nad dalším pražským týmem z horních příček tabulky Bohemians. Žižkovští mají letos v lize nejvyšší cíle a v bodových dostizích s Libercem a Spartou nesmějí zvláště na vlastním trávníku ztrácet. Po sobotním klopýtnutí sparťanů doma s Teplicemi mají navíc fotbalisté Viktorie Žižkov na dosah účast v předkole Ligy mistrů. Pokud v pondělní dohrávce proti Hradci Králové vyhrají, vzdálí se letenskému konkurentovi na pět bodů a zároveň si udrží naději až do konce soutěže ohrožovat vedoucí Slovan Liberec. Na podzim dokázali Žižkovští svého soupeře porazit na jeho půdě, ale celkově je vzájemná bilance poměrně vyrovnaná. Viktoria na vlastním hřišti nepoznala prohru od prosince 1999, ale v jarních zápasech své zápasy vyhrává jen těsným rozdílem. Ve čtyřech případech zvítězila o branku, ve třech případech pouze 1:0. Statistika domácích kontrastuje s bilancí Východočechů, kteří v předešlých šesti utkáních u soupeře nedokázali vstřelit gól. Hradecký trenér Petr Uličný by rád ukončil nejen sérii Pražanů, ale i tu svou. "Hlavně abychom už dávali venku také branky, každá série přece skončí," prohlásil odhodlaně hradecký kouč, jemuž budou chybět za žluté karty potrestaní Lesák s Klapkou. V kompletní sestavě nenastoupí ani Žižkov. Kvůli zranění budou Pražané postrádat Luďka Straceného, který sice už trénuje, ale podle trenéra Zdeňka Sčasného je jeho start nepravděpodobný stejně jako u Vávry. Na obou stranách může nastoupit po hráči, slavícím stý ligový zápas. Za Viktorii jubileum oslaví Michal Pospíšil, na hradecké straně David Zoubek. Pravděpodobná sestava SK Foma Hradec Králové: Podhajský - Kubeš, Lukáš, Zemánek, Kalousek - Zoubek, Mooc, Sedláček, Bouška - Kraus, Kříž. Bilance vzájemných zápasů mezi Viktorií Žižkova s SK Foma Hradec Králové v samostatné české lize: 15 utkání, 6-4-5, skóre 19:17. V podzimním zápase zvítězil Žižkov v Hradci Králové 2:1. Dnešní prvoligová dohrávka 27. kola Viktoria Žižkov - SK Foma Hradec Králové začne v 16.00 hodin a přenáší ji televize Prima. Rozhodčími utkání jsou sudí Jára, Vodička a Zlámal, delegátem ČMFS jsou pánové Zvonič a Votík.
On-line zpravodajství z utkání Žižkov - Hradec od 16.00 hodin na internetové adrese fotbal.idnes.cz
</TEXT>
</DOC>
<DOC>
<DOCID>MF-20020422134</DOCID>
<DOCNO>MF-20020422134</DOCNO>
<DATE>04/22/02</DATE>
<TITLE>
O výhrách Trutnova rozhodly koncovky
</TITLE>
<GEOGRAPHY>Trutnov</GEOGRAPHY>
<TEXT>
V úvodních zápasech o prvoligový bronz kladly hradecké basketbalistky hráčkám Trutnova velký odpor. O těsných výhrách favorizovaného domácího týmu se rozhodovalo až v závěrečných minutách obou dramatických utkání.
Přání hostujícího trenéra Jiřího Růžičky, aby si jeho tým už v úvodních minutách zápasu vytvořil uklidňující náskok, hradecké hráčky vyslyšely. Ve 4. minutě vedly 6:12 a překvapivě diktovaly tempo hry. Trutnov pak přidal na důrazu a přesnosti a náskok hostujícího týmu se tenčil. Hradec v tu dobu vsázel na individální průniky až pod koš, kde však měly navrch vyšší hráčky Trutnova. Ve 26. minutě už domácí tým vedl o 20 bodů, ale Hradec Králové se nevzdal a čtyři minuty před koncem stáhl ztrátu na tři body. V koncovce si zkušený domácí celek s vypětím všech sil těsné vítězství pohlídal.
Podobně jako v sobotním utkání měl hradecký celek znovu výborný začátek, v šesté minutě dokonce vedl o deset bodů. Trutnov se poprvé dostal do vedení až v 15. minutě a postupně získal náskok 12 bodů. Když se zdálo, že si domácí tým dojde v poklidu pro jisté vítězství, hostující hráčky se podobně jako v sobotu vzepjaly k velkému výkonu a půl minuty před koncem zápasu stáhly náskok Trutnova na rozdíl čtyř bodů (81:77). Pak ale sokolky dvakrát ztratily míč a trutnovská hala se mohla radovat podruhé. Ligová série o bronz na tři vítězná utkání bude pokračovat v sobotu, kdy od 17.00 hodin hostí hradecký Sokol celek Trutnova.
</TEXT>
</DOC>
<DOC>
<DOCID>MF-20020422135</DOCID>
<DOCNO>MF-20020422135</DOCNO>
<DATE>04/22/02</DATE>
<TITLE>
KDE JE MÍČ?
</TITLE>
<TEXT>
Při vzájemném souboji v nedělním zápase české ligy ztratil na okamžik míč z dohledu nejen fotbalista hradecké juniorky Filip Klapka (s číslem 9), ale také brankář Varnsdorfu Pavel Hradiský.
</TEXT>
</DOC>
<DOC>
<DOCID>MF-20020422136</DOCID>
<DOCNO>MF-20020422136</DOCNO>
<DATE>04/22/02</DATE>
<TITLE>
Dvůr Králové udržel naději na záchranu
</TITLE>
<TEXT>
Dvůr Králové nad Labem, Jičín - Povinným vítězstvím nad již jistým sestupujícím týmem Aritma/Sparta Praha udrželi házenkáři Dvora Králové alespoň teoretickou šanci na záchranu v první lize. Jičín sehrál s Kostelcem na Hané první dva zápasy o třetí místo. Souboj předposledního Dvora s poslední Aritmou dlouho nabízel předpokládaný průběh. Domácí mužstvo, které potřebovalo vyhrát, aby v příštím, posledním kole skupiny o udržení mělo šanci na na záchranu, šlo od začátku do vedení. Poločas vyhrálo o šest branek a nic nenasvědčovalo dramatické záplatce. Ta se však začala rodit hned po přestávce. "Přitom jsme po prvním poločase v kabině říkali, že musíme hrát v klidu," uvedl trenér dvorského týmu Miloslav Falta. Jenomže hosté postupně snižovali, jedenáct minut před koncem poprvé vyrovnali (24:24) a chvíli nato se mohli ujmout vedení. Naštěstí jim domácí brankář Babčaník chytil sedmičku. "To byl nejdůležitější moment zápasu. Hned poté jsme šli do vedení my a pak i díky dalším zákrokům Babčaníka jsme vyhráli," uvedl Falta. Úspěšný víkend za sebou mají hráči Jičína. V prvních dvou zápasech série o třetí místo v domácím prostředí porazili Kostelec na Hané a k prvoligovému bronzu jim stačí získat jedinou výhru. Třetí a případně čtvrtý zápas série se hrají za týden v Kostelci, pokud by ani poté nebylo rozhodnuto, čekalo by oba týmy páté střetnutí, které by se uskutečnilo za dva týdny v Jičíně. Obě víkendová utkání byla velmi vyrovnaná. V sobotu Jičín stále vedl, ale chvíli před koncem soupeři dovolil vyrovnat, aby vzápětí vstřelil vítěznou brankou. V neděli domácí nic podobného nepřipustili.
</TEXT>
</DOC>
<DOC>
<DOCID>MF-20020422137</DOCID>
<DOCNO>MF-20020422137</DOCNO>
<DATE>04/22/02</DATE>
<TITLE>
Rezerva opět vyhrála, porazila Varnsdorf
</TITLE>
<TEXT>
Třebechovice pod Orebem - Ani šestý tým tabulky Varnsdorf nenarušil fotbalistům SK Foma Hradec Králové B pohodovou cestu jarní částí české fotbalové ligy. Hradecký tým na domácím hřišti v Třebechovicích vyhrál, na jaře už popáté.
</TEXT>
<HEADING>
Hradec B - Varnsdorf 2: 0
</HEADING>
<TEXT>
Dvě standardní situace posunuly domácí tým k výhře v utkání, ve kterém narazili na kvalitního soupeře. "Naše vítězství bylo upracované, dopustili jsme se řady chyb, které soupeř mohl potrestat," uvedl trenér hradeckého týmu Miloš Mejtský. Hlavně v prvním poločase se hráči Varnsdorfu ocitli ve větším počtu šancí, ale ani jednu nedokázali proměnit. Už v úvodu nebezpečně stříleli Urbánek a Bílek, v dalším průběhu hry byli blízko gólu Sitarčík a Jindřich. Jenomže to už domácí vedli. Ve 14. minutě totiž po souboji hostujícího Šmalcla s Klapkou v pokutovém území Varnsdorfu nařídil rozhodčí penaltu a Brendl ji proměnil. Po přestávce se hosté snažili skóre vyrovnat, ale více k příležitostí ke vstřelení gólu měli naopak domácí. Jenomže Brendl ve 48. minutě míč správně netrefil, o pět minut později zastavilo Dapecího střelu z přímého kopu břevno, následně gólmana hostů nepřekonali ani Merganc, Blüml, Klapka a Vrána. Druhého gólu se tak domácí dočkali čtvrt hodiny před koncem po rohovém kopu.
Dvě standardní situace posunuly domácí tým k výhře v utkání, ve kterém narazili na kvalitního soupeře. "Naše vítězství bylo upracované, dopustili jsme se řady chyb, které soupeř mohl potrestat," uvedl trenér hradeckého týmu Miloš Mejtský. Hlavně v prvním poločase se hráči Varnsdorfu ocitli ve větším počtu šancí, ale ani jednu nedokázali proměnit. Už v úvodu nebezpečně stříleli Urbánek a Bílek, v dalším průběhu hry byli blízko gólu Sitarčík a Jindřich. Jenomže to už domácí vedli. Ve 14. minutě totiž po souboji hostujícího Šmalcla s Klapkou v pokutovém území Varnsdorfu nařídil rozhodčí penaltu a Brendl ji proměnil. Po přestávce se hosté snažili skóre vyrovnat, ale více k příležitostí ke vstřelení gólu měli naopak domácí. Jenomže Brendl ve 48. minutě míč správně netrefil, o pět minut později zastavilo Dapecího střelu z přímého kopu břevno, následně gólmana hostů nepřekonali ani Merganc, Blüml, Klapka a Vrána. Druhého gólu se tak domácí dočkali čtvrt hodiny před koncem po rohovém kopu.
</TEXT>
</DOC>
<DOC>
<DOCID>MF-20020422138</DOCID>
<DOCNO>MF-20020422138</DOCNO>
<DATE>04/22/02</DATE>
<TITLE>
Trutnov přivezl z Pardubic sedmičku
</TITLE>
<GEOGRAPHY>Náchod</GEOGRAPHY>
<TEXT>
Ze čtyř zástupců Královéhradeckého kraje dokázali v 23. kole fotbalové divize C získat body pouze fotbalisté Náchoda.
</TEXT>
<HEADING>
Náchod/Deštné - Ždírec 4: 0
</HEADING>
<TEXT>
Hosté měli před zápasem problémy se sestavou, neboť jejich čtyři hráči nemohli hrát kvůli disciplinárním trestům. Navíc se jim zranil v 25. minutě obránce Kozlík, který se nešťastně srazil s vlastním brankářem Lajvrem. Žďírecký fobalista musel být se zraněním čelisti převezen k ošetření do náchodské nemocnice. Favorizovaný domácí tým ale v průměrném duelu zvítězil zcela zaslouženě. Celých 90 minut hry měli jeho hráči vytrvalou převahu, kterou dokázali využít ke vstřelení čtyř pohledných branek. Fotbalisté Ždírce měli jedinou větší gólovou šanci na začátku druhé půle, ale po přihrávce Dvořáka mířil Čapek vysoko nad. Výhra náchodského týmu mohla být ještě výraznější, kdyby jeho hráči proměnili některou z dalších čtyř vyložených příležitostí.
V souboji s posíleným týmem Žižkova doplatila Olympia na vlastní chyby. O výrazné vítězství domácích se třemi góly zasloužil útočník Socha a dvěma záložník Svoboda. Divákům se líbil zvláště první a třetí Sochův gól, kterých hráč Žižkova dosáhl z trestných kopů těsně za hranicí šestnáctky. Nezkušeným fotbalistům Olympie na hřišti nechyběla snaha a obětavost, ale na kvalitního soupeře to tentokrát nestačilo.
Domácí si od začátku vytvořili trvalý tlak, který během deseti minut M. Ryba a Vencl proměnili ve dvoubrankové vedení. Z úvodního šoku se trutnovský tým už nevzpamatoval a jeho chaoticky hrající obrana kupila chybu za chybou. Pardubičtí fotbalisté přehrávali svého soupeře v rychlosti a pohybu a ještě do přestávky zvýšil na 3:0 F. Ryba. Po změně stran se obraz hry nezměnil. V 47. minutě vstřelil Vencl svou druhou branku a trutnovští hráči rezignovali. Hosté byli v koncovce neškodní. Za 90 minut se dokázal trefit mezi tyče pouze Kruliš.
Rychnovští byli zvláště v první půli hry lepším týmem, ale selhali střelecky. Nejprve Večerník zahodil samostatný nájezd na branku Vyšehradu a po něm mohli skórovat i Židík a Chaloupka. Rychnov navíc ve 43. minutě ztratil výborně hrajícího záložníka Melounka, který musel odstoupit kvůli zranění. Domácí byli šťastnějším týmem. Po chybě rychnovského Michala ve 48. minutě dokázal Plánička otevřít skóre a Kučera v 5. minutě zvýšil na 2:0. Hostům svitla naděje v 63. minutě, kdy snížil Placák. Přestože si hráči Rychnova během dalších deseti minut vytvořili několik šancí, proměnit je nedokázali. Pět minut před koncem zápasu pojistil výhru svého týmu třetím gólem Ohnsorg.
</TEXT>
</DOC>
<DOC>
<DOCID>MF-20020422139</DOCID>
<DOCNO>MF-20020422139</DOCNO>
<DATE>04/22/02</DATE>
<TEXT>
Nejstarší členka napajedelského souboru Eva Kolomazníková propadla kouzlu divadelního kumštu stejně jako další účastníci festivalu amatérského divadla, který včera začal v Napajedlích.
</TEXT>
</DOC>
<DOC>
<DOCID>MF-20020422140</DOCID>
<DOCNO>MF-20020422140</DOCNO>
<DATE>04/22/02</DATE>
<TITLE>
Mařatice: Znalci ochutnávali
</TITLE>
<HEADING>
Z celého kraje DNES
</HEADING>
<TEXT>
Rekordních 800 vzorků vín hodnotilo včera 76 degustátorů v městské části Uherského Hradiště v Mařaticích. Zhruba 40 předložených odrůd pocházelo z 50 obcí Moravy a několik z Čech. Za šampiony mezi bílými víny vybrali znalci Rýnský ryzlink Karla Vybírala z Bzence na Hodonínsku, Rulandu bílou domácího Karla Chmelíčka a Rulandu šedou Josefa Dohnala z nedalekých Tupes. Mezi červenými pak loňský Cabernet Moravia Radka Menšíka z Polešovic na Uherskohradišťsku a Svatovavřinecké Antonína Omasty z Kobylí na Břeclavsku.
Rekordních 800 vzorků vín hodnotilo včera 76 degustátorů v městské části Uherského Hradiště v Mařaticích. Zhruba 40 předložených odrůd pocházelo z 50 obcí Moravy a několik z Čech. Za šampiony mezi bílými víny vybrali znalci Rýnský ryzlink Karla Vybírala z Bzence na Hodonínsku, Rulandu bílou domácího Karla Chmelíčka a Rulandu šedou Josefa Dohnala z nedalekých Tupes. Mezi červenými pak loňský Cabernet Moravia Radka Menšíka z Polešovic na Uherskohradišťsku a Svatovavřinecké Antonína Omasty z Kobylí na Břeclavsku.
</TEXT>
</DOC>
<DOC>
<DOCID>MF-20020422141</DOCID>
<DOCNO>MF-20020422141</DOCNO>
<DATE>04/22/02</DATE>
<TITLE>
Otrokovice: Incident na nádraží
</TITLE>
<HEADING>
Z celého kraje DNES
</HEADING>
<TEXT>
Zlínští policisté v sobotu zadrželi dva pachatele, kteří poškozovali interiér železničního nádraží v Otrokovicích na Zlínsku. Rozbili keramický odpadkový koš a napadli zaměstnance stanice. Přednosta se zavřel v kanceláři, aby přivolal policii. Útočníci však dveře prokopali a jejich počínání přerušila až policejní hlídka.
Zlínští policisté v sobotu zadrželi dva pachatele, kteří poškozovali interiér železničního nádraží v Otrokovicích na Zlínsku. Rozbili keramický odpadkový koš a napadli zaměstnance stanice. Přednosta se zavřel v kanceláři, aby přivolal policii. Útočníci však dveře prokopali a jejich počínání přerušila až policejní hlídka.
</TEXT>
</DOC>
<DOC>
<DOCID>MF-20020422142</DOCID>
<DOCNO>MF-20020422142</DOCNO>
<DATE>04/22/02</DATE>
<TITLE>
Rožnov: Lupič volal telefonem
</TITLE>
<HEADING>
Z celého kraje DNES
</HEADING>
<TEXT>
Neznámý pachatel přinutil v pátek v noci pod hrozbou použití pistole taxikáře v Rožnově pod Radhoštěm na Vsetínsku, aby mu vydal dva mobilní telefony a 500 korun. Vozidlo taxislužby si přivolal telefonicky.
Neznámý pachatel přinutil v pátek v noci pod hrozbou použití pistole taxikáře v Rožnově pod Radhoštěm na Vsetínsku, aby mu vydal dva mobilní telefony a 500 korun. Vozidlo taxislužby si přivolal telefonicky.
</TEXT>
</DOC>
<DOC>
<DOCID>MF-20020422143</DOCID>
<DOCNO>MF-20020422143</DOCNO>
<DATE>04/22/02</DATE>
<TITLE>
Kroměříž: Pokus o světový rekord
</TITLE>
<HEADING>
Dnes se děje
</HEADING>
<TEXT>
O světový rekord se budou dnes na kroměřížském Velkém náměstí pokoušet žáci místních škol. Musí sestavit pokud možno co nejdelšího hada, který vznikne pospojováním plastikových PET lahví. Dosavadní rekord v této kategorii představuje had o délce jednoho a tři čtvrti kilometru. Hady budou sestavovat jednotlivé školy. "Když se spojí do jednoho, vznikne zaručeně nejdelší had na světě," věří Marie Pokorná z kroměřížské radnice, která pokus o překonání rekordu pořádá.
O světový rekord se budou dnes na kroměřížském Velkém náměstí pokoušet žáci místních škol. Musí sestavit pokud možno co nejdelšího hada, který vznikne pospojováním plastikových PET lahví. Dosavadní rekord v této kategorii představuje had o délce jednoho a tři čtvrti kilometru. Hady budou sestavovat jednotlivé školy. "Když se spojí do jednoho, vznikne zaručeně nejdelší had na světě," věří Marie Pokorná z kroměřížské radnice, která pokus o překonání rekordu pořádá.
</TEXT>
</DOC>
<DOC>
<DOCID>MF-20020422144</DOCID>
<DOCNO>MF-20020422144</DOCNO>
<DATE>04/22/02</DATE>
<TEXT>
Biskup Josef Hrdlička světí nový otrokovický zvon, který dostal jméno Vojtěch a který odlila ve své dílně Marie Tomášková-Dytrychová v Brodku u Přerova.
</TEXT>
</DOC>
<DOC>
<DOCID>MF-20020422145</DOCID>
<DOCNO>MF-20020422145</DOCNO>
<DATE>04/22/02</DATE>
<TITLE>
Zlínský kraj má tři nové obce
</TITLE>
<HEADING>
Nejvíc lidí přišlo volit v Bohuslavicích
</HEADING>
<TEXT>
O víkendu přibyly Zlínskému kraji tři nové obce. Svou samostatnost získaly sice už dříve - k 1. lednu 2001, definitivně završena však byla až sobotními volbami.
Zlínský kraj - Průtahy byly způsobeny tím, že dlouho chyběla novela zákona o obcích. Novými obcemi jsou Bohuslavice nad Vláří a Lukoveček na Zlínsku, na Kroměřížsku pak Šelešovice. Všechny tři obce se již dříve pomocí referenda osamostatnily od měst, kterých byly až doposud místními částmi - Bohuslavice od Slavičína, Lukoveček od Fryštáku a Šelešovice od Kroměříže. Volby ve všech třech obcích byly úspěšné a určily obecní zastupitelstva. Zastupitelé zvolí ze svého středu starosty, zvolené orgány obcí však budou pracovat jen půl roku, do oficiálního listopadového termínu celostátních komunálních voleb. Nejvyšší volební účast byla v Bohuslavicích nad Vláří, více než 73 procent. Z tří set zapsaných voličů zde uplatnilo své právo dvě stě dvacet lidí. "U nás jsme se na volby dlouho těšili. Čekali jsme na první možný termín. Proto se ani neuvažovalo o tom, že bychom tyto volby vynechali," popsal v sobotu náladu v obci předseda volební komise Josef Šmotek. Volit přišla také nejmladší zapsaná volička Kateřina Janáčková, která teprve před týdnem oslavila osmnáctiny, dostavil se rovněž volič, jemuž bylo už 92 let. Jako v jediné z těchto tří obcí měli možnost lidé vybírat ze dvou kandidátek.
První, devítičlennou kandidátku postavilo Sdružení nezávislých kandidátů, na druhé figuroval osamoceně jediný kandidát za ČSSD. Ten však nakonec nezískal potřebný počet hlasů, takže zastupitelstvo bude složeno výhradně z nezávislých. "Jenom mne mrzí, že jsou to samí chlapi," poznamenala před volební místností jedna z voliček. Jen nepatrně nižší byla volební účast v Lukovečku. Z 323 voličů se jich k urně dostavilo 235. V Lukovečku byla jen jediná, sedmičlenná kandidátka, kterou postavilo Sdružení nezávislých kandidátů za Lukoveček krásnější. Na rozdíl od Bohuslavic však v obecním zastupitelstvu zasednou také dvě ženy. "Věřím, že osamostatnění bylo správným rozhodnutím. Čekáme, že nastane zlepšení proti dřívějšímu stavu," uvedla po skončených volbách předsedkyně volební komise v Lukovečku Světlana Vráblíková. Nejmenší zájem o volby v nových obcích projevili lidé v Šelešovicích na Kroměřížsku. Účast byla o poznání nižší než při referendu před téměř dvěma lety. "Z 253 oprávněných voličů jich nakonec volilo 133, ale z tohoto počtu bylo sedmnáct hlasů neplatných," konstatovala předsedkyně okrskové volební komise Alena Oborná. Také zde byla jediná kandidátní listina o devíti členech, kterou sestavilo Nezávislé hnutí Šelešovice 2000. Prioritou Šelešovic bude obnovit zrušenou mateřskou školu, která nyní sloužila jako volební místnost. "Učebnice tu ještě jsou, hračky taky a dětí máme nyní v Šelešovicích dost," uvedla Jana Motlová, která seděla ve volební komisi.
</TEXT>
</DOC>
<DOC>
<DOCID>MF-20020422146</DOCID>
<DOCNO>MF-20020422146</DOCNO>
<DATE>04/22/02</DATE>
<TITLE>
Přijímací zkoušky: v učilištích jsou znovu volná místa
</TITLE>
<TEXT>
Zlínský kraj - Do lavic středních škol a učilišť usedly dnes - tak jako každý rok touto dobou - k přijímacím zkouškám desetitisíce žáků základních škol Zlínského kraje. S železnou pravidelností se ale v souvislosti s přijímacími zkouškami opakuje stále stejný problém: zatímco střední školy většinou nemají nouzi o příští studenty, k řadě učebních oborů si zatím školáci nedokázali najít cestu. Odborníci tento nepříznivý trend potvrzují. Znamená to, že se nezlepší situace na trhu práce ani po několika letech, až letošní uchazeči svá studia či učební obor dokončí. Na úřadech práce tak budou i nadále vězet dlouho v jejich evidenci absolventi, o které zaměstnavatelé nebudou mít zájem. Ti přitom na druhé straně budou zoufale shánět odborníky jiných profesí, které jim však pracovní úřady nebudou moci dodat. "Je to bohužel již delší dobu trvající trend, který se projevuje i letos. Na školy a učiliště se i letos hlásí málo zájemců v oborech, po kterých je největší poptávka. Jsou to zejména obory v zemědělství, stavebnictví a strojařské profese," konstatoval Michal Hanačík, který má v Radě Zlínského kraje na starosti školství. "Po tesařích a zednících je stále velká poptávka. Ta však nemůže být uspokojena. A tak to zaměstnavatelé řeší tak, že si najímají levnější pracovní síly ze zahraničí," popsal situaci radní. Sám však připouští, že situace je daleko složitější. Nelze totiž odhadovat potřeby trhu práce dopředu, situace se může měnit. Absolventi oborů, které byly ještě nedávno označovány jako perspektivní, jako například kadeřnice, kuchaři nebo číšníci, místa nyní shánějí jen stěží. Zaměstnavatelé totiž požadují praxi, kterou pochopitelně nemají.
Také kvalita školských zařízení nabízejících stejné obory není vyrovnaná. Pověst konkrétní školy na budoucí uplatnění absolventa má proto nezanedbatelný význam. Odborníci vítají skutečnost, že rodiče v poslední době výběru povolání svých dětí věnují větší pozornost než v minulosti, víc dají na představy a schopnosti dětí, sledují situaci a vývojové trendy na trhu práce a rozhodují se na základě kvalifikovaných informací. "V tomto směru je vidět nadějný posun. Rodiče i děti se chovají racionálněji," všimla si například Milada Hyánková z Úřadu práce v Kroměříži. Naproti tomu nejsou odborníci zajedno v tom, zda je za současné situace na trhu práce lépe získat nějakou specializaci v podobě výučního listu, nebo je perspektivnější rovnou usilovat o maturitní vysvědčení. "I když se někdo vyučí v oboru, může si maturitu dodělat v dalším studiu," tvrdí například poradce pro volbu povolání Úřadu práce ve Vsetíně Vítězslav Adámek. Totéž si myslí i jeho kroměřížská kolegyně Hyánková. Jiný názor však má poradce ministra školství Jiří Kotásek. Úzká odborná specializace je podle něj téměř jistou vstupenkou na úřad práce. Pokud však jde o nabídku, školáci ve Zlínském kraji si zřejmě stěžovat nemohou. Tvrdí to alespoň krajský radní Michal Hanačík. "V nabídce problém není. Ta je v kraji pestrá a dostatečná, což platí i pro gymnázia. U mnoha škol tak letos vidíme značný převis nabídky nad poptávkou," uvedl radní.
</TEXT>
</DOC>
<DOC>
<DOCID>MF-20020422147</DOCID>
<DOCNO>MF-20020422147</DOCNO>
<DATE>04/22/02</DATE>
<TITLE>
Hradiště: patnáct tělesně postižených najde práci
</TITLE>
<TEXT>
Uherské Hradiště - Práci v nich najde "jen" patnáct lidí. Přesto díky vzniku dvou nových chráněných dílen klesne počet nezaměstnaných osob se změněnou pracovní schopností na Uherskohradišťsku o víc než jedno procento. Přímo v Uherském Hradišti zřídí svoji dílnu na výrobu parafinových svíček zlínské Centrum služeb postiženým. Uplatnění zde nabídne deseti lidem. "Deset, to je pro nás hodně velké číslo. Sehnat práci pro lidi se změněnou pracovní schopností je totiž dost obtížné. Nejtěžší je vymyslet vhodnou výrobní náplň," vysvětluje ředitel zlínského centra Pavel Horák. Výroba svíček je podle něj ideální. Dává lidem se změněnou pracovní schopností šanci uplatnit i svou kreativitu. "Když přijde zákazník a vybere si právě jejich výrobek, získávají velmi prospěšný pocit vlastní úspěšnosti, který se hned promítá do jejich další motivace," popisuje své zkušenosti ředitel centra Horák.
Na vzniku pracovních míst se nepřímo podílela také uherskohradišťská radnice, která zdarma poskytla nevyužité prostory mateřské školy. Pět míst vznikne i v Chráněné dílně Oblastní charity v Uherském Brodě. Zdravotně handicapovaní tam budou na pletacích strojích vyrábět ponožky. Oběma novým dílnám poskytl výraznou dotaci Úřad práce v Uherském Hradišti. Organizace, jež dávají práci více než dvaceti lidem, musí podle zákona mezi svými pracovníky mít čtyři a půl procenta lidí se změněnou pracovní schopností a půl procenta pracovníků s těžším postižením. Liteře zákona vyhoví zaměstnavatelé mimojiné i tak, že odeberou právě výrobky chráněných dílen, nebo za každého chybějícího zaměstnance se změněnou pracovní schopností zaplatí. "Existují výrobní programy, například na železnici, kde prostě lidi se změněnou pracovní schopností nezaměstnáte," řekl už dříve ředitel uherskohradišťského úřadu práce Richard Janíček.
</TEXT>
</DOC>
<DOC>
<DOCID>MF-20020422148</DOCID>
<DOCNO>MF-20020422148</DOCNO>
<DATE>04/22/02</DATE>
<TITLE>
Vojtěch může zvonit Otrokovicím i 500 let
</TITLE>
<GEOGRAPHY>Otrokovice</GEOGRAPHY>
<TEXT>
Aby zvon krásně zněl, musí být zavěšen na věž. "Pokud by ležel plnou vahou na zemi, vydá jen jakýsi nicneříkající přidušený zvuk. Teprve když se zvedne do prostoru mezi nebem a zemí, získá svobodu pohybu, která ho dokonale rozezvučí," řekl včera věřícím v Otrokovicích biskup Josef Hrdlička. Přijel do farního kostela svatého Vojtěcha požehnat nový, 580 kilogramů těžký zvon Vojtěch ze zvonařské dílny Marie Dytrychové-Tomáškové z Brodku u Přerova. "Pamatujte si, že tak je tomu i s člověkem. Pokud lidský život leží plnou vahou na této Zemi, je připoután k hmotě a nedostane se výš směrem k nebi, nevydá žádný krásný tón," pokračoval ve své úvaze biskup. Zvon bude v Otrokovicích svolávat k modlitbě, ke slavení bohoslužeb, bude oznamovat radostné i bolestné události v životě města i jednotlivců. Pro Josefa Hrdličku je otrokovický Vojtěch jedním z největších zvonů, které během svého dvanáctiletého biskupského působení světil. Nese nápis "Svatý Vojtěchu, ať hlas tvého zvonu nám připomíná věrnost Bohu". Na povrchu zvonu je zvěčněno i jméno rodiny, která jej farnosti darovala. Nepřála si, aby to bylo zveřejněno, farář Jan Jašek nesdělil ani přesnou cenu zvonu. Podle majitelky zvonařské dílny Marie Dytrychové-Tomáškové se ceny zvonů pohybují kolem částky 400 korun za kilogram. Výzdobu pláště zvonu navrhla akademická sochařka Otilie Šuterová ze Zlína-Lhotky.
Výtvarnice je též autorkou plastiky svatého Vojtěcha nad hlavním oltářem kostela. "Je to pátý zvon, jehož výtvarnou výzdobu jsem navrhovala," přiznala se sochařka, která se rovněž zúčastnila slavnosti. "Zvon je dílo, které nás všechny mnohokrát přežije. Pokud nepřijdou nějaké katastrofy a dějinné zvraty, měl by zvonit nejméně pět set roků," říká zvonařka. V její dílně vzniklo od roku 1950 přes sedm tisíc zvonů, jejichž hlas zní z věží chrámů na Moravě, v Čechách i v okolních státech. Zvon bude vyzdvižen na věž kostela pomocí jeřábu během letošního května. Dosud měla věž jen dva menší zvony. "Tímto novým zvonem se bude zvonit jen při výjimečných příležitostech několikrát do roka, ne déle než pět minut," upřesnil Jan Jašek. Lidé v okolí ze zvonění nemusí mít obavy. Podle měření zvonařské dílny u obdobně velkého zvonu rozhodně nebudou překročeny povolené limity hlučnosti.
</TEXT>
</DOC>
<DOC>
<DOCID>MF-20020422149</DOCID>
<DOCNO>MF-20020422149</DOCNO>
<DATE>04/22/02</DATE>
<TEXT>
Jaké volby, když není výběr, říká muž Šelešovice - Je sobota krátce před polednem a Šelešovice, malá obec nedaleko Kroměříže, jsou liduprázdné. Pár lidí sedí v budově zrušené mateřské školy, venku není vidět nikoho, hospoda je zavřená. Občas projede auto, jinak dobrou čtvrthodinu není vidět nikoho. Potom se objeví muž a míří k budově školky, která je ozdobena státní vlajkou. Příchozí drží v ruce nějaký lístek. Jmenuje se Zdeněk Sobek a je mu sedmapadesát let. Jde volit. V Šelešovicích jsou totiž první volby v novodobé historii a ve zrušené školce je volební místnost. Nebýt té vlajky, nic by nenaznačovalo, že je to pro obec výjimečný den. Ani panu Sobkovi se volit moc nechtělo, nakonec však přišel. Byl jedním z mála voličů, kteří přišli volit obecní zastupitelstvo už před polednem. S odpovědí na otázku, proč jde volit, Zdeněk Sobek, povoláním zemědělec, chvíli váhá. Pak připustí, že je to kvůli pocitu jakési občanské povinnosti. Šelešovice si samostatnost vymohly v předloňském referendu, Sobek však pro samostatnost v referendu nehlasoval a není pro ni ani teď. Na otázku proč, jen natáhne pravou ruku a začne mnout palec o ukazováček v obecně srozumitelném gestu označujícím peníze. "Obec na to nebude mít," dodává na vysvětlenou. Volby se mu však nelíbí ještě z jiného důvodu. Nechápe jejich smysl. "Máme jednu kandidátku s devíti kandidáty. A máme volit devítičlenné zastupitelstvo. To přece nejsou volby, když vlastně není z koho vybírat. Kdyby bylo kandidátů víc, nebo kdyby kandidovalo víc stran, bylo by to něco jiného. Tak to ale nemohu jaksi pochopit, protože žádný výběr nemám," vrtí hlavou muž chvíli poté, co kandidátku do urny přece jen hodil. Přestože není stoupencem samostatnosti obce, vidí v ní přece jen i určitou naději. "Když o něco opravdu jde, lidi se tady dokážou semknout. Nedávno kdosi zapálil hospodu, kompletně vyhořela. A netrvalo dlouho, byla jako nová. Všechno jsme udělali brigádnicky. Když se chce, jde všechno," uvažuje občan nové obce. Za hlavní úkol budoucího šelešovického zastupitelstva považuje obnovení mateřské školy. "Taky bychom měli upravit tady všude okolí, jak to mají třeba v sousedních Jarohněvicích. Ale všechno záleží na tom, jestli na to bude," dodává muž a znovu palcem a ukazovákem ukazuje mezinárodně pochopitelné gesto označující peníze.
</TEXT>
</DOC>
<DOC>
<DOCID>MF-20020422150</DOCID>
<DOCNO>MF-20020422150</DOCNO>
<DATE>04/22/02</DATE>
<TEXT>
Jak se staví indiánské tepee a co patří dovnitř? Takové dobrodružné problémy řešily děti z Kunovic při oslavách Dne Země.
</TEXT>
</DOC>
<DOC>
<DOCID>MF-20020422151</DOCID>
<DOCNO>MF-20020422151</DOCNO>
<DATE>04/22/02</DATE>
<TITLE>
Kasárna: Šula jen sliboval Žádná "razantní akce", jak ji ve Zlíně koncem ledna sliboval do tří týdnů předseda České strany národně sociální Jan Šula, se zatím na hraničních přechodech se Slovenskem nekonala.
</TITLE>
<GEOGRAPHY>Kasárna</GEOGRAPHY>
<TEXT>
"Byl jsem k záměru Jana Šuly od počátku skeptický. Politici toho chtějí využít ke zviditelnění, ale skutek utek'," hodnotí věc Vladimír Janů z Tělovýchovné jednoty Moravan Otrokovice, která vlastní v rekreační oblasti Kasárna jednu z velkých chat. Národní socialisté se začátkem tohoto roku intenzivněji zajímali o situaci českých chatařů v oblasti Kasáren, která po rozdělení bývalé federace připadla Slovensku. Podle Jana Šuly zde český stát rezignoval na zájmy vlastních občanů. Česká strana by měla podle Šuly klást na Kasárna podobný důraz, jaký položili Rakušané na náš Temelín a spojit tuto otázku i s naším postojem ke vstupu Slovenska do Evropské unie. "Co přesně plánujeme, vám ještě neřeknu. Naše akce vyžaduje určitou míru překvapení. Bude dostatečně razantní," slíbil ve Zlíně koncem ledna Šula. Později upřesnil, že má jít o určitou manifestační blokádu hraničních přechodů se Slovenskem. Chatař Josef Grund neuskutečněné blokády hranic lituje. Má i jednoduché vysvětlení: "Nenašla se dostatečně velká skupina lidí, která by do toho šla. Tělovýchova se toho bála, chyběla spontánní síla." Osobní vyjádření Jana Šuly na dotaz mobilním telefonem ani elektronickou poštou se získat nepodařilo. Na žádost o vysvětlení nesplněného slibu reagoval pouze tiskový mluvčí ČSNS Luboš Veselý. Postěžoval si na malý zájem samotných chatařů o protestní akci. "Ale předseda Šula to bere jako osobní záležitost. Když něco slíbí, vždycky to dotáhne do konce. K nějaké symbolické blokádě ještě určitě dojde," ujistil Veselý. Vladimír Janů z tělovýchovné jednoty si myslí, že chataři musí jít svou vlastní cestou a že se nesmějí nechat vtáhnout do politických her. "Protestní akce by stála naše lidi spoustu sil. Je otázka, jestli by to bylo účelné. Zvolili jsme proto spíše opatrný postoj. Nic jiného nám nezbývá. Je pravda, že se na nás stát vykašlal. Ale kdo bude bojovat se státem?" říká Janů.
Kasárna - "Byl jsem k záměru Jana Šuly od počátku skeptický. Politici toho chtějí využít ke zviditelnění, ale skutek utek'," hodnotí věc Vladimír Janů z Tělovýchovné jednoty Moravan Otrokovice, která vlastní v rekreační oblasti Kasárna jednu z velkých chat. Národní socialisté se začátkem tohoto roku intenzivněji zajímali o situaci českých chatařů v oblasti Kasáren, která po rozdělení bývalé federace připadla Slovensku. Podle Jana Šuly zde český stát rezignoval na zájmy vlastních občanů. Česká strana by měla podle Šuly klást na Kasárna podobný důraz, jaký položili Rakušané na náš Temelín a spojit tuto otázku i s naším postojem ke vstupu Slovenska do Evropské unie. "Co přesně plánujeme, vám ještě neřeknu. Naše akce vyžaduje určitou míru překvapení. Bude dostatečně razantní," slíbil ve Zlíně koncem ledna Šula. Později upřesnil, že má jít o určitou manifestační blokádu hraničních přechodů se Slovenskem. Chatař Josef Grund neuskutečněné blokády hranic lituje. Má i jednoduché vysvětlení: "Nenašla se dostatečně velká skupina lidí, která by do toho šla. Tělovýchova se toho bála, chyběla spontánní síla." Osobní vyjádření Jana Šuly na dotaz mobilním telefonem ani elektronickou poštou se získat nepodařilo. Na žádost o vysvětlení nesplněného slibu reagoval pouze tiskový mluvčí ČSNS Luboš Veselý. Postěžoval si na malý zájem samotných chatařů o protestní akci. "Ale předseda Šula to bere jako osobní záležitost. Když něco slíbí, vždycky to dotáhne do konce. K nějaké symbolické blokádě ještě určitě dojde," ujistil Veselý. Vladimír Janů z tělovýchovné jednoty si myslí, že chataři musí jít svou vlastní cestou a že se nesmějí nechat vtáhnout do politických her. "Protestní akce by stála naše lidi spoustu sil. Je otázka, jestli by to bylo účelné. Zvolili jsme proto spíše opatrný postoj. Nic jiného nám nezbývá. Je pravda, že se na nás stát vykašlal. Ale kdo bude bojovat se státem?" říká Janů.
</TEXT>
</DOC>
<DOC>
<DOCID>MF-20020422152</DOCID>
<DOCNO>MF-20020422152</DOCNO>
<DATE>04/22/02</DATE>
<TITLE>
Zloděj kradl v šatnách
</TITLE>
<HEADING>
Krimi
</HEADING>
<GEOGRAPHY>Zlín</GEOGRAPHY>
<TEXT>
Škodu přes 101 000 korun způsobil zloděj, který v sobotu odcizil věci sportovců z šatny klubu ve Zlíně. Pravděpodobně použil shodný klíč a 11 mužům ukradl mobilní telefony, doklady, šperky, oblečení a peněženky.
Zlín - Škodu přes 101 000 korun způsobil zloděj, který v sobotu odcizil věci sportovců z šatny klubu ve Zlíně. Pravděpodobně použil shodný klíč a 11 mužům ukradl mobilní telefony, doklady, šperky, oblečení a peněženky.
</TEXT>
</DOC>
<DOC>
<DOCID>MF-20020422153</DOCID>
<DOCNO>MF-20020422153</DOCNO>
<DATE>04/22/02</DATE>
<TITLE>
Policisté útočníka chytili
</TITLE>
<HEADING>
Krimi
</HEADING>
<GEOGRAPHY>Napajedla</GEOGRAPHY>
<TEXT>
Pětačtyřicetiletý přistižený zloděj v sobotu napadl nožem majitele chaty v Napajedlech na Zlínsku. Policisté zjistili, že vyloupil i čtyři jiné chaty. Je podezřelý z krádeže 12 rybářských prutů s navijáky. Policisté pachatele dopadli.
Napajedla - Pětačtyřicetiletý přistižený zloděj v sobotu napadl nožem majitele chaty v Napajedlech na Zlínsku. Policisté zjistili, že vyloupil i čtyři jiné chaty. Je podezřelý z krádeže 12 rybářských prutů s navijáky. Policisté pachatele dopadli.
</TEXT>
</DOC>
<DOC>
<DOCID>MF-20020422154</DOCID>
<DOCNO>MF-20020422154</DOCNO>
<DATE>04/22/02</DATE>
<TITLE>
Zmizel mobil i nářadí
</TITLE>
<HEADING>
Krimi
</HEADING>
<TEXT>
Valašské Meziříčí - Z obytné buňky ve Valašském Meziříčí odcizil zloděj laserový zaměřovač, mobil s nabíječkou, elektrickou pilu, vrtačku a brusku.
Valašské Meziříčí - Z obytné buňky ve Valašském Meziříčí odcizil zloděj laserový zaměřovač, mobil s nabíječkou, elektrickou pilu, vrtačku a brusku.
</TEXT>
</DOC>
<DOC>
<DOCID>MF-20020422155</DOCID>
<DOCNO>MF-20020422155</DOCNO>
<DATE>04/22/02</DATE>
<TITLE>
ZOO Lešná: Vítěz soutěže
</TITLE>
<TEXT>
Nejúspěšnějším řešitelem soutěže Zvíře měsíce se v dubnu stal Zbyněk Navrátil z Bystřice pod Hostýnem. Správné odpovědi zní:
1. Gorily jsou téměř výluční vegetariáni. Jen výjimečně si rostlinnou potravu zpestří termity či larvami hmyzu.
2. Gorily žijí v tlupách.
3. Podle odborníků dnes rozeznáváme tři poddruhy goril: gorilu nížinnou, východní a horskou.
4. Stříbrným hřbetem se mohou pochlubit pouze dospělí samci.
5. V důsledku mizení pralesa a pytláctví patří gorily k ohroženým druhům.
</TEXT>
</DOC>
<DOC>
<DOCID>MF-20020422156</DOCID>
<DOCNO>MF-20020422156</DOCNO>
<DATE>04/22/02</DATE>
<TEXT>
Také Šelešovicím chybělo zastupitelstvo. Ti kdo chtěli ovlivnit jeho složení, odevzdali hlasovací lístek.
</TEXT>
</DOC>
<DOC>
<DOCID>MF-20020422157</DOCID>
<DOCNO>MF-20020422157</DOCNO>
<DATE>04/22/02</DATE>
<TITLE>
Sboru z Churu mohou zlínští studenti jen závidět
</TITLE>
<HEADING>
Recenze
</HEADING>
<TEXT>
Nestává se příliš často, aby posluchači koncertu vážné hudby ve zlínském Domě umění měli příležitost na pódiu spatřit takřka devadesátičlenný studentský sbor. Zřídkakdy se také stane, aby i hlediště z větší části zaplnili středoškolští studenti, kteří navíc na koncert přišli zcela dobrovolně. Přesně takové souhry okolností byli svědky návštěvníci mimořádného koncertu Filharmonie Bohuslava Martinů, na kterém se spolu se zlínským orchestrem představil gymnaziální sbor ze švýcarského města Chur, který si říká kanti-chor chur. V první části koncertu zahrál orchestr pod taktovkou dirigenta Christiana Kluckera symfonickou báseň Antonína Dvořáka Polednice. Dirigent, jinak sbormistr kanti-choru a několika dalších švýcarských sborů, dokázal pečlivými gesty dovést orchestr k plastickému vyjádření dynamických rozdílů, které skladatel do této skladby vložil. Zvláště pianissima předcházející dramatické druhé části zněla neobyčejně jemně, a přitom mrazivě. Přestože intonace orchestru byla místy méně přesná než jeho rytmická souhra, byla Polednice prvním vrcholem večera. Totéž rozhodně nelze říci o druhé skladbě, kterou byla Calvenfestspiel od Otto Barblana. Její zařazení na program koncertu snad mělo nějaké opodstatnění pro churské sboristy, neboť Barblan působil na konci 19. století v jejich městě jako varhaník a učitel, avšak nikoliv pro zlínské posluchače. Tato skladba, ač vznikla jen o tři roky později než Dvořákova Polednice (totiž roku 1899), patří po hudební stránce minimálně kamsi o padesát let zpět, a to je ještě diskutabilní, zda ji vůbec lze hodnotit měřítky, která obvykle klademe na takzvanou vážnou hudbu. Hudba k Calvenfestspiel je totiž pouhou příležitostnou skladbou, jakých všude na světě vznikají tisíce a která se s ostatními do programu zařazenými kompozicemi nemůže vůbec v ničem srovnávat. Pokud bychom chtěli hovořit o fádnosti, nedostatku nápaditosti a skladatelských prohřešcích, hovořili bychom zřejmě hodně dlouho. Tuto dramaturgickou nepatřičnost bohužel vycítili nejen posluchači, ale zřejmě i sami hudebníci, kteří zde předvedli vlažný a místy hodně slyšitelně (fanfáry žesťů!) nepřesný výkon. V této části se poprvé představil sbor i sopranistka Judith Scherrer-Kleber, kteří zde však jen stěží mohli ukázat své schopnosti. Předchozí dojem byl naštěstí napraven v závěrečné skladbě večera, kterou bylo Gloria Francise Poulence, jednoho z nejosobitějších představitelů hudebního neoklasicismu 20. století. Jeho hudba, přestože je na rozdíl od mnohých skladeb jiných autorů tohoto období přístupna i publiku méně zasvěcenému do tajů soudobé vážné hudby, překypuje působivými melodiemi a originálními harmonickými postupy. Jiné z jeho vrcholných děl, oratorium Sedm responzorií z temnot, mohli zlínští posluchači před půl rokem slyšet ve skvělém podání Brněnského akademického sboru. V Poulencově skladbě se konečně mohl po umělecké stránce projevit i sbor a sólistka. Přestože kanti-chor chur je ryze amatérský studentský sbor doplněný hlavně v mužských hlasech o několik pedagogů, jeho výkon byl velmi slušný. Trochu mu sice chyběla výbušnost, ke které partitura skladby vybízí, na druhou stranu však v některých místech díky mladým hlasům vynikla její hravost. Sopranistka Judith Scherrer-Kleber vládne příjemným vokálem, který byl proti sboru a orchestru v Barblanově skladbě možná příliš malý, avšak tento nedostatek bychom mohli vytknout spíš neobratně napsanému partu, než pěvkyni. Se záludnostmi v podobě velkých melodických skoků, které napsal Poulenc do sopránového partu, se až na drobnosti vypořádala velmi dobře. Ačkoliv rušena potleskem a jinými projevy nepoučeného publika, stala se tato skladba největším zážitkem večera. Lze jen závidět švýcarskému gymnáziu, že je schopno z řad svých studentů sestavit takto velké a kvalitní pěvecké těleso, a doufat, že na tom u nás brzy budeme podobně.
A. Dvořák: Polednice, O. Barblan: Calvenfestspiel, F. Poulenc: Gloria. Mimořádný koncert FBM. Orchestr FBM, kanti-chor chur, Judith Scherrer-Kleber - soprán, dirigent Christian Klucker. Čtvrtek 18. dubna, Dům umění Zlín.
</TEXT>
</DOC>
<DOC>
<DOCID>MF-20020422158</DOCID>
<DOCNO>MF-20020422158</DOCNO>
<DATE>04/22/02</DATE>
<TITLE>
Lesní čtvrť: zkoušky připravuje nadace Scio
</TITLE>
<GEOGRAPHY>Zlín</GEOGRAPHY>
<TEXT>
Zadání přijímacích testů se ředitel zlínského gymnázia v Lesní čtvrti Tomáš Zatloukal dozví později než uchazeči o studium na "jeho" škole. Zkoušky pro gymnázium připravuje nadace Scio.
</TEXT>
<HEADING>
- Proč tento neobvyklý postup?
</HEADING>
<TEXT>
Dává nám to několik záruk. Jednak, že testy jsou skutečně profesionálně připravené. Mají svoji platnost, obsahují pouze základní učivo. Šance žáků ze všech škol jsou tedy rovnocenné. V našich testech nejsou žádné chytáky, žádné špeky, za což bývala především gymnázia dřív oprávněně kritizována. Pro nás klíčové je i absolutní utajení. Z Prahy dostaneme zapečetěné obálky, které až ve třídě rozpečetí učitel.
- Lišíte se i tím, jak velkou váhu přikládáte obecně studijním předpokladům.
Dáváme jim čtyřicet procent, matematice a češtině jen třicet. Testujeme dispozice uchazečů ke studiu, ne jejich našprtané vědomosti.
- Jinde ale kladou větší důraz na encyklopedická fakta.
Proto nám všem unikají talentovaní žáci. Proto mám také pocit, že na základních školách posledního půl roku před zkouškami končí výuka a začíná dril na zkoušky. My je ale k tomu nepřímo nutíme. Já základní školy skutečně obdivuju.
- Taková praxe přece platí už hodně dlouho. Kdo za tak nepříznivou situaci může?
Jaké budou zkoušky, záleží na rozhodnutí každého ředitele. My už tři roky marně usilujeme o stejné zadání zkoušek. Pak bych klidně mohl vzít i někoho, kdo na vedlejším gymnáziu skončil až pod čarou, třeba až na jednašedesátém místě. Jenže ten jednašedesátý "nešťastník" by klidně mohl být lepší než náš padesátý. Uchazeč by sice studoval na jiné škole, než chtěl, ale pořád na gymnáziu. Nemusel by z nouze chodit někam jinam.
</TEXT>
</DOC>
<DOC>
<DOCID>MF-20020422159</DOCID>
<DOCNO>MF-20020422159</DOCNO>
<DATE>04/22/02</DATE>
<TITLE>
Přijímací zkoušky? Zase dominují fakta
</TITLE>
<TEXT>
Obyčejný panelový dům kdesi ve Zlínském kraji. V jednom bytě se dnes bude bujaře slavit přijetí ratolesti na střední školu, ve druhém tesknit. Pro jednoho zelená v cestě za vzděláním, pro druhého komplikace. Úspěch od neúspěchu přitom možná oddělil jediný nicotný bodík.
Zlínský kraj - "Výsledkem přijímacích zkoušek je pořadí od nejlepšího po nejslabšího (uchazeče) a za některým musíme udělat červenou čáru - je poslední z přijatých, ostatní musíme odmítnout," říká ředitel kroměřížského gymnázia na Masarykově náměstí Otakar Lukáš. Otázka je, na základě čeho školy ve Zlínském kraji vybírají své budoucí studenty. Z ukázek předcházejících přijímacích zkoušek, jež školy většinou prezentují na svých webových stránkách, se zdá, že nad zkoumáním studijních předpokladů uchazeče a jeho osobnosti stále vítězí naučený dril. Zásadní změna se zřejmě nekonala ani letos. Třeba čeština. Jako by už dvacet let někde existoval soubor testů, který tvůrci zkoušek bez invence obměňují. Určíš počet vět v souvětí, doplníš správně ypsilon, činný rod změníš na trpný, podtrhneš doplněk, donekonečna můžeš určovat vzory u čtvrté slovesné třídy, byť to po úpravě Pravidel už nemá žádný praktický význam. Přečetl uchazeč aspoň nějaké knížky? I to se zjišťuje ponejvíc encyklopedicky - doplněním titulu ke jménu autora. Umí se budoucí student vyjadřovat? Je schopen rozlišit, jaké informace plynou z analyzovaného textu, nebo ho dokáže pouze "rozsegmentovat" na věty hlavní a vedlejší? Školy v kraji to většinou nezajímá. Pokud už se literární a stylistické otázky stanou součástí testu, pak jen v zanedbatelné míře. "Přijímací zkoušky? Uznávám, že na někoho mohou působit jako tvrdě vědomostní test," připouští ředitel Obchodní akademie v Kroměříži Jan Žárský. "Není to ideální způsob. Jenže my potřebujeme uchazeče nějak rozdělit. Pětadvacet jich musíme dát dozadu, a třeba osobní pohovor není možný. Nedá se objektivně obodovat." Opačné příklady ale existují. Třeba zlínské gymnázium v Lesní čtvrti nad znalosti matematiky a češtiny staví test obecně studijních předpokladů. "Testujeme hlavně dispozice uchazečů ke studiu. Ne to, co se stihli našprtat," vysvětluje ředitel gymnázia Tomáš Zatloukal. I jiným školám často nelze upřít snahu vytvořit si poměrně přesný obrázek o adeptovi studia. Přihlížejí k jeho výsledkům na základní škole, zohledňují úspěchy v soutěžích. A hlavně - k preferované češtině a matematice už pár let přidávají test všeobecných znalostí. "Obsah přijímacích zkoušek je takový, aby nám umožnil co nejširší pohled na žáka," říká zástupkyně ředitele Gymnázia v Uherském Hradišti Jana Petrželková. Zatímco výběr otázek tady působí promyšleně, potvrdilo to i několik ředitelů základních škol z okresu, jinde se jeví spíš jako nahodilý. Není totiž jasné, jaký smysl má ptát se čtrnáctiletého dítěte na počet členských států Evropské unie (Gymnázium Ladislava Jaroše Kroměříž), nebo chtít rozdělit horniny podle způsobu vzniku (kroměřížské gymnázium na Masarykově náměstí). "Já bych na takové otázky odpovědět nedokázal," přiznává ředitel zlínského gymnázia v Lesní čtvrti Tomáš Zatloukal. Učitelé Střední zdravotnické školy v Uherském Hradišti zase za pomoci takzvaného profesně psychologického testu loni zkoumali zájem studentek o budoucí práci v oboru. Stěží odhadnout, zda bylo k dobru uchazečky, pokud na rovinu přiznala, že "představu má zatím jen malou". Nebo zda jí pomohlo, jestliže konstatovala, že její "představa je zcela jasná" (skutečně to může ve čtrnácti letech vědět?). Váhat musely dívky i při odpovědi na otázku, jestli práce zdravotní sestry je: - práce jako každá jiná, - spíše humánní poslání, - nezbytnost, jež musí být vykonávána, - náročná a finančně nedostatečně oceňovaná činnost (mýlil se ten, kdo zakroužkoval všechny možnosti?). Neznamená to ale, že školy, v jejichž testech se podobné "perly" vyskytnou, jsou špatné. "Přijímací zkoušky ve formě, kterou už řadu let ponecháváme beze změn, se nám osvědčují. Přijímáme žáky, kteří se později téměř všichni dostávají na vysoké školy," obhajuje podobu testů ředitel kroměřížského gymnázia Lukáš. Řada středních škol si přitom stěžuje, že právě kvůli přijímacím zkouškám na vysoké školy musí v posledních ročnících měnit výuku a nutit studenty ke vstřebávání encyklopedických faktů. Jenže na totéž si zase ve vztahu k nim stěžují školy základní. Zástupci středních škol se liší i v názorech na kvalitu žáků, kteří se ucházejí o studium na jejich škole. Třeba Jana Petrželková z Gymnázia v Uherském Hradišti se domnívá, že jejich připravenost je ve srovnání s předchozími roky stejná. V zásadě totéž tvrdí i kroměřížský ředitel Lukáš. Jeho zástupce Jiří Kubáček má ale jiný názor. "V posledních letech sledujeme, že základní školy toho stihnou méně naučit."
</TEXT>
</DOC>
<DOC>
<DOCID>MF-20020422160</DOCID>
<DOCNO>MF-20020422160</DOCNO>
<DATE>04/22/02</DATE>
<TITLE>
Ředitel: Také model bez zkoušek je možný
</TITLE>
<TEXT>
Uherské Hradiště - Charakter přijímacích zkoušek na střední školy se sice mění. Změna ale trvá až příliš dlouho, a výsledná podoba navíc stále není ideální. Ředitel Základní školy Větrná v Uherském Hradišti Jiří Durďák tvrdí, že výuka na základní škole se musí v posledním ročníku přizpůsobovat požadavkům středních škol. "I když už ne v takové míře jako před pěti lety. K ideálnímu modelu zkoušek se přibližují například Gymnázium v Uherském Hradišti a Střední průmyslová škola tamtéž."
</TEXT>
<HEADING>
- Jak si představujete ideální přijímací zkoušku?
</HEADING>
<TEXT>
Testy, které jsou založeny pouze na znalostech, jsou špatné. Daleko kvalitnější jsou testy zjišťující dovednosti a schopnosti žáka pro studium na střední škole. Ideální přijímací zkouška by měla probíhat bez jakékoliv zvláštní přípravy na ni. Měla by být založena nejen na znalostech, ale rovněž na schopnostech učivo aplikovat. Měla by rovněž posoudit předpoklady žáka pro studium na zvolené škole. Dovedu si představit i model, kdy budou všichni žáci přijati bez přijímacích zkoušek. Na základě zájmu.
- Co mohou školy udělat pro to, aby změnily léta zavedenou praxi?
Ve větší míře oboustranně komunikovat.
</TEXT>
</DOC>
<DOC>
<DOCID>MF-20020422161</DOCID>
<DOCNO>MF-20020422161</DOCNO>
<DATE>04/22/02</DATE>
<TEXT>
První závažnější zkouška, první tréma, možná první úspěch, možná také první zklamání. Přijímací zkoušky na střední školy působí na každého trochu jinak.
</TEXT>
</DOC>
<DOC>
<DOCID>MF-20020422162</DOCID>
<DOCNO>MF-20020422162</DOCNO>
<DATE>04/22/02</DATE>
<TEXT>
Na čtvrtečním koncertu se na pódiu ve zlínském Domě umění tísnilo bezmála devadesát mladých pěvců sboru ze švýcarského Churu
</TEXT>
</DOC>
<DOC>
<DOCID>MF-20020422163</DOCID>
<DOCNO>MF-20020422163</DOCNO>
<DATE>04/22/02</DATE>
<TITLE>
Výstavy
</TITLE>
<HEADING>
BRUMOV-BYLNICE
</HEADING>
<TEXT>
Galerie OKO: Cesta kolem světa - fotografie (Marek Císař, MUDr. Štefan Horák, Jana Hnaníčková, Pavel Gigerich, Miroslav Pinďák, Milan Kostka), Výstava prací žáků ZUŠ Slavičín - malba, František Látal - fotografie
Minigalerie Topas: Vladimír Švenda (výstava do 30. 4.)
Městská galerie: Miroslav Koupil - Kaligramy (výstava do 18. 5.)
Městské muzeum: Galerie osobností (díla výtvarníků Holešovska), Holešovsko v minulosti (stálá expozice)
Šachova synagoga: expozice
Arcibiskupský zámek: Obrazárna olomouckých arcibiskupů a zámecký mobiliář (expozice), Tvůj domov (výstava obrazů)
Podzámecká zahrada: Miloslav Fekar - Putování (výstava soch v exteriérech parku)
Art Gallery: Výstava předních českých výtvarných umělců - obrazy, grafiky, sochy, keramika, nástěnné tapiserie, Stefan Simeonov - bronzové plastiky, Vladimír Groš - keramické plastiky
Vila Lipová: Lidové umění Luhačovického Zálesí, Luhačovické lázeň ství
Klub kultury: Martina Podešvová - obrazy (výstava do 26. 4.)
ROŽNOV P. RADHOŠTĚM
Galerie MK: Vlado Bohdan - fotografie (výstava do 30. 4.)
Skanzen: Dřevěné městečko ( 9.00- 16.00)
Cukrárna Jasmín: Petra Münsterová - O vodě, ve vodě (výstava do 31. 5.)
Muzeum Slavičínska: Doklady - stálá expozice z historie obce
Dům knihy Portal, Masarykovo nám. 35: Ida Vaculková - keramika, Vladislav Vaculka - kresby, 40. léta (stálá expozice), Marie Vávrová - Svitky na papíře a hedvábí (výstava do 31. 5.)
Dům služeb (jezuitská kolej), Masarykovo nám 21: Expozice fotografií z řady zemí Afriky, Asie, Jižní Ameriky a Tichomoří (výstava do 7. 6.)
Gymnázium - vestibul: Plastikiáda 2002 (zpracování odpadových plastových obalů (výstava do 22. 4.)
Kino Hvězda: Václav Štěpánek, Libor Musil, Jiří Sladký - Mizející svět kopanic (výstava fotografií do 28. 4.)
S-klub: Tomáš Mareček, Marcela Ondříšková, Michaela Beníčková - obrazy, miniatury, fotografie (výstava do 30. 4.)
Červený dům: Soukenická domácnost, Plátenictví a barvířství (expozi ce)
</TEXT>
<HEADING>
Galerie KZ: Prodejní výstava (malba, grafika výtvarníků regionu)
</HEADING>
<TEXT>
Galerie Růže: Glass ateliér Morava - umělecké a užitkové sklo, Miroslava Zádrapová - vizovické pečivo, společnost Garlettii - výrobky z čokolády, porcelán světově proslulých značek a výrobců, porcelánové sošky, Karlovarský porcelán, Irena Dosoudilová - tupeská keramika, díla ze žuly, mramoru a serpentinu, Michal Uher - obrazy, Vincent Bandúr - dřevěné reliéfní kompozice
Kulturní dům: Stálá expozice Nezávislé valašské galerie (S. Slovenčík, J. Bauch, M. Adámek a další), Vladislav Jurčák - fotografie
Galerie V Poschodí: Kateřina Davidová - Dokola, rovně (výstava do 10. 5.)
Zámecká galerie: Vlastislav Holub - obrazy (výstava do 2. 6.)
Galerie Stará radnice: Vladimír Groš - plastiky (výstava do 28. 4.)
Centro Zlín: Miroslav Zikmund, Miroslav Náplava, Petr Horký - fotografie ze Srí Lanky a Malediv
Fotogalerie Dios: František Chrástek - fotografie (výstava do 31. 5.)
Galerie Masson: Aleš Knotek - obrazy (do 14. 5.)
Kafírna Archa: Jan Šiploch - fotografie (výstava do 30. 4.)
Klub Charity, Podlesí 5302: Vladimír Samsonek - obrazy (výstava do 9. 5.)
Městské divadlo: Josef Kousal - obrazy z let 1925-1975 (výstava do 28. 4.)
Knihovna F. Bartoše: Malí malíři objevují svět (výstava dětí MŠ U Šnečka),
Obvodní knihovna Jižní Svahy: Koláže a roláže (výstava žáků ZUŠ Okružní do 30. 4.), Hrátky s fantazií (výtvarné práce dětí ZUŠ Okružní, výstava do 31. 5.).
Obvodní knihovna Malenovice: Námořníci (keramika žáků ZUŠ Malenovice), Jaro (obrázky dětí MŠ Milíčova)
</TEXT>
</DOC>
<DOC>
<DOCID>MF-20020422164</DOCID>
<DOCNO>MF-20020422164</DOCNO>
<DATE>04/22/02</DATE>
<TITLE>
ROŽNOV P. RADHOŠTĚM
</TITLE>
<TEXT>
T klub: Diskotéka ( 20.00)
S-klub: Duše indiána (beseda, diapozitivy, čtení Ing. Stanislava Weigla, 19.00)
Hvězdárna: Astronomická pozorování ( 19.00)
</TEXT>
<HEADING>
Hvězdárna: Astronomická pozorová - ní ( 19.00)
</HEADING>
<TEXT>
Masarykova veřejná knihovna: Kam s ním? (beseda s poslanci RNDr. Petr Nečas, Ing. Petr Šulák a starosta Vsetína Jiří Čunek, 18.30)
Hvězdárna: Pozorování noční oblohy ( 20.00)
Muzeum jihovýchodní Moravy: Rovníková Afrika (beseda s Helenou Šťastnou, 18.00)
Nám. Míru: Ekojarmark ( 10.00), Přijďte si vyzkoušet hru na bubny Djembe ( 17.00)
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020422165</DOCID>
<DOCNO>MF-20020422165</DOCNO>
<DATE>04/22/02</DATE>
<TITLE>
Lázeňské divadlo: Návštěva mladé dámy ( 19.30)
</TITLE>
<TEXT>
Slovácké divadlo - Malá scéna: Rychlé šípy ( 19.00)
</TEXT>
</DOC>
<DOC>
<DOCID>MF-20020422166</DOCID>
<DOCNO>MF-20020422166</DOCNO>
<DATE>04/22/02</DATE>
<TITLE>
Africké bubny duní Zlínem
</TITLE>
<TEXT>
Brněnská kapela Tubabu dnes večer od 20 hodin zahraje na náměstí Míru ve Zlíně tradiční hudbu národů západní Afriky. Před koncertem od 17 hodin si na náměstí bude moci vyzkoušet hru na africké bubny každý příchozí. Koncert Tubabu je jedním z vrcholů festivalu cestování a poznávání jiných kultur Neznámá Země, který se ve Zlíně koná od soboty.
WWW.VOLNY.CZ/DJEMBE
</TEXT>
</DOC>
<DOC>
<DOCID>MF-20020422167</DOCID>
<DOCNO>MF-20020422167</DOCNO>
<DATE>04/22/02</DATE>
<TITLE>
Kina
</TITLE>
<TEXT>
Kino Svět: Spy game ( 19.00)
Kino Nadsklepí: Výlet ( 17.00, 19.30)
ROŽNOV P. RADHOŠTĚM
Kino Panorama: Dannyho parťáci ( 17.30), Impostor ( 20.00)
Kino Hvězda: Miliónový závod ( 17.30), Hartova válka ( 20.00)
S-klub: Ozvěny Ekofilmu ( 15.00)
Kino Máj: Tmavomodrý svět ( 20.00)
Kino Svět: Výlet ( 17.00, 19.30)
Vatra: Hrabě Monte Christo ( 17.00), Černý jestřáb sestřelen ( 19.30)
Kino Květen: Můj bratr Tom ( 19.00)
Velké kino: Na křídlech vážky ( 17.00), Výlet ( 19.30)
</TEXT>
</DOC>
<DOC>
<DOCID>MF-20020422168</DOCID>
<DOCNO>MF-20020422168</DOCNO>
<DATE>04/22/02</DATE>
<TITLE>
UDÁLOSTI TÝDNE: Po meruňkách zmrzly i broskve
</TITLE>
<TEXT>
Po meruňkách zmrzly i broskve: Po pohromě, která stihla kvůli letošním jarním nočním mrazům meruňky zvláště na Uherskohradišťsku, stihlo totéž i broskve, které začaly kvést později. Sadaři odhadují jejich ztráty na třicet až padesát procent.
CEBO Zlín krachuje: Krach zlínské obuvnické společnosti CEBO připraví o místa více než tisícovku jejích zaměstnanců. Zlínský primátor Zdeněk Dostál v této souvislosti prohlásil, že Zlínsko by mělo být považováno za region postižený ekonomickými dopady transformace.
Ombudsman Zlíňany nepodpořil: Obyvatele Zlína, kteří požadují po zlínské radnici vrácení peněz z daní za převod nemovitostí, úřad ombudsmana oslyšel. Ve svém dopise uvedl, že spor nespadá do jeho kompetencí.
Magneton znovu propouští: Další vlna propouštění postihne do tří měsíců dvě stovky zaměstnanců největšího kroměřížského průmyslového podniku Magneton. Propouštění pokračuje už několik let a nové vedení firmy zdůvodňuje svůj nejnovější krok nutností zachovat konkurenční schopnost.
Místo diskoték veřejné práce: Několik týdnů veřejných prací budou muset jako trest absolvovat tři mladíci z Valašského Meziříčí a Kelče. Takový je verdikt, který jim vyměřil soud za to, že mladým lidem na diskotékách loni v létě prodávali drogu Extáze.
Zubří bude městem: Obyvatelé Zubří, největší vesnice v zemi, se mají dnes stát občany. "Oficiálně to bude v pondělí, kdy máme od předsedy Poslanecké sněmovny přebírat dekret," řekl koncem minulého týdne starosta Zubří Jiří Randus.
Valašská silnice bude: Sny utrápených řidičů o kvalitní silnici mezi Vsetínem a Valašským Meziříčím dostávají reálný základ. Ředitelství silnic a dálnic Zlínského kraje uvolní peníze na přípravu stavby přesto, že se peníze na ni nenašly ve státním rozpočtu.
</TEXT>
</DOC>
<DOC>
<DOCID>MF-20020422169</DOCID>
<DOCNO>MF-20020422169</DOCNO>
<DATE>04/22/02</DATE>
<TITLE>
Kalendárium
</TITLE>
<HEADING>
23. dubna
</HEADING>
<TEXT>
- roku 1932 se narodil architekt Jiří HLUPÝ . Po absolvování Odborné školy ve zpracování dřeva ve Valašském Meziříčí a VŠUP Praha pracoval jako výtvarník filmových a televizních dekorací. Získal řadu ocenění doma i v zahraničí (Španělsko, Irsko), například za film Hordubal.
- 1967 zemřel ve Valašském Meziříčí operní pěvec Vilém WEISSHAMMER . Zpíval v místním pěveckém sboru Beseda a tenorové party v sokolských inscenacích českých oper, ale také zpíval pohostinsky na řadě profesionálních scén.
</TEXT>
<HEADING>
24. dubna
</HEADING>
<TEXT>
- 1982 zemřel ve Zlíně sochař Alois ŠUTERA . Nejprve se vyučil modelářem keramiky a potom vystudoval SUPŠ v Uherském Hradišti a VŠUP v Praze u prof. J. Laudy a V. Makovského. Tvořil monumentální plastiky, často zakomponované v architektuře.
</TEXT>
<HEADING>
25. dubna
</HEADING>
<TEXT>
- 1917 zemřel v Brně František SLÁMA , právník, národní buditel a velmi oblíbený lidový spisovatel, který psal hry, povídky a romány s regionální tematikou. Před sto lety snad nebylo na Valašsku ochotnické divadlo, které by neodehrálo jeho ondrášovskou hru Pán Lysé hory, a ve venkovských knihovnách byly vyhledávány jeho knihy. Jádrem jeho tvorby jsou dva na sebe navazující romány o valašských povstáních U trúby štramberské a Rytíř Kobylka. Působil v Těšíně, v Opavě, v Brně, v Uherském Hradišti i v chorvatském Záhřebu.
- 1932 se narodil literární historik František VŠETIČKA . Po absolvování FF UP Olomouc učil na středních školách a v roce 1964 se na UP vrátil a působil tam na katedře českého jazyka a literatury, od roku 1992 jako docent. Zabývá se moravskými autory, dětskou literaturou a píše fejetony o lidech z umělecké a vědecké oblasti. Některým osobnostem Valašska je věnován jeho soubor fejetonů Vnitřní vitráže.
</TEXT>
<HEADING>
26. dubna
</HEADING>
<TEXT>
- 1892 se v Paříži narodil malíř Jiří HEŘMAN . Byl synovcem slavného Luďka Marolda a malířství studoval v Praze i v Paříži. Působil v Uherském Hradišti, v Kroměříži, v Novém Hrozenkově a posledních deset let života v Bystřici pod Hostýnem a maloval slovácké a valašské motivy a krajiny obou regionů.
- 1942 se ve Zlíně narodil hráč na trombon a hudební skladatel Mojmír BARTEK . Už jako student hrál v orchestru J. Foreta a dlouhé roky hrál v orchestru G. Broma. Napsal řadu skladeb pro symfonické i jazzové orchestry, např. Zpožděný rychlík do Karlovic nebo Beskydské impulsy.
</TEXT>
<HEADING>
28. dubna
</HEADING>
<TEXT>
- 1897 se ve Zlíně narodil hudební skladatel a pedagog Jan PAPOUŠEK , který působil v Letovicích a v Brně.
- 1932 se v Halenkově narodil Jaroslav ŠŤASTNÝ , který byl asistentem katedry etnografie a folkloristiky FF UK v Praze. Je mj. autorem práce Tradiční zemědělství na Valašsku.
- 1932 se narodil spisovatel Pavel TOBIÁŠ . O tom, že by snad někdy mohl být spisovatelem, v mládí vůbec neuvažoval, a proto po studiích na gymnáziích ve Valašském Meziříčí a ve Frenštátě pod Radhoštěm odešel studovat na brněnskou techniku. Právě tehdy začíná jeho život spisovatelský, jak nám to popsal Oldřich Šuleř ve své knize Paměť domova: "Poznal jsem ho patrně v nejkritičtějším období jeho života. Student brněnské techniky, sportovec se smělými plány do budoucna, byl znenadání zaskočen zákeřnou obrnou, která se tenkrát převalila krajem a která mu jako následek zanechala znehybnění dolních končetin." O svých zkušenostech velmi pravdivě vypověděl ve své druhé knize nazvané Cesta. Debutoval knihou pro mládež Zelené hledání a jeho zatím poslední vydané dílo Hořící kruh, opět s neskrývaně autobiografickými rysy, vyšlo v roce 1985. Je také autorem veršů, časopiseckých fejetonů, rozhlasových a televizních pořadů. Psal také rozhovory s umělci a podobné texty a stále ještě nevydána zůstala jeho kniha Malá mozková příhoda.
- 1937 se v Blatné narodil herec a dramatik Karel SEMERÁD , který hraje v Městském divadle Zlín. Je autorem divadelních her, např. Blaník, Vzhůru do údolí, Slzy a smích a Čtení do vlaku, píše i pohádky.
- 1962 zemřel v americkém Los Angeles hudební skladatel Josef STELIBSKÝ , rodák ze Vsetína. Studoval hru na varhany u J. Křičky na pražské konzervatoři a potom působil ve slovenském Martině jako ředitel kůru. Již zde komponoval taneční hudbu a v jejím komponování pokračoval i v Praze, kde se stal jedním z nejúspěšnějších autorů operet a filmové hudby. V letech 1932 - 1947 napsal 250 šansonů, hudbu k 43 celovečerním filmům a 10 úspěšných operet. Od roku 1947 žil v emigraci v USA a komponoval pro československou krajanskou společnost.
</TEXT>
</DOC>
<DOC>
<DOCID>MF-20020422170</DOCID>
<DOCNO>MF-20020422170</DOCNO>
<DATE>04/22/02</DATE>
<TITLE>
Výroky:
</TITLE>
<TEXT>
Záchod máme chemický, ale chlapi občas přece jenom raději zajdou i do hospody, když je blízko.
Kolotočářka Terezie Finková mluví o WC, když porovnává klady a zápory kočovného způsobu života, který provozovatele pouťových atrakcí provází
</TEXT>
<HEADING>
To vám dnes nikdo neřekne.
</HEADING>
<TEXT>
Jednatel společnosti Frochsner Petr Holík odpovídá na otázku, zda společnost splní slib zaměstnat více než pět set lidí, za nějž získala od uherskohradišťských radních výhodně pozemky
Jestli do té doby dají dohromady kandidátku - bůh suď.
Josef Urban z Okresního úřadu v Kroměříži popisuje situaci v obci Vrbka, kde se rozpadlo zastupitelstvo a v náhradním termínu nechtěl nikdo kandidovat, takže volby tam budou nejdříve na podzim
Trhá rekordy, sama dělá čtyři sta výplat. Za totality by na takovou práci byly určitě čtyři účetní.
Kroměřížský podnikatel Pavel Mráček o své manželce
Patnáct procent je nesmyslné číslo.
Starosta Uherského Ostrohu Vlastimil Vaněk kritizuje množství z výnosu z daní, které obcím přiřkla novela zákona o obcích
Kdo se chce nechat zavalit prací, ať sem klidně přijde.
Mladík, který musí třídit odpad v rámci alternativního trestu veřejně prospěšných prací, který mu vyměřil soud
</TEXT>
</DOC>
<DOC>
<DOCID>MF-20020422171</DOCID>
<DOCNO>MF-20020422171</DOCNO>
<DATE>04/22/02</DATE>
<TEXT>
Historicky první titul Miss Academia ČR získala v minulém týdnu ve Zlíně jedenadvacetiletá studentka Pedagogické fakulty Palackého univerzity v Olomouci Eva Machů.
</TEXT>
</DOC>
<DOC>
<DOCID>MF-20020422172</DOCID>
<DOCNO>MF-20020422172</DOCNO>
<DATE>04/22/02</DATE>
<TITLE>
Tuschnerová: Mými dětmi jsou obrazy
</TITLE>
<TEXT>
Výtvarnice Inez Tuschnerová studovala u Oskara Kokoschky, později se jí osudem stala textilní tvorba
Dvě brněnské výstavy lemují životní jubileum Inez Tuschnerové. Významné výtvarnici předevčírem skončila retrospektiva v Galerii U Dobrého pastýře. V závěru května vystaví její kostýmní návrhy Národní divadlo v Brně. Nadcházející sedmdesátnice profesní hrdost nezapře. Vizitka u pokojíku v brněnském Domově důchodců Kociánka hlásá, že za dveřmi žije akademická malířka.
</TEXT>
<HEADING>
- Chtěla jste se odjakživa stát malířkou?
</HEADING>
<TEXT>
Otec mi zemřel, když mi byly dva roky. Vyrůstala jsem v rodině, která byla proti. Já si studium na střední i vysoké umělecké škole prosadila. S maminkou jsem měla velmi krásné vztahy.
- Koncem padesátých let jste se setkala s Oskarem Kokoschkou. Jak na vás působila legenda evropského expresionismu?
Studovala jsem u něj v Salcburku malbu. Byl to renesanční člověk. Jedinečný malíř, vynikající spisovatel a výtečný filozof. Tvrdil, že talent je pouze dvacet procent úspěchu. Zdůrazňoval mnohem více píli. Mezinárodní umělecká akademie pod jeho vedením skutečně kvetla. Tvrdil, že si neosobuje dělat z žáků umělce, ale že jim chce v krutém světě pouze otevírat oči. Nutil nás vnímat krásu kolem, kterou viděl jako odpověď hrůzám a špatnostem světa.
- Celý život jste spojila s Brnem. Nechtěla jste zvláště po zahraničních zkušenostech jinam?
Maminka byla vdova a podporovala mě na studiích. Cítila jsem nikoliv povinnost, ale danou milou nutnost se o ni až do smrti starat.
</TEXT>
<HEADING>
- Bylo vám umění nějakou satisfakcí?
</HEADING>
<TEXT>
Já bohužel nemám děti. S oblibou říkám, že moje obrazy i art protisy jsou moje děti. Věnovala jsem jim kus svého života a tolik času, práce i myšlenek, že to snad mohu tvrdit.
- Stále kreslíte, i když stůl a malý pokojík nemají podobu pyšného ateliéru. Nechtěla jste barvy odložit?
V našem oboru se na zasloužený odpočinek nehledí. Nutnost tvořit buď máte v sobě, nebo ne. Před několika dny zemřel můj vrstevník Karel Nepraš, který stále vystavoval, jako to dodnes dělá ještě starší Adriena Šimotová. Ze zdravotních důvodů jsem před třemi lety nemohla kreslit. Neblaze jsem to nesla. Dnes práci považuju i za určitou arteterapii.
- Celým vaším životem procházel textil: kostýmy, gobelíny, netkané tapiserie, textilní prvky v architektonickém prostoru...
Kostýmy jsem začala dělat už na vysoké škole. Divadlo mě fascinovalo odjakživa. V polovině šedesátých let jsem začala spolupracovat s brněnským Výzkumným ústavem vlnařským, přednášela dějiny kostýmu na JAMU. Vždy jsem dělala raději tapiserie a gobelíny, malby a kresba byla cosi navrch.
</TEXT>
<HEADING>
- Jaká byla vaše filozofie kostýmu?
</HEADING>
<TEXT>
Musí se podřídit režisérovi a sjednotit se scénografem. Nakonec musí být spokojeni i herci. U nich to tak na rozdíl od hereček většinou i bylo.
</TEXT>
<HEADING>
- Jaké divadlo jste nejraději oblékala?
</HEADING>
<TEXT>
Měla jsem velmi ráda činohru i operu. Zejména Janáčkovu. Dělala jsem kostýmy k Osudu, Věci Makropulos i Kátě Kabanové. Janáčkovo dílo jsem zpracovávala i v řadě tapiserií. Ostatně vysokou školu jsem absolvovala gobelínem Jenůfa, který inspirovala opera Její pastorkyňa.
- Zajímaly mladé herce Jiřího Bartošku, Pavla Zedníčka, Janu Švandovou či Elišku Balzerovou dějiny kostýmu, které jste jim na JAMU přednášela?
Myslím, že je to zajímalo. Bartoška byl takový milý a hodný hoch, který výtečně kreslil. Teď je z něj fouňa s nosem nahoru. Na skromném mládenci z Třebíče Mirku Donutilovi mě mrzí, že se stále víc opakuje.
- Vy jste v Brně v roce 1964 stála u zrodu art protis. Z původní netkané technologie určené jen k dekorativnímu využití, tedy k výrobě jakýchsi látkových tapet, se stal obdivovaný i proklínaný obor využívaný výtvarníky. Laciné a křiklavé art protisy zamořily panelákové byty i řadu oficiálních prostor. Technologie umožnila na vlněné rouno jednoduše přenést jakékoliv barvy a tvary, obrazy šlo ušít strojem. Jak sama zpětně hodnotíte tento boom?
Vždycky jsem tvrdila, že netkaný art protis není imitací malby ani nápodobou gobelínu. Já byla ráda, že jsem mohla být u jeho vzniku. Technika není špatná, autoři jsou různých kvalit. Někteří byli pouhými řemeslníky. Art protis měl původně sloužit jako součást architektury a komplexní řešení prostoru. Obrazy jsou taky dobré a špatné. Art protis posléze fungoval i jako laciné moderní nástěnné kuchařky. Přiznávám, že necitlivým přístupem autorů vznikla i řada levných kýčů. To se děje i v jiných oborech.
- Vystudovala jste monumentální malbu. Odkud nyní berete inspiraci k subtilnějším formátům?
Inspiruje mě všechno kolem. Když jsem před časem skoro nechodila a prodělala těžkou operaci, vznikl cyklus Jizvy. Poté jsem namalovala soubor Čečensko. Maluji i své současné spolubydlící v domově důchodců. Snažím se zachytit jejich boj se životem, bolestí, výraz jejich očí, úst... Učím se prostě žít život jinak, než jsem byla zvyklá.
</TEXT>
<HEADING>
- Jste na něco ze své tvorby pyšná?
</HEADING>
<TEXT>
Nejsem pyšná na nic, ať dílo hodnotí jiní. Člověk musí mířit stále dopředu. Já nechci, aby můj život zavalila hořkost.
Kresba Inez Tuschnerové
</TEXT>
</DOC>
<DOC>
<DOCID>MF-20020422173</DOCID>
<DOCNO>MF-20020422173</DOCNO>
<DATE>04/22/02</DATE>
<TITLE>
Odolná kroměřížská pevnost dvakrát nečekaně padla
</TITLE>
<GEOGRAPHY>Kroměříž</GEOGRAPHY>
<TEXT>
Celou druholigovou sezonu byli basketbalisté Slavie Kroměříž doma suverénní. Všechna utkání s přehledem vyhráli, výjimkou nebyl ani čtyřicetibodový rozdíl. Auru neporazitelnosti ztratil tým v nejméně vhodnou chvíli. Ve finále play off proti Olomouci selhal hned dvakrát a vysněný sen - celkové prvenství - se ztrácí v nedohlednu. V úvodním utkání očekávaného hanáckého derby prohrála Kroměříž s Olomoucí 69:80 (36:42), ve druhém 79:81 (44:41) a dostala se do nepříjemné situace. Pokud chce dotáhnout své tažení druhou ligou do vítězné koncovky, musí zvítězit třikrát za sebou. Třetí utkání je na programu v sobotu v Olomouci, kde se bude hrát i případné čtvrté střetnutí. Pokud se Slavii podaří stejný kousek jako soupeři a vyhraje venku dvakrát, vítěze soutěže určí rozhodující pátý duel 1. května. "Ještě to nevzdáváme. Zkusíme v Olomouci vyhrát dvakrát, stejně jako se to povedlo soupeři tady," řekl křídelník Kroměříže Jaroslav Mužík. Olomouc, která ještě vloni hrála ve třetí lize, uspěla díky vyrovnanější lavičce. Mnohem častěji střídala, takže hráči měli v klíčových momentech více sil než domácí. "Snažíme se o agresivní a nátlakovou hru, proto potřebujeme širokou lavičku. Je to pro nás výhoda," vysvětlil manažer a asistent trenéra Olomouce Michal Pekárek. Naopak kroměřížský kouč Jiří Král nemohl své svěřence vyměňovat tak často, jak by chtěl. Z obvyklé druholigové sestavy mu v sobotu chybělo pět hráčů, v neděli čtyři. Na hřišti se točilo šest hráčů, další dva se objevili jen epizodně. Rozehrávač Šumbera je zraněný dlouhodobě, naražené stehno nepustilo na hřiště dalšího rozehrávače Králíka. Těsně před úvodním zápasem vyřadily bolesti krku křídlo Medvedě. V sobotu nehráli ani prvoligoví hosté Machač s Prášilem. Zatímco ostravské křídlo Prášil bylo v neděli nejlepším hráčem domácích, pivotman Machač z Trigy-Eprin Brno nenastoupil. "V sobotu prohráli a protože další prvoligový zápas je čeká už v úterý, tak ho nepustili, aby nebyl unavený," posteskl si Král. V úvodním duelu byli hosté lepší. Perfektně bránili, zatímco domácí působili nesourodě a příliš často se pokoušeli o individuální akce. Jako by na favorita dolehla nutnost vítězství, vyrobil neuvěřitelných dvacet technických chyb. "Kroměříž je určitě pod velkým tlakem, proto byla v sobotu nervózní. Ale my jsme se celý týden připravovali na jejich hru a taktiku bezezbytku splnili," spokojeně konstatoval Pekárek. Ve druhém střetnutí hráli domácí lépe. Až na krátkou epizodu ve druhé čtvrtině neustále vedli, šest minut před koncem o 13 bodů. Jenže závěr nezvládli. Vyfauloval se rozehrávač Chwaszcz, zkušení hráči neproměnili trestné hody, k tomu se přidaly technické chyby. Rozhodující koš vsítil hostující Kratochvíl 2,5 sekundy před koncem, Slavia už nedokázala odpovědět. "To jsem snad ještě nezažil. Takový náskok bychom neměli pustit," přiznal Mužík.
Kroměříž - Celou druholigovou sezonu byli basketbalisté Slavie Kroměříž doma suverénní. Všechna utkání s přehledem vyhráli, výjimkou nebyl ani čtyřicetibodový rozdíl. Auru neporazitelnosti ztratil tým v nejméně vhodnou chvíli. Ve finále play off proti Olomouci selhal hned dvakrát a vysněný sen - celkové prvenství - se ztrácí v nedohlednu. V úvodním utkání očekávaného hanáckého derby prohrála Kroměříž s Olomoucí 69:80 (36:42), ve druhém 79:81 (44:41) a dostala se do nepříjemné situace. Pokud chce dotáhnout své tažení druhou ligou do vítězné koncovky, musí zvítězit třikrát za sebou. Třetí utkání je na programu v sobotu v Olomouci, kde se bude hrát i případné čtvrté střetnutí. Pokud se Slavii podaří stejný kousek jako soupeři a vyhraje venku dvakrát, vítěze soutěže určí rozhodující pátý duel 1. května. "Ještě to nevzdáváme. Zkusíme v Olomouci vyhrát dvakrát, stejně jako se to povedlo soupeři tady," řekl křídelník Kroměříže Jaroslav Mužík. Olomouc, která ještě vloni hrála ve třetí lize, uspěla díky vyrovnanější lavičce. Mnohem častěji střídala, takže hráči měli v klíčových momentech více sil než domácí. "Snažíme se o agresivní a nátlakovou hru, proto potřebujeme širokou lavičku. Je to pro nás výhoda," vysvětlil manažer a asistent trenéra Olomouce Michal Pekárek. Naopak kroměřížský kouč Jiří Král nemohl své svěřence vyměňovat tak často, jak by chtěl. Z obvyklé druholigové sestavy mu v sobotu chybělo pět hráčů, v neděli čtyři. Na hřišti se točilo šest hráčů, další dva se objevili jen epizodně. Rozehrávač Šumbera je zraněný dlouhodobě, naražené stehno nepustilo na hřiště dalšího rozehrávače Králíka. Těsně před úvodním zápasem vyřadily bolesti krku křídlo Medvedě. V sobotu nehráli ani prvoligoví hosté Machač s Prášilem. Zatímco ostravské křídlo Prášil bylo v neděli nejlepším hráčem domácích, pivotman Machač z Trigy-Eprin Brno nenastoupil. "V sobotu prohráli a protože další prvoligový zápas je čeká už v úterý, tak ho nepustili, aby nebyl unavený," posteskl si Král. V úvodním duelu byli hosté lepší. Perfektně bránili, zatímco domácí působili nesourodě a příliš často se pokoušeli o individuální akce. Jako by na favorita dolehla nutnost vítězství, vyrobil neuvěřitelných dvacet technických chyb. "Kroměříž je určitě pod velkým tlakem, proto byla v sobotu nervózní. Ale my jsme se celý týden připravovali na jejich hru a taktiku bezezbytku splnili," spokojeně konstatoval Pekárek. Ve druhém střetnutí hráli domácí lépe. Až na krátkou epizodu ve druhé čtvrtině neustále vedli, šest minut před koncem o 13 bodů. Jenže závěr nezvládli. Vyfauloval se rozehrávač Chwaszcz, zkušení hráči neproměnili trestné hody, k tomu se přidaly technické chyby. Rozhodující koš vsítil hostující Kratochvíl 2,5 sekundy před koncem, Slavia už nedokázala odpovědět. "To jsem snad ještě nezažil. Takový náskok bychom neměli pustit," přiznal Mužík.
</TEXT>
</DOC>
<DOC>
<DOCID>MF-20020422174</DOCID>
<DOCNO>MF-20020422174</DOCNO>
<DATE>04/22/02</DATE>
<TITLE>
Když je třeba, síla Kunovic je ničivá
</TITLE>
<GEOGRAPHY>Kunovice</GEOGRAPHY>
<TEXT>
Do soboty se zdálo, že v Kunovicích jen řeční. Ať už klub unikal ze třetiligového propadliště, kličkoval ve středu tabulky nebo se tlačil na její vrchol - to všechno si už mužstvo letos vyzkoušelo -, z jednoznačného prohlášení "jsme nejlepší" nikdy neslevil. Víkendové utkání s Kroměříží, v němž se hrálo o postavení na vrcholu tabulky, odkrylo zdroj kunovického sebevědomí. Třetí Kunovice - čtvrtá Kroměříž jasně 4:0 (0:0). Síla vítězů spočívá v jednoduché formuli: když je třeba zabrat, uspějeme. "Mám v sobě rázem příjemný pocit," oddechl si po jednoznačném výsledku Lubomír Blaha, trenér a manažer FK Kunovice v jedné osobě. "Před týdnem v Dolních Kounicích jsme hráli výborný fotbal, sesadili jsme soupeře z první příčky. V domácím prostředí se pak výsledek jednoznačně potvrdil." Kunovice ukončily pět kol dlouhou neporazitelnost Hanácké Slavie. I když Kroměříž na výhru tentokrát neměla, mužstvo vystřelilo za 90 minut jedinou přímou střelu, odpárat Kunovicím nálepku "mužstvo dvou poločasů" dá ještě práci. "Umíme být stále nervózní z odpovědnosti za výsledek, stále dokážeme spálit neuvěřitelnou spoustu šancí," potvrzuje nevyrovnanost silného kádru trenér Blaha. Do konce bezbrankového poločasu čelil kroměřížský brankář Luděk Juráň jedenácti střelám. Avšak jen dvě z nich mířily mezi tyče. Než napnul střídající útočník Petr Faldyna poprvé síť, uplynula hodina. "Ovšem už jeho gól rozhodl. Objevil se vážný nedostatek v organizaci hry. Jeden hráč se neposunul správným směrem, druhý Faldynu v šestnáctce nestačil zajistit," říkal trenér Kroměříže Jiří Chytrý. První porážku Slavie pod jeho vedením dokončily penalta Kopčila (70. min.), bomba Obenraucha z velkého čtverce (77.) a křížná střela Kubíka (90.). První Faldynův zásah byl ozdobou utkání právě ve chvíli, kdy se nad stadionem strhla první jarní bouřka. Josefík přisunul na hlavu střelce vysoký míč odkopnutý od pomezní čáry. Střela urazila dlouhých čtyřicet metrů. Trenér Blaha, sledující utkání znovu ze stupínku pod tribunou, zatnul v té chvíli pěst na znamení vítězství.
Kunovice - Do soboty se zdálo, že v Kunovicích jen řeční. Ať už klub unikal ze třetiligového propadliště, kličkoval ve středu tabulky nebo se tlačil na její vrchol - to všechno si už mužstvo letos vyzkoušelo -, z jednoznačného prohlášení "jsme nejlepší" nikdy neslevil. Víkendové utkání s Kroměříží, v němž se hrálo o postavení na vrcholu tabulky, odkrylo zdroj kunovického sebevědomí. Třetí Kunovice - čtvrtá Kroměříž jasně 4:0 (0:0). Síla vítězů spočívá v jednoduché formuli: když je třeba zabrat, uspějeme. "Mám v sobě rázem příjemný pocit," oddechl si po jednoznačném výsledku Lubomír Blaha, trenér a manažer FK Kunovice v jedné osobě. "Před týdnem v Dolních Kounicích jsme hráli výborný fotbal, sesadili jsme soupeře z první příčky. V domácím prostředí se pak výsledek jednoznačně potvrdil." Kunovice ukončily pět kol dlouhou neporazitelnost Hanácké Slavie. I když Kroměříž na výhru tentokrát neměla, mužstvo vystřelilo za 90 minut jedinou přímou střelu, odpárat Kunovicím nálepku "mužstvo dvou poločasů" dá ještě práci. "Umíme být stále nervózní z odpovědnosti za výsledek, stále dokážeme spálit neuvěřitelnou spoustu šancí," potvrzuje nevyrovnanost silného kádru trenér Blaha. Do konce bezbrankového poločasu čelil kroměřížský brankář Luděk Juráň jedenácti střelám. Avšak jen dvě z nich mířily mezi tyče. Než napnul střídající útočník Petr Faldyna poprvé síť, uplynula hodina. "Ovšem už jeho gól rozhodl. Objevil se vážný nedostatek v organizaci hry. Jeden hráč se neposunul správným směrem, druhý Faldynu v šestnáctce nestačil zajistit," říkal trenér Kroměříže Jiří Chytrý. První porážku Slavie pod jeho vedením dokončily penalta Kopčila (70. min.), bomba Obenraucha z velkého čtverce (77.) a křížná střela Kubíka (90.). První Faldynův zásah byl ozdobou utkání právě ve chvíli, kdy se nad stadionem strhla první jarní bouřka. Josefík přisunul na hlavu střelce vysoký míč odkopnutý od pomezní čáry. Střela urazila dlouhých čtyřicet metrů. Trenér Blaha, sledující utkání znovu ze stupínku pod tribunou, zatnul v té chvíli pěst na znamení vítězství.
</TEXT>
</DOC>
<DOC>
<DOCID>MF-20020422175</DOCID>
<DOCNO>MF-20020422175</DOCNO>
<DATE>04/22/02</DATE>
<TITLE>
Synot si hravě pojistil ligu
</TITLE>
<TEXT>
Staré Město - Byla to jen teorie. O udržení fotbalové ligy bylo ve Starém Městě rozhodnuto už dřív. Trenér Dušan Radolský si přesto oddechl až po včerejší hladké výhře nad Bohemians 3:1. Od neděle je jisté, že ani případný trojnásobný výpadek už Synotu ligovou příslušnost nezmění. "Konečně jsme zachráněni," ulevil si Radolský. Jeho výběr, překvapení jarních dohrávek, nasbíral bez vážných potíží 36 bodů. Před zápasem s Bohemians měla sestupová teze tuto krkolomnou podobu: pokud Synot klopýtne s Bohemians a prohraje také zbývající tři utkání, musí čekat, co na to Blšany. Předposlednímu celku pořadí kynula před nedělí jediná možnost, čtyřikrát zvítězit... "Ještě se to snad ve fotbalu nestalo? Že ano? Tak vidíte. Až teprve od neděle máme definitivu," shrnul konečný úspěch šťastný Dušan Radolský. Také trenér Bohemians Vlastimil Petržela udivil. Po utkání, které málem skončilo debaklem Bohemians, oznámil dočasné pozastavení své funkce prvního trenéra. "Jako sportovní ředitel klubu mám ke změnám pravomoce. Tým povede ve zbývajících třech utkáních Vladimír Borovička. Odpovědnosti za výsledky a celkové postavení v tabulce se ale nezříkám," prohlásil Petržela. Bohemians nastoupili ve Starém Městě s osmi změnami. Kvůli trestům chyběli Kulig, Obermajer a Petrouš. Zranění odstavila pětici Baláž, Dvořák, Hartig, Šírl a Valenta. "S úspěchem proti rozjetému Synotu jsme vůbec nepočítali," přiznal po utkání Kamil Čontofalský, brankář Bohemians. "Náš tým je příliš mladý, na souhry nebylo kdy. Nakonec jsme předvedli katastrofální výkon, horší, než jsme čekali. Mohli jsme prohrát mnohem víc." Synot v pohodovém a rytířském souboji, jenž rozhodly už za 22 minut hry hlavička a penalta Jiřího Kowalíka, ztratil dva klíčové hráče. Od 38. minuty nehrál útočník Michal Meduna. V souboji si zlomil nos. Zápas za něj dokončil Tomáš Mica, autor třetího gólu. Sedm minut před koncem pak tým opustil jeho kapitán, záložník Tomáš Vajda. "Zatím jde o nepotvrzené zranění svalu. Nejspíš je natržen," oznámil trenér Dušan Radolský. Kanonýr utkání Jiří Kowalík, který na jaře nastřílel už pět branek, odmítl názor, že vítězové dohrávali brzy rozhodnutý boj už jen na půl plynu. "Začali jsme pořádně zostra, v tak vysokém tempu se přece nedá hrát celé utkání. Síly jsme si rozložili dobře. Chtěli jsme rychle rozhodnout a to se povedlo," řekl.
</TEXT>
</DOC>
<DOC>
<DOCID>MF-20020422176</DOCID>
<DOCNO>MF-20020422176</DOCNO>
<DATE>04/22/02</DATE>
<TITLE>
Zlín rozstřílel rezervu prvoligové Olomouce
</TITLE>
<GEOGRAPHY>Olomouc</GEOGRAPHY>
<TEXT>
Druholigoví fotbalisté Zlína perfektně zvládli dvě utkání za sebou venku. Po třígólové výhře v Prostějově přehráli rezervu ještě výrazněji. Zlín si po vítězství 5:0 (1:0) nad Olomoucí B pojistil druhé místo. "Při svém příchodu do Zlína jsem věděl, že zdejší kádr má kvalitu, ale hráči jsou netrpěliví a zbrklí. Problém byl v jejich hlavách, to se nám podařilo odstranit. Tým si věří a má velkou vůli po vítězství," řekl trenér Zlína František Komňacký, pod jehož vedením mužstvo ještě neprohrálo. FKZ od začátku dokazoval, že si přijel pro tři body. Navíc výbornou formu potvrdil brankář Otakar Novák, který lapil tři vyložené šance domácích. "Má skvělou fazonu," ocenil gólmana Komňacký. Úvodní gól hostů vstřelil Švach, po změně stran se dvakrát prosadil Janda, jednou Zemánek se Salákem. Už po druhé brance, kterou v 53. minutě zaznamenal Janda, bylo jasné, že hosté zvítězí. "Naši mladí hráči často opakují chyby, navíc nás nepodržel gólman," posteskl si kouč Olomouce B Zdeněk Psotka.
Olomouc - Druholigoví fotbalisté Zlína perfektně zvládli dvě utkání za sebou venku. Po třígólové výhře v Prostějově přehráli rezervu ještě výrazněji. Zlín si po vítězství 5:0 (1:0) nad Olomoucí B pojistil druhé místo. "Při svém příchodu do Zlína jsem věděl, že zdejší kádr má kvalitu, ale hráči jsou netrpěliví a zbrklí. Problém byl v jejich hlavách, to se nám podařilo odstranit. Tým si věří a má velkou vůli po vítězství," řekl trenér Zlína František Komňacký, pod jehož vedením mužstvo ještě neprohrálo. FKZ od začátku dokazoval, že si přijel pro tři body. Navíc výbornou formu potvrdil brankář Otakar Novák, který lapil tři vyložené šance domácích. "Má skvělou fazonu," ocenil gólmana Komňacký. Úvodní gól hostů vstřelil Švach, po změně stran se dvakrát prosadil Janda, jednou Zemánek se Salákem. Už po druhé brance, kterou v 53. minutě zaznamenal Janda, bylo jasné, že hosté zvítězí. "Naši mladí hráči často opakují chyby, navíc nás nepodržel gólman," posteskl si kouč Olomouce B Zdeněk Psotka.
</TEXT>
</DOC>
<DOC>
<DOCID>MF-20020422177</DOCID>
<DOCNO>MF-20020422177</DOCNO>
<DATE>04/22/02</DATE>
<TEXT>
Útočník Kroměříže Martin Chorý (vlevo) bojuje o míč se záložníkem Kunovic Miroslavem Hlahůlkem. Šlágr třetiligového fotbalového víkendu vyzněl jednoznačně pro domácí Kunovice, které zvítězily 4:0. Hostující Kroměříž utrpěla první porážku v jarních odvetách.
</TEXT>
</DOC>
<DOC>
<DOCID>MF-20020422178</DOCID>
<DOCNO>MF-20020422178</DOCNO>
<DATE>04/22/02</DATE>
<TITLE>
Tůma: Koruna narazila na hranici a oslabí
</TITLE>
<HEADING>
Události
</HEADING>
<GEOGRAPHY>Washington</GEOGRAPHY>
<TEXT>
Česká koruna narazila na kurzovní hranici a možná trochu oslabí. "Nejsou důvody k jejímu posilování kromě nerealistických a ničím nepodložených očekávání," vysvětlil v sobotu guvernér ČNB Zdeněk Tůma na závěr sobotního zasedání Mezinárodního měnového fondu a Světové banky ve Washingtonu. Dodal, že dlouhodobě může koruna posilovat jen díky růstu produktivity nebo krátkodobě díky finančním tokům. Ani jeden z těchto faktorů nesvědčí o tom, že by koruna měla posilovat, alespoň ne tím tempem, kterým posiluje. "Vůbec by mě nepřekvapilo, kdyby trochu oslabila," dodal Tůma.
Washington - Česká koruna narazila na kurzovní hranici a možná trochu oslabí. "Nejsou důvody k jejímu posilování kromě nerealistických a ničím nepodložených očekávání," vysvětlil v sobotu guvernér ČNB Zdeněk Tůma na závěr sobotního zasedání Mezinárodního měnového fondu a Světové banky ve Washingtonu. Dodal, že dlouhodobě může koruna posilovat jen díky růstu produktivity nebo krátkodobě díky finančním tokům. Ani jeden z těchto faktorů nesvědčí o tom, že by koruna měla posilovat, alespoň ne tím tempem, kterým posiluje. "Vůbec by mě nepřekvapilo, kdyby trochu oslabila," dodal Tůma.
</TEXT>
</DOC>
<DOC>
<DOCID>MF-20020422179</DOCID>
<DOCNO>MF-20020422179</DOCNO>
<DATE>04/22/02</DATE>
<TITLE>
Japonský premiér napadl S &amp;P za snížení ratingu
</TITLE>
<HEADING>
Události
</HEADING>
<GEOGRAPHY>Niigata</GEOGRAPHY>
<TEXT>
Japonský premiér Džuničiró Koizumi napadl ratingovou agenturu Standard &amp; Poor's za snížení hodnocení dlouhodobých devizových závazků druhé nejbohatší země světa na úroveň Malty. "Je to nesmysl, že rating Japonska je nižší než u afrických zemí, kterým poskytuje pomoc," prohlásil Koizumi během předvolební kampaně na podporu kandidátů jeho strany v provincii Niigata. Mezinárodní ratingová agentura S &amp;P v pondělí snížila hodnocení dlouhodobých devizových závazků Japonska na AA-minus z předchozího ratingu AA. Výhled ratingu považuje agentura nadále za negativní, to znamená, že je připravena k jeho dalšímu zhoršení.
Niigata - Japonský premiér Džuničiró Koizumi napadl ratingovou agenturu Standard &amp; Poor's za snížení hodnocení dlouhodobých devizových závazků druhé nejbohatší země světa na úroveň Malty. "Je to nesmysl, že rating Japonska je nižší než u afrických zemí, kterým poskytuje pomoc," prohlásil Koizumi během předvolební kampaně na podporu kandidátů jeho strany v provincii Niigata. Mezinárodní ratingová agentura S &amp;P v pondělí snížila hodnocení dlouhodobých devizových závazků Japonska na AA-minus z předchozího ratingu AA. Výhled ratingu považuje agentura nadále za negativní, to znamená, že je připravena k jeho dalšímu zhoršení.
</TEXT>
</DOC>
<DOC>
<DOCID>MF-20020422180</DOCID>
<DOCNO>MF-20020422180</DOCNO>
<DATE>04/22/02</DATE>
<TITLE>
Do slovenské energetiky vstupují E.ON a RWE Plus
</TITLE>
<HEADING>
Události
</HEADING>
<GEOGRAPHY>Bratislava</GEOGRAPHY>
<TEXT>
Jednotlivé privatizační komise pro výběr investorů na menšinové balíky slovenských distributorů elektřiny včera doporučily jako vítěze tendru o Západoslovenskou energetiku německý E.ON a o Východoslovenskou energetiku rovněž německou společnost - RWE. O výběru investora pro Stredoslovenskou energetiku bude komise jednat příští týden. O tuto firmu se zajímá francouzská Electricité de France a italská firma E-NOI.
Bratislava - Jednotlivé privatizační komise pro výběr investorů na menšinové balíky slovenských distributorů elektřiny včera doporučily jako vítěze tendru o Západoslovenskou energetiku německý E.ON a o Východoslovenskou energetiku rovněž německou společnost - RWE. O výběru investora pro Stredoslovenskou energetiku bude komise jednat příští týden. O tuto firmu se zajímá francouzská Electricité de France a italská firma E-NOI.
</TEXT>
</DOC>
<DOC>
<DOCID>MF-20020422181</DOCID>
<DOCNO>MF-20020422181</DOCNO>
<DATE>04/22/02</DATE>
<TITLE>
Chuť státu na úvěry z IPB roste
</TITLE>
<TEXT>
Konsolidační agentura má právo převzít i ty případy, které si ČSOB chtěla nechat
Praha - Ve státní České konsolidační agentuře může skončit více dlužníků bývalé Investiční a Poštovní banky, než je nevyhnutelně nutné. Státní úředníci v současné době tvrdí, že i když si ČSOB některé dlužníky vybere s cílem vzít je za své, může jí stát nařídit, aby je předala konsolidační agentuře. Bude-li stát přebírat i pohledávky, které by si jinak ČSOB nechala, zbytečně se zvýší částka, kterou stát bance za převzetí pohledávek zaplatí. Že se tak děje, potvrdil i ministr financí Jiří Rusnok. "Některé položky, které si chtěla ČSOB nechat, jsme neodsouhlasili. V usnesení vlády je to, že máme možnost nesouhlasit s něčím, s čím máme vlastní jiný záměr," uvedl ministr. "Ale podle mých informací je situace taková, že většinu toho, co si ČSOB chtěla ponechat, jsme schválili. Podle dřívějších informací si ze zhruba 130 miliard rizikových pohledávek, o kterých se jedná, chtěla ČSOB ponechat zhruba 30 miliard. Kolik přesně jí z toho stát uznal, není známo. "Zatím jsme odpověď neobdrželi," uvedl šéf útvaru restrukturalizace ČSOB Marek Ditz. Ministrem zmíněné usnesení přijal kabinet zhruba před měsícem a zcela zásadně změnil výklad uzavřených smluv mezi ČSOB a státem o převzetí IPB. Dosud se totiž předpokládalo, že stát může ČSOB odebrat pohledávky pouze za společnostmi, v kterých probíhá státem podporovaná restrukturalizace, jako například u Škody Plzeň či Zetoru. Rozhodnutí kabinetu o tom, že si konsolidační agentura může vzít prakticky celých 130 miliard pohledávek, zahrnulo celý balík těchto aktiv jakoby do restrukturalizačního programu, který však není oficiálně jasně definován. U některých firem tak mohou mezi ČSOB a státem vznikat tahanice, což je i případ úvěru firmy Omnyx, která vlastní zbrojařskou firmu Omnipol. U té chtěla ČSOB úvěr prodat firmě BAE, ale stát má zájem převést jej na konsolidační agenturu. O zájmu konsolidační agentury získat kontrolu nad úvěrem spojeným s Omnipolem prý Rusnok přesně neví. "Tuším, že Omnipol se zabývá dovozem a vývozem zbraní a může to být pro stát nějak důležité," uvedl. Urychlený přesun pohledávek bude zřejmě překážkou pro dokončení některých rozdělaných případů, kde chtěla ČSOB situaci dlužníků řešit. Podle Ditze totiž ČSOB původně předpokládala, že na rozhodování, co si nechá a co ne, má lhůtu až do 18. června. U komplikovaných případů chtěla banka využít delší lhůty, protože během ní mohou nastat události, od nichž se odvíjí příklon k té či oné variantě. Kromě zvýšených výdajů státu na odkup pohledávek mají vyšší přesuny aktiv na stát i další ekonomický dopad. Cena, kterou ČSOB zaplatí státu za očištění Investiční a Poštovní banky, totiž přímo souvisí s objemem úvěrů a dalších aktiv, které si z bývalé banky lva ČSOB ponechá. Podle dobře informovaných zdrojů je již v současné době zřejmé, že to bude podstatně méně než státem dříve očekávaných devět miliard.
(Rozhovor s Markem Ditzem čtětě straně B4)
Stát si vybírá aktiva bývalé IPB
- ČSOB si původně mohla vybírat, jaká aktiva z bývalé IPB si ponechá.
- Banka si v současné době může nechat, jen co jí stát dovolí.
- Čím méně aktiv si ČSOB ponechá, tím bude nižší i platba státu za poskytnutí záruky.
- Celkově stát převezme mezi 150 až 170 miliardami aktiv
Jiří Rusnok - ministr financí
"Máme možnost nesouhlasit s něčím, s čím máme vlastní jiný záměr"
</TEXT>
</DOC>
<DOC>
<DOCID>MF-20020422182</DOCID>
<DOCNO>MF-20020422182</DOCNO>
<DATE>04/22/02</DATE>
<TITLE>
Evropa na vrhuje uvalit cla na politicky "citlivé" zboží z USA
</TITLE>
<GEOGRAPHY>Brusel</GEOGRAPHY>
<TEXT>
Evropská odveta má za cíl "zasáhnout Ameriku na citlivém místě". Komise navrhuje, aby sankce a cla byly uvaleny na ty státy USA, které mají zásadní význam při znovuzvolení George W. Bushe za prezidenta. Clo má být uvaleno na ovoce z Floridy, jablka a hrušky z Washingtonu a Oregonu, ocel z Pensylvánie, Ohia a Západní Virginie. Clo z dovozu těchto produktů by mělo dosahovat výše 377 milionů eur ( 11,3 miliardy korun) a má být zavedeno 18. června. Cílem návrhu komise je zvýšit tlak na Spojené státy, aby přehodnotily své rozhodnutí z minulého měsíce, na jehož základě uvalí třicetiprocentní clo na dovoz oceli. Toto opatření postihne i dovoz z Evropy v hodnotě 2,4 miliardy eur (72 miliard Kč). Americká strana však varovala, že tato brzká odveta představuje hrubé porušení mezinárodních obchodních pravidel. Jeden z představitelů amerického ministerstva obchodu řekl, že půjde "o zásah v samém srdci multilaterálního obchodního systému". "Převládá pocit, že bychom měli mít ve hře prozatím alespoň tuto zbraň a doufat, že Američany přiměje k činu, ale stále ještě nepadlo konečné rozhodnutí, zda máme zmáčknout spoušť," řekl jeden evropský diplomat. Pascal Lamy, komisař EU pro obchod, je však přesvědčen, že EU má na odvetu právní nárok, protože USA na dovoz oceli uvalily clo i přesto, že dovoz mnohých ocelářských produktů klesal. "Komise předložila svou představu a členské státy potřebují čas na její zvážení, ale prvotní reakce byly kladné a naši strategii podporovaly," řekl mluvčí komisaře Lamyho. Pokud EU vyhraje u WTO případ dovozu oceli do USA, je připraven delší seznam produktů, na které by bylo uvaleno další clo ve výši 626 milionů eur ( 18,8 miliardy Kč). Tento seznam v uplynulých týdnech doznal výrazných změn a v současnosti zahrnuje ocel, oděvy, ovoce, elektrické zařízení a střelné zbraně. Představitelé USA Evropskou unii obvinili z uplatňování dvojího metru, protože hrozí jednostranným opatřením a zároveň tvrdí, že jedná plně v rámci pravidel. Spojené státy jsou přesvědčeny, že Evropa musí se zaváděním protiopatření počkat, až panel WTO rozhodne v její prospěch. "Právní spory se musí řešit v rámci dohody na půdě WTO," říká představitel amerického ministerstva obchodu. "To je přece jádrem celého systému WTO. EU chce být soudem i porotcem," dodal. "Jde o zásah přímo do srdce multilaterálního procesu."
Evropská odveta za ocel
Evropská komise navrhla, aby členské země zavedly od 18. června cla a kvóty na "citlivé" americké zboží
- ovoce - hlavně citrusy
</TEXT>
</DOC>
<DOC>
<DOCID>MF-20020422183</DOCID>
<DOCNO>MF-20020422183</DOCNO>
<DATE>04/22/02</DATE>
<TITLE>
V čele odborů vystřídal Falbra senátní kolega Milan Štěch
</TITLE>
<GEOGRAPHY>Praha</GEOGRAPHY>
<TEXT>
Odboráři mají od soboty nového vůdce. Po osmi letech nahradil senátora Richarda Falbra jeho dlouholetý zástupce Milan Štěch. Styl chování odborů se nemění. "S Richardem jsme vždy měli velmi blízké názory," řekl Štěch. I on je považován spíše za odboráře "liberála", který dává přednost politickým diskusím před burcováním davů do stávek. V době, kdy pracoval jako Falbrův místopředseda, se profiloval především jako odborník na platy a vyjednávání o nich. Osmačtyřicetiletý senátor Milan Štěch chce i po zvolení do čela odborů zůstat členem ČSSD. "Kdybych vystoupil, stejně by se můj postoj nezměnil. Je dlouhodobý a je naprosto v souladu s politikou odborů," poznamenal. Falbr v době, kdy se uvažovalo o jeho volbě, pozastavil své členství v ČSSD a o jeho obnovu požádal minulý týden.
Praha - Odboráři mají od soboty nového vůdce. Po osmi letech nahradil senátora Richarda Falbra jeho dlouholetý zástupce Milan Štěch. Styl chování odborů se nemění. "S Richardem jsme vždy měli velmi blízké názory," řekl Štěch. I on je považován spíše za odboráře "liberála", který dává přednost politickým diskusím před burcováním davů do stávek. V době, kdy pracoval jako Falbrův místopředseda, se profiloval především jako odborník na platy a vyjednávání o nich. Osmačtyřicetiletý senátor Milan Štěch chce i po zvolení do čela odborů zůstat členem ČSSD. "Kdybych vystoupil, stejně by se můj postoj nezměnil. Je dlouhodobý a je naprosto v souladu s politikou odborů," poznamenal. Falbr v době, kdy se uvažovalo o jeho volbě, pozastavil své členství v ČSSD a o jeho obnovu požádal minulý týden.
</TEXT>
</DOC>
<DOC>
<DOCID>MF-20020422184</DOCID>
<DOCNO>MF-20020422184</DOCNO>
<DATE>04/22/02</DATE>
<TITLE>
Škoda Auto postoupila do finále boje o spornou zkušební dráhu
</TITLE>
<GEOGRAPHY>Praha</GEOGRAPHY>
<TEXT>
Automobilka Škoda postoupila do závěrečných bojů o obří zkušební dráhu, kterou chce postavit uprostřed opuštěných lesů u Mladé Boleslavi a za čtyři roky na ní začít zkoušet prototypy svých nových vozů. Projekt odsouhlasil - byť s výhradami - nezávislý expert Petr Anděl, jehož závěr je podle obvyklé procedury důležitým vodítkem pro verdikt ministra životního prostředí. Ten během několika týdnů musí vyřešit dilema, zda vyhovět Škodě, nebo jejím odpůrcům. Zkušební dráha, takzvaný polygon, má ležet uprostřed bývalého vojenského prostoru Milovice. Škoda by oplotila skoro 400 hektarů a zastavěla je zkušebními vozovkami. Po obvodu by vedla klopená dráha, na níž by se prototypy proháněly až dvousetkilometrovou rychlostí. Škoda věří, že s polygonem si zachová pozici svébytné automobilky s vlastním vývojem, navíc by ušetřila peníze vynakládané na testování aut v Německu. Investice 2,5 miliardy se má vrátit během tří let. Proti je ovšem část místních obyvatel, jimž vadí, že les bude uzavřen jako v časech sovětských vojsk. Protestní petici už podepsalo přes tři tisíce lidí. Přírodovědci pak přidávají druhý argument: v lese, kam skoro sto let neměli civilisté přístup, žije skoro třicet ohrožených druhů rostlin nebo hmyzu. "Už nyní víme, že stavba by vyhubila některé druhy, které nikde jinde ve střední Evropě nežijí. A to jsme s průzkumem teprve začali," říká profesor pražské zemědělské univerzity Vladimír Vrabec, jenž postrádá od Škody jasné vysvětlení, proč si nevybrala jiné, méně konfliktní místo. Anděl navrhl projekt schválit při dodržení asi čtyřiceti podmínek, které je Škoda ochotna splnit. Jednou z hlavních je vznik vědeckého týmu, který bude dlouhodobě provádět průzkum celé oblasti. Podle Anděla hrozí vzácným druhům konec, ať už v oblasti bude autodrom nebo ne. "Pokud nebude území udržováno, zaroste náletovými dřevinami a vzácné druhy přirozeně uhynou," míní. To však odpůrci odmítají a tvrdí, že po výstavbě polygonu již nebude co udržovat a zkoumat. Ministerstvo životního prostředí má rozhodnout do měsíce. Jeho souhlas by Škodě pomohl ke stavebnímu povolení a ke změně územního plánu. Důležité slovo však přitom budou mít okolní obce Milovice, Lipník a Jiřice, jež chtějí projekt blokovat. Ani Škoda proto nemá jasno, co dál. "Nebudu stavět za situace, kdy se budou lidé přivazovat k buldozerům," říká její šéf Vratislav Kulhánek.
</TEXT>
<HEADING>
Vzácný brouk vadí zkušební dráze Škody
</HEADING>
<TEXT>
Vlevo jeden z ohrožených druhů, chroustík Amphimalion Rusicorne, vyfotografovaný Monikou Štambergovou z Agentury ochrany přírody a krajiny na místě plánované stavby. Tento brouk podle České společnosti entomologické nežije na žádném jiném místě v České ani Slovenské republice. montáž: MF Dnes
Vlevo jeden z ohrožených druhů, chroustík Amphimalion Rusicorne, vyfotografovaný Monikou Štambergovou z Agentury ochrany přírody a krajiny na místě plánované stavby. Tento brouk podle České společnosti entomologické nežije na žádném jiném místě v České ani Slovenské republice. montáž: MF Dnes
</TEXT>
</DOC>
<DOC>
<DOCID>MF-20020422185</DOCID>
<DOCNO>MF-20020422185</DOCNO>
<DATE>04/22/02</DATE>
<TITLE>
Známý Polaroid změní majitele
</TITLE>
<HEADING>
Krachy světových kolosů
</HEADING>
<TEXT>
Praha, Cambridge - Bankrotující výrobce instantních kamer a fotografických aparátů Polaroid ve čtvrtek oznámil, že prodá svá téměř veškerá aktiva skupině investorů vedených šestou největší bankou v USA, Bank One. Management Polaroidu vysvětluje prodej jako jedinou možnost, jak by se firma mohla dostat z platební neschopnosti, kterou vyhlásila na podzim loňského roku. Investiční společnost Bank One chce firmu několik let spravovat, vyvést ji z obtíží a poté ji dobře fungující opět prodat. Bude to však mít velmi těžké. Polaroid tíží dluhy v celkové výši okolo jedné miliardy dolarů a po vyhlášení bankrotu se stav ještě více zhoršil. Prodej se navíc nelíbí největším věřitelům firmy, kteří by tak dostali z každého dolaru, který poskytli, téměř doslova pouhý cent. Nic se nestane ani z hlediska zaměstnanců firmy. U těch bývalých totiž prodej nic nezmění na tom, že i nadále nebudou dostávat důchody. A ti nynější, kteří byli nuceni přijímat část odměn ve firemních akciích, budou mít podobně jako ostatní akcionáři v rukou pouhý kus papíru. Akcie Polaroidu, které se ještě před pěti lety prodávaly za 60 dolarů, se totiž nyní obchodují za pouhých osm centů za kus. Prodej téměř veškerých domácích aktiv a všech akcií týkajících se zahraničních aktiv za zhruba 265 milionů dolarů musí ještě schválit Americký úpadkový soud, který zřejmě ještě nabídne část firmy jiným zájemcům. Podle odborníků však není pravděpodobné, že by se někdo takový objevil. Finanční poradce Polaroidu, Dresdner Kleinwort Wasserstein, oslovil již asi osmdesát potenciálních zájemců. Z nich sice 44 projevilo zájem podrobněji prozkoumat firemní účetnictví, když se ale seznámili dopodrobna s tím, jak na tom společnost opravdu je, všichni až na pět ztratili jakýkoliv zájem. Kdysi prosperující Polaroid, jehož 75 procent tržeb tvoří instantní fotografické přístroje a kamery schopné vyrobit během několika minut hotovou fotografii nebo film, totiž doplácí na stále rostoucí konkurenci levných fotoaparátů na jedno použití, firem umějících rychle vyvolat během jedné hodiny klasický film, a také na digitální přístroje, umožňující přenášet obrázky rovnou do počítače. Jen letos firma odhaduje, že dosáhne ztráty 180 milionů dolarů.
Praha, Cambridge - Bankrotující výrobce instantních kamer a fotografických aparátů Polaroid ve čtvrtek oznámil, že prodá svá téměř veškerá aktiva skupině investorů vedených šestou největší bankou v USA, Bank One. Management Polaroidu vysvětluje prodej jako jedinou možnost, jak by se firma mohla dostat z platební neschopnosti, kterou vyhlásila na podzim loňského roku. Investiční společnost Bank One chce firmu několik let spravovat, vyvést ji z obtíží a poté ji dobře fungující opět prodat. Bude to však mít velmi těžké. Polaroid tíží dluhy v celkové výši okolo jedné miliardy dolarů a po vyhlášení bankrotu se stav ještě více zhoršil. Prodej se navíc nelíbí největším věřitelům firmy, kteří by tak dostali z každého dolaru, který poskytli, téměř doslova pouhý cent. Nic se nestane ani z hlediska zaměstnanců firmy. U těch bývalých totiž prodej nic nezmění na tom, že i nadále nebudou dostávat důchody. A ti nynější, kteří byli nuceni přijímat část odměn ve firemních akciích, budou mít podobně jako ostatní akcionáři v rukou pouhý kus papíru. Akcie Polaroidu, které se ještě před pěti lety prodávaly za 60 dolarů, se totiž nyní obchodují za pouhých osm centů za kus. Prodej téměř veškerých domácích aktiv a všech akcií týkajících se zahraničních aktiv za zhruba 265 milionů dolarů musí ještě schválit Americký úpadkový soud, který zřejmě ještě nabídne část firmy jiným zájemcům. Podle odborníků však není pravděpodobné, že by se někdo takový objevil. Finanční poradce Polaroidu, Dresdner Kleinwort Wasserstein, oslovil již asi osmdesát potenciálních zájemců. Z nich sice 44 projevilo zájem podrobněji prozkoumat firemní účetnictví, když se ale seznámili dopodrobna s tím, jak na tom společnost opravdu je, všichni až na pět ztratili jakýkoliv zájem. Kdysi prosperující Polaroid, jehož 75 procent tržeb tvoří instantní fotografické přístroje a kamery schopné vyrobit během několika minut hotovou fotografii nebo film, totiž doplácí na stále rostoucí konkurenci levných fotoaparátů na jedno použití, firem umějících rychle vyvolat během jedné hodiny klasický film, a také na digitální přístroje, umožňující přenášet obrázky rovnou do počítače. Jen letos firma odhaduje, že dosáhne ztráty 180 milionů dolarů.
</TEXT>
</DOC>
<DOC>
<DOCID>MF-20020422186</DOCID>
<DOCNO>MF-20020422186</DOCNO>
<DATE>04/22/02</DATE>
<TITLE>
Dráhy zkusily, jak rychle může jet vlak po české trati: 200 km v hodině!
</TITLE>
<GEOGRAPHY>Praha</GEOGRAPHY>
<TEXT>
České dráhy zkusily, co vydrží jejich nové tratě - takzvané koridory -, které mají zrychlit cestování například z Prahy do Ostravy zhruba ze čtyř hodin na tři. Rekordní testovací jízda rychlostí 200 km v hodině měla ověřit kvalitu stavby a možnosti tuzemské železnice. Protože tak rychle žádná česká lokomotiva neumí jezdit, půjčily si dráhy stroj od kolegů z Rakouska a za něj připojily dva české vagony. Všichni to přežili. Mimo jiné proto, že část trati, kde se testovalo (Břeclav - Vranovice), byla vyklizena, u každého železničního přejezdu, přechodu i nadjezdu hlídali nejen sami železničáři, ale i policisté. Na nádražích, zastávkách i nástupištích byly posily. Radost z takové rychlosti si cestující ani v budoucnu nedopřejí. České koridory jsou totiž kvůli finanční náročnosti stavěny na rychlost do 160 km v hodině a podobně jsou konstruovány i vlaky, které po nich budou jezdit. Pokud by chtěl v Česku někdo jezdit rychleji, musel by stavět trať s mimoúrovňovým křížením se silnicemi a větším zabezpečením.
Praha - České dráhy zkusily, co vydrží jejich nové tratě - takzvané koridory -, které mají zrychlit cestování například z Prahy do Ostravy zhruba ze čtyř hodin na tři. Rekordní testovací jízda rychlostí 200 km v hodině měla ověřit kvalitu stavby a možnosti tuzemské železnice. Protože tak rychle žádná česká lokomotiva neumí jezdit, půjčily si dráhy stroj od kolegů z Rakouska a za něj připojily dva české vagony. Všichni to přežili. Mimo jiné proto, že část trati, kde se testovalo (Břeclav - Vranovice), byla vyklizena, u každého železničního přejezdu, přechodu i nadjezdu hlídali nejen sami železničáři, ale i policisté. Na nádražích, zastávkách i nástupištích byly posily. Radost z takové rychlosti si cestující ani v budoucnu nedopřejí. České koridory jsou totiž kvůli finanční náročnosti stavěny na rychlost do 160 km v hodině a podobně jsou konstruovány i vlaky, které po nich budou jezdit. Pokud by chtěl v Česku někdo jezdit rychleji, musel by stavět trať s mimoúrovňovým křížením se silnicemi a větším zabezpečením.
</TEXT>
</DOC>
<DOC>
<DOCID>MF-20020422187</DOCID>
<DOCNO>MF-20020422187</DOCNO>
<DATE>04/22/02</DATE>
<TITLE>
Škoda Plzeň a Inekon vedou boj o dodávky tramvají
</TITLE>
<GEOGRAPHY>Ostrava</GEOGRAPHY>
<TEXT>
Plzeňská Škoda Dopravní technika a pražská Inekon Group se přou o dodávky tramvají pro česká města. Soutěž na dodávku pěti nových tramvají pro Brno, v níž na sklonku loňského roku zvítězila Škoda, Inekon označil za zmanipulovanou, jeho podnět řeší Úřad pro ochranu hospodářské soutěže. Nyní se obě firmy přou o to, kdo vyrobí čtyři letošní nové tramvaje pro Ostravu. Nehraje se přitom o malé částky. Cena tramvaje se totiž pohybuje kolem 25 milionů korun. Se zakázkou pro Ostravu počítá jak Škoda Dopravní technika, tak dceřiná firma Inekonu DPO-Inekon, v níž má podíl i Dopravní podnik Ostrava. "Škoda Dopravní technika má na výrobu ostravských tramvají podepsánu s Inekonem smlouvu. Nevím, že by ostravský Dopravní podnik vypisoval jinou soutěž než tu, na kterou je kontrakt uzavřen," říká mluvčí Škody Karel Samec a dodává, že kdyby Ostrava odebrala jiný typ tramvaje, vystavovala by se porušení zákona o veřejných zakázkách. To ovšem popírá František Vaštík, ředitel Dopravního podniku Ostrava: " Naším dlouhodobým dodavatelem tramvají je Inekon, se Škodou nemáme žádný smluvní vztah. V kontraktu podepsaném na základě veřejné soutěže je sice popsána tramvaj, kterou nám Inekon má prodávat, smlouva však umožňuje nahradit ji jiným typem, pokud s tím obě strany souhlasí." Od Vaštíka, který je zároveň členem představenstva společné firmy DPO-Inekon, lze těžko čekat jiné stanovisko. "Má-li Škoda výhrady, ať se obrátí na soud," říkají shodně Vaštík i Josef Dvořák z vedení Inekonu. Firma Inekon byla exkluzivním prodejcem škodováckých tramvají od poloviny 90. let. Smlouva uzavřená za Lubomíra Soudka byla podle Karla Samce pro Škodovku od počátku nevýhodná, "vazalská". Proto ji Plzeňští loni vypověděli. "S Inekonem budeme rádi spolupracovat v teritoriích, kde má lepší postavení, tedy hlavně v zahraničí. Ale pro dodávky do českých měst jej nepotřebujeme - proč dodávat doma přes prostředníka?" vysvětluje mluvčí Škody, která už sama získala první přímý kontrakt na tramvaje pro Most. Jenomže právě na ukončení exkluzivní spolupráce s Plzní Inekon loni odpověděl založením vlastní výrobní firmy, společné s ostravským Dopravním podnikem, a začíná Škodě konkurovat. Inekon a Škoda sice ještě pokračují v některých starších společných obchodech - hlavně v dodávkách tramvají pro americká města Portland a Tacomu -, jejich zájmy se ale stále víc kříží. Společný podnik DPO-Inekon, využívající opravárenské dílny Dopravního podniku v Ostravě-Martinově, žije zatím hlavně z oprav. Zaměstnává 240 lidí, loňské tržby za prvních pět měsíců existence firmy dosahují téměř miliardy korun. Podle Dvořáka má DPO-Inekon k výrobě připraveny dva prototypy vlastní originální tramvaje, kterou představí veřejnosti už za několik týdnů. "Máme zatím podepsán kontrakt na deset těchto vozů pro ruský Iževsk a rozjednány jsou další obchody na Balkáně, v Německu, Maďarsku a Rumunsku," řekl Dvořák. Netají se však tím, že si jeho firma brousí zuby i na český trh, uchází se například o prestižní zakázku na nové kloubové tramvaje v Praze.
Ostrava - Plzeňská Škoda Dopravní technika a pražská Inekon Group se přou o dodávky tramvají pro česká města. Soutěž na dodávku pěti nových tramvají pro Brno, v níž na sklonku loňského roku zvítězila Škoda, Inekon označil za zmanipulovanou, jeho podnět řeší Úřad pro ochranu hospodářské soutěže. Nyní se obě firmy přou o to, kdo vyrobí čtyři letošní nové tramvaje pro Ostravu. Nehraje se přitom o malé částky. Cena tramvaje se totiž pohybuje kolem 25 milionů korun. Se zakázkou pro Ostravu počítá jak Škoda Dopravní technika, tak dceřiná firma Inekonu DPO-Inekon, v níž má podíl i Dopravní podnik Ostrava. "Škoda Dopravní technika má na výrobu ostravských tramvají podepsánu s Inekonem smlouvu. Nevím, že by ostravský Dopravní podnik vypisoval jinou soutěž než tu, na kterou je kontrakt uzavřen," říká mluvčí Škody Karel Samec a dodává, že kdyby Ostrava odebrala jiný typ tramvaje, vystavovala by se porušení zákona o veřejných zakázkách. To ovšem popírá František Vaštík, ředitel Dopravního podniku Ostrava: " Naším dlouhodobým dodavatelem tramvají je Inekon, se Škodou nemáme žádný smluvní vztah. V kontraktu podepsaném na základě veřejné soutěže je sice popsána tramvaj, kterou nám Inekon má prodávat, smlouva však umožňuje nahradit ji jiným typem, pokud s tím obě strany souhlasí." Od Vaštíka, který je zároveň členem představenstva společné firmy DPO-Inekon, lze těžko čekat jiné stanovisko. "Má-li Škoda výhrady, ať se obrátí na soud," říkají shodně Vaštík i Josef Dvořák z vedení Inekonu. Firma Inekon byla exkluzivním prodejcem škodováckých tramvají od poloviny 90. let. Smlouva uzavřená za Lubomíra Soudka byla podle Karla Samce pro Škodovku od počátku nevýhodná, "vazalská". Proto ji Plzeňští loni vypověděli. "S Inekonem budeme rádi spolupracovat v teritoriích, kde má lepší postavení, tedy hlavně v zahraničí. Ale pro dodávky do českých měst jej nepotřebujeme - proč dodávat doma přes prostředníka?" vysvětluje mluvčí Škody, která už sama získala první přímý kontrakt na tramvaje pro Most. Jenomže právě na ukončení exkluzivní spolupráce s Plzní Inekon loni odpověděl založením vlastní výrobní firmy, společné s ostravským Dopravním podnikem, a začíná Škodě konkurovat. Inekon a Škoda sice ještě pokračují v některých starších společných obchodech - hlavně v dodávkách tramvají pro americká města Portland a Tacomu -, jejich zájmy se ale stále víc kříží. Společný podnik DPO-Inekon, využívající opravárenské dílny Dopravního podniku v Ostravě-Martinově, žije zatím hlavně z oprav. Zaměstnává 240 lidí, loňské tržby za prvních pět měsíců existence firmy dosahují téměř miliardy korun. Podle Dvořáka má DPO-Inekon k výrobě připraveny dva prototypy vlastní originální tramvaje, kterou představí veřejnosti už za několik týdnů. "Máme zatím podepsán kontrakt na deset těchto vozů pro ruský Iževsk a rozjednány jsou další obchody na Balkáně, v Německu, Maďarsku a Rumunsku," řekl Dvořák. Netají se však tím, že si jeho firma brousí zuby i na český trh, uchází se například o prestižní zakázku na nové kloubové tramvaje v Praze.
</TEXT>
</DOC>
<DOC>
<DOCID>MF-20020422188</DOCID>
<DOCNO>MF-20020422188</DOCNO>
<DATE>04/22/02</DATE>
<TITLE>
Šéf Mazdy bude řídit luxusní divizi Fordu
</TITLE>
<TEXT>
Londýn, Tokio - Šéf luxusní divize automobilky Ford Wolfgang Reitzle se rozhodl odejít z automobilového průmyslu. Muž, jemuž byly podřízeny značky Volvo, Land Rover, Jaguar, Aston Martin a Lincoln-Mercury, míří do zcela jiného oboru. Povede německou firmu Linde, která je známá především výrobou technických plynů. "Jeho jediným cílem bylo stát se šéfem firmy a ještě k tomu v Německu," komentoval odchod špičkového manažera šéf automobilky Bill Ford. V pozadí Reitzlova odchodu však podle odborníků z oboru stojí i fakt, že je přítelem bývalého šéfa Fordu Jaca Nassera, jenž musel své místo opustit především kvůli špatným výsledkům firmy. Reitzla nahradí ve funkci Mark Fields, dosavadní šéf automobilky Mazda, která je s Fordem spřízněna. Bill Ford k Reitzlově rezignaci uvedl, že se odehrála v přátelském duchu. Poukázal přitom na fakt, že Reitzle zůstane v kontaktu s automobilkou jako její konzultant v oblasti designu a koncepce nových vozů.
</TEXT>
</DOC>
<DOC>
<DOCID>MF-20020422189</DOCID>
<DOCNO>MF-20020422189</DOCNO>
<DATE>04/22/02</DATE>
<TITLE>
RWE Gas loni výrazně zvýšila zisk
</TITLE>
<GEOGRAPHY>Dortmund</GEOGRAPHY>
<TEXT>
Kupec českého plynárenství loni vydělat téměř pětkrát tolik co v roce 2000. Německá společnost RWE Gas AG, která by se měla stát novým majitelem státních podílů v českém plynárenství, dosáhla čistého zisku 134,5 milionu eur (4 miliardy korun). V roce 2000 vydělala 37,2 milionu eur. Výrazné zvýšení zisku ovlivnilo rozšiřování aktivit společnosti, včetně začlenění plynárenské jednotky, která byla dříve součástí RWE Energie AG. Tržby za prodej plynu loni dosáhly 2,1 miliardy eur, což bylo 0,7 miliardy více než v roce 2000. Kromě začlenění nové jednotky tržby pozitivně ovlivnily také vyšší ceny zemního plynu pro konečné zákazníky. RWE Gas je součástí německé skupiny RWE, která podniká v elektroenergetice, plynárenství, dodávkách vody, nakládání s odpadem a dalších službách. V plynárenství RWE působí na trzích v Maďarsku, Nizozemsku, Polsku a na Slovensku. V Česku drží skupina RWE menšinové podíly v některých plynárenských a elektroenergetických distribučních firmách. Podle svých slov se RWE po převzetí českého plynárenství a rozšíření svých aktivit v Nizozemsku stane evropskou pětkou v prodeji plynu podle objemu dodaného plynu a čtyřkou podle počtu zákazníků. RWE stále čeká na stanovisko českého antimonopolního úřadu, aby mohla domácí plynárenství převzít. Řada konkurentů na domácím trhu má proti koupi celého plynárenského balíku výhrady.
Dortmund - Kupec českého plynárenství loni vydělat téměř pětkrát tolik co v roce 2000. Německá společnost RWE Gas AG, která by se měla stát novým majitelem státních podílů v českém plynárenství, dosáhla čistého zisku 134,5 milionu eur (4 miliardy korun). V roce 2000 vydělala 37,2 milionu eur. Výrazné zvýšení zisku ovlivnilo rozšiřování aktivit společnosti, včetně začlenění plynárenské jednotky, která byla dříve součástí RWE Energie AG. Tržby za prodej plynu loni dosáhly 2,1 miliardy eur, což bylo 0,7 miliardy více než v roce 2000. Kromě začlenění nové jednotky tržby pozitivně ovlivnily také vyšší ceny zemního plynu pro konečné zákazníky. RWE Gas je součástí německé skupiny RWE, která podniká v elektroenergetice, plynárenství, dodávkách vody, nakládání s odpadem a dalších službách. V plynárenství RWE působí na trzích v Maďarsku, Nizozemsku, Polsku a na Slovensku. V Česku drží skupina RWE menšinové podíly v některých plynárenských a elektroenergetických distribučních firmách. Podle svých slov se RWE po převzetí českého plynárenství a rozšíření svých aktivit v Nizozemsku stane evropskou pětkou v prodeji plynu podle objemu dodaného plynu a čtyřkou podle počtu zákazníků. RWE stále čeká na stanovisko českého antimonopolního úřadu, aby mohla domácí plynárenství převzít. Řada konkurentů na domácím trhu má proti koupi celého plynárenského balíku výhrady.
</TEXT>
</DOC>
<DOC>
<DOCID>MF-20020422190</DOCID>
<DOCNO>MF-20020422190</DOCNO>
<DATE>04/22/02</DATE>
<TITLE>
ČSOB: Chceme zabránit zametání stop
</TITLE>
<TEXT>
Ředitel restrukturalizace Marek Ditz hovoří o velkých případech, potyčkách se státem a čekání na policii
Kauza Investiční a Poštovní banky se dostává do finální fáze. Desítky miliard aktiv se přesouvají na stát a znalec J.P. Morgan chystá verdikt ohledně ceny IPB.
Praha - Do ukončení nucené správy v bývalé IPB zbývají dva měsíce. Během nich se odehrají nejdůležitější momenty celé kauzy od uvalení nucené správy a prodeje ČSOB. Přesun desítek miliard problémových úvěrů na stát a ocenění zkrachovalé IPB. O událostech posledních dní hovoří šéf restrukturalizace ČSOB Marek Ditz.
Vláda schválila urychlený přesun pohledávek z bývalé IPB na konsolidační agenturu. Znamená to, že už ČSOB sama nemůže s pohledávkami pracovat, prodávat je, domlouvat se s dlužníky na řešení problémů?
O tom se jedná. Konsolidační agentura vše konzultuje s ministerstvem financí. Chci říci, že my nemáme žádný zájem dělat cokoliv v rozporu se zájmy státu, my pracujeme pro stát. Jsme v pozici jakéhosi manažera, který spravuje peníze státu, a když stát aktiva chce, tak mu je musíme dát. Když nám řeknou nic nedělejte, tak nic neděláme. Problém je, že získat od státu jasné stanovisko bylo po určitou dobu velký problém.
</TEXT>
<HEADING>
Co vlastně vláda schválila?
</HEADING>
<TEXT>
Že se převody mají urychlit. Trik je však v tom, že my jsme si podle původních smluv mysleli, že si můžeme do letošního 18. června vybrat, jaká aktiva si ponecháme. Konsolidační agentura teď říká, že si může vzít i některá aktiva, která si chceme nechat. Záleží na nich.
Už jste dali agentuře seznam, co si chcete nechat?
Dali. Čekáme na odpověď a už mají po termínu.
Které případy jste chtěli dokončit, třeba je nepřevádět na stát a ponechat si je?
Určitě jsme chtěli zjistit, jaká je kvalita TV Nova. To je typický klient, který vždy splácel, ale existuje kolem něho řada spekulací a více podložených rozhodnutí. Chtěli jsme situaci poznat, protože se může jednat o dobrý byznys. Pak tu byly nabídky k odkupu pohledávek, podle našich analýz za dobré ceny. To je příklad Omnyxu (majitel Omnipolu, pozn. red.). Jde o privatizační úvěr, kde je veřejným tajemstvím, že byl nesplatitelný, už když vznikl.
</TEXT>
<HEADING>
To byl úvěr od vás...
</HEADING>
<TEXT>
Od IPB. Chemapol koupil od Finopu Omnipol na úvěr z IPB a s převzetím Investiční banky přešel do ČSOB. U Omnipolu záleží, jak dopadne záležitost kolem nákupu stíhaček. Pak by mohl být Omnipol zajímavý klient, ale rozhodovat nyní, když není jasné, zda stíhačky budou, či ne, je obtížné. Naše taktika byla vyčkat, jak to dopadne.
Nabídla společnost BAE, která by měla stíhačky dodávat, že úvěr odkoupí?
Nabídku jsme dostali a tajili ji. Problém je, že poté, co jsme o ní řekli konsolidační agentuře, už o ní mluví celá Praha.
S jak velkou slevou chtěla BAE zhruba 800milionový úvěr koupit?
S relativně velkou, ale nabídli více, než na kolik jsme úvěr ocenili. Úvěr je za společností Omnyx, která je manažerskou firmou a sama vlastní činnost nevyvíjí. Její hodnota vlastně odpovídá hodnotě Omnipolu, který vlastní.
Je pravda, že o Omnipol má konsolidační agentura velký zájem?
To asi má. Na jednání padlo i něco ve smyslu "na ty zbraně jsme tu zařízeni, to se nebojte". Zájem tam je. U vojenské techniky je problém, že kdyby pohledávku získal nějaký netransparentní subjekt, tak by to mohlo vládní zakázku negativně ovlivnit. To si musí rozhodnout stát, jestli chce riskovat, nebo se úvěr ocení a prodá strategickému zájemci.
Znamená převod do konsolidační agentury, že připravená řešení spadnou tzv. pod stůl?
Ne, mohou pokračovat. Projednáváme s agenturou, co se dodělá, a co ne. Některé věci na ně přejdou jen proto, že jsme rozjeli výběrová řízení, dlouho jsme čekali na stanoviska agentury a nyní je jasné, že se prodej nestihne dokončit do 18. června. Stát si však může třeba majetkovou účast převzít a pak přistoupit ke společné smlouvě o prodeji.
</TEXT>
<HEADING>
To by mohl být i případ prodeje PVT?
</HEADING>
<TEXT>
Mohl. Tam jsme navrhli udělat výběrové řízení na poradce na prodej, agentura ho schválila a dva dny po jeho dokončení si to rozmyslela. Že prodej musí probrat kvůli rozhodnutí vlády o zrychleném převodu aktiv. Náš nápad byl, ať si tedy agentura převezme minoritní balík akcií, který drží banka, a uzavře se dohoda na společný prodej majority zahrnující podíly státu, První investiční a kajmanských fondů.
Jste už ochotni převést na stát i práva, která umožňují jmenovat ve fondech na Kajmanských ostrovech správce a ředitele?
My se nebráníme převést právo jmenovat manažery, ale chceme mít určitou kontrolu nad tím, aby toho nikdo nezneužil proti samému převodu IPB. Zejména aby nikdo nemohl zahladit stopy v kauze České pivo (prodej Plzeňského Prazdroje na Nomuru pozn. red.). Aby archivy společností, které jsou v kauze angažované, nebyly zničeny.
Tím chcete říci, že by stát mohl něco takového dopustit?
A co si mám myslet, když nám stát na oficiálním jednání klade otázku: "Co si myslíte, když to na nás převedete, za jak dlouho to můžeme převést dál?"
Stát chce kajmanské fondy někomu prodat?
Rozhodně tu takový záměr byl. Nikdo nemůže popřít, že to byla jedna z variant.
Jak probíhá arbitrážní pře o devět miliard korun, které by měla Nomura zaplatit za České pivo?
U arbitráže je závazek mlčenlivosti. Ale mohu říci, že fondy Torkmain a Levitan pro arbitrážní řízení připravily podklady a otázky, které jsou pro protistranu nepříjemné. Rozhodnutí by mělo padnout nejdříve v květnu, bude mít však pouze dílčí dopad na celou kauzu.
Když ČSOB ve sporu uspěje, může to mít dopad na Plzeňský Prazdroj, který od Nomury koupila jihoafrická společnost SAB?
Myslím, že ne. Předpokládám, že firmu nabyla v dobré víře a chová se k ní správně.
Jednou z problémových firem, kde jste našli řešení a uzavřeli dohodu o společném podniku, je Porcela plus neboli české sklo a porcelán. I to si může agentura zavolat k sobě?
To ne, agentura nemá důvod požadovat převod. Rozhodující akciové podíly byly ostatně vždy, i za IPB, zastaveny proti syndikovanému úvěru. My jsme tyto vztahy tzv. obílili a vzali do své rozvahy za řádné ceny. Firmu jsme stabilizovali, obnovilo se financování za účasti hlavních českých bank. Stát získal několik miliard korun, které tam IPB nalila.
Když se hovoří o kajmanských fondech a jejich majetku, jaké se očekávají výnosy?
Ocenění nejsou dokončena, ale očekává se kolem 17 až 18 miliard korun. Nominální částka 41 miliard, o které se stále mluví, vyplývá ze dvou sad znaleckých posudků zadaných IPB, které si jsou dost podobné a vcelku dost legrační. Taková hodnota ve fondech nikdy nebyla. Půlka Trittonu (hlavní fond kajmanské struktury, pozn. red.) jsou podílové listy PIAS, asi za miliardu jsou fondy IKS Komerční banky a za 3,5 miliardy dluhopisy IPB. Kvalitnější akcie firem zůstaly i tehdy v PIAS. Částečně je tam PVT, PSP Engineering, který po dohodě s konsolidační agenturou prodáváme, jinak spíše minoritní balíky. Ale v rámci fondů se vedou zmíněné soudy, a to má určitě hodnotu pro ty, kteří peníze dluží. Jak jsem řekl, nebráníme se tomu, aby se tam ustanovil renomovaný investiční manažer, který aktiva řádně zlikviduje. Ale nechceme, aby se zametaly stopy.
Máte to kryté zárukou, tak to stejně dostanete od státu zaplacené?
Nedostaneme, to se musí vysoudit. Spor o náhradu škody nelze převést na stát, to by znamenalo vážnou komplikaci pro soudy vedené v zahraničí. A kdybychom se například o České pivo nesoudili, tak můžeme být nařčeni, že se o aktiva po IPB špatně staráme. Potřebujeme mít přístup k archivům, potřebujeme mít možnost mluvit s Irvinem Schwartzem, který dodnes nevydal veškerou dokumentaci.
</TEXT>
<HEADING>
Irvin Schwartz byl právník, který dělal pro IPB?
</HEADING>
<TEXT>
Je to zahraniční právník, který teď neví, jestli s prodejem podniku IPB přešel pod ČSOB, nebo jestli patří pod nuceného správce IP Banky pana Staňka. Chceme například, aby mohl Schwartz mluvit s J.P. Morgan, kteří pracují na ocenění IPB, ale Staněk to odmítá. Schwartz říká, že když mu Staněk podepíše, že ho za vydání informací nezažaluje, tak s tím nemá problém. Poslali jsme Staňkovi mnoho dopisů a nic se neděje. Nerozumím jeho pozici.
Co říkáte trestnímu oznámení, které podal liberecký advokát na manipulaci s hodnotou kajmanských fondů?
Podle mne by si měl zopakovat základy ekonomiky. Jde o nepodložené útoky.
</TEXT>
<HEADING>
Už vás v té záležitosti kontaktovala policie?
</HEADING>
<TEXT>
Jen se to pouští do médií. Očekával bych, že kdokoliv dostane něco podobného do ruky, tak si vyžádá informace a my mu odpovíme. Ale nečíst noviny, tak o ničem nevíme. Samozřejmě lidé z IPB dnes budou tvrdit, že Kajmany měly vysokou hodnotu, když dříve se jim kvůli obavám z regulace centrální banky hodilo říkat, že nad tím nemají vůbec kontrolu. Kvůli tomu svěřili kontrolu do rukou netransparentních subjektů a vystavili banku enormním rizikům. Oni celá léta manipulovali skutečnosti a pro mne je nepředstavitelné, že někdo napíše pamflet a někdo jiný by na základě toho měl jakkoliv jednat.
Když se vrátíme ke konkrétním projektům, jak je to s dohodou s Charouz Group, kde je celkový dluh kolem šesti miliard?
Připravili jsme řešení, že stát by získal přes fond Tritton majoritu v Charouz holding. Principem obecně i u jiných dlužníků bylo, že když jsou pochybnosti, zda se úvěry plně splatí, tak ať dlužníci předají své firmy. Až by se jejich situace zkonsolidovala, získal by stát zpět nějaké peníze navíc jejich prodejem.
</TEXT>
<HEADING>
Jak se k tomu staví konsolidační agentura?
</HEADING>
<TEXT>
Čekáme na vyjádření. Bylo by nerozumné, aby se k tomu nepostavili pozitivně. Rozporovat připravené dohody není racionální, jde o velice složitý případ, kde bez majetkové kontroly zůstanou jen obtížně vymahatelné dluhy.
</TEXT>
<HEADING>
Oddělení velkých kauz
</HEADING>
<TEXT>
Útvar restrukturalizace, kterému šéfuje Marek Ditz, je svým způsobem bankou v bance. V ČSOB dostal za úkol řešit majetkové účasti a pohledávky převzaté z bývalé Investiční a Poštovní banky a rozdělit je na ty, které si ČSOB ponechá a které se kvůli těžko odhadnutelné návratnosti převedou na stát. Jde o aktiva v účetní hodnotě za více než sto miliard korun. Mezi nejznámější případy řešené tímto útvarem patří spor s Nomurou o zaplacení devíti miliard za Plzeňský Prazdroj (České pivo), boj se skupinou GES holding o TV Prima a IPB Pojišťovnu, který nedávno skončil určitým smírem obou rivalů. Z útvaru vzešla řada trestních oznámení na bývalé manažery IPB a představitele skupin více či méně spojených s bývalou bankou lva. Kromě kauzy České pivo jde například o trestní oznámení na někdejší nápadně nevýhodný prodej TV Prima společnosti Domeana. Útvar v současné době sám čelí podezření, že majetek po IPB nespravoval zcela v zájmu státu.
Útvar restrukturalizace, kterému šéfuje Marek Ditz, je svým způsobem bankou v bance. V ČSOB dostal za úkol řešit majetkové účasti a pohledávky převzaté z bývalé Investiční a Poštovní banky a rozdělit je na ty, které si ČSOB ponechá a které se kvůli těžko odhadnutelné návratnosti převedou na stát. Jde o aktiva v účetní hodnotě za více než sto miliard korun. Mezi nejznámější případy řešené tímto útvarem patří spor s Nomurou o zaplacení devíti miliard za Plzeňský Prazdroj (České pivo), boj se skupinou GES holding o TV Prima a IPB Pojišťovnu, který nedávno skončil určitým smírem obou rivalů. Z útvaru vzešla řada trestních oznámení na bývalé manažery IPB a představitele skupin více či méně spojených s bývalou bankou lva. Kromě kauzy České pivo jde například o trestní oznámení na někdejší nápadně nevýhodný prodej TV Prima společnosti Domeana. Útvar v současné době sám čelí podezření, že majetek po IPB nespravoval zcela v zájmu státu.
</TEXT>
</DOC>
<DOC>
<DOCID>MF-20020422191</DOCID>
<DOCNO>MF-20020422191</DOCNO>
<DATE>04/22/02</DATE>
<TITLE>
Nákup na internetu? Nejlépe se speciální kartou
</TITLE>
<HEADING>
Rady pro vaši peněženku
</HEADING>
<TEXT>
Nechce se vám chodit do knihkupectví nebo prodejen se spotřební elektronikou a radši byste nakupovali v pohodlí svého bytu? Rádi byste si zkusili internet, ale bojíte se, že někdo nepovolaný zneužije data vaší platební karty? Zkuste tedy internetové platební karty.
</TEXT>
<HEADING>
Co vlastně je a co umí virtuální karta?
</HEADING>
<TEXT>
Množství internetových obchodů se neustále zvyšuje, stále více jich také nabízí možnost zaplatit rovnou platební nebo kreditní kartou. Poslat však identifikační údaje o své kartě jen tak zbůhdarma po informační dálnici nemusí být vždy bezpečné. Aby měl klient možnost chránit své peníze a soukromí, může využít takzvanou internetovou kartu. Od klasických platebních nebo kreditních karet ji odlišuje především to, že není určena k provádění transakcí v obchodní síti ani ji není možné využít k výběru hotovosti z bankomatu. Také ke své virtuální kartě nedostáváte PIN, protože ten při platbách na internetu není potřeba. Abyste zadáním čísla karty nepřišli o všechny peníze na svém účtu, je přijata řada bezpečnostních opatření. Majitel má možnost nastavit si maximální počet transakcí uskutečněných za den. Ten je možné kdykoliv změnit, a to i po telefonu. Jestliže si tedy například nastavíte počet denních transakcí na nulu, v podstatě zablokujete kartu pro použití. Kromě množství transakcí si můžete určit i maximální objem finančních prostředků, které je možno za den utratit. Tím se chráníte proti jejímu zneužití, ať už ze strany firem, nebo dostanou-li se identifikační údaje karty do nepovolaných rukou. Základní týdenní limity nastavují banky obvykle na částku deset tisíc korun. Protože jde o virtuální kartu, to znamená, že neexistuje v hmotné podobě, nemusíte se obávat o její ztrátu v případě krádeže. Její vlastník má obvykle k dispozici šestnáctimístné číslo karty, platnost, případně kontrolní kód. Nevýhodou takové karty je, že ji využijete pouze pro nakupování na internetu - v klasických obchodech nebo pro výběr z bankomatu ji použít nelze. Kdo se rozhoduje, zda si ji pořídit, měl by dobře zvážit, jestli náklady na její správu odpovídají opravdu množství transakcí, které učiní na internetu, a zda při příležitostném nákupu nevystačí pouze s klasickou platební kartou.
</TEXT>
<HEADING>
Kde lze kartu získat?
</HEADING>
<TEXT>
V Čechách zatím vydávají internetové karty tři banky - eBanka, GE Capital Bank a Komerční banka. Jako první u nás začala nabízet tento druh karty eBanka. O vydání InternetCard může požádat majitel osobního nebo firemního účtu. Za roční vedení zaplatíte 150 korun, zdarma lze měnit týdenní limit - žádost o snížení je vyřízena okamžitě; chce-li klient limit zvýšit, trvá vyřízení dva až tři dny. Veškeré transakce kartou jsou autorizovány on-line, takže nemůže dojít k přečerpání limitu. Během loňského roku přišla s virtuální kartou - e-card EC/MC i VISA - také Komerční banka. Získat ji mohou všichni klienti jako doplněk ke svým standardním platebním kartám. Její vedení vyjde ročně na 65 korun. Protože poplatek za takzvanou účetní položku, která vznikla použitím platební i virtuální karty, si banka neúčtuje, neplatíte za nákupy uskutečněné na internetu nic. Od března mohou internetovou kartu - EC/MC Internet - používat také klienti GE Capital Bank. Požádat o ni mohou všichni majitelé běžného korunového účtu u GE Capital Bank a je vydávána na dva roky. Ročně její vedení stojí 108 korun, tedy devět korun za měsíc.
Anketa
Je placení po internetu výhodné a bezpečné?
</TEXT>
<HEADING>
Petr Zapletal, generální ředitel Investiční společnosti České spořitelny
</HEADING>
<TEXT>
"Moje zkušenosti s platbami po internetu jsou zatím víc než pozitivní. Internet využívám k obsluze svého účtu a různým platbám za zboží a služby. Je to výhodné nejen kvůli úspoře času, ale i proto, že mám přehled o svých penězích, aniž bych musel dohledávat účetní doklady. Ani nepamatuji, kdy jsem byl naposledy v bance. Na minimum se ale snažím omezovat přímé platby neověřeným firmám, zvláště tehdy, kdy je nutné poslat po síti důvěrná data, včetně čísla platební karty."
"Moje zkušenosti s platbami po internetu jsou zatím víc než pozitivní. Internet využívám k obsluze svého účtu a různým platbám za zboží a služby. Je to výhodné nejen kvůli úspoře času, ale i proto, že mám přehled o svých penězích, aniž bych musel dohledávat účetní doklady. Ani nepamatuji, kdy jsem byl naposledy v bance. Na minimum se ale snažím omezovat přímé platby neověřeným firmám, zvláště tehdy, kdy je nutné poslat po síti důvěrná data, včetně čísla platební karty."
</TEXT>
</DOC>
<DOC>
<DOCID>MF-20020422192</DOCID>
<DOCNO>MF-20020422192</DOCNO>
<DATE>04/22/02</DATE>
<TITLE>
Soutěž Magnesia Litera má první vítěze
</TITLE>
<TEXT>
Nejlepší loni vydanou knihou je práce publicisty Jürgena Serkeho o německé literatuře v Čechách
Praha - O vítězích nové literární soutěže Magnesia Litera je od soboty jasno. Nejlepší knihou vydanou loni v České republice se stal překlad práce německého literárního publicisty Jürgena Serkeho Böhmische Dörfer - Putování opuštěnou literární krajinou. Dílo o německé literatuře v Čechách je dvojnásobnou výhrou pro pražské nakladatelství Triáda, jež tento více než pětisetstránkový titul s řadou dobových fotografií vydalo a oproti německému vydání z roku 1987 jej opatřilo předmluvou Jiřího Gruši a autorovým doslovem. Triádě patří nejen částka sto tisíc korun, spjatá s hlavní cenou, ale i trofej za nejvýznačnější nakladatelský počin. "Děkuji jménem autorů, kteří prošli zkázami minulého století a nemohli se vrátit do své země. S touto cenou se vlastně vracejí do českých dějin," poznamenal na sobotním vyhlašování cen v Městské knihovně v Praze Jürgen Serke. Ke svým sedmačtyřiceti portrétům německy píšících spisovatelů, kteří působili v předválečném Československu, sbíral materiál zhruba dvě desetiletí. Nápad se zrodil na sklonku šedesátých let, kdy byl Serke pražským zpravodajem americké tiskové agentury UPI. Proti Serkeho vítězství se ovšem zvedly i kritické hlasy. "Nesouhlasím s knihou roku - podle mého názoru jsou tam některé věci zbytečně nafouknuty a jiné zase zanedbány, nehledě na některé faktografické nepřesnosti," míní publicista Aleš Knapp. "Mám pocit, že ve výběru knihy roku hrála jistou roli i stávající politická situace," dodává. Jakékoli tlaky ovšem předseda poroty Jan Krekule rezolutně vylučuje: "Naprosto ne! V žádném případě! Každý porotce rozhodoval sám za sebe a výsledek pochází z prostého aritmetického součtu hlasů. Jednotliví porotci do sobotního večera vůbec nevěděli, jak to všechno dopadlo." Krekuleho zejména potěšilo, že ve všech kategoriích byly výsledky velmi jednoznačné - žádné "plichty". Celý pětadvacetičlenný porotní sbor, v němž se sešli knihkupci, literární kritici, překladatelé, spisovatelé i vědečtí pracovníci, čeká ještě jedno setkání, kde se budou zabývat celým prvním ročníkem této soutěže. V oblasti prózy zabodoval "romantický, ekologický a utopický" román Miloše Urbana Hastrman, který tak porazil díla Jáchyma Topola a Patrika Ouředníka. Pětatřicetiletý autor, jemuž v příštích dnech nakladatelství Argo vydá jeho čtvrtou prózu, "sexyromán" Paměti poslance parlamentu, při přebírání ceny čtenářům vzkázal, aby i nadále "volili zeleně". Nejvýraznější sbírkou poezie komise vyhlásila knížku Jiřího Gruši Grušas Wacht am Rhein aneb Putovní ghetto. Stávající český velvyslanec v Rakousku do ní zahrnul své české texty z let 1973 až 1989. Literárním objevem roku se stal románový debut zlínské prozaičky Hany Andronikovy Zvuk slunečních hodin, který loni získal Literární cenu nakladatelství Knižní klub. Soška za překladovou knihu putovala do rukou Jiřího Pelána, který pro nakladatelství Paseka připravil antologii italské poezie pozdní secese Básníci soumraku. Mezi populárně naučnými tituly se pak prosadila obsáhlá monografie slavného vojevůdce Habsburků a bojovníka proti Turkům Princ Evžen Savojský od Víta Vlnase. Jedinou cenou, která se obešla bez předchozích nominací, byla Litera za přínos české literatuře. Plastiku představující rozevřenou knihu si odnesl Jiří Gruntorád, zakladatel veřejné knihovny Libri prohibiti, která už téměř dvanáct let shromažďuje samizdatové a exilové publikace a tisky. "Bude stát v Libri prohibiti a možná tam naláká nějaké sponzory," těšil se ze své trofeje Gruntorád.
Výroční knižní ceny Magnesia Litera
- Magnesia Litera - Kniha roku: Jürgen Serke: Böhmische Dörfer - Putování opuštěnou literární krajinou (Triáda)
- Litera za nakladatelský čin: Jürgen Serke: Böhmische Dörfer - Putování opuštěnou literární krajinou (Triáda)
- Litera za překladovou knihu: Básníci soumraku (přeložil Jiří Pelán, Paseka)
- Litera za populárně naučnou literaturu: Vít Vlnas: Princ Evžen Savojský (Paseka)
- Litera za objev roku: Hana Andronikova: Zvuk slunečních hodin (Knižní klub)
- Litera za poezii: Jiří Gruša: Grušas Wacht am Rhein aneb Putovní ghetto (Paseka)
- Litera za prózu: Miloš Urban: Hastrman (Argo)
- Litera za přínos české literatuře: Jiří Gruntorád za založení a vedení knihovny Libri prohibiti
ODLEHČENÍ. Ceremoniál odlehčila zábavná scénka s Libuší Šafránkovou a Michalem Vieweghem.
V ROLI PŘEKLADATELE. Básník a diplomat Jiří Gruša (vpravo) pohotově zaskočil jako tlumočník, když absolutní vítěz soutěže Němec Jürgen Serke děkoval za ocenění.
</TEXT>
</DOC>
<DOC>
<DOCID>MF-20020422193</DOCID>
<DOCNO>MF-20020422193</DOCNO>
<DATE>04/22/02</DATE>
<TITLE>
Tata Bojs si podmanili plnou Archu
</TITLE>
<HEADING>
Recenze
</HEADING>
<TEXT>
Tata Bojs rok od roku rostou. Pražské Divadlo Archa, kde v sobotu zahájili turné Biorytmy, bylo totálně vyprodané. Na Milana Caise, Mardošu, Maťa Mišíka a Kláru Nemravovou by snad přišlo ještě jednou tolik lidí. Písňové nápady, jimiž je nabité nové album Biorytmy, Tata Bojs kombinovali s výtvarnou invencí Milana Caise. Po stranách pódia stály umělé rostliny s kulatými a šišatými "hlavami" místo květů. Velká maketa lidské hlavy s obrazovkami místo očí a úst dominovala střední části pódia, vedle ní po stranách byla ještě dvě projekční plátna. Něco takového u nás snad žádná kapela neměla. Skupina totiž využívala celkem šest počítači řízených projekčních ploch. Například ze tří obrazovek velké hlavy kapela promítala skutečné mrkající oči a zpívající ústa členů skupiny. Vizuálními efekty Tata Bojs rozumně šetřili, aby si publikum vychutnalo živou koncertní akci. Rtuťovitý Mardoša předváděl typické výskoky a Milan Cais se aspoň na chvíli vztyčil nad bubny, aby dynamiku hudby podpořil. Tančící Klára Nemravová, která se k Tata Bojs přidala v písních Shower Girl, Ramínka nebo Vozejček, vyvažovala mužský element svým střízlivě krásným vokálem. A v novém členovi Maťovi Mišíkovi skupina získala velmi citlivého a nápaditého kytaristu, který sázel do strojové rytmické linky Tata Bojs živé rockové figury. V repertoáru se proplétaly hlavně skladby ze dvou posledních desek Futuretro a Biorytmy, díky nimž si Tata Bojs upevnili pozici hudebních průzkumníků i klasických písničkářů. Z nových věcí se ujala Dubová psychóza, jejíž rytmus a psychedelická atmosféra má ohromnou schopnost "vcucnout" posluchače dovnitř hudby. Píseň Tanečnice si podmanila Archu neodbytným refrénem i projekcí videoklipu, při kterém přicházejí členové skupiny o život jako v hitchcockovském hororu. Náměsíčná byla nová milostná skladba Tata Bojs, postavená na vzrušivě zpomaleném, jakoby malátném tempu. Tata Bojs mají program, který odpovídá nápřahu a hitovému potenciálu velké koncertní kapely. Je možné, že na jaře už nic lepšího v Česku neuvidíme.
Tata Bojs, Biorytmytour, Divadlo Archa, Praha, 20. dubna.
</TEXT>
</DOC>
<DOC>
<DOCID>MF-20020422194</DOCID>
<DOCNO>MF-20020422194</DOCNO>
<DATE>04/22/02</DATE>
<TITLE>
Třetí televizní volba se jmenuje přestávka
</TITLE>
<HEADING>
TV glosář
</HEADING>
<TEXT>
Jednou se Česká televize zachovala, jak stanici veřejné služby sluší a přísluší, tedy poměrně rychle, důstojně a vkusně, když včera večer, den po smrti legendárního herce, uvedla na ČT 1 v hlavním čase hraný dokument Zdravý nemocný Vlastimilený Brodský. Pochvala je na místě přesto, že na vznik tohoto filmu ČT kdysi částečně přispěla, vlastní k němu tedy vysílací práva, nemusela je složitě shánět a nakupovat. Přesto jde o malý zázrak v instituci, od níž by se spíše čekalo, že teprve dnes, v první den pracovní, zasedne rada moudrých, zítra se začnou probírat archivy, pozítří vyrobí upoutávky a koncem týdne se najde pro náhlou změnu programu pietní skulinka kdesi v noci na ČT 2. Ona smutná událost byla však jen čestnou výjimkou z pravidla, že Kavčí hory neumějí leckdy zacházet s tím, co mají v ruce. Stačí srovnat unylou kampaň, jež předcházela uvedení Hvězdných válek, s důvtipně útočnou masáží Novy, která lákala na Indianu Jonese. Rozdíl je v tom, že Nova si najímá mladé, především absolventy FAMU od režie hrané po animovanou, kteří mají odvahu i nápady: proč by si nepřivydělali chytrou grafikou? Na ČT se titíž lidé dočkají jednou za uherský rok nabídky k autorské miniatuře. Na upoutávky mají Kavčí hory velké vlastní oddělení self promotion, jež ovšem o tvořivosti či zdravé provokaci asi ještě neslyšelo. Přitom: co už se může prodávat snáze a hravěji nežli zábavná vesmírná sága? Jenže vrchol tamní přípravy na tento hit sezony, kombinace hlasatelských úvodů s předběžnou vysvětlivkou "kdo je kdo a oč půjde" dodanou ze zámoří, má nežádoucí účinek: vědoucí fanoušky otráví, nezasvěcené nováčky spíše nešťastně odradí. V úhoru týdenní televizní nabídky se člověk chytá maličkostí a přepínače: může tak třeba dospět ke zjištění, jak prorocky pojmenoval kdysi Jan Werich svět, ve kterém muž rozhoduje o podstatných věcech, například vztahu rodiny k Tchaj-wanu, a žena o podružnostech, třeba kam se pojede na dovolenou nebo co s vydělanými penězi. Televize totiž tuhle dělbu rolí zhusta dodržují. Pánové tu řeší otázky všehomíra: David Attenborough ve Zprávě o stavu planety dospěje od života motýlů k nutné změně myšlení celého lidstva. V pořadu Bez imunity - Volby 2002 vyskakují jako čerti z krabičky stále noví spasitelé, vedoucí národ do Evropské unie ve jménu politických straniček, jejichž vliv sahá přibližně od návsi k hospodě. V Klubu Netopýr vzývají Antonín Přidal a Jiří Grygar vědeckou metodu kritického myšlení, neboť bez ní má prý společnost na kahánku. Naopak dámy vedou přízemní řeči: Halina Pawlowská v Banánových rybičkách o tom, jak nesnáší organizovanost, Bára Štěpánová v Trní zlehčuje i dramatické partnerské vztahy. A považte: lidé to mají rádi! Kdo však navzdory poučkám odmítá půlit televizní říši na věci vysoké a nízké, zásadní a malicherné, má třetí cestu: Pohledy na svět z nebe, pořad před relací 21 na ČT 2. Kamera z letadla tiše snímá krajinu, ani slovo tu nezazní, jen hudba - jak nesmyslné a jak uklidňující! Kdysi se tomu ovšem říkalo skromně přestávka, hrála si tam koťata a nedostávala tak atraktivní vysílací čas.
Jednou se Česká televize zachovala, jak stanici veřejné služby sluší a přísluší, tedy poměrně rychle, důstojně a vkusně, když včera večer, den po smrti legendárního herce, uvedla na ČT 1 v hlavním čase hraný dokument Zdravý nemocný Vlastimilený Brodský. Pochvala je na místě přesto, že na vznik tohoto filmu ČT kdysi částečně přispěla, vlastní k němu tedy vysílací práva, nemusela je složitě shánět a nakupovat. Přesto jde o malý zázrak v instituci, od níž by se spíše čekalo, že teprve dnes, v první den pracovní, zasedne rada moudrých, zítra se začnou probírat archivy, pozítří vyrobí upoutávky a koncem týdne se najde pro náhlou změnu programu pietní skulinka kdesi v noci na ČT 2. Ona smutná událost byla však jen čestnou výjimkou z pravidla, že Kavčí hory neumějí leckdy zacházet s tím, co mají v ruce. Stačí srovnat unylou kampaň, jež předcházela uvedení Hvězdných válek, s důvtipně útočnou masáží Novy, která lákala na Indianu Jonese. Rozdíl je v tom, že Nova si najímá mladé, především absolventy FAMU od režie hrané po animovanou, kteří mají odvahu i nápady: proč by si nepřivydělali chytrou grafikou? Na ČT se titíž lidé dočkají jednou za uherský rok nabídky k autorské miniatuře. Na upoutávky mají Kavčí hory velké vlastní oddělení self promotion, jež ovšem o tvořivosti či zdravé provokaci asi ještě neslyšelo. Přitom: co už se může prodávat snáze a hravěji nežli zábavná vesmírná sága? Jenže vrchol tamní přípravy na tento hit sezony, kombinace hlasatelských úvodů s předběžnou vysvětlivkou "kdo je kdo a oč půjde" dodanou ze zámoří, má nežádoucí účinek: vědoucí fanoušky otráví, nezasvěcené nováčky spíše nešťastně odradí. V úhoru týdenní televizní nabídky se člověk chytá maličkostí a přepínače: může tak třeba dospět ke zjištění, jak prorocky pojmenoval kdysi Jan Werich svět, ve kterém muž rozhoduje o podstatných věcech, například vztahu rodiny k Tchaj-wanu, a žena o podružnostech, třeba kam se pojede na dovolenou nebo co s vydělanými penězi. Televize totiž tuhle dělbu rolí zhusta dodržují. Pánové tu řeší otázky všehomíra: David Attenborough ve Zprávě o stavu planety dospěje od života motýlů k nutné změně myšlení celého lidstva. V pořadu Bez imunity - Volby 2002 vyskakují jako čerti z krabičky stále noví spasitelé, vedoucí národ do Evropské unie ve jménu politických straniček, jejichž vliv sahá přibližně od návsi k hospodě. V Klubu Netopýr vzývají Antonín Přidal a Jiří Grygar vědeckou metodu kritického myšlení, neboť bez ní má prý společnost na kahánku. Naopak dámy vedou přízemní řeči: Halina Pawlowská v Banánových rybičkách o tom, jak nesnáší organizovanost, Bára Štěpánová v Trní zlehčuje i dramatické partnerské vztahy. A považte: lidé to mají rádi! Kdo však navzdory poučkám odmítá půlit televizní říši na věci vysoké a nízké, zásadní a malicherné, má třetí cestu: Pohledy na svět z nebe, pořad před relací 21 na ČT 2. Kamera z letadla tiše snímá krajinu, ani slovo tu nezazní, jen hudba - jak nesmyslné a jak uklidňující! Kdysi se tomu ovšem říkalo skromně přestávka, hrála si tam koťata a nedostávala tak atraktivní vysílací čas.
</TEXT>
</DOC>
<DOC>
<DOCID>MF-20020422195</DOCID>
<DOCNO>MF-20020422195</DOCNO>
<DATE>04/22/02</DATE>
<TITLE>
Akademia film se ptá, kam směřuje dokument
</TITLE>
<GEOGRAPHY>Olomouc</GEOGRAPHY>
<TEXT>
Šestadvacet zemí světa přihlásilo své filmy do soutěže mezinárodního festivalu dokumentárních filmů Academia film Olomouc, který v tomto městě dnes začíná. Tradiční přehlídka, která si letos píše před svůj název pořadové číslo 37, patří k nejstarším v České republice. Z původně velmi odborně zaměřeného festivalu, orientovaného především na vědecké a vzdělávací snímky, který od jeho počátku pořádá Univerzita Palackého, se v posledních letech AFO mění v otevřené setkání filmařů-dokumentaristů. Také proto je letošním mottem otázka: "... a co dál, dokumente?" "Chceme se bavit o tom, kam dokument jako filmový žánr směřuje, kde přesně jsou jeho hranice. Proto jsme zařadili i filmy, které jsou na pomezí dokumentu a mystifikace," vysvětluje programová ředitelka festivalu Pavla Bergmannová. Ačkoliv o cenách za nejlepší dokument teprve rozhodne mezinárodní porota, jedna cena už majitele zná. Sošku ženy Afy z dílny sochaře Daniela Klose za přínos dokumentárnímu filmu si z Olomouce odveze polský scenárista a režisér Marcel Lozinski, mimo jiné autor dokumentárního filmu 89 mm od Evropy, za nějž byl rovněž nominován na Oscara. Academia film potrvá v Olomouci až do neděle a kromě desítek hodin promítaných filmů nabízí návštěvníkům i tematicky zaměřené besedy, jako bude třeba debata o Moravě ve filmu či setkání se zajímavými osobnostmi, například se spisovatelkou Lenkou Reinerovou.
Olomouc - Šestadvacet zemí světa přihlásilo své filmy do soutěže mezinárodního festivalu dokumentárních filmů Academia film Olomouc, který v tomto městě dnes začíná. Tradiční přehlídka, která si letos píše před svůj název pořadové číslo 37, patří k nejstarším v České republice. Z původně velmi odborně zaměřeného festivalu, orientovaného především na vědecké a vzdělávací snímky, který od jeho počátku pořádá Univerzita Palackého, se v posledních letech AFO mění v otevřené setkání filmařů-dokumentaristů. Také proto je letošním mottem otázka: "... a co dál, dokumente?" "Chceme se bavit o tom, kam dokument jako filmový žánr směřuje, kde přesně jsou jeho hranice. Proto jsme zařadili i filmy, které jsou na pomezí dokumentu a mystifikace," vysvětluje programová ředitelka festivalu Pavla Bergmannová. Ačkoliv o cenách za nejlepší dokument teprve rozhodne mezinárodní porota, jedna cena už majitele zná. Sošku ženy Afy z dílny sochaře Daniela Klose za přínos dokumentárnímu filmu si z Olomouce odveze polský scenárista a režisér Marcel Lozinski, mimo jiné autor dokumentárního filmu 89 mm od Evropy, za nějž byl rovněž nominován na Oscara. Academia film potrvá v Olomouci až do neděle a kromě desítek hodin promítaných filmů nabízí návštěvníkům i tematicky zaměřené besedy, jako bude třeba debata o Moravě ve filmu či setkání se zajímavými osobnostmi, například se spisovatelkou Lenkou Reinerovou.
</TEXT>
</DOC>
<DOC>
<DOCID>MF-20020422196</DOCID>
<DOCNO>MF-20020422196</DOCNO>
<DATE>04/22/02</DATE>
<TITLE>
Další ztráta pro rock: zemřel Layne Staley
</TITLE>
<TEXT>
Seattle, Praha - Po smrti Kurta Cobaina přišel legendární seattleský rock o další osobnost. V pátek bylo v Seattlu nalezeno tělo čtyřiatřicetiletého zpěváka a kytaristy Layne Staleyho, člena bývalé skupiny Alice In Chains. Její nahrávky si ve světě i v tuzemsku získaly řadu posluchačů stejně jako alba legendární Cobainovy Nirvany. Zatím nikdo neví, kdy přesně Staley zemřel. Policie vstoupila do Staleyho bytu poté, co ji zavolal znepokojený přítel, který zpěváka již několik týdnů neviděl. Příčinou smrti může být předávkování drogami, vyloučeny nejsou ani zdravotní problémy. Avšak poblíž těla leželo náčiní k aplikaci návykových látek. Layne Staley, zpěvák a kytarista Alice In Chains, dlouho zápasil s heroinem a často o něm zpíval. Drogy byly asi příčinou všech problémů této syrové a temné kapely, která patřila společně s Nirvanou, Pearl Jam a Soundgarden k pilířům rockového seattleského stylu grunge. Již název Alice In Chains (Alice v řetězech) napovídal o chmurných tématech písní, ve kterých Staley zpíval o smrti a rozkladu. Jeho hlasu dominovala hloubka a tóny plné bolesti. První album Alice In Chains, nazvané Facelift, vyšlo v roce 1990. Deska Dirt (1992), které se prodaly tři miliony kusů, přinesla kapele vysoký respekt kritiky i hvězdný statut. Avšak členové Alice In Chains se potáceli v drogových problémech. Vydali sice další desku Alice In Chains, ale takřka přestali koncertovat. Vystoupili alespoň v programu Unplugged televizní stanice MTV. Zvukový záznam koncertu vyšel na desce. Loni se na trhu objevilo album nejznámějších skladeb Alice In Chains, nazvané Greatest Hits. Kromě domovské kapely se Layne Staley věnoval i sestavě Mad Season, složené z osobností seattleského rocku. "Staley byl skvělý kluk, ale měl spoustu problémů. Kvůli drogovému návyku ztratil před několika lety přítelkyni. Fanoušci stále ještě doufali, že se vrátí na scénu," řekl Charles Gross, který řídil seattleský rockový časopis a jenž napsal knihu o Nirvaně. "Upřímně řečeno, Alice In Chains se nevyrovnali Nirvaně, ale byli stylovou kapelou, která inspirovala stovky následovníků," dodal Gross. Skupina Alice In Chains se rozešla v roce 1996. Ze silné sestavy kapel zůstávají na scéně už jenom Pearl Jam, kteří právě připravují nové album. Vůdčí duch Nirvany Kurt Cobain se před osmi lety zastřelil a sestava Soundgarden se rozpadla koncem devadesátých let.
</TEXT>
</DOC>
<DOC>
<DOCID>MF-20020422197</DOCID>
<DOCNO>MF-20020422197</DOCNO>
<DATE>04/22/02</DATE>
<TITLE>
Hudební akademii povede Karel Kučera
</TITLE>
<GEOGRAPHY>Praha</GEOGRAPHY>
<TEXT>
Novým předsedou rady Akademie populární hudby se stal Karel Kučera, šéf české sekce Mezinárodní federace fonografického průmyslu (IFPI). Nahradil Martina Mařana, který z tohoto postu odstoupil. Mařan na sebe vzal odpovědnost za omyl z březnového vyhlašování cen Anděl 2001, kvůli němuž byla soška v kategorii folk udělena skupině Jablkoň místo Zuzaně Navarové. V radě akademie však Mařan zůstává. Opustil ji naopak Vojtěch Lindaur, šéf sekce hudebních publicistů, která rozhoduje o žánrových cenách. Kučera chce radu doplnit dalšími dvěma členy na požadovaných sedmnáct za odstoupivšího Lindaura a zemřelého Karla Knechtla. Staronová rada hudební akademie, ve které působí šéfové gramofových firem, promotéři i hudebníci, se sešla poprvé v pátek.
Praha - Novým předsedou rady Akademie populární hudby se stal Karel Kučera, šéf české sekce Mezinárodní federace fonografického průmyslu (IFPI). Nahradil Martina Mařana, který z tohoto postu odstoupil. Mařan na sebe vzal odpovědnost za omyl z březnového vyhlašování cen Anděl 2001, kvůli němuž byla soška v kategorii folk udělena skupině Jablkoň místo Zuzaně Navarové. V radě akademie však Mařan zůstává. Opustil ji naopak Vojtěch Lindaur, šéf sekce hudebních publicistů, která rozhoduje o žánrových cenách. Kučera chce radu doplnit dalšími dvěma členy na požadovaných sedmnáct za odstoupivšího Lindaura a zemřelého Karla Knechtla. Staronová rada hudební akademie, ve které působí šéfové gramofových firem, promotéři i hudebníci, se sešla poprvé v pátek.
</TEXT>
</DOC>
<DOC>
<DOCID>MF-20020422198</DOCID>
<DOCNO>MF-20020422198</DOCNO>
<DATE>04/22/02</DATE>
<TITLE>
Zemřel scenárista Reginald Rose
</TITLE>
<TEXT>
New York - Ve věku 81 let zemřel v USA jeden z nejúspěšnějších amerických filmových scenáristů, Reginald Rose. Jak uvedl deník The New York Times, vydechl naposledy v pátek v nemocnici v Norwalku ve státě Connecticut. Rose se nejvíce proslavil jako "otec" filmu Dvanáct rozhněvaných mužů, ve kterém vedle Henryho Fondy ztvárnil jednoho z 12 porotců Jiří Voskovec. V 60. a 70. letech se Rose věnoval televizní tvorbě a za své seriály získal několik cen Emmy.
</TEXT>
</DOC>
<DOC>
<DOCID>MF-20020422199</DOCID>
<DOCNO>MF-20020422199</DOCNO>
<DATE>04/22/02</DATE>
<TITLE>
Jak se viděli Češi a Němci
</TITLE>
<TEXT>
Jablonec nad Nisou - Na složitost vzájemných vztahů mezi Čechy, Němci a Rakušany poukazuje výstava karikatur Stejné obrazy, stejná slova, která je otevřena v Domě česko-německého porozumění v Jablonci nad Nisou. "Na 60 obrazech zachycuje historické události z let 1848 až 1948," řekla Anna Knechtelová z mnichovského Spolku Adalberta Stiftera, který expozici připravil. Karikatury, pro které je typické zkreslování, vytvářejí podle Knechtelové obrazy vrývající se do podvědomí lidí hlouběji než slova. Na obrazech s tlouštíky s rozpuklými břichy a širokými úšklebky jsou Němci vesměs charakterizováni jako agresivní revanšisté. Čechům je zase přisouzena role nevychovaných dětí nebo potulných šumařů, kterým není co věřit.
</TEXT>
</DOC>
<DOC>
<DOCID>MF-20020422200</DOCID>
<DOCNO>MF-20020422200</DOCNO>
<DATE>04/22/02</DATE>
<TITLE>
Operní voják Švejk zazpívá v New Yorku
</TITLE>
<TEXT>
New York - Operu Roberta Kurky Dobrý voják Švejk představí zítra České centrum v New Yorku. Setkání s českoamerickým skladatelem se bude týkat i nahrávky jeho opery v podání orchestru divadla v Chicagu. Robert Kurka zemřel na leukemii v roce 1957, jeho úspěšná opera Dobrý voják Švejk měla premiéru v dubnu 1958 v New Yorku.
</TEXT>
</DOC>
<DOC>
<DOCID>MF-20020422201</DOCID>
<DOCNO>MF-20020422201</DOCNO>
<DATE>04/22/02</DATE>
<TITLE>
Kdo bude vládnout? Pravice zřejmě ne
</TITLE>
<TEXT>
Už dva měsíce před volbami se ukazuje, že nejpravděpodobnější je velká koalice nebo středo-levicový kabinet
</TEXT>
<HEADING>
Analýza
</HEADING>
<TEXT>
Ačkoli volby budou až za osm týdnů, už teď je zřejmé: naděje pravicových voličů, že by se po čtyřech letech vlády levice dočkali středo-pravicové vlády (ODS a Koalice), je asi lichá. Mnohem pravděpodobnější je velká koalice ODS-ČSSD nebo spojenectví sociálních demokratů s Koalicí.
Oficiálně to politici nepotvrdí. Pochopitelně: nikdo před volbami neuzavře cestu k jakýmkoli povolebním variantám. Udělat si aspoň přibližný obrázek tak lze jen z neoficiálních náznaků ze zákulisí. Proč nesázet na spolupráci bývalých spojenců z pravice, kteří zemi vládli v letech 1992-97? Tak především: je velmi nepravděpodobné, že by si Václav Klaus, jehož ODS podle průzkumů uspěje ve volbách mnohem lépe než Koalice, toužil zopakovat stav, který už dobře zná a který mu koncem roku 1997 připravil ty nejhorší chvíle politické kariéry. Roli hraje i nezhojené "sarajevské trauma", ale také předpokládané počty křesel ve sněmovně. Klaus se jen těžko dobrovolně znovu postaví do čela vlády závislé ve sněmovně na dvou třech hlasech. Stačit by zřejmě nemuselo - to při mimořádném volebním výkonu Koalice - třeba ani 107 hlasů z 200, za normálních okolností bezpečná většina. ODS se totiž nebude chtít spoléhat na hlasy nezávislých kandidátů Koalice, třeba duchovního Svatopluka Karáska či herečky Táni Fischerové, které nepovažuje za spolehlivé "pravicové" poslance. Z vyjádření politiků Koalice je zjevné, že to dobře vědí. S výjimkou předsedkyně US-DEU Hany Marvanové, jež dává přednost spolupráci s ODS, se důležití lidé Koalice (třeba šéf lidovců Cyril Svoboda či místopředseda US-DEU Ivan Pilip) už veřejně kloní ke spolupráci s ČSSD. Také šéf sociálních demokratů Vladimír Špidla opakuje, že by rád vládl s lidovci, "pokud bude ta možnost". Neboli i on si nechává v záloze všechny možnosti včetně té, kterou v poslední době veřejně razí premiér Miloš Zeman - velké koalice s ODS. Bylo by to logické: obě strany si už vyzkoušely, že se na sebe mohou spolehnout. "Jsou strany, které jsou programově blízké ČSSD, ale které již několikrát prokázaly, že dohody nedokážou dodržet," řekl Zeman před čtrnácti dny v rozhovoru pro Frekvenci 1 v jasné narážce na lidovce. Po čtyřech letech opoziční smlouvy nebude už velká koalice překvapením. Dá se navíc voličům vysvětlit: země v ohrožení vládu "národní jednoty" potřebuje. Řeč je pochopitelně o "národních" zájmech, které teď ČSSD i ODS hájí s vervou v posledních 12 letech nebývalou. A kromě ujišťování, že právě oni jsou nejlepší obranou proti "revizionistickým snahám", mají obě strany už i "zrádce". "Všimněte si, že KDU-ČSL i Unie svobody jsou velmi ostře proti parlamentní debatě o Benešových dekretech, a já jsem osobně přesvědčen, že kdyby se tyto dvě strany ocitly v budoucí vládě, tak by to znamenalo vážné ohrožení českých národních zájmů," prohlásil Zeman v citovaném rozhovoru pro Frekvenci 1. Shodou okolností mluvil podobně na mítinku v Liberci i stínový ministr zahraničí ODS Jan Zahradil. Důvod: strany Koalice jsou členy Evropské lidové strany, jejíž zástupci v Evropském parlamentu nejčastěji zvedají otázku Benešových dekretů. Lze si představit i méně vznešené důvody koalice ČSSD a ODS. Přes permanentní kritiku, kterou ODS vládu častuje, jsou v ní minimálně tři ministři, které by si ODS dokázala představit i v příští vládě. Jde přitom o klíčové členy vlády: ministra financí Jiřího Rusnoka, obrany Jaroslava Tvrdíka a spravedlnosti Jaroslava Bureše, kterého si v soukromých rozhovorech pochvaluje i Klaus - o něčem takovém by si bývalí koaliční ministři spravedlnosti mohli nechat jen zdát.
Kteří politici mají ambici být ve vládě
Václav Klaus, premiér
Ivan Langer, ministr vnitra
Libuše Benešová, ministryně práce a sociálních věcí
Petr Nečas, ministr obrany
Jan Zahradil, ministr zahraničních věcí
Vladimír Špidla, premiér
Pavel Dostál, ministr kultury
Lubomír Zaorálek, ministr zahraničních věcí
Stanislav Gross, ministr vnitra
Jaroslav Tvrdík, ministr obrany
Koalice
Cyril Svoboda, premiér
Karel Kühnl, ministr zahraničních věcí
Miroslav Kalousek, ministr financí
Jaromír Talíř, ministr kultury
Hana Marvanová, ministryně spravedlnosti
O kom se dále hovoří
Eva Dundáčková: ministryně spravedlnosti
Miroslav Kučera: ministr zemědělství
Milan Cabrnoch: ministr zdravotnictví
Václav Mencl: ministr životního prostředí
Miroslava Němcová: ministryně kultury
Martin Říman: ministr dopravy a spojů
Vlastimil Tlustý: ministr financí
Mirek Topolánek: ministr průmyslu a obch.
Jaroslav Zvěřina: ministr školství
Bohuslav Sobotka, Jiří Rusnok - ministr financí
Petra Buzková, Miloš Kužvart - ministr životního prostředí
Milada Emmerová - ministryně zdravotnictví
Jaroslav Bureš, Petra Buzková - ministr spravedlnosti
Eduard Zeman - ministr školství, mládeže
Zdeněk Škromach - ministr práce a sociálních věcí
Josef Hojdar - ministr průmyslu
Koalice
Miloslav Výborný - ministr spravedlnosti
Libor Ambrozek - ministr životního prostředí
Aleš Doležal - ministr obrany
Michaela Šojdrová - ministryně školství
Václav Krása - ministr zdravotnictví
Jiří Vlach - ministr místního rozvoje
Pavel Pešek - ministr zemědělství
František Ondruš - ministr obrany
</TEXT>
</DOC>
<DOC>
<DOCID>MF-20020422202</DOCID>
<DOCNO>MF-20020422202</DOCNO>
<DATE>04/22/02</DATE>
<TITLE>
Všechny strany tají, koho by posadily do vlády
</TITLE>
<TEXT>
Když se novináři ptali lyžařky-paralympioničky Kláry Bechové, kdo si myslí, že bude příštím premiérem, odpověděla: "Jsem slabozraká, ale ne jasnovidná." Přesně tak vystihla situaci nejen kolem obsazení předsednického křesla, ale celé vlády - nikdo si nemůže být jist, že ve vládě nakonec opravdu skončí. A to přesto, že strany dnes naznačují, kdo je jejich kandidátem na tu či onu pozici. Málokterá strana se chce totiž dostat do pozice sociálních demokratů před volbami v roce 1998. ČSSD tehdy slavnostně představila stínovou vládu a někteří z těchto ministrů v opravdové vládě dokonce zasedli. Dnes jich tam však zbyla zhruba polovina. Jediná strana, která má nyní svou stínovou vládu, je ODS. "Počítáme, že toto jsou lidé, kteří by přicházeli v úvahu na jednotlivé posty. Ale rozhodně to neznamená, že každý má to svoje místo jasné," říká místopředseda strany Ivan Langer. "Kdo bude vybrán nakonec do vlády, záleží jen a pouze na předsedovi vlády," dodává místopředsedkyně ČSSD Marie Součková. Koho však pro případnou vládu například Špidla chystá, nikdo neví. Nevědí to ani jeho nejbližší spolupracovníci. "Špidla si nepřeje, abychom zveřejňovali byť pouhé ambice být ve vládě. Jediné, co řekl, je, že chce sestavovat čistou vládu - tedy vládu bez lidí spojených s jakýmkoli skandálem," vysvětluje tajnosti kolem budoucích ministrů jeden z lídrů sociálních demokratů. Jediný, kdo stihl ještě před tímto zákazem své "plány do budoucna" oznámit, byla Petra Buzková. "Pokud sociální demokracie zvítězí v příštích volbách, samozřejmě bych byla ráda součástí příští vlády," uvedla v rozhovoru pro Lidové noviny. I přesto se však dá říci, kdo ze sociálnědemokratických ministrů na svém místě nezůstane. S jistotou se voliči sociální demokracie mohou rozloučit s Miroslavem Grégrem na postu ministra průmyslu. Grégr už oznámil, že letos na podzim odchází do důchodu. Jan Kavan - ministr zahraničí - zase několikrát naznačil, že by raději než do příští vlády šel jako diplomat do New Yorku nebo do Londýna. Vladimír Špidla jako předseda vlády by nemohl zároveň řídit ministerstvo práce a sociálních věcí. Místo nich se v kuloárech objevují jména poslanců, jako je Bohuslav Sobotka, Milada Emmerová nebo Josef Hojda. Asi nejhůře je na tom s představami o budoucích ministrech Koalice. "Přijde mi to, jako když se porcuje medvěd, který stále běhá po lese," odpovídá předsedkyně Unie svobody-DEU Hana Marvanová na otázky, kým by Koalice obsadila vládní posty v případě svého volebního úspěchu. Přesto však Koalice ministerské kandidáty má, jenže navzdory deklarované koaliční jednotě na každý post hned dva - jednoho z US-DEU a jednoho z KDU-ČSL. "Špatnou zkušenost se sestavováním jedné koaliční vlády již máme za sebou," vysvětluje tuto duplicitu jeden z představitelů Koalice. "Takže o budoucí vládě se teď nikomu jednat nechce," dodává.
</TEXT>
</DOC>
<DOC>
<DOCID>MF-20020422203</DOCID>
<DOCNO>MF-20020422203</DOCNO>
<DATE>04/22/02</DATE>
<TITLE>
Pardubice: Začal boj o primátora
</TITLE>
<GEOGRAPHY>Pardubice</GEOGRAPHY>
<TEXT>
Půl roku před komunálními volbami je už jasné, kdo svede boj o křeslo primátora Pardubic. Kromě současného primátora Jiřího Stříteského (ODS) a jeho předchůdce Libora Slezáka z Unie svobody se chystal do tohoto souboje zasáhnout i poslanec sociální demokracie Miloslav Kučera, ale jeho straničtí kolegové rozhodli jinak. V sobotu na městské konferenci zvolili lídrem své kandidátky nepříliš známou podnikatelku a členku Rady ČTK Slavěnu Broulíkovou, která v minulosti neúspěšně usilovala o post senátorky. Opoziční politička Slavěna Broulíková je sice prvním oficiálně zvoleným lídrem strany pro komunální volby, ale boj o změnu ve vedení města zahájila více než smířlivě. "Práci pardubické radnice hodnotím pozitivně. Sama bych se chtěla zaměřit na pomoc sociálně slabším rodinám," uvedla včera Slavěna Broulíková. Současný primátor Jiří Stříteský svoji kandidaturu na muže číslo jedna na radnici ohlásil již před časem. Přesto, že jej strana dosud oficiálně nezvolila, je možné se na jméno Stříteský na prvním místě kandidátky spolehnout. Pozice primátora je v pardubické ODS totiž velmi pevná, takže nehrozí, že by jej z prvního místa srazil případný konkurent. "Oblastní sněm, ze kterého vyjde kandidát, je 25. 4. Hlavním favoritem je však jasně Jiří Stříteský. Má výbornou pozici u všech sedmi městských sdružení," uvedl regionální manažer ODS Miloš Prázný. Když Libor Slezák před čtyřmi lety primátorské křeslo opouštěl, říkal, že má politiky dost. "Chci se věnovat své profesi," prohlásil tehdy. Čtyři roky byl zaměstnán v pardubické společnosti Era, která vyrábí radiolokační techniku, stihl však pracovat i jako městský radní. Nyní chce zpět do velké politiky.
"Jsem připraven být opět primátorem, už vím, do čeho jdu," říká Slezák. Jeho kandidatura za Unii svobody je jednoznačná. "Primárky sice neproběhly, je ale celkem jasné, že to bude Slezák," uvedl šéf pardubické organizace strany Rostislav Šmahel. Zda však bude bývalý primátor i kandidátem Koalice, zatím není jisté. "Čekáme, že ho Unie navrhne, my jsme však o společném kandidátovi zatím nejednali," sdělil místopředseda okresního výboru KDU - ČSL, která je koaličním partnerem Unie svobody, Josef Bednář. Sám Slezák však tvrdí, že podporu lidovců má. "Neoficiálně jsme tak dohodnuti," řekl. Do hry o primátora zřejmě může vstoupit ještě Sdružení pro Pardubice, které má v současné pardubické městské radě silné tříčlenné zastoupení a je pravděpodobné, že uspěje i v příštích volbách. I tam lídr dosud nebyl zvolen, je však jasné, že jím bude nynější radní Miroslav Petráň. "Mirek Petráň bude kandidovat na primátora, schválíme to již příští týden," uvedl předseda sdružení Vít Vavřina. Ať už ale favorité naberou ve volbách jakýkoli počet hlasů, všichni budou jako v každých komunálních volbách závislí zejména na celkových výsledcích svých stran a povolebních jednáních. Primátor se totiž nevolí přímo, ale až novým zastupitelstvem. Rozhodovat tak nebude počet voličských hlasů pro jednotlivé lídry, ale počet zastupitelů, které strana získá, plus její schopnost utvořit koalici a získat pro svého lídra podporu. Například v dosavadním pardubickém zastupitelstvu jsou druhou nejsilnější stranou sociální demokraté, kteří mají jen o jednoho zastupitele méně, než ODS. Nezbylo však na ně ani křeslo v městské radě. Totéž se dokonce může stát i vítězné straně a jejímu lídrovi. Dopadla tak například v roce 1994 královéhradecká ODS.
</TEXT>
</DOC>
<DOC>
<DOCID>MF-20020422204</DOCID>
<DOCNO>MF-20020422204</DOCNO>
<DATE>04/22/02</DATE>
<TITLE>
Poslanec zkrachoval
</TITLE>
<GEOGRAPHY>Pardubice</GEOGRAPHY>
<TEXT>
Vlivný pardubický poslanec Č SSD Miloslav Kučera, prožil strmý politický pád. Když jej jeho spolustraníci loni v listopadu odmítli zařadit na volitelné místo kandidátky do Poslanecké sněmovny, rozhodl se usilovat o post primátora Pardubic. Jenže v sobotu jej delegáti městské volební konference sociálních demokratů nezvolili volebním lídrem a dali přednost podnikatelce Slavěně Broulíkové. Nejenže nezískal post lídra, ale do voleb půjde až z jedenáctého místa kandidátky, které je na hranici volitelnosti. "Výsledky voleb rozhodnou, zda se i jako jedenáctý na kandidátce stanu zastupitelem Pardubic. Pokud ne, budu se naplno věnovat práci v místní organizaci sociálních demokratů v Ohrazenicích," řekl včera poslanec Miloslav Kučera.
V červnu skončí jeho mandát v Poslanecké sněmovně a měl by se vrátit na post dramaturga Východočeského divadla. Kučera ale doufal v post ve vedení města. "Teď momentálně mám pocit, že v politice bych byl platnější, než jako uvaděčka v divadle," řekl před časem Kučera. Když na začátku března pořádal soukromou oslavu vstupu mezi seniory, považoval kandidaturu na primátora za téměř hotovou věc. Když upozorňoval na to, že jej musí ještě potvrdit nominační konference, říkal to v lehkém tónu a s úsměvem na tváři. Optimisticky byl naladěn i před svou první politickou porážkou, kdy jej strana na kandidátce pro volby do Poslanecké sněmovny odsunula na nevolitelné místo. Důvodů, proč o Kučeru nestojí, může mít sociální demokracie několik. Loni se Kučera například stihl "proslavit" jako spoluautor mediálního zákona, který je až neobvykle vstřícný vůči televizi NOVA a rozruch vyvolalo i připomenutí jeho cenzurování písňových textů za komunistického režimu. Při sobotním jednání pardubických sociálních demokratů získala hned v prvním kole předepsaný počet hlasů pro získání pozice lídra kandidátky Slavěna Broulíková z Pardubic, členka Rady ČTK a podnikatelka. Delegáti městské konference se rozhodli výrazně změnit dosavadní složení svého zastupitelského klubu. Ze současných zastupitelů se do první desítky na kandidátce dostali pouze Anna Kučerová, Jaroslav Mojžíš a Miroslav Váňa. "Nebudeme sázet na individuality, jakou poslanec Kučera bezesporu je, ale spíše na kompaktnost, odbornost a vzdělání svých budoucích zástupců v tomto orgánu," řekl mluvčí pardubické ČSSD Robert Křepinský.
</TEXT>
</DOC>
<DOC>
<DOCID>MF-20020422205</DOCID>
<DOCNO>MF-20020422205</DOCNO>
<DATE>04/22/02</DATE>
<TITLE>
Okresní úřad urychlí přihlašování aut
</TITLE>
<GEOGRAPHY>Pardubice</GEOGRAPHY>
<TEXT>
Do dvou týdnů chce Okresní úřad v Pardubicích zrychlit přihlašování automobilů na dopravním referátu. Dosud si někteří lidé chodili stoupnout do fronty již před čtvrtou hodinou ráno, aby měli jistotu, že ještě ten den přijdou na řadu. Od května chce úřad nabídnout motoristům nové služby, které by měly čekání ve frontách zmírnit. "Lidé, kteří budou buď nový nebo ze zahraničí dovezený vůz přihlašovat k první registraci na území republiky, se budou moci dopředu objednat na telefonním čísle 040-6798251. Nový systém začne platit od května a objednávky budeme přijímat od 25. dubna," sdělil vedoucí referátu dopravy okresního úřadu v Pardubicích Vladimír Bakajsa. Objednávky by měly podle Bakajsy pomoci především lidem, kteří si například objednají v prodejně nový vůz, který automobilka dodá až za několik týdnů. "Samozřejmě je možné, že se volné termíny pro objednání mohou rychle vyčerpat na dlouhou dobu dopředu. Každý ale může využít i stávající lístečkový systém pro odbavování čekajících, který zatím rušit nebudeme." Kromě objednávek pro první přihlášení automobilu přislíbil Bakajsa i rozšíření úředních hodin. Dosud bylo možné automobily přihlašovat od pondělí do středy, nyní by měl být dopravní referát otevřený až pět dní v týdnu. "Rozšíření úředních hodin upřesníme v nejbližších dnech," slibuje Bakajsa. Změny v evidenci motorových vozidel zajišťuje v Pardubicích sedm pracovníků. Posílit tento tým prý úřad už nemůže. "Další lidi nemáme z čeho zaplatit a chybí nám pro ně i potřebné počítače," říká přednosta okresního úřadu Stanislav Panuš. "A kapacita budovy na ulici 17. listopadu už je využitá do posledního místa. Jiné prostory nemáme," dodává Bakajsa. Na kritický stav už Panuš upozorňoval před časem ministra dopravy, ale nepochodil. "Jeho úředník nám na poradě přednostů okresních úřadů v Benešově pouze vzkázal, že ministr Jaromír Schling už jednou v této věci rozhodl a nemíní na tom nic měnit," uvedl Panuš.
Pardubice - Do dvou týdnů chce Okresní úřad v Pardubicích zrychlit přihlašování automobilů na dopravním referátu. Dosud si někteří lidé chodili stoupnout do fronty již před čtvrtou hodinou ráno, aby měli jistotu, že ještě ten den přijdou na řadu. Od května chce úřad nabídnout motoristům nové služby, které by měly čekání ve frontách zmírnit. "Lidé, kteří budou buď nový nebo ze zahraničí dovezený vůz přihlašovat k první registraci na území republiky, se budou moci dopředu objednat na telefonním čísle 040-6798251. Nový systém začne platit od května a objednávky budeme přijímat od 25. dubna," sdělil vedoucí referátu dopravy okresního úřadu v Pardubicích Vladimír Bakajsa. Objednávky by měly podle Bakajsy pomoci především lidem, kteří si například objednají v prodejně nový vůz, který automobilka dodá až za několik týdnů. "Samozřejmě je možné, že se volné termíny pro objednání mohou rychle vyčerpat na dlouhou dobu dopředu. Každý ale může využít i stávající lístečkový systém pro odbavování čekajících, který zatím rušit nebudeme." Kromě objednávek pro první přihlášení automobilu přislíbil Bakajsa i rozšíření úředních hodin. Dosud bylo možné automobily přihlašovat od pondělí do středy, nyní by měl být dopravní referát otevřený až pět dní v týdnu. "Rozšíření úředních hodin upřesníme v nejbližších dnech," slibuje Bakajsa. Změny v evidenci motorových vozidel zajišťuje v Pardubicích sedm pracovníků. Posílit tento tým prý úřad už nemůže. "Další lidi nemáme z čeho zaplatit a chybí nám pro ně i potřebné počítače," říká přednosta okresního úřadu Stanislav Panuš. "A kapacita budovy na ulici 17. listopadu už je využitá do posledního místa. Jiné prostory nemáme," dodává Bakajsa. Na kritický stav už Panuš upozorňoval před časem ministra dopravy, ale nepochodil. "Jeho úředník nám na poradě přednostů okresních úřadů v Benešově pouze vzkázal, že ministr Jaromír Schling už jednou v této věci rozhodl a nemíní na tom nic měnit," uvedl Panuš.
</TEXT>
</DOC>
<DOC>
<DOCID>MF-20020422206</DOCID>
<DOCNO>MF-20020422206</DOCNO>
<DATE>04/22/02</DATE>
<TEXT>
Uvodní mítink letošní dostihové sezony na závodišti v Kolesách u Kladrub nad Labem přinesl dramatické okamžiky. Koně a jezdci se divákům v sobotu představili celkem v sedmi dostizích.
</TEXT>
</DOC>
<DOC>
<DOCID>MF-20020422207</DOCID>
<DOCNO>MF-20020422207</DOCNO>
<DATE>04/22/02</DATE>
<TITLE>
Škola v Přelouči: Musí uspět každé dítě
</TITLE>
<GEOGRAPHY>Přelouč</GEOGRAPHY>
<TEXT>
Každý z více než šesti set žáků Základní školy Obránců míru v Přelouči má šanci vyniknout. Aby učitelé umožnili uspět všem dětem, pořádají pro ně během roku řadu akcí, při nichž svůj um představí nejen zdatní recitátoři, tanečníci, pěvci nebo angličtináři, ale i schopní organizátoři, malíři dekorací či kulisáci. "Chceme, aby se děti se školou co nejvíce ztotožnily, považovaly ji za svou. To, že škola chce vyučovat precizně, plnit osnovy, to jsou samozřejmé věci. Pár celoškolních akcí jí dodá duch sounáležitosti," tvrdí ředitel školy František Jelínek. Mezi nejznámější akce pořádané již několik let patří například netypické zahájení školního roku s příjezdem prvňáků v kočárech, jazyková přehlídka, tradiční předvánoční akademie či půlroční projekt zaměřený na budoucí prvňáky. Ti zažívají nejen nevšedně pojatý zápis v prostředí vodní, rostlinné či pohádkové říše, ale jejich budoucí učitelé za nimi docházejí i do mateřské školy. Závěr roku provází i slavnostní vyřazení deváťáků, které se koná v Občanské záložně a je událostí pro celé město.
Viz Škola má žít... na str. D3
</TEXT>
</DOC>
<DOC>
<DOCID>MF-20020422208</DOCID>
<DOCNO>MF-20020422208</DOCNO>
<DATE>04/22/02</DATE>
<TITLE>
V Rohozné dostal nejvíce hlasů hajný
</TITLE>
<GEOGRAPHY>Rohozná</GEOGRAPHY>
<TEXT>
Jenom na půl roku, do listopadových komunálních voleb, zvolili v sobotu obyvatelé Rohozné na Svitavsku šestičlenné zastupitelstvo. Z bezmála šesti set voličů přišla dát svůj hlas kandidátům téměř polovina. "Nejvíce hlasů získal nejmladší kandidát, jednatřicetiletý hajný Radek Krejčí. Rozpětí hlasů však nebylo mezi jednotlivými kadidáty nijak zásadní, od 189 hlasů do 170," řekl Petr Dědič z Českého statistického úřadu ve Svitavách. Zda bude dosavadní starosta Jindřich Javůrek zvolený opět, rozhodne šestice zastupitelů v nejbližší době. "Je to velmi pravděpodobné," řekl předseda volební komise Jan Tomáš. Když na podzim minulého roku klesl počet zastupitelů pod zákonem danou normu a zůstali jen čtyři, požádal starosta o nové volby. "Byli bychom schopni obec řídit i ve čtyřech. Zákon to však neumožňuje," uvedl starosta. Tři úplně noví a tři původní zastupitelé se ujmou svých funkcí jen do letošního listopadu, kdy budou další volby. Polovina z nich pracuje ve školství, které se tak zřejmě stane ve vsi jednou z priorit. "Musíme vyřešit otázku školních budov, na školství se rozhodně zaměřím. Žije zde také hodně hodně starých lidí, nesmíme na ně zapomínat," říká ředitel základní školy v Rohozné Václav Ondráček, který je jedním ze tří nových zastupitelů. "S kandidaturou jsme neváhal," řekl. Naopak starosta obce se nějaký čas rozhodoval, zda se jeho jméno v čele kandidátky objeví. Nakonec se pravděpodobně opět stane starostou. "Nejsem si zatím ani jistý, zda půjdu do podzimních voleb," uvedl starosta. Správně by mělo mít zastupitelstvo sedm členů. Více než šest uchazečů se však ve vesnici čítající přes sedm set obyvatel nepodařilo najít. Náklady na sobotní volby se zřejmě vyšplhají k deseti tisícům. " Bereme to trochu jako rozcvičku na podzimní řádné komunální volby. Je dobře, že se našli celkem snadno tři noví kandidáti, sehnat sedmého však byl již velký problém, je to přece jenom funkce jen na půl roku," uvedl předseda volební komise.
Ke komunálním volbám v Rohozné na Svitavsku přišlo z 580 oprávněných voličů do volební místnosti 245 lidí
</TEXT>
</DOC>
<DOC>
<DOCID>MF-20020422209</DOCID>
<DOCNO>MF-20020422209</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<GEOGRAPHY>Litomyšl</GEOGRAPHY>
<TEXT>
Město chce změnu křižovatky
Představitelé Litomyšle požádali Ředitelství silnic a dálnic, aby provedlo změny nebezpečné křižovatky u hotelu Dalibor v Litomyšli, kde auta nedodržují nejvyšší povolenou rychlost, chodci s obtížemi přecházejí silnici a opakují se tam dopravní nehody. V dalším období bude podle města situaci ještě velice komplikovat dopravní napojení budovaného supermarketu Penny. (dp)
Lázně Bohdaneč - Úpravy zeleně Na Lužci v Bohdanči
Zeleň na sídlišti Na Lužci v Lázních Bohdaneč projde úpravami. "V návaznosti na dokončené terénní úpravy, které nebylo možné v loňském roce v celém rozsahu provést, bude v dubnu založen trávník. Sušáky či klepadla na koberce budou instalovány nejdříve na podzim. Vybudování herních prvků pro děti bude závislé na tom, zda zastupitelstvo města uvolní z rozpočtu peníze," uvedl Jan Voborník pověřený vedením odboru rozvoje Lázní Bohdaneč. (mil)
</TEXT>
<HEADING>
Svitavy - Radní chtějí rozšířit úřad
</HEADING>
<TEXT>
Radní ve Svitavách chtějí vyhlásit architektonickou soutěž na využití areálu Technických služeb města pro stavbu sídla celého městského úřadu včetně nové budovy a potřebných parkovacích míst. Radní, kteří původně uvažovali o tom, že radnici přestěhují do budovy okresního úřadu, se nyní spíše přiklánějí k tomu, že objekty městského úřadu neopustí. (dp)
</TEXT>
<HEADING>
Ústí nad Orlicí - Policie dopadla recidivistu
</HEADING>
<TEXT>
Policejní vyšetřovatel obvinil pětačtyřicetiletého recidivistu z Prahy z trestných činů krádeže a poškozování cizí věci. Koncem ledna se vloupal do místní prodejny potravin ve Vysokém Mýtě a prodejny obuvi, kde sebral celkem 7,5 tisíc. Na počátku února vzaly za své prodejny Boss, Bambino, papírnictví a drogerie v Letohradě. Z pokladen vzal 18,5 tisíce korun. Na zařízení prodejen způsobil škodu za dalších téměř třicet tisíc. Nyní hrozí v minulosti již mnohokrát trestanému muži až tříleté vězení. (mal)
Dnes se děje
</TEXT>
<HEADING>
Česká Třebová - Třebová chystá oslavy
</HEADING>
<TEXT>
Na dnešní odpoledne připravilo místní Ekocentrum Podorlicko Den Země v České Třebové. Program připravili ochránci přírody na Starém náměstí. (mal)
Vysoké Mýto - Den Země bude již po páté
Náměstí Přemysla Otakara II. ve Vysokém Mýtě ožije dnes dopoledne již po páté oslavami Dne Země. V 10 hodin se koná vyhlášení výsledků soutěže O poklad skřítka Ekolíka ve sběru hliníku. Vlastní program oslav začne o hodinu později. Tradiční atrakcí je sestavování hada z jogurtových kelímků, dosavadní rekord je šest set metrů. (era)
</TEXT>
</DOC>
<DOC>
<DOCID>MF-20020422210</DOCID>
<DOCNO>MF-20020422210</DOCNO>
<DATE>04/22/02</DATE>
<TITLE>
Obchodníci: Opravy nás ničí
</TITLE>
<TEXT>
Obnova holického náměstí připravila podnikatele o velkou část tržeb
Holice - Obchodníci z náměstí T. G. Masaryka v Holicích už několik týdnů mají výrazně nižší tržby. Lidé se jejich obchodům vyhýbají, protože se náměstí opravuje a namísto opravených chodníků tam na ně čeká bahn o, louže, bagry a stavební stroje. Sebemenší šanci tudy projít nemají kvůli terénu vozíčkáři ani maminky s koč árky. Podnikatelé se bojí velkých ztrát, protože oprava má trvat ještě řadu týdnů. "Upřímně řečeno nás to zabíjí. Není tady kde zaparkovat s autem a lidé se k nám přes bláto brodit nebudou. To vše výrazně pociťujeme především na tržbách," řekl vedoucí prodejny Elektro Schejbal Jiří Rychlík. V jiných místech lidé z Holic více nenakupují. "Teď sem nechodí téměř nikdo a přitom v částech Holic, kde se neopravuje, tržby nestouply. Mám ve městě ještě dva krámky, ale peníze se touto cestou nevrací," dodal provozovatel prodejny Tabák na náměstí Tomáš Krátký. Někteří obchodníci vidí vzniklou situaci optimističtěji. "Věříme, že až bude náměstí opravené, na tržbách se nám to vrátí," míní vedoucí Drogerie Pluto Jiří Růžička. "Chvíli se to vydržet dá, ale oprava má trvat několik měsíců, takže nevíme, zda do té doby přežijeme," namítá Rychlík. Nových chodníků před obchody a parkovacích míst se obchodníci z holického náměstí dočkají nejdříve v polovině června. To je totiž termín, dokdy by měla být rekonstrukce náměstí hotová. Opravy přijdou holickou radnici na zhruba deset milionů korun. "Opravu náměstí chceme dokončit ještě před zahájením hlavních oslav 666 let vzniku města, které jsou naplánovány na poslední víkend v červnu tohoto roku," uvedl místostarosta Holic Pavel Hladík. Deset milionů korun za opravy podle Hladíka zaplatí město z rozpočtu.
</TEXT>
</DOC>
<DOC>
<DOCID>MF-20020422211</DOCID>
<DOCNO>MF-20020422211</DOCNO>
<DATE>04/22/02</DATE>
<TITLE>
Rekord ve šlapání na lahve překonán nebyl
</TITLE>
<GEOGRAPHY>Polička</GEOGRAPHY>
<TEXT>
Ač se včerejší program ke Dni Země na náměstí v Poličce těšil poměrně velkému zájmu diváků, inzerovaný pokus o zápis do Guinessovy knihy rekordů se nepodařil. Protestního hromadného sešlapování PET lahví se totiž zúčastnilo o třetinu méně lidí než vloni. "Bohužel se nám překonání vlastního rekordu nepovedlo. Ve stanovený čas přišlo na poličské náměstí poměrně málo lidí a někteří z nich ani lahve neměli," přiznává za pořadatel René Habrman ze sdružení A 21. Se sešlapováním plastikových lahví přišli Poličští již před třemi lety. Chtěli tak demonstrovat způsob, jak je nutno s těmito odpady zacházet před vhozením do recyklačních nádob. Prvního ročníku se zúčastnilo 93 lidí, vloni 163 a letos pouhých 101 osob. To zda se bude akce opakovat, se teprve uvidí. Často diskutované tématice recyklace a nakládání s odpady vůbec byla v Poličce věnována i značná část odpoledního programu. "Dvě konkurenční firmy svážející odpady z Poličky a okolí připravily pro děti plastový čtyřboj, jehož cílem bylo ukázat správné nakládání s odpady. I když každá z nich představila trochu jiné pojetí akce, celkově se podle mého mínění odpoledne vydařilo, " tvrdí Habrman. Velký zájem vzbudil i stan Hnutí Duha přibližující často zábavnou formou využití alternativních způsobů získávání energie. Zájemci si mohli například počkat, až se jim uvaří káva pomocí paprsků Slunce. Tradiční atrakcí oslav Dne Země v Poličce byli projížďky na koních, velký výlet do okolí po žilách matky Země, koncert místní kapely Pjetpeněz či závěrečné bubnování na náměstí.
Polička - Ač se včerejší program ke Dni Země na náměstí v Poličce těšil poměrně velkému zájmu diváků, inzerovaný pokus o zápis do Guinessovy knihy rekordů se nepodařil. Protestního hromadného sešlapování PET lahví se totiž zúčastnilo o třetinu méně lidí než vloni. "Bohužel se nám překonání vlastního rekordu nepovedlo. Ve stanovený čas přišlo na poličské náměstí poměrně málo lidí a někteří z nich ani lahve neměli," přiznává za pořadatel René Habrman ze sdružení A 21. Se sešlapováním plastikových lahví přišli Poličští již před třemi lety. Chtěli tak demonstrovat způsob, jak je nutno s těmito odpady zacházet před vhozením do recyklačních nádob. Prvního ročníku se zúčastnilo 93 lidí, vloni 163 a letos pouhých 101 osob. To zda se bude akce opakovat, se teprve uvidí. Často diskutované tématice recyklace a nakládání s odpady vůbec byla v Poličce věnována i značná část odpoledního programu. "Dvě konkurenční firmy svážející odpady z Poličky a okolí připravily pro děti plastový čtyřboj, jehož cílem bylo ukázat správné nakládání s odpady. I když každá z nich představila trochu jiné pojetí akce, celkově se podle mého mínění odpoledne vydařilo, " tvrdí Habrman. Velký zájem vzbudil i stan Hnutí Duha přibližující často zábavnou formou využití alternativních způsobů získávání energie. Zájemci si mohli například počkat, až se jim uvaří káva pomocí paprsků Slunce. Tradiční atrakcí oslav Dne Země v Poličce byli projížďky na koních, velký výlet do okolí po žilách matky Země, koncert místní kapely Pjetpeněz či závěrečné bubnování na náměstí.
</TEXT>
</DOC>
<DOC>
<DOCID>MF-20020422212</DOCID>
<DOCNO>MF-20020422212</DOCNO>
<DATE>04/22/02</DATE>
<TITLE>
Ústí: Stát zvýhodňuje své domovy důchodců
</TITLE>
<TEXT>
Ústí nad Orlicí - Starostové obcí, které spravují domovy důchodců, si stěžují, že mezi podmínkami pro státní a obecní domovy důchodců je propastný rozdíl. Zatímco náklady na provoz domovů důchodců zřizované státem hradí kromě poplatků ubytovaných důchodců stát, náklady na "obecní" domovy si dělí rovným dílem stát a město. "Domovům důchodců zřizovaným a provozovaným městy a obcemi stát přispívá ročně částkou 51 tisíc na jedno lůžko a rok, zhruba stejně musí dát i město," řekl starosta Ústí nad Orlicí Jiří Čepelka. Koncem března se starostové obcí, kterých se problém týká, sešli v Hořovicích. "Tak rozdílné podmínky jsou neúnosné," shodli se. Požadují stejný roční příspěvek na jedno lůžko sto tisíc korun, bez ohledu na to, kdo jej provozuje a pro letošní rok chtějí nahradit náklady, které obecní rozpočty s domovy důchodců v tomto roce měly. "Buď se peníze z příslušné kapitoly rozdělí rovnoměrně, nebo by nám měla být poskytnuta dotace z rezervy státního rozpočtu," uvedl starosta Jiří Čepelka. Ministerstvo práce a sociálních věcí zatím přesně nesdělilo, zda se chystá obcím vyhovět v jejich požadavcích. "Pokud vím, žádné konkrétní kroky zatím nikdo neučinil. O iniciativě starostů samozřejmě víme a ministerstvo se jí zabývá. Rozdíly v příspěvcích jsou evidentní, nicméně přibývá žádostí domovů důchodců, které chtějí přejít pod krajské úřady. Příští rok se zřejmě podmínky příspěvků budou měnit obecně, protože mají vzniknout pověřené úřady a převzít určité kompetence současných úřadů okresních," řekla pracovnice tiskového oddělení ministerstva Ivana Kupfová. "Sami účastníci schůzky v Hořovicích, pokud vím, stanovili termín pro jednání v této záležitosti do konce června. Je tedy předčasné vyslovit nějaké závěry," dodala pracovnice tiskového oddělení.
s provozem domovů důchodců tak, jak by měl, tvrdí představitelé Ústí nad Orlicí a dalších obcí, které požadují větší dotace
</TEXT>
</DOC>
<DOC>
<DOCID>MF-20020422213</DOCID>
<DOCNO>MF-20020422213</DOCNO>
<DATE>04/22/02</DATE>
<TITLE>
Domov v Červené Vodě dokončil další opravy
</TITLE>
<TEXT>
Červená Voda - V pátek se otevřou dveře nově zrekonstruované a dostavěné části Domova důchodců svaté Zdislavy v Červené vodě. Oprava trvala zatím přibližně pět let a přišla na více než šedesát milionů. "Tím ale nekončíme. Další minimálně dva roky bude rekonstrukce pokračovat. Jsme velký domov pro 150 klientů, budeme ještě několik desítek milionů potřebovat, abychom dokončili prostředí podle našich představ," řekl ředitel domova Josef Kuběnka. V Červené Vodě vzniká zcela jiný domov, než je tradiční model s jednou dlouhou chodbou a řadou pokojů po stranách. Při přestavbě přišlo jako první na řadu podkroví, změny se dočkal také hlavní objekt. Po pěti letech stojí v Červené Vodě bílé budovy se sedlovými střechami, které neodpovídají tradičním vžitým představám o domově důchodců. " Snažili jsme se postavit takový areál, který by poskytoval příjemné bydlení a zároveň by nerušil zdejší horské prostředí. Žádné barevné fasády," řekl ředitel domova. Také interiér působí spíše hotelovým dojmem. Hned při vstupu návštěvníky zaujme rozměrný, nahrubo opracovaný pískovec. Celý vnitřek je kombinací přírodních materiálů: dřeva, pískovce a mramoru. Pro důchodce jsou nyní k dispozici moderně vybavené pokoje, společenské místnosti, jídelny a sociální zařízení. Na dokončovanou přístavbu se podařilo domovu zíksat ještě koncem minulého roku šest milionů. Ty postačily na zprovoznění prádelny, skladu potravin a instalaci sítí. "Považuji to za úspěch. Nejprve se zdálo, že se nepodaří získat nic, nebo maximálně poloviční částku," dodal přednosta Týče. Na kompletní dokončení stavby a okolí si budou muset ještě klienti domova počkat dva roky.
</TEXT>
</DOC>
<DOC>
<DOCID>MF-20020422214</DOCID>
<DOCNO>MF-20020422214</DOCNO>
<DATE>04/22/02</DATE>
<TITLE>
Eva Štěpánková se nebojí, že přibude úředníků
</TITLE>
<TEXT>
Agenda okresních úřadů se na konci roku přestěhuje do pověřených obcí. Lidi z počátku čekají komplikace
Chrudim - Poslanecká sněmovna rozhodla, že v Pardubickém kraji bude namísto čtyř okresních úřadů čtrnáct pověřených obcí, které na konci letošního roku převezmou agendu i úředníky od okresních úřadů. Co podstatného se změní pro lidi od ledna příštího roku? "Od ledna příštího roku se změní mnohé zejména pro ty občany, kteří žijí mimo okresní města. Na čtrnácti místech v Pardubickém kraji se rozšíří činnosti v oblasti životního prostředí, zemědělství, živnostenského podnikání, matriční agendy, zdravotnictví, přestupků, dopravy, sociálních věcí, a podobně," říká koordinátorka výkonu státní správy v Pardubickém kraji Eva Štěpánková.
To znamená, že vše, co si lidé dosud museli vyřizovat na okresním úřadě, budou moci vyřešit od ledna v pověřené obci třetího stupně?
Některé agendy, které vyžadují složité informační technologie nebo úzkou odbornou specializaci, můžou po určitou dobu zůstat na okresním městě na základě dohod mezi konkrétními "trojkami". Po schválení konkrétního znění "kompetenčního zákona" bude třeba veřejnost důkladně informovat, na kterých místech budou moci svoje záležitosti vyřizovat. Vesměs by se měl snížit počet míst, na které bude muset občan docházet.
Přednostové okresních úřadů i starostové měst tvrdí, že přechod agend a úředníků bude velmi komplikovaný? Nečekají lidi od ledna na úřadech zmatky?
Tvrdit, že přechod agend a zaměstnanců okresních úřadů, bude snadný, nebudu. Jestli služby lidem budou na stejné úrovni jako doposud, bude záležet především na konkrétních zaměstnancích, kteří budou tyto služby poskytovat a na zázemí, jež jim bude vytvořeno. Důležité je, aby zůstali fundovaní zaměstnanci i do vzdálenějších "trojek". Nově přijímaným zaměstnancům by mohly chybět potřebné zkušenosti. Zažili jsme však převod některých činností policie na okresní úřady, převod školských úřadů, vznik krajů a podobně. Všechna tato období byla velmi hektická zejména pro zúčastněné úřady. Snaha však byla, aby se změny dotkly minimálně občanů. I v tomto případě se snažíme, aby počátek příštího roku nebyl pro občany příliš složitý.
Co říkáte tomu, že některá města chtějí zřizovat v jiných městech detašovaná pracoviště tak, aby například lidé ze Skutče nemuseli jezdit do Chrudimi? Je to podle vás správné řešení?
Případ detašovaných pracovišť v odlehlých místech regionu je určitě správná věc pro občany. Trochu obtížnější je však řízení a materiálně technické zabezpečení těchto zaměstnanců. Ne všechny činnosti bude vhodné přesunout na detašovaná pracoviště. Tam, kde například všichni zaměstnanci jednoho úseku musí být napojeni na datovou síť s aktuálními daty, to nebude vhodné. Stejně tak u méně četných činností.
</TEXT>
<HEADING>
Přibude v rámci kraje úředníků?
</HEADING>
<TEXT>
Zdali přibude úředníků v době po 1. lednu 2003 záleží na mnoha okolnostech. Zejména však na tom, kolik vzniká v každém okrese "trojek". Jestliže dnes vykonávají některou z činností na okresním úřadě například dva lidé a tyto kompetence se mají rozdělit na čtyři úřady, bude v zájmu zachování kvality této činnosti, aby obec přijala nového zaměstnance. Nebo může obec uzavřít dohodu o výkonu této činnosti s jinou obcí s rozšířenou působností. Logické jsou tyto dohody zejména u agend, které nejsou příliš frekventované a vyžadují úzkou specializaci. Na druhou stranu je známo, že obce se chovají velmi šetrně při výkonu státní správy a dbají spíše na rozvoj své obce, takže se nebojím, že by byla zřizována zbytečná úřednická místa.
Co se změní na úřadech?
Příklad činností, které se od ledna roku 2004 převádějí na pověřené obce z okresních úřadů:
- vedení seznamu kulturních památek
- vydávání odborných stanovisek k zamýšlené obnově kulturní památky
- poskytování příspěvku na výživu dítěte a bezúročných půjček
- vydávání průkazů mimořádných výhod zdravotně postiženým občanům
- poskytování mimořádných výhod občanům zdravotně postiženým
- zajištění připravenosti správního obvodu na mimořádné události, provádění záchranných a likvidačních prací a ochrana obyvatelstva
- zřizování povodňové komise - vydávání živnostenských oprávnění
- pořizování územně plánovací dokumentace pro obce
- uznávání honebních pozemků za honitbu - ustanovení rybářské a lesní stráže
- rozhodování o registraci k provozování autoškoly
- ochrana přírody a krajiny
- vedení a zpracování evidence odpadů a nakládání s nimi
Poznámka: Pro občanský průkaz i pas si mohou lidí dojít již dnes na každý matriční úřad. K poskytování dávek státní sociální podpory jsou už nyní zřízena kontaktní místa, která budou fungovat v nezměněné podobě.
</TEXT>
</DOC>
<DOC>
<DOCID>MF-20020422215</DOCID>
<DOCNO>MF-20020422215</DOCNO>
<DATE>04/22/02</DATE>
<TITLE>
Škola má žít duchem sounáležitosti, říká ředitel
</TITLE>
<HEADING>
Přeloučská škola: Každé dítě musí uspět
</HEADING>
<GEOGRAPHY>Přelouč</GEOGRAPHY>
<TEXT>
Každé dítě má během školního roku zažít pár minut své slávy. Touto filozofií se již několik let řídí na Základní škole Obránců míru v Přelouči, kde během roku připravují několik velkých akcí, na nichž se podílejí společně učitelé i žáci. Účelem netradičních zápisů, akademií či téměř královsky pojatého příjezdu nových prvňáků je, aby všichni získali pocit, že školu přijali opravdu za svou a budou na ni dlouho vzpomínat. "Každý ředitel tvrdí, že chce, aby jeho škola byla dobrá, aby se do ní děti nebály chodit. My se ale snažíme jít ještě dál. Chceme, aby se s ní co nejvíce ztotožnily, považovaly ji opravdu za svou. To, že škola chce vyučovat precizně, plnit osnovy, to jsou samozřejmé věci. Pár celoškolních akcí během roku jí dodá duch sounáležitosti," tvrdí ředitel školy František Jelínek. Mezi nejznámější akce pořádané již několik let patří například netypické zahájení školního roku s příjezdem prvňáků v kočárech, jazyková přehlídka, tradiční předvánoční akademie či půlroční projekt zaměřený na budoucí prvňáky. Ti zažívají nejen nevšedně pojatý zápis v prostředí vodní, rostlinné či pohádkové říše, ale jejich budoucí učitelé za nimi docházejí i do mateřské školy. Závěr roku provází i slavnostní vyřazení deváťáků, které se koná v Občanské záložně a je událostí pro celé město. "Na všech těchto akcích se podílí i řada žáků, kteří tak mají nejen zodpovědnost za nějaký svěřený úkol, ale zažívají i pocit úspěchu. Každé dítě se může nějak uplatnit a sklidit za to obdiv. Nejpatrnější je to při předvánoční akademii, kde jsou nejen účinkující, ale žáci mají množství možností pomoci například mladším spolužákům nebo se stavbou kulis. Oceněni jsou nakonec všichni," říká ředitel.
</TEXT>
<HEADING>
Zapojit rodiče je vždycky těžké
</HEADING>
<TEXT>
Princip sounáležitosti s děním ve škole se Přeloučští snaží přenést i na rodiče. Svým charakterem je škola Obránců míru poměrně specifická. Z pohledu velikosti Přelouče jde spíše o školu venkovskou, ale vzhledem ke svému umístění je zase typicky sídlištní. Podobně jako je tomu například v pardubických Polabinách. "Dnes se to již trochu setřelo, ale ještě před několika lety k nám docházely většinou děti rodičů pracujících buďto ve chvaletické elektrárně či na tamní říční plavbě. Byly to rodiny, které byly zvyklé migrovat po republice. V zapojení rodičů do činnosti školy je to tudíž asi u nás podobné, jako na jiných místech. Nejlépe se nám spolupráce daří na prvním stupni," přiznává František Jelínek. Učitelky na prvním stupni dokáží rodiče z některých tříd zapojit natolik, že například kostýmy na vystoupení šijí z vlastních zdrojů. Oproti tomu aktivita klubu přátel školy, fungujícího jako samostatné občanské sdružení, vystihuje obecnou náladu a situaci ve společnosti. Chuti a volného času se příliš nedostává. Daleko lépe se daří zapojit do pořádání akcí zaměstnance školy a to nejen pedagogy. Například povahu školníka Jiřího Pilného plně vystihuje jeho příjmení. Vedle svých běžných povinností je částečně producentem, scénografem, inspicientem i kameramanem většiny školních akcí.
</TEXT>
<HEADING>
Noví prvňáci se ve škole bát nemusí
</HEADING>
<TEXT>
Jedním z dlouhodobějších projektů je péče o budoucí prvňáky. Jeho cílem je, aby noví školáci nepřicházeli do školy jako do neznámého prostředí. V tomto má škola Obránců míru velkou výhodu. Zhruba dvě stě metrů od budovy je totiž mateřská škola, z níž se rekrutuje většina budoucích žáků. "Nejprve přicházejí předškoláci do prvních tříd, kde vidí své bývalé kolegy už v lavicích. Potom prvňáci vyrazí do školky a předávají dětem zvací dopisy rodičům na speciálním dopisním papíru. Po zápise, který je pro budoucí školáky vždy velkým zážitkem, docházejí v jarních měsících učitelky budoucích prvních tříd za svými novými svěřenci a pracují s nimi již v mateřské škole," vysvětluje Jelínek. Jak přiznává projekt běží se úspěchem již osmým rokem.
</TEXT>
<HEADING>
Ředitel: Studijní třída aktivitu ostatních nekazí
</HEADING>
<TEXT>
Zvýšenou péči věnuje škola i žákům ve vyšších třídách, vždy podle jejich schopností. Od šesté třídy zřizuje takzvané studijní třídy, které skýtají možnost většího rozvoje talentovaných dětí. "Vzhledem k tomu, že jsme velká škola, až na výjimku se třemi třídami v ročníku, zřizujeme od druhého stupně vždy jednu třídu, kterou označujeme pracovně jako studijní. S touto myšlenkou přišli před devíti lety sami rodiče na základě velkého zájmu o studium na víceletém gymnáziu. Zjistili totiž, že přístup učitelů základní školy je více vstřícnější a vybraným, talentovanějším dětem mohou i tak poskytnout rozšířenější výuku," míní Jelínek. Vychází i ze skutečnosti, že v době, kdy v Přelouči víceleté gymnázium vznikalo, vypomáhali na něm pedagogové ze základní školy. Umožňoval to fakt, obě instituce sídlí ve stejné budově. Ač kritici nejen víceletých gymnázií, ale i elitních studijních tříd namítají, že jakýkoliv výběr kazí morálku a motivaci u ostatních dětí, v Přelouči tomu tak údajně není. "Obecně se nám průměry ve třídách nezhoršují. Důležitý je objem učiva, které učitelé mohou s žáky probrat. Pokud třídy existují vedle sebe na stejné škole, není ten rozdíl tak patrný," tvrdí ředitel. Přesto má studijní třída mimo jiného studijního přístupu i kontakty s partnerskou školou v holandském Leersumu, které napomáhají při výuce angličtiny.
</TEXT>
<HEADING>
O "speciálku" mají zájem i děti z okolí
</HEADING>
<TEXT>
Jak Jelínek soudí, některé děti, které se dostaly na víceleté gymnázium, by ve výběru do studijních tříd na ZŠ Obránců míru neuspěly. Do "speciálky" každoročně přicházejí i žáci z jiných škol, nejen z té sídlící na přeloučském Masarykově náměstí, ale i z Chvaletic, Řečan či Choltic. Pro všestranný rozvoj všech sedmých až devátých tříd zavedla škola již před několika lety celkem čtyřiadvacet povinně volitelných předmětů. Jedním z nich je kulturně-společenský seminář, při němž se žáci setkávají s lidmi z různých profesí, například s kriminalistou, knězem, hercem, psychologem nebo třeba kosmetičkou. Každoročně škola podporuje i nějakou charitativní akci, v současnosti se zaměřila na adopci dětí na dálku. Ze sbírky chce uhradit vzdělání jedné dívce z Indie.
</TEXT>
<HEADING>
Dětem s dysfunkcemi pomáhají asistenti
</HEADING>
<TEXT>
Protiváhou péče o talentované děti je poměrně rozsáhlý projekt určený dětem s nejrůznějšími dysfunkcemi. Před dvěma lety jich školu navštěvovalo téměř sto, dnes již o třetinu méně. "Několik kolegyň absolvovalo speciální kurzy v pedagogicko psychologické poradně a těmto dětem věnují zvýšenou péči. Ač ji děti považují spíše za klasické doučování, jde o eliminaci poruch, které se do sedmé až osmé třídy podaří většinou odstranit. V průměru se každá z asistentek věnuje pěti dětem," vypočítává Jelínek. Do školy v současnosti docházejí i tři handicapované děti, dvě pohybově a v jednom případě se jedná o žáka s vážným poškozením zraku. "V jednom z případů pomáhá učitelce s výukou zvláštní asistent na civilní službě, což s sebou přináší i jistá úskalí. Po roce a půl si totiž na něj dítě zvykne a před nedávnem jsme měli trochu obavy, jak přijme jeho odchod. Naštěstí to dopadlo dobře. Pokud žák na škole vydrží až do deváté třídy, čeká ho takových změn ještě několik. Uvidíme jak na ně bude reagovat," soudí ředitel.
postižených dětí ve škole vypomáhá během hodin učiteli také asistent vykonávající ve škole civilní službu
</TEXT>
</DOC>
<DOC>
<DOCID>MF-20020422216</DOCID>
<DOCNO>MF-20020422216</DOCNO>
<DATE>04/22/02</DATE>
<TITLE>
Na zápis do první třídy už děti nezapomínají
</TITLE>
<GEOGRAPHY>Přelouč</GEOGRAPHY>
<TEXT>
Na svůj zápis do první třídy a úplně první den ve škole si z dospělých vzpomene jen málokdo. Není divu, patrně mimo trochy strachu a rozpaků nezažili nic zvláštního. Právě tahle skutečnost vyprovokovala před časem učitelku Lenku Jarošovou, která iniciovala projekt netradičních zápisů formou putování tajemnými říšemi. Ty dnes lákají do školy obyvatele z celého města. "Zápis do školy by měl být pro dítě velkým mezníkem a zůstat v paměti po celý život. Když se mě moje vlastní dcera, která měla jít do první třídy, ptala, zda si pamatuji na svůj zápis, nemohla jsem si vzpomenout. To byl ten první impuls začít s vylepšením zápisů," líčí Jarošová, která na škole učí již desátým rokem. Když absolvovala řadu rozhovorů se svými známými, kteří na tom byli podobně, rozhodla se pro změnu. Postupně vznikly tři verze zápisu na téma vodní či květinová říše a pohádka O Sněhurce a sedmi trpaslících. Školou při nich provázejí nejen pedagogové, ale i starší žáci. Ti si své role zamlouvají vždy víc než rok dopředu. Když se škola na jeden den v lednu promění v louku či vodní království, žasnou nejen děti, ale hlavně dospělí. "Nejdůležitější je pro ně první moment. Chvíle, kdy se otevřou dveře a místo školního ryku je slyšet třeba šumění moře. To je citový zážitek na celý život," věří učitelka. Zvolená témata nabízejí řadu možností. Například vodní říše může zahrnovat moře, rybníky, potok či řeku. S vodou je spojeno i mnoho pohádkových postaviček. Projekt určený novým prvňákům slouží nejen pro zpestření zápisu, ale i k usnadnění přestupu dítěte z mateřské do základní školy, a to i pro rodiče i učitele. Během několika návštěv předškoláků ve škole a naopak se seznamují nejen s rodiči, ale mohou přijít i třeba na nějakou řečovou vadu. Na ní je možno pracovat tak, aby případný zápis proběhl bez problémů. Některé děti přijdou na zápis až třikrát. Jednou rok předtím, jen tak ze zvědavosti, než mají jít oficiálně do školy. Potom v řádném termínu, a v případě, že mají nástup do školy odložen, prožijí ho ještě jednou. Pohádkově pojatý zápis je hodně náročný na přípravu. V tomto našla Jarošová podporu nejen u svých kolegyň, ale i v osobě školníka Jiřího Pilného. Ten zajišťuje technickou stránku všech programů školy. "V současnosti už jen kulisy a další pomůcky opravujeme či doplňujeme. Když jsme ale začínali, stálo to dost času. Od září až do ledna, kdy je zápis, jsme dvakrát či třikrát týdně zůstávali ve škole často až od večera. Když ale člověk vidí, jak vše funguje, ani mu to už nepřijde," tvrdí školník. Během zápisu se škola stává také jedním z kulturních center obce. Zápis je totiž otevřen i veřejnosti, která nemá se školou již dávno nic společného. "Chodí k nám i důchodci, kteří se opatrně zeptají, zda mohou vejít, a pak si se zájmem projdou celou trasu podobně jako děti. Když je při takové akci škola plná lidí, je to nádherný pocit," vyznává se ředitel František Jelínek.
Na stránkách regionální přílohy MF DNES vás budeme každé pondělí seznamovat s jednou zajímavou školou v Pardubickém kraji. Za týden představíme Základní školu Polabiny I. v Pardubicích Družstevní ulici, která se zaměřuje na ekologickou a globální výchovu. Vedle třídění odpadů se věnuje například péči o zeleň a zvířata žijící v areálu školy a zakládá speciální zookoutek. Žáci 7. - 9. třídy mají povinně volitelný předmět ekologická praktika.
Během přestávek mohou žáci přeloučské školy využívat také počítač umístěný přímo ve třídě. Ve studijních třídách druhého stupně slouží díky připojení na internet i ke kontaktům s žáky školy v holandském měst ě Leersumu.
</TEXT>
</DOC>
<DOC>
<DOCID>MF-20020422217</DOCID>
<DOCNO>MF-20020422217</DOCNO>
<DATE>04/22/02</DATE>
<TITLE>
Divadlo Exil uvedlo novou hru
</TITLE>
<TEXT>
Brejle sám autor označil jako dioptrickou crazy etudu pro dva herce, říká režisérka Nováková
Pardubice - Pardubické divadlo Exil v sobotu uvedlo poprvé novou komed ii Jiřího Císlera Brejle. Režie se ujala Ivana Nováková, která před časem uvedla do Exilu Goldflamovu Biletářku. "Děj hry je vcelku jednoduchý, diváka nečekají žádné překvapivé velké zvraty a zápletka je vcelku banální. Dva lidé se seznámí na inzerát a protože jejich předchozí manželství ztroskotalo, rozhodnou se oba nezávisle na sobě, že na svoji první schůzku s novým partnerem vykročí bez svých silných dioptrických brýlí. Takže na slepo. Místem jejich setkání je divadlo, takže divák naživo sleduje jejich tápání, hledání a snahu vylepšit svou image, hrát si na něco, co nejsou. A jako v životě - ona pravda vyplave na povrch," říká Nováková.
</TEXT>
<HEADING>
Proč jste si vybrala právě Brejle?
</HEADING>
<TEXT>
Naše divadlo existuje krátce, teprve třetí sezonu, a z toho ta první byla ani ne poloviční. Z toho plyne, že si své diváky musíme pomalu získat, naučit je k nám chodit a k tomu mohou vést různé cesty. Když uvážíme, že nemáme žádné prostředky na reklamní kampaň ani není v našich možnostech investovat do rekonstrukce prostor, je zřejmé, že nejpřístupnější cestou je pro nás zaměřit svoji dramaturgii na co nejširší divácký záběr. Aby si svou hru mohl najít opravdu každý. A tím k nám do divadla přivést víc lidí. Ze statistik návštěvnosti, které si pravidelně vedeme, vyplývá oblíbenost právě her komediálního žánru. Proto padla volba na Císlerovy Brejle. Ale nejen proto. Když připravujeme dramaturgii na novou sezonu, vždycky zvažujeme i další aspekty - technické možnosti, herecké obsazení a samozřejmě i kvalitu textu a jeho případný úspěch u diváka. Brejle samotný autor označil jako dioptrickou crazy etudu pro dva herce. A my jsme dali do popředí právě ono crazy, což v samotném komediálním žánru nebývá zas až tak časté. To, že by to měla být etuda, naznačuje, že je na hercích, aby svým umem a talentem přesvědčivě ztvárnili jednotlivé situace.
Co bylo na celé komedii nejtěžší, přes jaká úskalí jste se museli přenést?
Nejtěžší na tom textu bylo najít a vyvážit všechny ty crazy polohy v jednotlivých scénách. Vtipnost replik se nutně musela provázat s akcí. Ty pak správně rytmicky načasovat. Možná to zní složitě, ale šlo především o to, udržet vkusným a zábavným způsobem divákovu pozornost od začátku až do konce.
</TEXT>
<HEADING>
Jak se vám spolupracovalo s hlavními protagonisty?
</HEADING>
<TEXT>
Na herce klade hra značné fyzické nároky. Myslím, že se oba představitelé hlavních rolí - jak René v podání Petra Kouby, tak Jitka Janebová, která hraje Vilmu - zhostili svých rolí opravdu dobře. Patří jim můj dík a nebojím se říct i obdiv za to nasazení a snahu vyhovět všem mým požadavkům. Zároveň ale myslím, že nám - hercům i mně - společná práce přinesla i velkou radost.
</TEXT>
<HEADING>
Upravovala jste nějak text hry?
</HEADING>
<TEXT>
Brejle vznikly a hrály se v osmdesátých letech, takže některé textové úpravy byly nutné. Ale do celkové struktury jsem zasahovali jenom nepodstatně. Ovšem to, co hercům takzvaně nešlo do pusy, to si upravili sami v průběhu zkoušek. Ale opravdu jen tak, aby nebyl pozměněn význam.
</TEXT>
<HEADING>
Viděla jste Brejle v nějakém jiném divadle?
</HEADING>
<TEXT>
Brejle nejsou příliš hranou hrou. Východočeské divadlo je uvádělo v průběhu svého působení asi dvakrát, ale já jsem představení neviděla. A stejně tak ani herci.
</TEXT>
<HEADING>
Jaké hry se vám osobně líbí?
</HEADING>
<TEXT>
Já mám ráda každou dobře napsanou hru a to je zpravidla taková, v které je něco ukryto - nějaké zajímavé postavy nebo myšlenky. A zároveň takové hry, které jsou pro mě nějakou výzvou a to Brejle nesporně byly. Nejsem vyhraněna žánrově, nedá se říct, že bych měla radší třeba komedii.
</TEXT>
<HEADING>
Režíruje se komedie lépe nebo hůře než drama?
</HEADING>
<TEXT>
Určitě hůře. Když jde o komedii, musíte si dát mnohem víc práce, protože jde o to, aby se divák bavil. Kdybych mu předkládala Shakespeara, tak už ty samotné hluboké myšlenky, v případě, že to herci dobře zahrají, na diváka zapůsobí tak, že už asi nic jiného nečeká. Myslím, že komedie se dělá mnohem hůř, je to těžší žánr.
Co chystáte do budoucna, jakou další hru budete v Exilu režírovat?
V nadcházející sezoně budu dělat dvě hry, bude to titul pro děti, v úvaze jsou zatím Hrátky s čertem nebo nějaký jiný kus, který by přivedl dětské diváky do našeho divadla. I děti by se měly naučit do divadla chodit. Pak budu připravovat opět veselohru anglického dramatika Natěrač. Vím, že je to titul hodně hraný, jde o známou hru, v Pardubicích ji hráli pražští herci. Bude to pro mě zase výzva. A dál se uvidí.
Crazy komedie v podání pardubického ochotnického divadla Exil.
</TEXT>
</DOC>
<DOC>
<DOCID>MF-20020422218</DOCID>
<DOCNO>MF-20020422218</DOCNO>
<DATE>04/22/02</DATE>
<TITLE>
Amfora bude mít autogramiádu
</TITLE>
<GEOGRAPHY>Pardubice</GEOGRAPHY>
<TEXT>
Autogramiáda autorů a protagonistů knížky Amfora na cestách se koná dnes v knihkupectví Petr v Pardubicích. Účast přislíbil autor, moderátor Petr Salava, a členové týmu Amfory Petr Tůma, Jitka Zelenková, František Veselý, Martin Tankwey a další. Autogramiáda začíná v 16 hodin.
Pardubice - Autogramiáda autorů a protagonistů knížky Amfora na cestách se koná dnes v knihkupectví Petr v Pardubicích. Účast přislíbil autor, moderátor Petr Salava, a členové týmu Amfory Petr Tůma, Jitka Zelenková, František Veselý, Martin Tankwey a další. Autogramiáda začíná v 16 hodin.
</TEXT>
</DOC>
<DOC>
<DOCID>MF-20020422219</DOCID>
<DOCNO>MF-20020422219</DOCNO>
<DATE>04/22/02</DATE>
<TITLE>
Bartošová zazpívá v divadle
</TITLE>
<GEOGRAPHY>Pardubice</GEOGRAPHY>
<TEXT>
Koncert zpěvačky Ivety Bartošové se koná dnes v Městském divadle v Pardubicích. Začíná v 19.30 hodin.
Pardubice - Koncert zpěvačky Ivety Bartošové se koná dnes v Městském divadle v Pardubicích. Začíná v 19.30 hodin.
</TEXT>
</DOC>
<DOC>
<DOCID>MF-20020422220</DOCID>
<DOCNO>MF-20020422220</DOCNO>
<DATE>04/22/02</DATE>
<TITLE>
Filharmonie uvede Schumannovu symfonii
</TITLE>
<GEOGRAPHY>Pardubice</GEOGRAPHY>
<TEXT>
Komorní filharmonie Pardubice uvede dnes další z řady abonentních koncertů. Představí skladby W. A. Mozarta, Bohuslava Martinů, Antonína Dvořáka a Roberta Schumanna. Filharmonii řídí dirigent Douglas Bostock a v roli sólisty se představí violoncellista Michal Kaňka. Koncert začíná v 19 hodin v pardubickém Domě hudby.
Pardubice - Komorní filharmonie Pardubice uvede dnes další z řady abonentních koncertů. Představí skladby W. A. Mozarta, Bohuslava Martinů, Antonína Dvořáka a Roberta Schumanna. Filharmonii řídí dirigent Douglas Bostock a v roli sólisty se představí violoncellista Michal Kaňka. Koncert začíná v 19 hodin v pardubickém Domě hudby.
</TEXT>
</DOC>
<DOC>
<DOCID>MF-20020422221</DOCID>
<DOCNO>MF-20020422221</DOCNO>
<DATE>04/22/02</DATE>
<TITLE>
Národní dům uvede Zvonokosy
</TITLE>
<TEXT>
Česká Třebová - Divadelní sdružení Čáp z Dobrušky uvede zítra představení J. Brabce a P. Markova Zvonokosy. Hra začíná v Národním domě v 19. 30 hodin.
</TEXT>
</DOC>
<DOC>
<DOCID>MF-20020422222</DOCID>
<DOCNO>MF-20020422222</DOCNO>
<DATE>04/22/02</DATE>
<TITLE>
Kultura dnes
</TITLE>
<TEXT>
SOUBOR LIDOVÝCH STAVEB VYSOČINA - VESELÝ KOPEC: Hele, hele, jak se to děťátko směje.... Výstava ve vstupním objektu přibližující obyčeje spojené s narozeninani a výchovou dětí.
</TEXT>
<HEADING>
MĚSTSKÉ KINO: Traffic - Nadvláda gangů.(19.30)
</HEADING>
<TEXT>
KINO DUKLA: Hartova válka. ( 17.30, 20.00) KINO JAS: Taková zvláštní rodinka. ( 17.30) Amelie z Montmartru. ( 20.00) KINO SIRIUS: Krásná hašteřilka. 17.30, 20.00) GALERIE UNIVERZITY
PARDUBICE: Mezosoučet pardubický - Václav Houf. ČAJOVNA NA PALETĚ: Výstava obrazů Jiřího Borovičky. Projevem impresionista klonící se ke klasické krajinářské práci, který hledá inspiraci v krajině Českého ráje a francouzské Provence. GALERIE FONS: Gabinetky Gábiny Fárové - výstava fotografií. KRAJSKÁ KNIHOVNA: TGM a česká společnost - přednáší PhDr. Josef Hanzal. ( 17.00) VÝCHODOČESKÉ DIVADLO -
ICKÁ SCÉNA: W. Saroyan: Tracyho tygr (Východočeské divadlo). První původní český jazzový muzikál na motivy stejnojmenné novely ( 17.30)
GALERIE VYSOČINA: Stálá výstava vysočinských výtvarníků
KINO VESMÍR: Bratrstvo vlků - Hon na bestii.. ( 19.30)
KINO MÁJ: Výlet. ( 19.30) MĚSTSKÉ MUZEUM: Ústecká zákoutí a zátiší Josefa Nesejta.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
</TEXT>
</DOC>
<DOC>
<DOCID>MF-20020422223</DOCID>
<DOCNO>MF-20020422223</DOCNO>
<DATE>04/22/02</DATE>
<TITLE>
Festival Jeden svět se koná v obou městech
</TITLE>
<TEXT>
Pardubice, Hradec Králové - Po skončení pražské části míří mezinárodní filmový festival o lidských právech Jeden svět 2002 na pouť po patnácti městech celé České republiky. Poprvé ve své čtyřleté historii zamíří souběžně i do obou východočeských metropolí. Zatímco v Pardubicích, kde se koná v termínu 6. až 10. května již zdomácněl, v Hradci Králové začínají první doteky s tamním publikem právě dnes večer. V Hradci se festivalové zastávky ujal Akademický filmový klub, který působí v aule na nové budově hradecké univerzity. Prvním festivalovým snímkem je britský film Soldát líčící šokujícim způsobem poměry v ruské armádě. Na něj naváže slavnostní zahájení přehlídky a belgický film Sny a ticho, jenž poukáže rozpory ve vnímání islámu. Zítřejší projekci dánského snímku Doba krve, doba naděje doprovodí krátký rozhovor, který organizátoři natočili s bývalým primátorem města Martinem Dvořákem. Ten působil řadu měsíců jako administrátor v Kosovou. Večer bude patřit vítěznému snímku celého festivalu Nekonečná symfonie zaměřujícím se na mírové protesty v USA v 70 letech. Na středeční projekci naváže ve čtvrtek od 19 hodin koncert Jana Kořínka a kapely Groove s klubu Kavalír B v Gayerových kasárnách. Začátek projekcí je vždy v 18 a 20 hodin. Program je možno najít na: www.afk.kinoaero.cz.
</TEXT>
</DOC>
<DOC>
<DOCID>MF-20020422224</DOCID>
<DOCNO>MF-20020422224</DOCNO>
<DATE>04/22/02</DATE>
<TEXT>
Druhým, závěrečným koncertem skončil v sobotu večer v poličské sokolovně šestý ročník mezinárodního festivalu Polička Jazz 2002. Přehlídka, jejímž hlavním dramaturgem je slovenský jazzový zpěvák Peter Lipa, se letos musela obejít bez své tradiční scény - Tylova domu, který je v současnosti v rekonstrukci. Došlo i k redukci počtu účinkujících. Na každém z koncertů se představili pouze tři. Závěr sobotního večera patřil polské skupině Walk Away (foto vlevo a vpravo) a americké jazzové zpěvačce Judy Niemackové. Uznávaná zpěvačka vyučuje zpěv na Berlínské hudební konzervatoři.
</TEXT>
</DOC>
<DOC>
<DOCID>MF-20020422225</DOCID>
<DOCNO>MF-20020422225</DOCNO>
<DATE>04/22/02</DATE>
<TITLE>
Rabas sedí na dvou židlích
</TITLE>
<HEADING>
Dopisy, názory
</HEADING>
<TEXT>
Zástupce hejtmana Rabase jsem si vždycky vážil. Byl velmi dobrým přednostou, který požíval mezi starosty velkou vážnost. Po krajských volbách jsem přivítal, že dostal na odpovědnost právě ekonomiku. Jeho problém není v odbornosti či osobních schopnostech, ale členství v ODS. Jsem přesvědčen, že věří stejně jako já, ve správnost vzniku a existence krajů, nicméně stranické instrukce velí jinak. Kdykoliv hovoří o reformě veřejné správy, která jej mimochodem do jeho stávající židle posadila, nezůstane na ní nit suchá. Kraje nemají peníze, nemají kompetence, za všechno může vláda sociální demokracie, která převody obojího zdržuje. Všichni o mně ví, že jsem důsledným zastáncem krajů a že považuji za jejich základní předpoklad převod finančních prostředků a kompetencí. Jaká je však skutečnost. Když jsem společně s týmem pracovníků ministerstva financí na začátku minulého roku připravoval pravidla pro financování krajů na rok 2002, snažili jsme se co nejvíce možných prostředků převést do daní, aby kraje mohly rozhodovat samostatně. Důvod k tomu je jasný. Pokud kraje nebudou mít příjmy převážně v daních, budou se chovat stejně jako stávající státní správa. To znamená natahovat dlaně, aniž by byly osobně zainteresováni, jak se s penězi hospodaří. Jedněmi z hlavních odpůrců převodu daní na kraji byli Rabasovi straničtí kolegové z rozpočtového výboru a musím říct, že byla velmi těžká práce, aby se podařilo tento odpor zlomit. Bez kompetencí jsou kraje zbytečné, souhlasím. Druhá etapa reformy převádí na kraje další kompetence a zřizovatelské funkce. Bez převedení těchto kompetencí a zřizovatelských funkcí mimochodem nelze rozšiřovat daňové příjmy krajů. Kdo asi proti těmto převodům zuřivě v parlamentu protestoval? Členové ODS. Byl jsem zpravodajem zákona o krajích. S asociací krajů jsme se dohodli téměř na všem. Kdo proti tomu vystupoval? Členové ODS. Místohejtmanovi Rabasovi jeho pozici nezávidím. Přesto jak ho znám, jsem přesvědčen, že jeho pobyt v křesle zástupce hejtmana bude pro kraj prospěšný. Jenom mám obavu, že z rychlosti, se kterou přesedá z židle krajské na židli ODS, ho bolí hýžďové svaly.
Zástupce hejtmana Michal Rabas, MF DNES 18. dubna: "Kompetence a hlavně finanční prostředky, které nám sociálnědemokratická vláda přes Parlament ČR uvolňuje, jsou stále nedostačující."
</TEXT>
</DOC>
<DOC>
<DOCID>MF-20020422226</DOCID>
<DOCNO>MF-20020422226</DOCNO>
<DATE>04/22/02</DATE>
<TITLE>
Kraj není lichvář
</TITLE>
<HEADING>
Dopisy, názory
</HEADING>
<TEXT>
Malá vesnička Podhořany se dokázala zviditelnit. Zadlužila se, ale jako historicky úplně první přišla na nápad obrátit se na kraj, movitého strýce, který nicotného příbuzného vykráká za vlasy a dva miliony za něj zaplatí. Hluboce s lidmi v Podhořanech cítím, ale stejně si myslím, že se jejich radní pořádně sekli. Kraj nedá, ale jen půjčí, ne dva milióny ale sto tisíc. A ty peníze ani nedá z ruky, sám z nich zaplatí jen to, aby nevinní lidé ve vesničce nežili jak na Sibiři. Aby tekla voda, aby se na návsi svítilo, aby vyvezli odpadky, aby děti mohly chodit do školy. Pokud jim na krajském zastupitelstvu tuto půjčku odsouhlasíme, může se Pardubický kraj zařadit do truchlivého zástupu věřitelů Podhořan. Už současní věřitelé spolknou bývalou mateřskou školu, brousí si zuby na chalupu obecního úřadu i hasičskou zbrojnici. Nevěřím, že se tím nasytí a uspokojí své pohledávky. Hodnotu ve skutečnosti velkou nemají. Kraj není lichvář, neměl by půjčovat. Buď dá nebo nedá. Buď pomůže z nouze nebo pomůže krutou lekcí zbavit Podhořanské iluzí. Buď vyšle varovný signál všem vesnickým i městským konšelům, že za ně dluhy platit nebude, nebo poruší zákon o krajích a jejich financování (přesněji, najde v něm skulinku) a zahraje si na vílu dobrodějku (aby lidé věděli, že když je jim nejhůř, je tu ještě jejich kraj, o jehož potřebnosti snad pochybují).
Obec Podhořany na Chrudimsku je tak zadlužena, že zatím není ani zcela jisté, zda budou na tamní zastávce stavět autobusy.
</TEXT>
</DOC>
<DOC>
<DOCID>MF-20020422227</DOCID>
<DOCNO>MF-20020422227</DOCNO>
<DATE>04/22/02</DATE>
<TITLE>
Zóna v Chrudimi: Jde hlavně o službu lidem
</TITLE>
<HEADING>
Dopisy, názory
</HEADING>
<TEXT>
Podobně jako stát má i obec povinnost se starat o své obyvatele. Příjmy obcí jsou převážně z daní občanů. Starosta, obecní nebo městská rada a zastupitelstvo jsou tedy povinni občanům zajišťovat služby v mnoha oblastech jako je např. životní prostředí, bezpečnost, kultura. Proto z obecního rozpočtu jsou financovány náklady na čištění obce, osvětlení, výstavbu a podobně. Obec se musí snažit co nejhospodárněji využít své zdroje. Přesto pro zajištění mnohých svých potřeb, lépe řečeno potřeb svých občanů, musí mnohdy nasadit peněžní prostředky bez ohledu na to, zda se navrátí. Každý chápe, že je zcela absurdní chtít po chodci, aby za každý průchod zaplatil určitý obnos na údržbu chodníku. Ale chodník se opotřebovává a třeba za padesát let jej musíme předláždit. Podobně tomu může být i v případě průmyslové zóny. Potřebuje-li obec snížit nezaměstnanost a žertem řečeno, nemůže nezaměstnané vyvést do jiného kraje, pak nezbývá zajistit podmínky pro rozšíření kapacit již stávajícím podnikům nebo přilákat do obce investory. Na co se mohou nalákat? Nejlépe na připravené území, kde již existují inženýrské sítě nebo jsou alespoň tyto vyprojektovány, na dobré dopravní podmínky, na vhodně strukturovanou pracovní sílu, a v neposlední řadě na cenu, za kterou dostanou požadované pozemky. Je zapotřebí rozvážit, zda přínos zaměstnání určitého počtu lidí lze dát do rovnováhy s eventuelní ztrátou při prodeji pozemků obcí. Jak hodnotit finančně v lokalitě získané nové pracovní místo? Musíme také vzít v úvahu vytvoření dalších pracovních příležitostí, které budou vznikat s příchodem nového podniku i mimo něj. Nová firma pro své stavební práce, pro své subdodávky nebo požadované služby bude potřebovat místní firmy. Noví zaměstnanci i nová firma budou odvádět daně, které částečně budou zdroji pro obecní rozpočet. Touto úvahou jsem se snažil vysvětlit, proč vedení obce se ne vždy musí chovat tak, aby byla zachována rovnice příjmy z akce se rovnají nebo jsou větší než výdaje, a tak měřit pouze vše finančně. Nesouhlasím však s tím, aby se na úkor obce kdokoliv obohatil. A teď konkrétně. Jde o Chrudim a její průmyslovou zónu. Na zastupitelstvu nebylo schváleno radou předložené znění zprostředkovatelské smlouvy k získání investora. Po formální stránce bylo možné této smlouvě leccos vytknout. Hlavním argumentem proti ní však byla ztráta při navrhované ceně zainvestovaného pozemku. Pouze připomenu, že na financování zóny očekáváme spolupodílnictví i státu. To se konečně již tak stalo dříve - formou výměny pozemků s pozemkovým fondem. V tuto chvíli to může být dotacemi na infrastrukturu - na kanalizace, komunikace, spolufinancováním dodavatelů energií pro vytápění, plyn a elektrické energie. Získání investora považuji z důvodů, které jsem se snažil vysvětlit výše, rovněž za službu a také povinnost svému městu a konečně celému jeho okolí.
Podobně jako stát má i obec povinnost se starat o své obyvatele. Příjmy obcí jsou převážně z daní občanů. Starosta, obecní nebo městská rada a zastupitelstvo jsou tedy povinni občanům zajišťovat služby v mnoha oblastech jako je např. životní prostředí, bezpečnost, kultura. Proto z obecního rozpočtu jsou financovány náklady na čištění obce, osvětlení, výstavbu a podobně. Obec se musí snažit co nejhospodárněji využít své zdroje. Přesto pro zajištění mnohých svých potřeb, lépe řečeno potřeb svých občanů, musí mnohdy nasadit peněžní prostředky bez ohledu na to, zda se navrátí. Každý chápe, že je zcela absurdní chtít po chodci, aby za každý průchod zaplatil určitý obnos na údržbu chodníku. Ale chodník se opotřebovává a třeba za padesát let jej musíme předláždit. Podobně tomu může být i v případě průmyslové zóny. Potřebuje-li obec snížit nezaměstnanost a žertem řečeno, nemůže nezaměstnané vyvést do jiného kraje, pak nezbývá zajistit podmínky pro rozšíření kapacit již stávajícím podnikům nebo přilákat do obce investory. Na co se mohou nalákat? Nejlépe na připravené území, kde již existují inženýrské sítě nebo jsou alespoň tyto vyprojektovány, na dobré dopravní podmínky, na vhodně strukturovanou pracovní sílu, a v neposlední řadě na cenu, za kterou dostanou požadované pozemky. Je zapotřebí rozvážit, zda přínos zaměstnání určitého počtu lidí lze dát do rovnováhy s eventuelní ztrátou při prodeji pozemků obcí. Jak hodnotit finančně v lokalitě získané nové pracovní místo? Musíme také vzít v úvahu vytvoření dalších pracovních příležitostí, které budou vznikat s příchodem nového podniku i mimo něj. Nová firma pro své stavební práce, pro své subdodávky nebo požadované služby bude potřebovat místní firmy. Noví zaměstnanci i nová firma budou odvádět daně, které částečně budou zdroji pro obecní rozpočet. Touto úvahou jsem se snažil vysvětlit, proč vedení obce se ne vždy musí chovat tak, aby byla zachována rovnice příjmy z akce se rovnají nebo jsou větší než výdaje, a tak měřit pouze vše finančně. Nesouhlasím však s tím, aby se na úkor obce kdokoliv obohatil. A teď konkrétně. Jde o Chrudim a její průmyslovou zónu. Na zastupitelstvu nebylo schváleno radou předložené znění zprostředkovatelské smlouvy k získání investora. Po formální stránce bylo možné této smlouvě leccos vytknout. Hlavním argumentem proti ní však byla ztráta při navrhované ceně zainvestovaného pozemku. Pouze připomenu, že na financování zóny očekáváme spolupodílnictví i státu. To se konečně již tak stalo dříve - formou výměny pozemků s pozemkovým fondem. V tuto chvíli to může být dotacemi na infrastrukturu - na kanalizace, komunikace, spolufinancováním dodavatelů energií pro vytápění, plyn a elektrické energie. Získání investora považuji z důvodů, které jsem se snažil vysvětlit výše, rovněž za službu a také povinnost svému městu a konečně celému jeho okolí.
</TEXT>
</DOC>
<DOC>
<DOCID>MF-20020422228</DOCID>
<DOCNO>MF-20020422228</DOCNO>
<DATE>04/22/02</DATE>
<TITLE>
Rozpaky napravili jen zčásti
</TITLE>
<TEXT>
Pardubičtí fotbalisté se posunuli v druholigové tabulce na čtvrté místo
</TEXT>
<HEADING>
Pardubice - Prostějov 2: 0
</HEADING>
<GEOGRAPHY>Pardubice</GEOGRAPHY>
<TEXT>
Pouze v prvním poločase se podařilo druholigovým fotbalistům Pardubic napravit rozpaky, které zanechaly svým výkonem v minulém utkání proti Chomutovu. Prostějov tentokrát bez větších problémů porazili, ale ve druhé půli svou hrou opět příliš neoslnili. Přesto se posunuli na čtvrtou příčku tabulky. "Vyhráli jsme zaslouženě, ale abychom byli více spokojeni, tak musíme ještě hodně přidat," prohlásil pardubický trenér Martin Pulpit. O výhře jeho týmu se rozhodlo hned v úvodní půlhodině. Pardubice svého soupeře jednoznačně přehrávali. "První poločas jsme odehráli takticky velice dobře a předvedli jsme několik krásných akcí," pochvaloval si Pulpit. Skóre zápasu otevřel ve 23. minutě po Adamově rohu a Bakešově přiťuknutí hlavou kapitán Nohavica, který z úhlu propasíroval míč do prostějovské sítě. Už za čtyři minuty přidal po dlouhém autovém vhazování Pavlíka Bednář druhou branku. Stejný hráč se dostal ještě v závěru první půle po narážečce s Kaciáněm do další velké šance, ale z úhlu tentokrát gólmana Bureše nepřekonal. Do druhé půle však na trávník vyběhl úplně jiný pardubický tým. Veškerou aktivitu, kterou hýřil v úvodní pětačtyřicetiminutovce, tentokrát přenechal soupeři, jenž se v prvním poločase díky kvalitní domácí obraně vůbec neprosadil. Prostějov si vytvořil převahu, zatlačil pasivní Pardubice před jejich branku, ale změnit skóre bylo nad jeho síly. V koncovce byli hosté naprosto bezzubí. "Druhý poločas jsme takticky nezvládli. Útočníci nedokázali vpředu udržet míč, záložníci zase nechávali velkou mezeru za útokem a tím jsme dovolili soupeři převzít aktivitu. Naštěstí si nevytvořil jedinou vážnější šanci," řekl Pulpit. "Bohužel poněkolikáté jsme začali hrát až za stavu 2:0, což je pozdě. Pardubice předvedly ve druhém poločase pouze průměrný výkon, ale stačilo jim to," povzdechl si prostějovský trenér Waldemar Horváth. Hosté zkoušeli pozornost pardubického gólmana Šimona především z větší vzdálenosti, Lobodovskyj ani Štyvar neuspěli. Stejně skončila i slabá střela Krátkého z deseti metrů. "Kdybychom sehráli okamžitě ještě další zápas, tak stejně gól nedáme. Nemáme bohužel střelce," tvrdí Horváth.
Pardubice - Pouze v prvním poločase se podařilo druholigovým fotbalistům Pardubic napravit rozpaky, které zanechaly svým výkonem v minulém utkání proti Chomutovu. Prostějov tentokrát bez větších problémů porazili, ale ve druhé půli svou hrou opět příliš neoslnili. Přesto se posunuli na čtvrtou příčku tabulky. "Vyhráli jsme zaslouženě, ale abychom byli více spokojeni, tak musíme ještě hodně přidat," prohlásil pardubický trenér Martin Pulpit. O výhře jeho týmu se rozhodlo hned v úvodní půlhodině. Pardubice svého soupeře jednoznačně přehrávali. "První poločas jsme odehráli takticky velice dobře a předvedli jsme několik krásných akcí," pochvaloval si Pulpit. Skóre zápasu otevřel ve 23. minutě po Adamově rohu a Bakešově přiťuknutí hlavou kapitán Nohavica, který z úhlu propasíroval míč do prostějovské sítě. Už za čtyři minuty přidal po dlouhém autovém vhazování Pavlíka Bednář druhou branku. Stejný hráč se dostal ještě v závěru první půle po narážečce s Kaciáněm do další velké šance, ale z úhlu tentokrát gólmana Bureše nepřekonal. Do druhé půle však na trávník vyběhl úplně jiný pardubický tým. Veškerou aktivitu, kterou hýřil v úvodní pětačtyřicetiminutovce, tentokrát přenechal soupeři, jenž se v prvním poločase díky kvalitní domácí obraně vůbec neprosadil. Prostějov si vytvořil převahu, zatlačil pasivní Pardubice před jejich branku, ale změnit skóre bylo nad jeho síly. V koncovce byli hosté naprosto bezzubí. "Druhý poločas jsme takticky nezvládli. Útočníci nedokázali vpředu udržet míč, záložníci zase nechávali velkou mezeru za útokem a tím jsme dovolili soupeři převzít aktivitu. Naštěstí si nevytvořil jedinou vážnější šanci," řekl Pulpit. "Bohužel poněkolikáté jsme začali hrát až za stavu 2:0, což je pozdě. Pardubice předvedly ve druhém poločase pouze průměrný výkon, ale stačilo jim to," povzdechl si prostějovský trenér Waldemar Horváth. Hosté zkoušeli pozornost pardubického gólmana Šimona především z větší vzdálenosti, Lobodovskyj ani Štyvar neuspěli. Stejně skončila i slabá střela Krátkého z deseti metrů. "Kdybychom sehráli okamžitě ještě další zápas, tak stejně gól nedáme. Nemáme bohužel střelce," tvrdí Horváth.
</TEXT>
</DOC>
<DOC>
<DOCID>MF-20020422229</DOCID>
<DOCNO>MF-20020422229</DOCNO>
<DATE>04/22/02</DATE>
<TITLE>
Chrudim se přiblížila sestupovému pásmu
</TITLE>
<GEOGRAPHY>Chrudim</GEOGRAPHY>
<TEXT>
Prachatice 0: 3
Chrudim - Stav nejvyššího ohrožení musí vyhlásit v Chrudimi. Fotbalisté třetiligového AFK prohráli třetí utkání v řadě a výrazně se přiblížili pásmu sestupu. "Od začátku jara nám bylo jasné, že nejsme zachráněni. Třemi porážkami se však naše situace o to víc zkomplikovala. Další bodová ztráta je nemilá," prohlásil trenér Jan Škrha. Proti Prachaticím bojujícím o postup do druhé ligy neměl jeho tým mnoho nadějí na bodový zisk. Jihočeši hned od začátku dali svou aktivitou jasně najevo, že po domácí porážce se Střížkovem nechtějí připustit další ztrátu. Za svým cílem šli důsledně a už ve 13. minutě zaskočil Prančl tečovanou střelou gólmana Mellera. Za šest minut mohlo být srovnáno. Mach v šestnáctce měl dostatek času a prostoru na střelu, ale v největší chrudimské šanci nastřelil jen tyč. Vzápětí se k domácím přiklonilo štěstí, protože Mrkvička odmítl zvýšit vedení Prachatic a ze značky pokutového kopu netrefil ani branku. Zahozená penalta však nemusela Jihočechy příliš mrzet. V naprostém klidu si udržovali svůj těsný náskok a kombinační hrou měli navrch. Domácí se sice v úvodu druhé půle osmělili k větší aktivitě, ale do vyložené šance se nedostali. Naopak v 71. minutě obrana zapomněla na Kostku a ten obloučkem přehodil Mellera. V nastaveném čase chrudimský gólman inkasoval ještě potřetí, když ho z 25 metrů překvapil Pecka. "Prachatice vyhrály naprosto zaslouženě. Rozhodla jejich větší zkušenost. Po druhém gólu už bylo vše jasné a závěr měl soupeř ve své režii," přiznal chrudimský trenér Škrha.
Chrudim ský útočník Jiří Adámek (vlevo) se snaží s míčem obtočit kolem prachatického obránce Kamila Tobiáše. Jeho snaha však byla marná, jihočeská obrana domácí hráče pustila do šancí pouze sporadicky. Zatímco Prachatice si vítězstvím udržely naději na postup do druhé ligy, Chrudim má vinou třetí porážky v řadě na opačném konci tabulky naprosto jiné starosti.
</TEXT>
</DOC>
<DOC>
<DOCID>MF-20020422230</DOCID>
<DOCNO>MF-20020422230</DOCNO>
<DATE>04/22/02</DATE>
<TITLE>
Házenkářky odešly v Ostravě poraženy
</TITLE>
<GEOGRAPHY>Poruba</GEOGRAPHY>
<TEXT>
Pardubice 25: 23
Ostrava, Pardubice - Pardubické házenkářky nedokázaly navázat na vítězství z Jindřichova Hradce a ve včerejším utkání 4. kola baráže o první ligu podlehly Porubě. Skoro celý první poločas se oba týmy pečlivě hlídaly, žádný z nich nešel do vyššího vedení. Zápas se začal lámat až v posledních pěti minutách úvodní půlhodiny hry, kdy si domácí hráčky vytvořily tříbrankový náskok. Ten pardubické házenkářky na začátku druhé půle stáhly na rozdíl jediného gólu (14:13), ovšem potom přišel rozhodující úder Ostravanek, které utekly až na šestibrankový rozdíl (23:17). "Tentokrát nás nepodržely brankářky," poznamenal vedoucí pardubického družstva Petr Bičan. Hostující h ráčky nesložily zbraně a tři minuty před koncem se opět přiblížily soupeřkám na dohled (23:21). Potom však přišly další dva góly Poruby, které definitivně rozhodly o vítězi zápasu. Pardubice podporované zhruba třemi desítkami členů hokejového fanklubu již stačily porážku pouze zkorigovat. "Kluci byli výborní, povzbuzovali nás hlasitě, ale naprosto slušně," pochválil Bičan návštěvníky proslulé jižní tribuny pardubické Arény. Kromě takřka domácího prostředí si pardubické házenkářky nemohly stěžovat ani na výkon náhradních ostravských rozhodčích. "Původně delegovaní se nedostavili, ale domácí sudí zápas v náš neprospěch nijak neovlivnili. Naopak správně posuzovali tvrdou hru Poruby," ocenil objektivní způsob řízení zápasu pardubický vedoucí.
</TEXT>
</DOC>
<DOC>
<DOCID>MF-20020422231</DOCID>
<DOCNO>MF-20020422231</DOCNO>
<DATE>04/22/02</DATE>
<TITLE>
Divizní juniorka Pardubic rozstřílela doma Trutnov
</TITLE>
<GEOGRAPHY>Pardubice</GEOGRAPHY>
<TEXT>
V Sarajevo se včera dopoledne proměnily pardubické Slovany, odkud fotbalisté divizní juniorky vyprovodili Trutnov se sedmi přesnými zásahy. Tolik se už nedařilo dalším zástupcům Pardubického kraje ve čtvrté nejvyšší soutěži. Choceň si zahrává se sestupovým ohněm, Letohrad na cestě za postupem pouze remizoval a Svitavy na Moravě neuspěly.
</TEXT>
<HEADING>
Pardubice B - Trutnov 7: 0
</HEADING>
<TEXT>
Přestože oba týmy dělil před utkáním v tabulce jediný bod, realita na trávníku byla úplně jiná. Zápas se změnil v hru kočky s myší. Pardubická juniorka si mohla dělat na hřišti naprosto vše, co si umanula, protože Trutnov se proměnil v naprosto neškodného soupeře. Naprosto po zásluze si tak odvezl debakl. Domácí fotbalisté si od začátku vytvořili trvalý tlak, který během deseti minut M. Ryba a Vencl proměnili ve dvoubrankové vedení. Výrazně jim však k tomu napomohli svými hrubkami gólman Kobos a obránce Duch. Z úvodního šoku se trutnovský tým už nevzpamatoval a jeho chaoticky hrající obrana kupila chybu za chybou. Pardubičtí fotbalisté přehrávali svého soupeře v rychlosti a pohybu. Po změně stran se obraz hry ani v nejmenším nezměnil. Už ve 47. minutě zvýšil Vencl na 4:0 a trutnovští hráči rezignovali. Exhibice domácích tak mohla nerušeně pokračovat a skóre narůstat. Pod dojmem vysokého náskoku sice vítězové chvílemi polevili, ale hosté byli v koncovce naprosto neškodní. Za 90 minut se dokázal pouze Kruliš z velké dálky trefit mezi tyče, ale pardubického gólmana Bertelmana ani v nejmenším nemohl vyvést z klidu.
Až dvě branky hostů v závěrečných minutách uťaly choceňské naděje na bodový zisk, který domácí potřebovali jako sůl. Bez vstřeleného gólu se však na vítězství myslet nedá. Chocni k němu nepomohla ani penalta, kterou již v sedmé minutě, po faulu brankáře Kubsche na Vondru, slabou polovysokou střelou zahodil Malý. Další neproměněné šance Vondry, Rady a Flídra domácí nápor otupily a závěr poločasu naznačil ambice Českého Dubu. Ty začal deset minut po přestávce naplňovat Bělina, jenž hlavou tečoval trestný kop Holubka. Choceň vsadila na jednu kartu, ale do otevřené obrany ještě dvakrát inkasovala.
Domácí zachránili bod z utkání, v němž tahali za kratší konec provazu, až v závěru. Letohrad po velimské kombinaci na jeden dotek s přehledem zakončené Slavíkem prohrával, ale ještě do přestávky bylo díky Vanišově trestném kopu, který prošel zdí, srovnáno. Po obrátce šli hosté do vedení z penalty za sražení Roztorgujeva. Domácí dohrávali bez vyloučeného brankáře Černého, přesto po fatálním faulu gólmana Kupky ze značky pokutového kopu vyrovnali.
Zachraňující se domácí si výhru nad laxně hrajícími a navíc oslabenými hosty zasloužili, i když její výše nevystihuje dění na hřišti.
</TEXT>
</DOC>
<DOC>
<DOCID>MF-20020422232</DOCID>
<DOCNO>MF-20020422232</DOCNO>
<DATE>04/22/02</DATE>
<TITLE>
Devadesát minut trpěl, teď chce zapomenout
</TITLE>
<GEOGRAPHY>Pardubice</GEOGRAPHY>
<TEXT>
V prvním poločase stál vedle lavičky a hlasitě burcoval svůj tým. Natolik se rozpálil, že po pár minutách odložil bundu. Po změně stran si však už sedl a v klidu sledoval, jak narůstá skóre. Svěřenci trenéra Jana Jebavého si nakonec odvezli z hřiště pardubické juniorky sedmibrankový debakl. Chvílemi byli doslova zralí na vhození ručníku. "Asi jsem se měl jít raději projít městem. Musel jsem to však vytrpět až do konce," trpce se usmál po nepovedeném utkání trutnovský kouč. "Rychle musíme na tento zápas zapomenout." Zopakování podobného výkonu by se mohlo Trutnovu vymstít. Stále nad ním visí hrozba sestupu. Tentokrát však tým z Podkrkonoší připomínal spíše partu výletníků, která se rozhodla zpestřit si "fotbálkem" nedělní zájezd do Pardubic. "Z nejhoršího zdaleka nejsme venku. O záchranu se však hraje opravdu úplně jinak," prohlásil Jebavý. Pokud jel Trutnov na hřiště pardubické juniorky s cílem bodovat, zhroutily se mu plány po pár minutách. "Hráli jsme chaoticky v obraně, nepodržel nás gólman Kobos a po druhém gólu bylo rozhodnuto. Moc dobře vím, že někteří hráči jsou nervově labilní," tvrdí trutnovský trenér. "Rychlé branky nám hodně pomohly. Definitivně rozhodl gól do šatny na 3:0," prohlásil pardubický asistent Zdeněk Pochobradský. Ve druhé půli už Trutnov odešel ze hřiště definitivně. Čtvrtá branka po necelých třech minutách hry ho úplně srazila do kolen. "Chtěli jsme druhou půli odehrát se ctí. Pak jsme však dostali rychlý gól a hráči rezignovali," přiznal Jebavý. "Utkání se tak změnilo v naši exhibici," pochvaloval si Pochobradský.
Pardubice - V prvním poločase stál vedle lavičky a hlasitě burcoval svůj tým. Natolik se rozpálil, že po pár minutách odložil bundu. Po změně stran si však už sedl a v klidu sledoval, jak narůstá skóre. Svěřenci trenéra Jana Jebavého si nakonec odvezli z hřiště pardubické juniorky sedmibrankový debakl. Chvílemi byli doslova zralí na vhození ručníku. "Asi jsem se měl jít raději projít městem. Musel jsem to však vytrpět až do konce," trpce se usmál po nepovedeném utkání trutnovský kouč. "Rychle musíme na tento zápas zapomenout." Zopakování podobného výkonu by se mohlo Trutnovu vymstít. Stále nad ním visí hrozba sestupu. Tentokrát však tým z Podkrkonoší připomínal spíše partu výletníků, která se rozhodla zpestřit si "fotbálkem" nedělní zájezd do Pardubic. "Z nejhoršího zdaleka nejsme venku. O záchranu se však hraje opravdu úplně jinak," prohlásil Jebavý. Pokud jel Trutnov na hřiště pardubické juniorky s cílem bodovat, zhroutily se mu plány po pár minutách. "Hráli jsme chaoticky v obraně, nepodržel nás gólman Kobos a po druhém gólu bylo rozhodnuto. Moc dobře vím, že někteří hráči jsou nervově labilní," tvrdí trutnovský trenér. "Rychlé branky nám hodně pomohly. Definitivně rozhodl gól do šatny na 3:0," prohlásil pardubický asistent Zdeněk Pochobradský. Ve druhé půli už Trutnov odešel ze hřiště definitivně. Čtvrtá branka po necelých třech minutách hry ho úplně srazila do kolen. "Chtěli jsme druhou půli odehrát se ctí. Pak jsme však dostali rychlý gól a hráči rezignovali," přiznal Jebavý. "Utkání se tak změnilo v naši exhibici," pochvaloval si Pochobradský.
</TEXT>
</DOC>
<DOC>
<DOCID>MF-20020422233</DOCID>
<DOCNO>MF-20020422233</DOCNO>
<DATE>04/22/02</DATE>
<TITLE>
Vybavené areály na zimě vydělaly
</TITLE>
<HEADING>
Začátek zimy byl slibný, ale únor zklamal
</HEADING>
<TEXT>
Téměř shodně popisují vlekaři uplynulou lyžařskou sezonu. Začátek naznačil slibnou zimu, ale po pár měsících přišla několikatýdenní obleva. Kdo byl odkázaný na přírodní sníh, ten si nyní stěžuje, vybavenější střediska si naopak pochvalují.
Jižní Čechy - Přestože pro mnohé jihočeské vlekaře neskončila zimní sezona slavně, nikdo z nich nehovoří o finančních ztrátách. Ti, kteří ještě neinvestovali do umělého zasněžování, o něm po letošních zkušenostech reálně uvažují, protože za příznivých klimatických podmínek jim umožní delší dobu provozování sjezdovek. Ovšem někde byly podmínky tak špatné, že nepomohlo ani umělé zasněžování, jako třeba na Kramolíně. "Čekali jsme lepší sezonu," přiznal Antonín Kolář, který musel vlek odstavit zhruba na čtrnáct dní, přestože společnost investovala do sněhových děl. Nejnavštěvovanějším lyžařským centrem na jihu Čech je Lyžařský areál Zadov. Patří v kraji k nejvybavenějším a letos nabízel lyžařům své služby až do začátku dubna. Díky technickému sněhu fungoval v kuse téměř pět měsíců. "Jezdili jsme 135 dní," prohlásil spokojeně manažer areálu Luděk Sáska, který letošní sezonu považuje jednoznačně za nejúspěšnější v historii areálu. Díky tomu tak mohou na Zadově přemýšlet o novinkách, které chtějí nabídnout lyžařům již na příští zimu. "Máme v zásobě několik projektů," uvedl Sáska. Tím prvním, který se bude realizovat téměř stoprocentně, je zavedení umělého osvětlení i na velkou, osm set metrů dlouhou, sjezdovku na Kobyle. "Uvažujeme i o zavedení skibusu, který by svážel na večerní lyžování lidi z okolí zdarma," dodal.
Takové podmínky by si určitě nechal líbit i František Zdichynec, který vozí lidi na vleku v Kubově Huti. Sám je totiž závislý jen na přírodním sněhu. "Začátek byl velice dobrý, až do půlky ledna to vypadalo na jednu z nejlepších sezon, ale únor mě zklamal," řekl. Celkově si však přesto nestěžuje. I přes rozmary počasí to prý bylo lepší než vloni. "Tohle byla podivná sezona," prohlásil Jiří Sládek, který provozuje vlek na Javorníku, kde je stejně jako na většině šumavských kopců sjezdovka závislá čistě jenom na tom, kolik sněhu napadne. Byť leží Javorník ve výšce tisíc metrů nad mořem, byla tu letos třeba oproti Churáňovu jen poloviční sněhová nadílka. Navíc kolem 20. ledna už byly svahy prakticky holé. Možná i proto přemýšlí Jiří Sládek o tom, že pro příští rok rozšíří svoji nabídku, aby případnou kratší sezonu vyvážil lepším servisem. "Chystám večerní osvětlení a zároveň půjčovnu lyží," slíbil. Sládek patří k těm vlekařům, kteří rozšiřují své služby nejenom kvůli přírodním podmínkám, ale také z konkurenčních důvodů. "S mým vlekem sousedí druhý. Jsme tu jako dva kohouti na jednom smetišti," zmínil.
</TEXT>
</DOC>
<DOC>
<DOCID>MF-20020422234</DOCID>
<DOCNO>MF-20020422234</DOCNO>
<DATE>04/22/02</DATE>
<TITLE>
Miss Lužnice oslnila zpěvem
</TITLE>
<GEOGRAPHY>Tábor</GEOGRAPHY>
<TEXT>
Pátý ročník soutěže krásy Miss Lužnice vyhrála v sobotu patnáctiletá Jolana Kostínková z Písku. Studentka střední odborné školy sociální přesvědčila porotu nejenom vzhledem, ale i volnou disciplinou. Zazpívala píseň z amerického filmu Osobní strážce. "Neláká mě modeling. Chtěla bych se prosadit ve zpěvu a získat roli v nějakém muzikálu," svěřila se příjemná blondýnka. Pro kariéru chce proto udělat maximum - například už si zadala soukromé hodiny zpěvu v Praze. Letošní soutěž Miss Lužnice byla výjimečná. Jednak proto, že hlavní organizátorka soutěže hodlá po šesti letech s pořadem skončit, a to kvůli nedostatečnému sponzorství. Zajímavostí je i to, že královna Lužnice a třetí z letošní soutěže Miss Písek Jolana Kostínková se do soutěže dostala náhodou, jako náhradnice za onemocnělou kandidátkou. "Přihlásilo se dvanáct dívek, ale přijelo jen devět. Ostatní se omluvily pro nemoc," uvedla pořadatelka Helena Jandová ze Soběslavi. V letošním závěrečném ročníku soutěže se měly mezi sebou utkat všechny vítězky minulých ročníků, z nichž nejstarší je 22 let. Do poroty usedli i zpěváci Jakub Smolík a Martin Kocián. V táborském divadle moderoval pořad Jan Čenský.
Zpěvák Jan Revai dekoruje korunkou novou MISS Lužnice, kterou se v sobotu stala v táborském divadle Jolana Kostínková.
</TEXT>
</DOC>
<DOC>
<DOCID>MF-20020422235</DOCID>
<DOCNO>MF-20020422235</DOCNO>
<DATE>04/22/02</DATE>
<TITLE>
K volbám přišla většina obyvatel
</TITLE>
<TEXT>
Jižní Čechy - Vysoká účast voličů a jasná převaha nestranických kandidátů - to je základní charakteristika doplňkových voleb do obecních zastupitelstev, které se v sobotu konaly v šesti jihočeských obcích, kde počet zastupitelů klesl pod zákonem stanovenou hranici. Nejnižší účast lidí zaznamenala volební komise v Rožmberku nad Vltavou na Českokrumlovsku, kde hlasovalo 78,41 procent z 264 všech zapsaných voličů. Naopak téměř všichni voliči navštívili volební místnost v Nasavrkách na Táborsku - tam dorazilo 96 procent z 25 místních voličů. "Kromě Rožmberka byla všude volební účast nad osmdesát procent, tedy hodně vysoká. Výsledky jsme začali zpracovávat v sobotu po třiadvacáté hodině a skončili jsme před druhou hodinou ranní v neděli," uvedl ředitel krajské reprezentace Českého statistického úřadu Karel Běhounek s tím, že při zpracování výsledků nenarazili statistici na žádné nesrovnalosti. Nasavrčtí voliči dávali hlasy pěti nezávislým kandidátům ze společné kandidátky. Až do podzimních voleb povede obec pětičlenná výhradně mužská sestava. "Diskutuje se o tom, zda se malé obce uživí. Peněz není nikde dost a to, co máme, na naše přežití stačí. Když jsme byli dřív pod Ražicemi, museli jsme počkat, než udělají kulturák, pak školu a teprve potom přišel na řadu náš kousek silnice," řekl nasavrcký zastupitel Vladimír Váňa. Ve Zhoři u Mladé Vožice se ucházelo o přízeň svých spoluobčanů do pětičlenného obecního zastupitelstva dvanáct samostatně kandidujících nestraníků. Téměř bezvýhradnou podporu dostal znovu současný starosta Pavel Kabíček, který bude obec spravovat spolu s jedním mužem a třemi ženami.
Ve Zhoři u Mladé Vožice měly však volby své odpůrce. "Tyto volby považujeme v obci za volby z donucení, protože v listopadu se budou komunální volby opakovat. Přesto jsem byl volit, protože se chci podílet na věcech, které se týkají obce," uvedl obyvatel Vladislav Hladík. V Nicově na Prachaticku vybírali voliči ze dvanácti nezávislých kandidátů sedmičlenné zastupitelstvo. V novém zastupitelstvu tam zasedne šest mužů a jedna žena. "Volila jsem lidi, které znám a vím, co od nich mohu čekat," podotkla Markéta Čiefová z Nicova. Ve Veselíčku na Písecku dostali pět hlasů kandidáti ze Sdružení nezávislých kandidátů a čtyři hlasy lidé z protikandidátky Sdružení nezávislých kandidátů Za lepší Veselíčko a Bilinu. Ačkoli tam voliči potvrdili všechny současné zastupitele, po volbách budou mít silnou opozici. "Vybírala jsem z protikandidátky, protože na ní kandidoval můj manžel a další lidi, kterým věřím. Nelíbí se mi totiž celkový styl vedení obce," řekla Michaela Baslerová z Veselíčka. Z dosavadních čtyř zastupitelů v Rožmberku zvolili místní znovu tři včetně starostky. Rožmberští přitom vybírali sedm jmen ze tří kandidátek nezávislých a čtvrté KSČM a volili napříč všemi stranami. Spolu s nezávislými zastupiteli obsadí dvě křesla také komunisté. "Ukázalo se, že jsme obec nevedli tak špatně, jak nám vyčítala opozice," míní rožmberská starostka Vladimíra Kolářová. Podle Maxe Krabatsche z protikandidátky jsou volební výsledky obrazem současné obce: "Tyto volby jsou hlavně o zviditelnění, kdo peče s kým a co zamýšlí. Důležité je, že na radnici bude konečně opozice." V Srníně na Českokrumlovsku byly zapsány tři kandidátky nezávislých. Starostka Marie Skočilasová, která vedla kandidátku Sdružení nezávislých kandidátů pro volby do zastupitelstva, už před volbami naznačovala, že kandiduje pouze formálně proto, aby se do zastupitelstva dostali lidé z této kandidátky. Nakonec její kandidátka získala dvě křesla, ale starostka se na radnici nedostala. Další dvě strany si rozdělily zbývajících pět křesel. "Nevolil jsem zastupitele, kteří rezignovali, ani jejich odpůrce. Dal jsem hlas úplně jiným lidem," řekl Miroslav Vondrovský.
Anna Kuderová vhazuje lístek do volební urny v Rožmberku.
</TEXT>
</DOC>
<DOC>
<DOCID>MF-20020422236</DOCID>
<DOCNO>MF-20020422236</DOCNO>
<DATE>04/22/02</DATE>
<TITLE>
Do Otavy v Písku vytekl olej ze zimního stadionu
</TITLE>
<GEOGRAPHY>Písek</GEOGRAPHY>
<TEXT>
Hasiči zabránili rozšíření pěti litrů oleje po řece Otavě, který sem unikl ze zimního stadionu. Při páteční likvidaci olejové skvrny velikosti pět set metrů čtverečních spotřebovali písečtí hasiči osm kilogramů vapexu, který na sebe váže nečistoty. "Olejovou skvrnu jsme zahradili nornou stěnou. Na místě havárie jsme byli od osmi až téměř do patnácti hodin," uvedl operační důstojník píseckých hasičů Jiří Červenský. Až po rozjetí zásahu se hasiči dozvěděli, že jde o ekologický olej, který by nezpůsobil znečistění životního prostředí, přesto akci dokončili. Při rozmrazování ledové plochy na zimním stadionu v Písku došlo v pátek k technické závadě na hydraulickém zařízení zametacího stroje. Poté uniklo přibližně pět litrů hydraulického oleje, který vtekl společně s vodou výpustí do Otavy.
Písek - Hasiči zabránili rozšíření pěti litrů oleje po řece Otavě, který sem unikl ze zimního stadionu. Při páteční likvidaci olejové skvrny velikosti pět set metrů čtverečních spotřebovali písečtí hasiči osm kilogramů vapexu, který na sebe váže nečistoty. "Olejovou skvrnu jsme zahradili nornou stěnou. Na místě havárie jsme byli od osmi až téměř do patnácti hodin," uvedl operační důstojník píseckých hasičů Jiří Červenský. Až po rozjetí zásahu se hasiči dozvěděli, že jde o ekologický olej, který by nezpůsobil znečistění životního prostředí, přesto akci dokončili. Při rozmrazování ledové plochy na zimním stadionu v Písku došlo v pátek k technické závadě na hydraulickém zařízení zametacího stroje. Poté uniklo přibližně pět litrů hydraulického oleje, který vtekl společně s vodou výpustí do Otavy.
</TEXT>
</DOC>
<DOC>
<DOCID>MF-20020422237</DOCID>
<DOCNO>MF-20020422237</DOCNO>
<DATE>04/22/02</DATE>
<TITLE>
Motorkářům mrzl úsměv
</TITLE>
<GEOGRAPHY>Prachatice</GEOGRAPHY>
<TEXT>
Jen asi třicítka motorkářů dorazila na sobotní jarní sraz, který pořádala prachatická Mekka silných motorů na jednostopých vozidlech - Bikers bar v areálu bývalých kasáren. Mužům a ženám za řídítky strojů totiž za sychravého počasí doslova mrzl úsměv na rtech. "Je to první jarní vyjížďka. Loni přijelo na dvě stě padesát motorkářů, letos se ti vzdálenější neodvážili," komentoval majitel baru a organizátor akce František Binka. "Je zima a pořádně to klouže. Hodně chlapů je nastydlých," popisoval cestu ze Suchdola nad Lužnicí muž v černé kůži. Přesto program motorkáři zachovali, jen vyjížďka byla podstatně kratší. Po 14. hodině protočili plyn a namířili na Husinec a do Lažiště, kde je čekala večerní zábava. Zhruba patnáct kilometrů jízdy, zatímco za přijatelného počasí bývá první vyjížďka až stokilometrová. Kdo je vlastně motorkář? Binka tvrdí, že každý, kdo má vztah k motorkám a ke kolegům na nich. Nezáleží na oblečení. Nejde o divoké jízdy, při kterých motorkáři mlátí lidi řetězy. "Není to o gangu, i když jsou lidé, kteří si na motorkáře jenom hrají. Mají kožené bundy s třásněmi, ale brzo je to přejde a mezi námi je nepotkáte. V Prachaticích jsme původně mívali klub, ale rozpadl se. Zbylo tak deset lidí, ostatní vyrostli a oženili se," uvedl Binka. Zázemí motorkářům v Prachaticích dál obstarává Bikers bar, kde je i prodejna náhradních dílů. Lidé kolem baru pořádají až čtyři srazy ročně. "Za deset let, co je u nás rozšířené motorkářství, se ho ještě řidiči nenaučili respektovat. Je rozdíl jet v Německu a v Česku," popisuje dvaatřicetiletý Binka. Připomněl, že mu loni na silnici zemřel kamarád vinou řidiče auta. "Když vidí německý řidič ve zpětném zrcátku, že se blíží světlo jednostopého vozidla, stáhne se ke kraji a nechá se předjet. U nás to udělá málokdo. Známému bylo pětatřicet a na motorce seděl od patnácti. Auto ho při předjíždění doslova srazilo," uzavřel muž.
Milovníci motorek se v sobotu setkali v Prachaticích, odkud vyrazili na první letošní projížďku.
</TEXT>
</DOC>
<DOC>
<DOCID>MF-20020422238</DOCID>
<DOCNO>MF-20020422238</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<GEOGRAPHY>Tábor</GEOGRAPHY>
<TEXT>
Stavba pečovatelského domu začne už v červnu
V závěru června hodlá táborská radnice zahájit stavbu nového domu s pečovatelskou službou za 62 milionů korun v místní části Čekanice. Do zdejších bytů se senioři nastěhují zhruba na jaře roku 2004. Radnice svůj projekt srovnala s obdobně chystanou investicí v Soběslavi a zjistila, že pořizovací náklady jsou zhruba stejné. Porovnání však nemůže být zcela objektivní, neboť soběslavský dům využije technického zázemí sousedního domova důchodců, kdežto Tábor musí pro pečovatelský dům vybudovat veškeré zázemí. "Budeme stavět tři pavilony spojené chodbami," uvedl mluvčí radnice Lubomír Šrámek. (lšd)
</TEXT>
<HEADING>
Jindřichův Hradec - Radnice podělila sportovce
</HEADING>
<TEXT>
Peníze jako příspěvky na výkonnostní činnost sportovních klubů rozdělili radní Jindřichova Hradce. Nejvíce, a to bezmála půl milionu korun, dostaly oddíly Tělovýchovné jednoty Slovan, kam patří například házená, fotbal či veslování. Dva hokejové kluby, SHC Vajgar a JHC Vajgar, obdrží dohromady 637 tisíc korun. (lšd)
</TEXT>
<HEADING>
Nové Hrady - Hrad hostil lidi zdarma
</HEADING>
<TEXT>
Zhruba stovka návštěvníků využila během uplynulého víkendu možnost prohlédnout si dopoledne novohradský hrad zdarma. "Většinou byli o Dni památek informováni, ale nevěděli, co konkrétního na hradě při této příležitosti uvidí. Provedli jsme je klasickým prohlídkovým okruhem, který je věnovaný zejména působení rodu Buquoyů na Novohradsku," uvedl kastelán Jan Smolík s tím, že lahůdkou expozice je ukázka neprůhledného černého a červeného hyalitového skla, jež vynalezl Jiří Augusta Buquoy. (lim)
Dnes se děje
</TEXT>
<HEADING>
České Budějovice - Rosa pořádá ekotrh
</HEADING>
<TEXT>
Ekotrh na českobudějovickém Piaristickém náměstí dnes od 10 hodin představuje prodejce a výrobce biopotravin a různých výrobků šetrných k životnímu prostředí. Návštěvníkům budou k dispozici lektoři kurzů tradičních řemesel a poradí jim, jak vyřezávat předměty ze dřeva či vytvářet věci z hlíny. Ekotrh pořádá sdružení Rosa ke světovým Dnům Země. (tš)
</TEXT>
<HEADING>
České Budějovice - Jarní úklid pokračuje
</HEADING>
<TEXT>
Ulice K. Štěcha, U Rozvodny a K. Chocholy na sídlišti Máj a městské čtvrti Zavadilka a Haklovy Dvory přijdou v pondělí na řadu při jarním úklidu města České Budějovice. (lim)
Ulice K. Štěcha, U Rozvodny a K. Chocholy na sídlišti Máj a městské čtvrti Zavadilka a Haklovy Dvory přijdou v pondělí na řadu při jarním úklidu města České Budějovice. (lim)
</TEXT>
</DOC>
<DOC>
<DOCID>MF-20020422239</DOCID>
<DOCNO>MF-20020422239</DOCNO>
<DATE>04/22/02</DATE>
<TITLE>
Školám vadí provizorium
</TITLE>
<TEXT>
Učitelé i žáci by potřebovali společnou budovu, zatím se učí i v kabinetech
Letité provizorium, které se skládá ze sedmi pracovišť v různých částech města, chce odstranit vedení Speciálních škol v Jindřichově Hradci.
Jindřichův Hradec - Speciální školy v Hradci zahrnují zvláštní či pomocnou školu. Ředitel Petr Kubeš se obrátil na místní radnici se žádostí, aby pomohla vyřešit prostorové potíže školy, která nemá sborovnu, učí v kabinetech. "Radnice má zájem pomoci, ale přece jen zřizovatelem je krajský úřad. Ten by měl být iniciativní. V krajním případě můžeme speciální školy pustit do objektů našich základních škol, ale na tomto řešení se nic neušetří," uvedl místostarosta Alfred Němec. Na otázku, proč nelze školy umístit do budovy bývalé hasičské stanice v Růžové ulici, o čemž se loni vážně hovořilo, Němec odpověděl, že budova potřebuje přestavbu. "Není hotov ani projekt, škola by se tam teď nemohla nastěhovat," řekl místostarosta. Zmínil ještě jednu variantu. Pokud získá radnice po zrušení okresního úřadu jeho budovu, město by škole přepustilo dům, v němž sídlí odbory bytového hospodářství, kultury a školství. Je v něm i mléčný bufet. Ředitel Petr Kubeš ocenil, že se radní jeho žádostí zabývali. "Padesát procent našich žáků je z Hradce, většina není z okolních obcí, jak se říkalo," podotkl Kubeš. Ředitelství škol sídlí v části městského areálu 3. základní školy. Pokud by se povedlo tuto část bezúplatně převést do majetku kraje, podle Kubeše není vyloučena možnost nástavby. "Naše situace je opravdu vážná. Hledáme teď nové úložné prostory, abychom uvolnili sklad a mohli v něm učit," popsal Kubeš, který tvrdí, že škola roztroušená po městě se velmi špatně řídí. "Jedna budova by měla bezpočet výhod. Děti by byly konečně pohromadě, učitelé by snáze mezi sebou spolupracovali," dodal ředitel.
</TEXT>
</DOC>
<DOC>
<DOCID>MF-20020422240</DOCID>
<DOCNO>MF-20020422240</DOCNO>
<DATE>04/22/02</DATE>
<TEXT>
Šumava byla liduprázdná Šumava - Do šumavských kopců vyrazilo o víkendu jenom několik desítek zájemců. Důvodem nezvyklého klidu bylo především špatné počasí. Z pátku na sobotu totiž napadlo na Kvildě pět centimetrů mokrého sněhu a na začátku víkendu tam ležela souvislá sněhová pokrývka. Po oba víkendové dny visely nad Šumavou tmavé mraky, z nichž v sobotu dopoledne sněžilo a pak padaly smíšené přeháňky sněhu s deštěm. Později odpoledne už jen pršelo a mrholilo, ale k tomu se od tří hodin přidala mlha, která na šumavských kopcích vydržela ještě celé nedělní dopoledne. "Během soboty si k nám přišlo pro informace a ohřát se třicet turistů a dnes jich bylo ještě o deset méně," uvedla včera odpoledne Dana Zývalová z informačního střediska Národního parku Šumava na Kvildě. Mezi návštěvníky střediska byli také Němci, kteří přišli na českou stranu přes hraniční přechod Bučina, a několik cyklistů. Ti však zatím na Šumavě moc dobré podmínky nemají, protože cyklotrasy v lesích jsou ještě pokryté vrstvou sněhu nebo ledu.
</TEXT>
</DOC>
<DOC>
<DOCID>MF-20020422241</DOCID>
<DOCNO>MF-20020422241</DOCNO>
<DATE>04/22/02</DATE>
<TITLE>
Sportovci a umělci vystupovali proti drogám
</TITLE>
<TEXT>
České Budějovice - Sto minut trvala v sobotu odpoledne na centrálním náměstí show za účasti známých i méně známých sportovců a zpěváků. Jejím pořadatelem byla společnost Sokolovská uhelná, která do Budějovic přivezla také horolezeckou stěnu a žlutý závodní vůz Škoda pick-up Michala Matějovského. Mistr světa v cyklotrialu Josef Dressler, Leona Machálková, dívčí skupina Naruby a další osobnosti se měli ve svých vystoupeních představit mládeži jako pozitivní vzory a odradit ji od užívání drog. Největší úspěch sklidil u zhruba stovky diváků cyklotrialový mág Dressler, který se svým kolem předváděl bravurní skoky se střechy auta i přeskoky dobrovolníků ležících na pódiu. "Lezecká stěna je pro prťata a jinak tu nic není. Bodl by aspoň streetball a fotbálek," přála si parta šestnáctiletých mladíků.
</TEXT>
</DOC>
<DOC>
<DOCID>MF-20020422242</DOCID>
<DOCNO>MF-20020422242</DOCNO>
<DATE>04/22/02</DATE>
<TITLE>
Myslivec přišel o zbraně a náboje
</TITLE>
<GEOGRAPHY>Rapšach</GEOGRAPHY>
<TEXT>
Dvě kulovnice, malorážku, dalekohledy a osmdesát nábojů si odnesl v sobotu ráno z jednoho domku v Rapšachu na Jindřichohradecku neznámý pachatel. K legálně drženým loveckým zbraním v hodnotě přes 67 tisíc se dostal po otevření nezamčených vstupních dveří a vypáčení dveří plechové skříně, kterou chránily dva zámky.
Rapšach - Dvě kulovnice, malorážku, dalekohledy a osmdesát nábojů si odnesl v sobotu ráno z jednoho domku v Rapšachu na Jindřichohradecku neznámý pachatel. K legálně drženým loveckým zbraním v hodnotě přes 67 tisíc se dostal po otevření nezamčených vstupních dveří a vypáčení dveří plechové skříně, kterou chránily dva zámky.
</TEXT>
</DOC>
<DOC>
<DOCID>MF-20020422243</DOCID>
<DOCNO>MF-20020422243</DOCNO>
<DATE>04/22/02</DATE>
<TITLE>
Uhlí skrývalo náboje
</TITLE>
<TEXT>
České Budějovice - Litrovou sklenici na zavařování a plechovku plnou pěchotních nábojů našel pod uhlím při sobotním vyklízení sklepa po svém dědovi jednatřicetiletý muž z Českých Budějovic. Přivolaný pyrotechnik na místě zjistil, že jde o náboje různých ráží do ručních pěchotních zbraní a nábojový pás s pěchotní municí. Nalezené střelivo pyrotechnik odvezl.
</TEXT>
</DOC>
<DOC>
<DOCID>MF-20020422244</DOCID>
<DOCNO>MF-20020422244</DOCNO>
<DATE>04/22/02</DATE>
<TITLE>
Prodejnu otevřel betonovou deskou
</TITLE>
<TEXT>
Králova Lhota - Betonovou desku prohodil v noci z pátku na sobotu skleněnou výplní vstupních dveří do prodejny Jednoty v Králově Lhotě na Písecku zloděj, který si tak otevřel cestu k cigaretám, alkoholu a drogistickému zboží. Majitel spočítal škodu na 51 tisíc korun.
</TEXT>
</DOC>
<DOC>
<DOCID>MF-20020422245</DOCID>
<DOCNO>MF-20020422245</DOCNO>
<DATE>04/22/02</DATE>
<TITLE>
Zloděj se vybavil penězi různých měn
</TITLE>
<GEOGRAPHY>Ledenice</GEOGRAPHY>
<TEXT>
Škodu ve výši 199 tisíc korun po sobě zanechal v jednom rodinném domku v Ledenicích neznámý pachatel, který tam v době mezi 6. a 15. dubnem nezjištěným způsobem překonal zámek u vchodových dveří a poté odcizil 154 tisíc korun, tisíc euro a 403 americké dolary z příruční pokladny uložené v uzamčené zásuvce v obýváku. Na zařízení domu nevznikla žádná škoda.
Ledenice - Škodu ve výši 199 tisíc korun po sobě zanechal v jednom rodinném domku v Ledenicích neznámý pachatel, který tam v době mezi 6. a 15. dubnem nezjištěným způsobem překonal zámek u vchodových dveří a poté odcizil 154 tisíc korun, tisíc euro a 403 americké dolary z příruční pokladny uložené v uzamčené zásuvce v obýváku. Na zařízení domu nevznikla žádná škoda.
</TEXT>
</DOC>
<DOC>
<DOCID>MF-20020422246</DOCID>
<DOCNO>MF-20020422246</DOCNO>
<DATE>04/22/02</DATE>
<TITLE>
Důchodkyni popálil hořící župan
</TITLE>
<GEOGRAPHY>Tábor</GEOGRAPHY>
<TEXT>
Popáleniny druhého a třetího stupně na obličeji a trupu utrpěla v pátek v poledne důchodkyně z Tábora, na níž začal při ohřívání oběda na plynovém sporáku hořet župan. Po ošetření lékařem táborské záchranky byla převezena do tamní nemocnice a poté vrtulníkem na specializované pracoviště do Prahy.
Tábor - Popáleniny druhého a třetího stupně na obličeji a trupu utrpěla v pátek v poledne důchodkyně z Tábora, na níž začal při ohřívání oběda na plynovém sporáku hořet župan. Po ošetření lékařem táborské záchranky byla převezena do tamní nemocnice a poté vrtulníkem na specializované pracoviště do Prahy.
</TEXT>
</DOC>
<DOC>
<DOCID>MF-20020422247</DOCID>
<DOCNO>MF-20020422247</DOCNO>
<DATE>04/22/02</DATE>
<TITLE>
Archeologové zkoumají Vodňany
</TITLE>
<GEOGRAPHY>Strakonice</GEOGRAPHY>
<TEXT>
Archeolog strakonického Muzea středního Pootaví Jan Michálek je příjemně překvapený nálezy, které se svými kolegy postupně odhaluje na souboru parcel vedle náměstí ve Vodňanech, na kterých postupně vyrůstá nová moderní zástavba. Současné práce sice ukončil před pár dny, ale za několik měsíců se do Vodňan vrátí.
</TEXT>
<HEADING>
Co vás nejvíc potěšilo?
</HEADING>
<TEXT>
V letošním roce se nám podařilo na třetí parcele v Majerově ulici získat nejpodstatnější doklady vrcholně středověkého osídlení města. V tom tedy spočívá zatím největší význam prováděného výzkumu.
</TEXT>
<HEADING>
Můžete to upřesnit?
</HEADING>
<TEXT>
Jedná se o zahloubenou část domu o rozměrech asi šest krát šest metrů, je to tak zvaná zemnice. Měla dřevěnou podlahu i stěny, ale později shořela, takže jsme našli zuhelnatělé části tohoto vydřevení. Byly z ní vyzdviženy další archeologické nálezy, zlomky keramiky, typické tuhové zásobnice na uchovávání potravin a hrnce.
</TEXT>
<HEADING>
Na kolik let odhadujete jejich stáří?
</HEADING>
<TEXT>
Předběžně můžeme tento objekt datovat do prvé poloviny čtrnáctého století, ale není vyloučeno, že po konzervaci a vyhodnocení bude možný posun do konce třináctého století. Je to tedy zatím nejstarší archeologicky doložený obytný objekt středověkého města Vodňany.
Našli jste ještě něco, co jste neočekávali?
Asi jsme nečekali právě ty polozahloubené zemnice, které se tak často nenacházejí.
Zřejmě úrodná půda. Co si myslíte, že je pod zemí ještě schováno?
Očekáváme, že na dalších parcelách bychom mohli zjistit pravěké osídlení. Celé okolí Vodňan a povodí středního až dolního toku Blanice totiž patří dnes k nejlépe prozkoumaným v jižních Čechách, a je zde právě doloženo osídlení již od závěru starší doby kamenné. Proto není vyloučeno, že na něco takového narazíme. Z tohoto období se nejčastěji nachází kamenné nástroje.
Nedávno jste si v tisku pochvaloval, že podmínky pro výzkum jsou ve Vodňanech svým způsobem ojedinělé. Proč?
Protože jde v tomto případě o ojedinělý archeologický výzkum historického města v Čechách. Prozatím byly v jednotlivých historických městech zkoumány pouze samostatné parcely. Zde během několika let se nám zřejmě podaří prozkoumat celý blok středověkých parcel v jedné lokalitě.
</TEXT>
<HEADING>
Kdy byly Vodňany vůbec založeny?
</HEADING>
<TEXT>
Není to jisté, ale uvažuje se o tom, že někdy kolem roku 1260 králem Přemyslem Otakarem II. První písemné zprávy pocházejí až z roku 1327. V té době již na území pozdějšího středověkého města existovala osada kolem kostela Panny Marie. Je to prakticky nejvyšší místo v centru pozdějšího města. Leží asi deset metrů nad řekou Blanicí. U tohoto kostela býval i hřbitov, který tu fungoval až do 16. století.
Teď se vás nechci dotknout, ale bude mít tenhle konkrétní výzkum nějaký zásadní význam pro město Vodňany, které celý tenhle archeologický výzkum platí?
Vyhodnocení všech tří etap výzkumu a následně i těch dalších, jež proběhnou v letoším a dalších letech, budou mít i podle vyjádření specialistů pro středověkou archeologii zásadní význam pro poznání středověkého urbanismu města. Na dalších parcelách očekáváme další objekty, které by mohly naznačovat průběh zástavby v celém bloku.
Budou si tohle všechno moci prohlédnout někdy i místní?
Ano. Nálezy budou průběžně konzervovány, zpracovávány a vyhodnoceny. Po domluvě s vedením muzea ve Vodňanech pak bude všechno uloženo právě ve Vodňanech.
</TEXT>
</DOC>
<DOC>
<DOCID>MF-20020422248</DOCID>
<DOCNO>MF-20020422248</DOCNO>
<DATE>04/22/02</DATE>
<TITLE>
Dotace pro volejbalisty
</TITLE>
<HEADING>
Horká linka
</HEADING>
<TEXT>
Hráči Volejbalového klubu České Budějovice vedli po celou sezonu extraligu a zvítězili i v závěrečných bojích o mistrovský titul. Uhráli třetí vítězství ve finálové sérii, po prohrách 1:3 a 2:3 v Českých Budějovicích prohrála Odolena Voda 2:3 i doma a hosté mohli slavit. Svým umístěním tak českobudějovičtí volejbalisté výrazně zastínili jak zdejší fotbalisty bojující o návrat do první ligy, tak hokejisty, jejichž 12. místo v letošním ročníku extraligy nelze považovat za úspěch. Rozpočet jedné sezony volejbalistů je však pětkrát nižší než u hokejistů a třikrát menší oproti fotbalistům. Také město České Budějovice přispělo v loňském roce nejvíce hokejovému klubu HC České Budějovice, který obdržel částku přesahující dva miliony korun. Fotbalisté SK České Budějovice získali 1350 tisíc korun. Volejbalisté dostali od města 1387 tisíc korun, ale více než polovinu z dotace tvořila odměna za celkové 2. místo v loňském ročníku extraligy. Myslíte si, že město spravedlivě rozděluje peníze vzhledem k výsledkům, kterých sportovní kluby dosáhly? Mají týmy zastupující divácky atraktivní sporty dostávat větší dotace? Své podepsané názory s uvedením města, z něhož pocházíte, k vlivu výsledků sportovních klubů na jejich financování můžete posílat na elektronickou adresu redcb@mfdnes.cz nebo zatelefonovat v pátek 26. dubna od 12.30 do 14 hodin redaktoru Čeňku Třečkovi na číslo 038/7745220. Zajímavé názory otiskneme v sobotním vydání.
Hráči Volejbalového klubu České Budějovice vedli po celou sezonu extraligu a zvítězili i v závěrečných bojích o mistrovský titul. Uhráli třetí vítězství ve finálové sérii, po prohrách 1:3 a 2:3 v Českých Budějovicích prohrála Odolena Voda 2:3 i doma a hosté mohli slavit. Svým umístěním tak českobudějovičtí volejbalisté výrazně zastínili jak zdejší fotbalisty bojující o návrat do první ligy, tak hokejisty, jejichž 12. místo v letošním ročníku extraligy nelze považovat za úspěch. Rozpočet jedné sezony volejbalistů je však pětkrát nižší než u hokejistů a třikrát menší oproti fotbalistům. Také město České Budějovice přispělo v loňském roce nejvíce hokejovému klubu HC České Budějovice, který obdržel částku přesahující dva miliony korun. Fotbalisté SK České Budějovice získali 1350 tisíc korun. Volejbalisté dostali od města 1387 tisíc korun, ale více než polovinu z dotace tvořila odměna za celkové 2. místo v loňském ročníku extraligy. Myslíte si, že město spravedlivě rozděluje peníze vzhledem k výsledkům, kterých sportovní kluby dosáhly? Mají týmy zastupující divácky atraktivní sporty dostávat větší dotace? Své podepsané názory s uvedením města, z něhož pocházíte, k vlivu výsledků sportovních klubů na jejich financování můžete posílat na elektronickou adresu redcb@mfdnes.cz nebo zatelefonovat v pátek 26. dubna od 12.30 do 14 hodin redaktoru Čeňku Třečkovi na číslo 038/7745220. Zajímavé názory otiskneme v sobotním vydání.
</TEXT>
</DOC>
<DOC>
<DOCID>MF-20020422249</DOCID>
<DOCNO>MF-20020422249</DOCNO>
<DATE>04/22/02</DATE>
<TITLE>
Zimní sezona dělí obce různým dílem
</TITLE>
<TEXT>
Výhody mají místa, jimž plynou peníze ze sjezdovek
</TEXT>
<HEADING>
Zima na Šumavě je výnosná, ale ne vždy
</HEADING>
<GEOGRAPHY>Šumava</GEOGRAPHY>
<TEXT>
Zimní sezona může přinést některým horským obcím s lyžařskými středisky statisíce za pronájmy sjezdovek či provozování parkovišť. Jiným vůbec nic, nanejvýš tak starosti s úklidem sněhu. Mít sjezdovku na obecním pozemku a u ní parkoviště, to pro mnohé může být v zimě terno. Jenom pronájmy pozemků vlekařům mohou přinést ročně do obecní kasy desítky, někde i statisíce korun. "Za pronájem ploch pod sjezdovkami účtujeme za zimu sto osmdesát tisíc korun," řekl starosta Stach Petr Šebelík. Na obecních pozemcích na Zadově hospodaří již několik let Lyžařský areál Zadov. Když k tomu obec připočte ještě čistý zisk z provozování vlastního parkoviště, dostane se někam k částce přes půl milionu korun. Za zimu slušný příjem. "Letos byla sezona dobrá, díky umělému zasněžování se mohlo jezdit prakticky celou zimu," pochválil si starosta zhruba dvanáctisethlavé obce. Méně důvodu k radosti mají ovšem na Kvildě. Přestože tam v zimě není pro turisty a lyžaře takřka k hnutí, nevidí z nich obec přímo ani korunu. "Nemáme nic, co bychom mohli pronajímat," uvedl starosta Jiří Frydlewicz. Musí ho tak alespoň těšit, že provozovatel jediné sjezdovky v obci postavil přes zimu pod sjezdovku ekologické toalety. Sníh tak přináší Kvildě spíš jen finanční zátěž, jenom za uplynulý rok totiž musela zaplatit zhruba sto tisíc korun za úklid sněhu z parkovišť a místních komunikací. Náklady na odklízení nepokryjí ani zisky z provozování obecního parkoviště. Nepatrné přilepšení pro obecní kasu znamená zimní sezona pro poslední obec před hranicí s Německem, pro Strážný. "Na obecním pozemku leží jedna ze tří zdejších sjezdovek, za kterou dostáváme pětadvacet tisíc korun ročně," uvedl starosta obce Jaroslav Pubal. Relativně vysoký se může zdát zisk zhruba 80 tisíc korun z provozování parkoviště pro Nové Hutě, které mají necelou stovku obyvatel. Když ale přijde řeč na lyžování, je ještě dnes starosta Jiří Petráň rozmrzelý z toho, že sjezdovka s velkým vlekem, který byl postavený ještě za socialismu za státní peníze, dnes patří do soukromých rukou. Ještě před rokem 1989 totiž prý bývalý předseda místního národního výboru v nedalekých Borových Ladách nechal vlek převést na lyžařský oddíl na Zadově, a místní tak mohou zimu co zimu jen závidět lyžařskému areálu peníze, které dnes mohly proudit do obecní pokladny. "Navíc bychom tu měli přes zimu práci tak pro čtyři, pět lidí," řekl novohuťský starosta.
Investice do vleků, systémů umělého zasněžování i dalších služeb se na Šumavě, kterou uprostřed zimy postihla obleva, vyplatily.
</TEXT>
</DOC>
<DOC>
<DOCID>MF-20020422250</DOCID>
<DOCNO>MF-20020422250</DOCNO>
<DATE>04/22/02</DATE>
<TEXT>
Odznaky přispěly na údržbu lyžařských stop Šumava - Ve snaze zajistit si dostatek finančních prostředků na údržbu lyžařských běžeckých stop začaly letos v zimě šumavské obce prodávat speciální odznaky s obrázkem lyžaře a textem Přispívám na úpravu běžeckých stop. Z každého prodaného odznaku v ceně sto korun měly obce osmdesát procent zisku. Akce se relativně zdařila, větší úspěch zkazila snad jen skutečnost, že nápad přišel pozdě. V únoru, kdy začaly obce odznaky nabízet, totiž přišla na Šumavu obleva a řady turistů prořídly. "Přišly ve špatnou dobu," připustila starostka Borových Lad Stanislava Barantálová. Rozhodně však nepochybuje o tom, že se jedná o dobrý nápad. Jestliže se bude podobná akce v zimě znovu opakovat, rozhodně prý nezůstanou Borová Lada mimo. Letos obec vydělala na odznacích zhruba tři tisíce korun, na údržbu běžeckých stop dá ale za sezonu víc než třikrát tolik. Výrobu odznaků letos zajišťovala Správa Národního parku Šumava, která rozvezla mezi obce celkem pět set odznaků. "Bohužel se jejich vydání zpozdilo, ale i tak se jich prodalo čtyři sta, což považuji za úspěch," prohlásil mluvčí parku Zdeněk Kantořík. Sedm šumavských obcí si tak polepšilo celkem o 32 tisíc korun, které si rozdělily úměrně počtu kilometrů udržovaných lyžařských tras. Příští zimu si chtějí poměrně úspěšnou akci zopakovat, ale unisono zdůrazňují, že čím dřív, tím lépe. "My jsme dostali kolem padesáti odznaků, ale určitě by se jich prodalo víc," potvrdil starosta Kvildy Jiří Frydlewicz. Obec ale i tak získala zpátky čtyři tisíce korun z deseti, které ročně platí. Společně s Modravou a Horskou Kvildou má totiž na starosti asi 60 kilometrů lyžařských stop napříč sněžnými pláněmi. V Národním parku Šumava se každoročně strojově udržuje téměř dvě stě kilometrů značených lyžařských tras. Jejich údržba stojí ročně kolem osmi set tisíc korun. Sto tisíc dává každý rok Správa Národního parku Šumava, letos poprvé přispěly i Jihočeský a Plzeňský kraj, každý sto tisíci korunami. Zbytek platily obce, některé za pomoci místních podnikatelů.
</TEXT>
</DOC>
<DOC>
<DOCID>MF-20020422251</DOCID>
<DOCNO>MF-20020422251</DOCNO>
<DATE>04/22/02</DATE>
<TITLE>
Profit z turistů pociťují spíš jen podnikatelé
</TITLE>
<GEOGRAPHY>Vimperk</GEOGRAPHY>
<TEXT>
Penziony, restaurace, parkoviště. To všechno jsou podnikatelské záměry, které, pokud přeje počasí, mohou v lyžařských střediscích na Šumavě dobře fungovat. Cítí ti, kteří nepodnikají, nějaké výhody z toho, že obcemi projdou v zimě tisíce turistů?
Miloslava Kašperová, 54 let, invalidní důchodkyně, Kvilda: To, že je Kvilda zimním lyžařským střediskem, určitě přispívá zejména podnikatelům. Obchodníci, hoteliéři či majitelé penzionů mají díky tomu určitě větší tržby. Ale jestli to přímo pomáhá obci, nevím.
Kamila Jakšová (24), operátorka, Záblatí: J á nejsem zdejší, ale jezdím třeba často na Kvildu s přítelem lyžovat, takže vidím, kolik funguje v tak malé obci restaurací či penzionů, takže turisté určitě jsou přínosem, alespoň pro podnikatele.
Miroslav Houška (37), produkční, Chalupy: Zvýšený turistický ruch bohužel je pro mě osobně spíš na škodu. Přestože to mám ke sjezdovkám na Zadov jen pár kilometrů, vůbec tam s rodinou nejezdíme. Není tam totiž kde parkovat a stejně tak se mi nechce čekat půl hodiny u vleku, když pak sjedu sjezdovku za tři minuty. Kvůli tomu se nevyplatí kupovat celodenní permanentku. Když chci lyžovat, tak bohužel musím stejně jako spousta dalších lidí jet za hranice.
Josef Venclík (24), mechanik, Strážný: U nás se zase o nějakém velkém zimním lyžařském středisku asi nedá hovořit, jsou tu, tuším, v provozu jen asi dva nebo tři vleky, proto bych neřekl, že z turistů místní nějak profitují. Výhodné je ale zřejmě to, že kdo nepotřebuje nějaké obrovské sjezdovky, může lyžovat prakticky hned za domem.
</TEXT>
</DOC>
<DOC>
<DOCID>MF-20020422252</DOCID>
<DOCNO>MF-20020422252</DOCNO>
<DATE>04/22/02</DATE>
<TITLE>
Soukromé infocentrum má výhrady vůči parku
</TITLE>
<TEXT>
Nejsem si stoprocentně jistý, jestli park vůbec stojí o to, aby tu turisté byli, říká vedoucí infocentra Radek David
Kvilda - Kdysi spolupracoval při vydávání Cibulkových Necenzurovaných novin, dnes ho živí téměř výhradně turistický ruch. Radek David s partnerkou Stanislavou Fritzovou založil firmu, která provozuje v Kvildě prodejnu a infocentrum. On sám navíc zastává funkci konzula Valašského království. Napovídá to, že je mu blízká recese. Přesto si chválí realistické požadavky turistů. "Nechtějí mít z Kvildy nějaký Disneyland," uvedl David.
</TEXT>
<HEADING>
Proč právě Kvilda?
</HEADING>
<TEXT>
Myšlenka zařídit si něco podobného právě na Kvildě vznikla úplně náhodou, protože jsme v roce 2000 založili vydavatelství a začali se zabývat vydáváním turistických publikací a pohlednic. Během jejich distribuce jsme se dostali až sem. Nějaký čas jsme je sem jenom vozili, a pak se tak nějak nabídla možnost tady v jedné místnosti podnikat.
Je tady z hlediska podnikání lepší ta zimní, nebo letní sezona?
Vždycky tu byla lepší sezona zimní. Vyrovnávat se to začalo až s rozmachem cykloturistiky, a teď bych dokonce řekl, že poslední dobou je silnější letní sezona. Ale to je samozřejmě dané počasím, loni byla špatná zima a i letos, kdy toho sněhu bylo nepoměrně víc, by to mohlo být o něco lepší.
Svým podnikáním jste prakticky bytostně závislý na turistech a jejich penězích. Kdybyste měl tu možnost jim vyjít vstříc, co byste pro ně mohl v obci udělat? Co jim tu nejvíc chybí?
V zimě jsme si dělali v infocentru takový průzkum pomocí anketních lístků, takže z těch by se dalo vyčíst, co turistům chybí. Některé odpovědi byly spíš úsměvné, někdo totiž napsal, že mu tu chybí třeba záchytka, jinému fitness, ale to jsou ojedinělé připomínky. V podstatě jsou turisté spokojení a nelpí na tom, aby byl z Kvildy nějaký Disneyland. Jsou rádi, že je Kvilda zachovalá, původní. Určitě je to rázovitá obec a je jenom minimum lidí, kteří by tu chtěli nějaké výdobytky moderní doby.
Jste nedaleko Německa, projevuje se to na struktuře turistů? Kdo převažuje, domácí, nebo cizinci?
Češi. Tak z devadesáti procent se tu pohybuje česká klientela.
Vy jste zároveň konzulem Valašského království. Jaké má postavení valašský konzul na Šumavě?
Třeba turisté z Moravy to většinou znají z domova, Valašské království tam funguje už několik let. Ti ostatní jsou zvědaví, ale většinou to berou kladně.
</TEXT>
<HEADING>
Jsou výjimky?
</HEADING>
<TEXT>
Občas se najde nějaký šumavský patriot, který mi klade otázku, proč Valaši na Šumavě. Asi nechápe, že je to v podstatě na recesi založený projekt na podporu daného regionu a turistického ruchu, že to není žádné zabírání území. Už nás tu napadal člověk, že v osmatřicátém to byli Němci, teď Valaši. Je to bohužel až nezdravý patriotismus.
Vy máte jedno informační centrum, o pár metrů vedle je infocentrum národního parku. Neperete se trochu o turisty?
My jsme s parkem v konkurenčním prostředí spíš v té komerční části. I když já si myslím, že my máme toho turistického sortimentu trochu víc, co se týče třeba výběru map nebo pohlednic. Poskytujeme tu kopírku, veřejné internetové služby. Po stránce ideové oni staví infocentra spíš na propagaci samotného parku, my podáváme zase všeobecnější informace, takže v tom bychom si konkurovat neměli. I když záleží na tom, jak to obě strany berou. Je fakt, že nějaká zášť ze strany parku ve vzduchu cítit je.
Proč jim vadíte? Vždyť oni jsou státní institucí, vy jste podnikatel. Nevadí spíš oni vám?
To ne, i když neříkám, že bych nechtěl mít ty finanční možnosti, jaké má park. Pak by se dala rozjet mnohem větší propagace regionu. My si nemůžeme dovolit tisknout tuny letáků a rozdávat je zdarma jako park. Navíc si přitom nejsem až tak stoprocentně jistý, jestli park vůbec stojí o to, aby tu turisté byli. Když se s nějakými pracovníky parku bavím, tak sice říkají, co všechno se dělá pro turisty, ale na druhé straně cítím, že je neradi vidí v některých lokalitách. Vedení parku by si mělo uvědomit, že spravuje území, které patří všem. Tudíž se nemůže chovat, jako by bylo jeho vlastníkem.
Proč by lidé z parku neradi viděli v lese turisty?
Vadí jim třeba pošlapávání cestiček, přitom už nevidí, že tam jezdí těžební traktory. Nebo tvrdí, že turistický ruch ruší lokality tetřeva, ale je divné, že je neruší kolony aut zaměstnanců parku. Pravidla by měla platit pro všechny.
Neříkejte, že se s parkem vůbec nedohodnete. Jste přece těsní sousedi.
Ale ano, třeba hodně se mi líbila spolupráce při loňském odemykání Vltavy, protože to je v prvních zónách a tam bychom se bez povolení ministerstva životního prostředí nikdy nedostali. Je to prostě o lidech.
</TEXT>
</DOC>
<DOC>
<DOCID>MF-20020422253</DOCID>
<DOCNO>MF-20020422253</DOCNO>
<DATE>04/22/02</DATE>
<TITLE>
Začíná Jeden svět
</TITLE>
<TEXT>
Budějovice uvidí dokumenty o lidských právech
Třetí ročník přehlídky dokumentárních filmů o porušování lidských práv Jeden svět začíná zítra v Českých Budějovicích.
České Budějovice - Přehlídková promítání, která v jihočeském krajské městě nabídnou deset filmů, se letos opět uskuteční v Domě kultury Metropol. Na rozdíl od minulých ročníku však zájemci zamíří do Okrouhlého salonku. "Festivalové snímky jsme dříve uváděli na Malé scéně. Letos tam promítají snímky v rámci přehlídky francouzský film, takže jsme hledali jiný prostor," vysvětlil jeden z organizátorů Jednoho světa Radek Gális z Diecézní charity České Budějovice. Pořadatelé českobudějovické přehlídky vybrali z nabídky pražského festivalu snímky, s jejichž tematikou mají charitativní pracovníci osobní zkušenosti. Příkladem může být první den přehlídky. První film Kluk, který spěchal i druhý Doba krve, doba naděje dokumentují důsledky nedávných válek na Balkáně. Děti války a Čečenská ukolébavka, které pořadatelé také zařadili do prvního festivalového večera, se obracejí ke konfliktu na Kavkaze. V obou oblastech diecézní charita působí. Na besedy, které navážou na promítání, tak přijdou lidé, kteří mají osobní zkušenosti s krizovými oblastmi. První večer tak s diváky bude diskutovat Tomáš Starčevský, který se v Čečensku podílel na zásobování uprchlických táborů, nebo Barbara Černá, která pomáhala v táborech zřizovat stanové školy. "Myslím si, že právě možnost setkat se a vyslechnout si svědectví lidí, kteří byli v takových nepřístupných oblastech, je na festivalu to jedinečné," řekl Gális. Součástí přehlídky dokumentárních filmů o porušovaní lidských práv je také doprovodný program - k němu patří dvě expozice. Zejména malá výstava černobílých fotografií Ivy Zímové z Afganistanu. Tu pořadatelé umístili do vypůjčené vojenské maringotky na náměstí Přemysla Otakara II. Děti z uprchlických táborů v České republice, sirotčinců v Grozném a budějovické diecéze zaslaly své výtvarné práce do soutěže na téma Rybičko zlatá, přeji si. Dětská přání vyjádřená obrázky si mohou lidé prohlédnout od 24. dubna v chodbě bývalého kláštera na Piaristickém náměstí v Českých Budějovicích.
Program přehlídky Jeden svět
DK METROPOL Č.B.
úterý 23.4.
17.30 - Kluk, který spěchal, Doba krve, doba naděje 20.00 - Čečenská ukolébavka, Děti války
středa 24.4.
19.00 - Bůh v tom lítá se mnou 20.00 - 100% bílý
čtvrtek 25.4.
17.30 - Gotteszell - ženská věznice, Sama 20.00 - Ženy v Ramalláhu, Cesta dovnitř
</TEXT>
</DOC>
<DOC>
<DOCID>MF-20020422254</DOCID>
<DOCNO>MF-20020422254</DOCNO>
<DATE>04/22/02</DATE>
<TEXT>
Vůbec poprvé představili v pátek odpoledne památkáři na zámku v Jindřichově Hradci turecký stan. Ten přivezl do Čech v roce 1618 Heřman Černín z Chudenic, který stan dostal od tureckého sultána Achmeta I. v Istanbulu. Stan je součástí nově připravované expozice v bývalém mlýně.
</TEXT>
</DOC>
<DOC>
<DOCID>MF-20020422255</DOCID>
<DOCNO>MF-20020422255</DOCNO>
<DATE>04/22/02</DATE>
<TITLE>
Pod čepicí potěšily žánrové fúze
</TITLE>
<HEADING>
Recenze
</HEADING>
<TEXT>
Každoročně pořádané Dny francouzské kultury přinesly letos Českým Budějovicím mimo jiné dva velmi odlišné koncerty. Oba se odehrály v Divadle Pod čepicí: ve středu bretaňský folklor, ve čtvrtek taneční rytmy a avantgardní rock. Téměř vyprodanému sálu se ve středu představilo česko-francouzské duo Gwalarn. Tvoří jej kytarista a zpěvák Yves Guélou a houslista Antonín Bukovský. Jejich repertoár se skládá z bretonských tradicionálů, zpívaných bretonsky i francouzsky. Projev Gwalarn je založen na excelentní hře houslí, jež často improvizují a stylově přesně postihují charakter bretonských skladeb. Divoká a technicky náročná sóla v rychlých písních výrazně rytmizovala mdlý, kulhající Guélouův doprovod, pomalé a táhlé popěvky Bukovský podbarvoval tesknými a jakoby naříkajícími tóny. Ani pestrá a precizní hra houslí však nemohla spasit instrumentálně i interpretačně nejistý výkon Guéloua. Jeho monotónní hlas s četnými intonačními prohřešky se s keltskými tradicionály výrazově míjel a ubral jim na dynamice a působivosti. Čtvrteční večer patřil francouzské zpěvačce Anne Claire Marin a její kapele z Lorientu. V jejich muzice se prolínají taneční rytmy s šansonem, avantgardní rock s jazzem, občas se ozve i flamenco a reagge. Bubeník Tony Moutfort a jeho sestra Eva s baskytarou vytvářejí důraznou a přesnou rytmickou sekci, která je ještě posílena o spoustu nasamplovaných zvuků. Melodickou linku drží silně zkreslená elektrická kytara Lionela Philippa a klávesy, na něž hraje sama zpěvačka. Svým hlasem pak směsi zvuků a rytmů dává jednotící, avšak náladově rozmanitou tvář. Její alt s mnoha barevnými odstíny zněl chvíli vyzývavě (Le sac des filles), čišela z něj bolest a zloba (J' adore les separations s ostře sekanými kytarovými riffy), aby se vzápětí ztišil v melancholické Il pleut. Nejsilnější skladbě Les copines, s elektronickými ruchy zvýrazněnými zběsilou basovou linkou, dominoval refrén, v němž Anne Claire sice zpívala na hranici svého rejstříku, ale s hardrockově vypjatým výrazem. Žánrové fúze skupiny byly příjemným překvapením.
Každoročně pořádané Dny francouzské kultury přinesly letos Českým Budějovicím mimo jiné dva velmi odlišné koncerty. Oba se odehrály v Divadle Pod čepicí: ve středu bretaňský folklor, ve čtvrtek taneční rytmy a avantgardní rock. Téměř vyprodanému sálu se ve středu představilo česko-francouzské duo Gwalarn. Tvoří jej kytarista a zpěvák Yves Guélou a houslista Antonín Bukovský. Jejich repertoár se skládá z bretonských tradicionálů, zpívaných bretonsky i francouzsky. Projev Gwalarn je založen na excelentní hře houslí, jež často improvizují a stylově přesně postihují charakter bretonských skladeb. Divoká a technicky náročná sóla v rychlých písních výrazně rytmizovala mdlý, kulhající Guélouův doprovod, pomalé a táhlé popěvky Bukovský podbarvoval tesknými a jakoby naříkajícími tóny. Ani pestrá a precizní hra houslí však nemohla spasit instrumentálně i interpretačně nejistý výkon Guéloua. Jeho monotónní hlas s četnými intonačními prohřešky se s keltskými tradicionály výrazově míjel a ubral jim na dynamice a působivosti. Čtvrteční večer patřil francouzské zpěvačce Anne Claire Marin a její kapele z Lorientu. V jejich muzice se prolínají taneční rytmy s šansonem, avantgardní rock s jazzem, občas se ozve i flamenco a reagge. Bubeník Tony Moutfort a jeho sestra Eva s baskytarou vytvářejí důraznou a přesnou rytmickou sekci, která je ještě posílena o spoustu nasamplovaných zvuků. Melodickou linku drží silně zkreslená elektrická kytara Lionela Philippa a klávesy, na něž hraje sama zpěvačka. Svým hlasem pak směsi zvuků a rytmů dává jednotící, avšak náladově rozmanitou tvář. Její alt s mnoha barevnými odstíny zněl chvíli vyzývavě (Le sac des filles), čišela z něj bolest a zloba (J' adore les separations s ostře sekanými kytarovými riffy), aby se vzápětí ztišil v melancholické Il pleut. Nejsilnější skladbě Les copines, s elektronickými ruchy zvýrazněnými zběsilou basovou linkou, dominoval refrén, v němž Anne Claire sice zpívala na hranici svého rejstříku, ale s hardrockově vypjatým výrazem. Žánrové fúze skupiny byly příjemným překvapením.
</TEXT>
</DOC>
<DOC>
<DOCID>MF-20020422256</DOCID>
<DOCNO>MF-20020422256</DOCNO>
<DATE>04/22/02</DATE>
<TITLE>
V knihovně otevřou výstavu
</TITLE>
<TEXT>
České Budějovice - Fotografie, které zachycují život francouzského hlavního města, si mohou od dnešního dne prohlédnout návštěvníci a čtenáři v Jihočeské vědecké knihovně v Českých Budějovicích. Vernisáž výstavy nazvané Paříž 2000 začíná v 17 hodin.
</TEXT>
</DOC>
<DOC>
<DOCID>MF-20020422257</DOCID>
<DOCNO>MF-20020422257</DOCNO>
<DATE>04/22/02</DATE>
<TITLE>
Klub promítá Českou sodu
</TITLE>
<GEOGRAPHY>Písek</GEOGRAPHY>
<TEXT>
Výběr nejlepších scének ze známého satirického pořadu Česká soda promítne zítra od 20 hodin písecké kino Portyč. V tvůrčím týmu, který pro Českou televizi tento pořad připravoval, byli mimo jiné herci Divadla Sklep Milan Šteindler či David Vávra. Režie celovečerního snímku se ujali Petr Čtvrtníček, Fero Fenič, Jan Hřebejk, Igor Chaun a další.
Písek - Výběr nejlepších scének ze známého satirického pořadu Česká soda promítne zítra od 20 hodin písecké kino Portyč. V tvůrčím týmu, který pro Českou televizi tento pořad připravoval, byli mimo jiné herci Divadla Sklep Milan Šteindler či David Vávra. Režie celovečerního snímku se ujali Petr Čtvrtníček, Fero Fenič, Jan Hřebejk, Igor Chaun a další.
</TEXT>
</DOC>
<DOC>
<DOCID>MF-20020422258</DOCID>
<DOCNO>MF-20020422258</DOCNO>
<DATE>04/22/02</DATE>
<TITLE>
Francouzi zahrají v divadle
</TITLE>
<TEXT>
České Budějovice - Skupina El Tetard fou vystoupí zítra v českobudějovickém Divadle Pod čepicí. Koncert, který začíná ve 20 hodin, je součástí Dnů francouzské kultury. Francouzští muzikanti hrají směs jazzu, rocku a reagge.
</TEXT>
</DOC>
<DOC>
<DOCID>MF-20020422259</DOCID>
<DOCNO>MF-20020422259</DOCNO>
<DATE>04/22/02</DATE>
<TITLE>
Události: Budějovičtí volejbalisté mistry republiky
</TITLE>
<HEADING>
Začal soud o Doudlebské záložně.
</HEADING>
<TEXT>
Bývalý prokurista zkrachovalé Doudlebské družstevní záložny Miroslav Mrkvan kvůli podezřelým obchodům v kampeličce poprvé stanul před soudem - ačkoliv na něj ještě nikdo nepodal žalobu. Konkurzní správce záložny Petr Zadražil po něm u obchodního soudu vymáhá, aby do záložny vrátil několik milionů korun.
</TEXT>
<HEADING>
Policie obvinila bývalé manažery Jihočeských pivovarů.
</HEADING>
<TEXT>
Útvar pro odhalování korupce a závažné hospodářské trestné činnosti obvinil sedm někdejších vrcholných manažerů Jihočeských pivovarů kvůli podezřelým obchodům. Policisté tvrdí, že šéfové sami sobě a dalším spřízněným zaměstnancům v letech 1996 až 1997 prodávali akcie společnosti za výhodné ceny, a tím způsobili pivovarům finanční ztrátu dvaadvacet milionů korun. Za trestný čin porušování povinností při správě cizího majetku jim hrozí až pět let vězení.
</TEXT>
<HEADING>
Zachránce ocenil starosta.
</HEADING>
<TEXT>
Pamětní medaile jindřichohradecké radnice dostali v obřadní síni jindřichohradecké radnice dva členové zdejší městské policie Roman Kozel a Rostislav Věrný. Zachránili dva podnapilé mladíky, kteří se topili ve Vajgaru.
</TEXT>
<HEADING>
Čištění kašny.
</HEADING>
<TEXT>
Pravidelnou jarní údržbu historické Samsonovy kašny zahájila firma spravující městský vodohospodářský majetek, společnost 1. JVS. Její pracovníci kašnu na náměstí Přemysla Otakara II. vypustili a demontovali zařízení, které v zimě zabraňuje zamrznutí vody. Po odstranění nečistot na dně bazénu překontrolovali technici vodotěsnost a elektrická zařízení a kašnu opět napustili.
Střelba na frekventované křižovatce v centru Českých Budějovic vystrašila ranní chodce.
Na sedmadvacetiletého taxikáře ze Strakonic zde několikrát vystřelil jeho klient. Taxikář utrpěl naštěstí jen lehké zranění v obličeji, protože pistole byla plynová. Nejbolestivější zranění utrpěl taxikář po úderu zbraní do hlavy. Před výstřely z bezprostřední blízkosti se snažil skrýt, ale po vyprázdnění zásobníku o šest let mladšího soka zpacifikoval. Jihočeští kriminalisté obvinili oba muže z výtržnictví a střelce navíc z ublížení na zdraví.
</TEXT>
<HEADING>
Restituent hrad nedostane.
</HEADING>
<TEXT>
Dlouholetý restituční spor o více než polovinu strakonického hradu postoupil významně kupředu. Strakonický pozemkový úřad totiž rozhodl, aby ho stát nevydal restituentu Zdeňku Havránkovi z Prahy. "Rozhodnutí ještě není pravomocné, zúčastněné strany budou mít po jeho obdržení třicet dní na podání opravného prostředku," řekl vedoucí pozemkového úřadu Jaroslav Šídlo.
</TEXT>
<HEADING>
Skútry a lyže na jezeře.
</HEADING>
<TEXT>
Vodní lyžování a provoz vodních skútrů na Orlíku bude možný jen po dohodě s blízkými obcemi a příslušným vodoprávním úřadem. Vyplývá to z výsledků schůzky zástupců ministerstev životního prostředí, dopravy a zemědělství. Doba provozu bude omezena stejně jako rychlost plavidel. "Na nádržích Lipno a Husinec a na některých úsecích Malše, Blanice, Vltavy, Lužnice a Otavy povolí vyhláška pouze veřejnou lodní dopravu," uvedla mluvčí ministra životního prostředí Rita Gabrielová.
</TEXT>
<HEADING>
Začala pstruhová sezona.
</HEADING>
<TEXT>
Sportovním rybářům začala pstruhová sezona, která na tuzemských řekách trvá do 1. prosince. Na slavnostní den bylo hezké, i když chladné slunečné počasí, takže u břehů Vltavy v jižních Čechách postávaly desítky rybářů a švihaly pruty.
</TEXT>
<HEADING>
Kraj sloučí silniční správy.
</HEADING>
<TEXT>
Místo nynějších sedmi okresních správ a údržeb silnic v jižních Čechách vznikne jediná krajská příspěvková organizace s názvem Správa a údržba silnic Jihočeského kraje. Krajští zastupitelé schválili předložený návrh postupné reorganizace silničních správ, která by měla skončit v červenci.
</TEXT>
<HEADING>
Kraje připraví nový zákon o parku.
</HEADING>
<TEXT>
Zastupitelé z Jihočeského a Plzeňského kraje připraví společně nový návrh zákona o Národním parku Šumava. Jihočeští zastupitelé k tomu pověřili své kolegy z pracovní skupiny pro problematiku Šumavy. "Návrh, abychom spolu s kolegy z Plzeňského kraje pracovali na novém zákonu o parku, se setkal s podporou i na včerejším jednání regionální sekce Národního parku Šumava," uvedl hejtmanův zástupce Jiří Vlach.
</TEXT>
<HEADING>
Informace o jihočeských hraničních přechodech jsou na internetu.
</HEADING>
<TEXT>
Informace o čekacích dobách na vybraných hraničních přechodech mohou zájemci najít na internetové adrese. Pro Jihočechy nabízí Celní správa České republiky údaje o stavu na přechodech Dolní Dvořiště s Rakouskem a Strážný s Německem, které jsou v kraji nejfrekventovanější. "Informace se týkají čekacích dob na vstupu a výstupu podle kategorií vozidel. Aktualizace je po šesti hodinách, v případě náhlé změny počasí okamžitě," uvedl tiskový mluvčí českobudějovického celního ředitelství Jaroslav Vlášek. Adresa na internetu je www.cs.mfcr.cz.
</TEXT>
<HEADING>
Okres schválil prodej rybníků.
</HEADING>
<TEXT>
Vleklý spor o platnost prodeje sedmi obecních rybníků soukromým vlastníkům v Rodvínově u Jindřichova Hradce nabral zcela nový směr. Okresní úřad v Jindřichově Hradci, který s prodejem před více než rokem nesouhlasil, neprotestuje. Zamítl tak žádost odpůrců prodeje z Rodvínova o revizi rozhodnutí rodvínovských zastupitelů. Původně okres shledal v transakci za půl milionu korun řadu porušení zákona o obcích. Vadila mu například krátká lhůta vyvěšení prodeje na úřední desce či chybné označení pozemků. Obec se podvolila a prodej rybníků zopakovala, přičemž se snažila dostát zákonu.
</TEXT>
<HEADING>
Obyvatelé Budějovic upozornili na špatné silnice.
</HEADING>
<TEXT>
Přes sto lidí zareagovalo na výzvu českobudějovického magistrátu, aby ještě před zahájením jarního úklidu nahlásili náměty na úpravy komunikací. "Požadavky jsme rozdělili do několika kategorií. Od drobných oprav, které nyní řeší veřejné služby, přes opravy širšího rozsahu, na které bude vypsáno výběrové řízení, až k požadavkům celkové rekonstrukce komunikací," uvedl náměstek primátora Zdeněk Čáp.
</TEXT>
<HEADING>
V Kaplici se zřítila část domu.
</HEADING>
<TEXT>
Zřícením části domu v centru Kaplice se zabývají policisté a znalci z oboru statiky. Kriminalisté zatím posuzují událost jako trestný čin obecného ohrožení. Jediná obyvatelka domu, osmdesátiletá důchodkyně, totiž jen zázrakem neskončila pod hromadou sutin. Havárii vyvolala stavba sousedního nového domu. Při hloubení základů mechanismy stavební firmy se stoletý dům zachvěl a nevydržel. Stará paní se naštěstí objevila ve dveřích hned, jak začaly padat tašky z její střechy a zdi začaly praskat.
</TEXT>
<HEADING>
Českobudějovičtí volejbalisté se stali mistry republiky.
</HEADING>
<TEXT>
V atmosféře, která si nezadala s prostředím v Českých Budějovicích, uhráli volejbalisté z jihu Čech třetí vítězství ve finálové sérii a získali titul mistrů republiky. Po prohrách 1:3 a 2:3 v Českých Budějovicích prohrála Odolena Voda 2:3 i doma a hosté mohli slavit. Finálová série play off, která se hraje na tři výhry z pěti zápasů, skončila a další utkání už byla zbytečná.
</TEXT>
<HEADING>
Budvar on-line.
</HEADING>
<TEXT>
V zasedací místnosti Budějovického Budvaru se konala netradiční tisková konference. U stolu seděla jen jedna strana - šéf pivovaru Jiří Boček, obchodní zástupkyně pro americký trh Jana Kubištová a podniková právnička Helena Lejtnarová. Nikde žádný novinář, který by položil otázku. Budvar totiž diskutoval on-line přes počítačovou síť výhradně se zámořskými žurnalisty. Tématem bylo pivo Czechvar, které právě jeden rok exportuje do Spojených států.
</TEXT>
<HEADING>
Zelení za lepší vztahy.
</HEADING>
<TEXT>
Hornorakouská strana Zelení uznává Benešovy dekrety a odsuzuje rakouské a německé politiky, kteří je zneužívají ke své propagandě. Shodli se na tom zástupci strany, kteří přijeli do Českých Budějovic. "Je to naše první výjezdní zasedání v sousední zemi. Je to signál, že chceme mít s Čechy dobré vztahy," řekl předseda poslaneckého klubu hornorakouských Zelených Rudi Anschober.
</TEXT>
<HEADING>
Vyostřil se spor o vltavíny.
</HEADING>
<TEXT>
Soukromá firma G-plus se chystá k průmyslové těžbě jihočeských vltavínů u Besednice na Českokrumlovsku. Děje se tak přes odpor ministerstva životního prostředí, ekologů a odborníků. "Obec nechala vykácet v chráněné lokalitě vzrostlé stromy a skrýt zeminu. V dobývacím prostoru pokračují přípravné práce. Podali jsme podnět k České inspekci životního prostředí," upozornila Jaroslava Brožová z Jihočeských matek. Ministerstvo životního prostředí ale s těžbou nesouhlasí a těžařům hrozí žalobou.
Volejbalisté z Českých Budějovic uhráli třetí vítězství ve finálové sérii a získali titul mistrů republiky.
</TEXT>
</DOC>
<DOC>
<DOCID>MF-20020422260</DOCID>
<DOCNO>MF-20020422260</DOCNO>
<DATE>04/22/02</DATE>
<TITLE>
Kultura dnes
</TITLE>
<TEXT>
KINO, Libušina ul. Intimita - francouzský film ( 20.00) KULTURNÍ DŮM, U Nádraží Emma Srncová - výběr z díla známé malířky
BIO KOTVA, Lidická tř. Čistá duše - americký film ( 17.30, 20.00) KINO VESMÍR, Pražská tř. Andělská tvář - český film ( 17.30, 20.00) MULTIKINO CINESTAR, nákupní Park Čtyři Dvory Milionový závod ( 14.00, 16.30, 19.00), Hartova válka - film USA ( 17.00, 21.45), Bulšit - parodie USA ( 14.45, 16.15, 18.15), Příšerky s.r.o. - americký animovaný film ( 14.15), Andělská tvář - český film ( 14.30), Spy Game - film USA ( 20.15), Protiúder - americký akční film ( 15.45, 18.00), Dannyho parťáci - komedie USA ( 16.15, 18.45, 21.15), Čistá duše - film USA ( 20.30), Perníková věž - český film ( 17.00, 19.15, 21.30), E.T. mimozemšťan - americký film ( 14.00), Moulin Rouge - americký muzikál ( 21.30), Lásce na stopě - film USA ( 16.45, 18.45, 20.45), Na křídlech vážky - drama USA ( 14.45, 17.15, 19.30, 21.45), Jay a Mlčenlivej Bob vrací úder - film USA ( 14.45, 19.30) DŮM KULTURY METROPOL, Senovážné náměstí Country sisters - koncert dívčí hudební country skupiny (divadelní sál 19.30) DŮM KULTURY METROPOL, Senovážné náměstí Stanislav Vincour: Falklandské ostrovy (fotografie), Dny francouzské kultury: Michael Price - Flóra Reunionu (fotografie), Jaques Clementine - Toulky Evropou (fotografie) GALERIE MĚSÍC VE DNE, Nová ul. Tomáš Medek: Objekty, Střední Afrika - fotografie Víta Kršula a Radky Sehnoutkové GALERIE POD KAMENNOU ŽÁBOU, Piaristické náměstí Dny francouzské kultury: Markéta Vaňková: Louvre libre - Louvre volný (výstava obrazů) STÁTNÍ VĚDECKÁ KNIHOVNA, Lidická tř. Dny francouzské kultury: Marek Pelc - Paříž 2002 (výstava fotografií) HVĚZDÁRNA A PLANETÁRIUM, Zátkovo nábřeží Pozorování Slunce - pouze za jasného počasí
EGON SCHIELE ART CENTRUM, Široká ul. Igor Toršenko - obrazy, Věra Janoušková - retrospektivní výstava k 80. narozeninám sochařky, Jagoda Buič - textilní objekty, Petr Liebl - obrazy, Arthur Salner - nové práce MUZEUM MARIONET, kostel sv. Jošta, Latrán Sbírka českých marionet - výstava loutek zhotovených podle návrhů Mikoláše Alše
KINO STŘELNICE, náměstí T. G. Masaryka Podzimní návrat - film Řecka a ČR, režisér Stavros, na první pohled úspěšný zralý muž, se po letech vrací do země a míst svého dětství. Byl jedním z více než tří tisíc řeckých dětí, které v květnu roku 1948 našly útočiště před občanskou válkou v Československu. Jeho cesta do Brna má i tentokrát ryze osobní důvod. Chce převézt ostatky svých prarodičů, kteří tu v nucené emigraci zemřeli, do milovaného Řecka ( 20.00) KULTURNÍ DŮM STŘELNICE, náměstí T. G. Masaryka Bůh anebo Ďábel, nikdo do nás nevidí - původní český muzikál ( 19.30)
KINO, Linecká ul. Legenda o slavném návratu - americký film ( 20.00)
KINO PORTYČ, Čechova ul. Pán prstenů I - Společenstvo prstenu - americký film ( 16.30, 20.00)
KINOKAVÁRNA, Parkhotel - U Stadionu Policajtka - americký film ( 20.00) MĚSTSKÉ DIVADLO, Velké náměstí Barokní hudba jako inspirace: Jiří Stivín - flétny, Robert Hugo - cembalo ( 19.30) GALERIE DOLNÍ BRÁNA: Karel Prudil a jeho přátelé - obrazy, fotografie a dřevořezby
KINO SPEKTRUM, náměstí Tomáše Bati: Andělská tvář - český film, Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila ( 17.30, 20.00)
KINO, Nerudova ul. Přísaha - americký film ( 20.00)
KINO OKO, Komenského ul. Výlet - český film, absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál. V hlavní roli se představí Iva Janžurová a její dcery Sabina a Theodora Remundovy ( 17.30, 20.00)
KINO SVĚT, náměstí Františka Křižíka: Výlet - český film, absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál ( 17.30, 20.00) DIVADLO OSKARA NEDBALA, Divadelní ul. Druhá míza (Městské divadlo Mladá Boleslav) - hořká komedie ze současnosti. Příběh Oty, muže středního věku, který se bezhlavě zamiluje do mladé fotografky Yvety ( 19.00) Markéta Míková: Tahiti - splněný sen z dětství (fotografie, galerie Evárium), Zdeněk Jiroušek - kresby a poezie (foyer divadla)
KINO, Sídliště 710 Přísaha - americký film ( 19.30) KULTURNÍ DŮM, Sídliště 710 Michal Kavalík - obrazy
KINO HLINECKÁ, Hlinecká ul. Bulšit - americká parodie ( 19.30)
KINO, Zeyerovy sady Banditi - americká komedie, Joe a Terry jsou nejúspěšnější bankovní lupiči v americké historii. Jejich osvědčenou metodou je zajmout v předvečer loupeže manažera vyhlédnuté banky a ráno jej doprovodit do práce. Jednoho dne ale jako rukojmí vezmou znuděnou ženu v domácnosti Kate a události naberou nečekaný směr. Kate nejenže ze svých únosců nemá strach, ale naopak všechno vnímá jako příjemné rozptýlení ( 19.30) KULTURNÍ DŮM, Zeyerovy sady Středa 10.10. 01 - očima prachatických fotografů - jeden všední den nejen na Šumavě, jak ho viděli členové fotoklubu F/2,8
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis
</TEXT>
</DOC>
<DOC>
<DOCID>MF-20020422261</DOCID>
<DOCNO>MF-20020422261</DOCNO>
<DATE>04/22/02</DATE>
<TITLE>
Ve II. fotbalové lize si lídr pomohl
</TITLE>
<TEXT>
České Budějovice - Včerejší utkání druhé fotbalové ligy v Českých Budějovicích diváky chvílemi nenadchlo. Domácí bojovali s další povinností uspět proti soupeři, o kterém se říká, že na tom není momentálně celkově dobře. Neratovičtí zůstávali před svou branku i v době, kdy domácí vedli, dopředu z hostů chodilo pár hráčů. V 10. minutě se mezi zadáky hostů vrhl Lafata, střetl se s Winterem a rozhodčí nařídil penaltu, kterou Vozábal jistě proměnil. "Naše hra v první půli nebyla špatná," řekl trenér hostů Luděk Kokoška. "Vývoj ovlivnila penalta, která z mého pohledu nebyla jasná." Ještě pět minut se hra domácích divákům líbila, ale pak se občas ke slovu dostal i soupeř a ve 27. minutě mohl Bílek z největší šance Středočechů robinzonádou po centru zleva vyrovnat. Ve druhém poločase se znovu domácí dali do většího tempa a druhý gól přišel jako důsledek zmatků v zadních řadách soupeře. Povišer namířil ze zhruba 20 metrů a trefil vzdálenější vnitřní tyč, od které se míč odrazil do branky. Třetí gól přidal Vácha z dorážky zblízka po střele Povišera a vyraženém míči. Skóre uzavřel Sivok zblízka hlavou k tyči. "Viděl jsem centr Povišera a křikl jsem si na Davida Lafatu, aby mi to pustil," uvedl střelec. "Jsem rád, že jsem to trefil." "Vázla nám kombinace, hlavně v prvním poločase," řekl kouč domácích Pavel Tobiáš. "Byla tam zbytečná nervozita, které jsem nerozuměl." A dodal, že pro jeho svěřence byl hodně důležitý výsledek, protože Plzeň den předtím prohrála v Xaverově 0:2 a ztrácí šanci bojovat o postup. Příště hrají Jihočeši v Plzni.
</TEXT>
</DOC>
<DOC>
<DOCID>MF-20020422262</DOCID>
<DOCNO>MF-20020422262</DOCNO>
<DATE>04/22/02</DATE>
<TITLE>
Prachatice zvítězily, jejich konkurenti ne
</TITLE>
<TEXT>
Dubenec, Prachatice - V ČFL si přivezly Prachatice po výborném výkonu tři body. Jejich sousedi z tabulky, Sparta B ani Střížkov, nebodovali. Rezerva SK České Budějovice nezdolala Teplice B ani pod vedením trenéra A-týmu Pavla Tobiáše. V závěru prvního poločasu vyrovnal z penalty za faul na Paláta Řehoř. SK České Budějovice B - Teplice B 1:1. Branky: 40. Řehoř z penalty - 12. Barát. Rozhodčí: Berka. ŽK: Opravil, Řehoř, Pivoňka, Rys - Kosejk, Rampáček, Ohněník, Kuričaj. Diváci: 200. Poločas: 1:1. SK České Budějovice B: Křížek - Pivoňka, Pospíšil, Palát (79.Pintér), Penner - Opravil, Ludačka (84. Kadlec), Řehoř - Matoušek, Rys, Latka (71. Bouchal).
</TEXT>
</DOC>
<DOC>
<DOCID>MF-20020422263</DOCID>
<DOCNO>MF-20020422263</DOCNO>
<DATE>04/22/02</DATE>
<TITLE>
Fotbalové hlasy
</TITLE>
<GEOGRAPHY>DIVIZE</GEOGRAPHY>
<TEXT>
Jiří Jurásek, FK Tábor: Byli jsme lepší a zaslouženě jsme vyhráli. V prvním poločase jsme měli dvě velké šance, ale gólman Mrzena nás vychytal. Po přestávce jsme byli aktivnější a hrálo se jen na branku domácích. Jaroslav Vavroch, MAS Sezimovo Ústí: V první části jsme byli útočnější, měli jsme několik dobrých akcí. Ve druhé půli se soupeř hodně zlepšil a zejména zásluhou Bárty a Vrzala dokázal obrátit skóre. Hosté byli šťastnější. Lubomír Půlpán, Kaplice: Hrálo se na velmi špatném terénu. Každý bod z cizího hřiště je dobrý. Mohly vyhrát oba celky. Myslím si, že domácím trochu pomohl rozhodčí. Pochválil bych Románka a Mestančíka. Rostislav Grossmann, Písek: Před zápasem bych bod bral a teď je to málo. Utkání jsme měli dobře rozehrané, jsem trošku zklamán, že jsme to nedotáhli do vítězného konce. Pokud takhle budeme hrát i v ostatních zápasech, neměli bychom mít se záchranou problémy. PŘEBOR - Václav Vokurka, Pelhřimov: Opět jsme měli více ze hry, ale nedokázali jsme vstřelit gól. Nastřelili jsme dvě břevna, ale neproměníme ani tu nejvyloženější šanci. Odešel kanonýr Zelenka a najednou nemáme střelce. Martin Lafata, Olešník: Musím přiznat, že soupeř měl více ze hry, ale i my jsme si vypracovali šance. Měli jsme více štěstí. Kdyby mi někdo před týdnem řekl, že ze dvou domácích utkání budeme mít šest bodů, odpověděl bych, že je blázen. Rudolf Fanta, Lišov: Jsem spokojen, venku jsme ještě neprohráli hlavně díky skvělé obraně. Remíza je zasloužená. Karel Franěk, Vodňany: Byl to jednoznačný zápas, hosté se zmohli jen na odkopávání míčů. Problém byl v tom, že jsme neproměnili své šance. Je to pro nás ztráta dvou bodů. Nejlepšími hráči byli od nás Hájek a Šimoník a z hostů Beneda. Lubomír Pintér, Roudné: Bylo to povinné vítězství. Zahráli si všichni, po půlhodině bylo o zápasu rozhodnuto. Pochválit bych chtěl Vogla. Ten ať hraje proti jakémukoliv soupeři, vždy pracuje poctivě na sto procent. Jozef Jevčák, Čížová: Předvedli jsme strašný výkon, máme pět zraněných, netrénujeme, dnes nám nepřijeli hráči z Moravy. Druhý poločas hosté polevili, hráli víceméně pro diváky.
DIVIZE - Jiří Jurásek, FK Tábor: Byli jsme lepší a zaslouženě jsme vyhráli. V prvním poločase jsme měli dvě velké šance, ale gólman Mrzena nás vychytal. Po přestávce jsme byli aktivnější a hrálo se jen na branku domácích. Jaroslav Vavroch, MAS Sezimovo Ústí: V první části jsme byli útočnější, měli jsme několik dobrých akcí. Ve druhé půli se soupeř hodně zlepšil a zejména zásluhou Bárty a Vrzala dokázal obrátit skóre. Hosté byli šťastnější. Lubomír Půlpán, Kaplice: Hrálo se na velmi špatném terénu. Každý bod z cizího hřiště je dobrý. Mohly vyhrát oba celky. Myslím si, že domácím trochu pomohl rozhodčí. Pochválil bych Románka a Mestančíka. Rostislav Grossmann, Písek: Před zápasem bych bod bral a teď je to málo. Utkání jsme měli dobře rozehrané, jsem trošku zklamán, že jsme to nedotáhli do vítězného konce. Pokud takhle budeme hrát i v ostatních zápasech, neměli bychom mít se záchranou problémy. PŘEBOR - Václav Vokurka, Pelhřimov: Opět jsme měli více ze hry, ale nedokázali jsme vstřelit gól. Nastřelili jsme dvě břevna, ale neproměníme ani tu nejvyloženější šanci. Odešel kanonýr Zelenka a najednou nemáme střelce. Martin Lafata, Olešník: Musím přiznat, že soupeř měl více ze hry, ale i my jsme si vypracovali šance. Měli jsme více štěstí. Kdyby mi někdo před týdnem řekl, že ze dvou domácích utkání budeme mít šest bodů, odpověděl bych, že je blázen. Rudolf Fanta, Lišov: Jsem spokojen, venku jsme ještě neprohráli hlavně díky skvělé obraně. Remíza je zasloužená. Karel Franěk, Vodňany: Byl to jednoznačný zápas, hosté se zmohli jen na odkopávání míčů. Problém byl v tom, že jsme neproměnili své šance. Je to pro nás ztráta dvou bodů. Nejlepšími hráči byli od nás Hájek a Šimoník a z hostů Beneda. Lubomír Pintér, Roudné: Bylo to povinné vítězství. Zahráli si všichni, po půlhodině bylo o zápasu rozhodnuto. Pochválit bych chtěl Vogla. Ten ať hraje proti jakémukoliv soupeři, vždy pracuje poctivě na sto procent. Jozef Jevčák, Čížová: Předvedli jsme strašný výkon, máme pět zraněných, netrénujeme, dnes nám nepřijeli hráči z Moravy. Druhý poločas hosté polevili, hráli víceméně pro diváky.
</TEXT>
</DOC>
<DOC>
<DOCID>MF-20020422264</DOCID>
<DOCNO>MF-20020422264</DOCNO>
<DATE>04/22/02</DATE>
<TITLE>
V extralize hokejbalistů začalo čtvrtfinále play off. Vltava České Budějovice potvrdila, že Jihlava jí svým stylem nevyhovuje, ještě ji v sezoně neporazila a tentokrát podlehla na samostatné nájezdy. Výsledky prvních zápasů: Vltava - Jihlava 3:4 (2:1, 1:1, 0:1 - 0:0 - 0:1), Branky: 2. Žoček, 8. Švejda, 24. Lekeš - 4. a 14. Smutný, který dal i rozhodující nájezd, 26. Bartejs. Vyloučení: 3:8. Ostatní: Mladá Boleslav - Karviná 8:1, Plzeň - Most 8:3, Kladno - Třinec 6:3, za hosty Král 2. Odvety se hrají v sobotu, případné třetí zápasy v neděli, Vltava by nastoupila doma.
</TITLE>
<TEXT>
Do nové sezony horských kol vstoupil Bike klub Vimperk s názvem svého závodního týmu Ravo Racing Team. V prvním závodě Českého poháru slavil vítězství. Michal Talavašek vyhrál závod juniorů, Tereza Huříková byla třetí v kategorii kadetek. Talavašek byl po startu na třetí pozici,ve druhém ze čtyř kol závodu zůstal na čele sám s Kulhavým, kterému ve třetím kole odjel. V posledním kole málem o vítězství přišel, když mu v posledním sjezdu vběhl do cesty kůň. Dobře zajel kromě dalších i Jan Kasík, který byl při prvním startu mezi juniory pátý.
</TEXT>
</DOC>
<DOC>
<DOCID>MF-20020422265</DOCID>
<DOCNO>MF-20020422265</DOCNO>
<DATE>04/22/02</DATE>
<TITLE>
Český Krumlov přišel o dva body ve Skalách
</TITLE>
<TEXT>
Jižní Čechy - Ve fotbalovém přeboru jižních Čech se Olešník odpoutal z posledního místa vítězstvím nad čtvrtým Pelhřimovem, který na jaře neboduje, i když soupeře přehrává. I v Olešníku byl lepší, ale netrefil se. V souboji dvou celků ze středu tabulky porazila Akra České BudějovicePřešťovice. Jediný gól dal Švehla, který byl pět minut na hřišti. Stačil si však říci i o červenou kartu. Český Krumlov nedokázal vyhrát ve Skalách, kde nastupuje kvůli rekonstrukci svého hřiště Protivín. Hosté nakonec byli rádi, že získali bod, vedení domácích srovnal Benc těsně před koncem. Hluboká jasně porazila Soběslav a vede tabulku o šest bodů. Naopak na poslední místo spadla Čížová. Čížovští mají problémy s hráči, v sobotu neměli nikoho na střídání.
</TEXT>
</DOC>
<DOC>
<DOCID>MF-20020422266</DOCID>
<DOCNO>MF-20020422266</DOCNO>
<DATE>04/22/02</DATE>
<TEXT>
Play off je hektické i pro hokejbalisty. Potvrzuje to hráč Jihlavy Nýdl, který uklízí míček před dotírajícím Borovkou z Vltavy České Budějovice. Hosté vyhráli na nájezdy.
</TEXT>
</DOC>
<DOC>
<DOCID>MF-20020422267</DOCID>
<DOCNO>MF-20020422267</DOCNO>
<DATE>04/22/02</DATE>
<TITLE>
V divizi se hrálo okresní derby
</TITLE>
<TEXT>
Jižní Čechy - Fotbalová divize pokračovala o víkendu 21. kolem. Ve skupině A se hrálo derby táborského okresu. Hosté si odvezli tři body, přestože 15 minut před koncem ještě prohrávali. I tentokrát se dokázal prosadit hostující útočník Vrzal a svou brankou tři minuty před koncem rozhodl o výhře svého týmu. Vrzal se v šestém jarním zápase trefil podesáté. Kaplice v Chlumčanech dvakrát prohrávala. Remízu 2:2 zařídil kaplický Bernát. Stejný výsledek uhrál i Písek na Motorletu, ale na rozdíl od Kaplice Písečtí dvakrát vedli. Tachov potvrzuje dobrou jarní formu a doma porazil Strakonice. Jihočeši mají z posledních pěti zápasů jediný bod a začínají mít vážné problémy se záchranou.
</TEXT>
</DOC>
<DOC>
<DOCID>MF-20020422268</DOCID>
<DOCNO>MF-20020422268</DOCNO>
<DATE>04/22/02</DATE>
<TITLE>
Smrt Brodského místní šokovala
</TITLE>
<TEXT>
Milovali jsme ho, říkají lidé ze Slunečné
Ve své chalupě ve Slunečné na Českolipsku zemřel v sobotu herec Vlastimil Brodský. Jeho smrt obyvatele vesnice šokovala.
Slunečná, Nový Bor - Herec Vlastimil Brodský zemřel v sobotu ve své chalupě ve Slunečné na Českolipsku. Podle obyvatel vesnice se známý herec nechoval jako hvězda. Lidé ze Slunečné vnímali chalupáře Brodského především jako dobrého člověka a souseda. Zpráva o jeho skonu se mezi nimi v sobotu rychle roznesla. Nevěřili. "Milovali jsme ho," říkali. "V pátek se mi ještě zdál v pohodě. O smrti mluvil často, a tak jsem jeho slova nebrala tak vážně. Vzpomínám, jak s tím teď zase začal: Maruš, bude pohřeb. A kdo umře? Já umřu. Říkám mu, ty umíráš už od čtyřiceti let, a on na to - teď to bude," říká sousedka a hospodyně Marie Šourková. Ve Slunečné se znali třicet let. Stále se jí nechce věřit, že by odešel ze světa dobrovolně. Jak si uvědomuje, po mozkové mrtvici, která Brodského ve Slunečné zastihla během Velikonoc, na tom již byl zdravotně hůře: "Už to nebyl on." Zpětně si uvědomuje, že milovaného psa Huga odvezl na hlídání do Sloupu, což dělal jen výjimečně, když si potřeboval něco důležitého vyřídit. "Bróďu znám do detailu, moc a moc miloval svoje děti, především visel na Terezce. Na rodinu si nenechal sáhnout. Byl chytrý, inteligentní, nad věcí, nechápu, že by si sám sáhl na život. Také nevěřím, že by mu někdo ublížil," přemítá. "Život miloval, jeho smrt mi nejde do hlavy. Je to nenahraditelný člověk, skromný, upřimný."
Jak potvrzuje, Vlastimil Brodský Slunečnou velice zbožňoval, jezdil sem bez ohledu na počasí, kdykoliv a často. "Byla jsem tady pro něj vrbou, svěřil mi od chalupy klíče, pomáhala mu, nosila nákup, když nějaký potřeboval." Když dříve vedla zdejší obchod, pravidelně si tam přicházel popovídat: "Uděláme tiskovku, říkal," vzpomíná Šourková. Podle ní Vlastimil Brodský trávil poslední týden svého života právě na chalupě a jen se sestřenicí Ninou. "Chtěla jsem ho obveselit, a tak jsem mu kromě rohlíků a obvyklé MF DNES přinesla i Blesk a časopis Instinkt, ten kvůli článku o dceři Terezce." Marie Šourková se v sobotu kolem osmé hodiny ráno vylekala záchranky a policejních vozů. Rozběhla se k chalupě Vlastimila Brodského. Policisté ji odmítli dále vpustit a cokoliv říci: "Ptali se, co jsem zač, vysvětlila jsem jim, že mám od chalupy klíče a sousedovi vypomáhám a dohlížím na chalupu, i přes to mi neřekli, co se stalo a se slovy ani tam nechoďte, mě poslali pryč." Podle servírky místního penzionu s restaurací se v pátek večer umělec viditelně necítil dobře: "Nebyl ve své kůži," soudila. Vlastimil Brodský si objednal pouze čaj s mlékem a tři suché bramboráčky. Čaj údajně ani nedopil. "Svým způsobem patřil ke Slunečné, v článcích obvykle nemluvil o Praze, ale právě o naší obci," prohlašuje starosta Zdeněk Burián. Jeho úmrtí si zatím nedokáže vysvětlit. Jak říká, lidé ve Slunečné byli na Vlastimila Brodského skutečně zvyklí. "Nikdy se na nikoho nepovyšoval, rád si povídal například se zdejšími lesáky. Když hasiči dělali brigády, přišel také - alespoň s nimi poklábosit," připomíná Zdeněk Burián. "Byli jsme přátelé. Chodil k nám na obědy. Nemohl mít nepřítele, proto se mi vražda nezdá. Svůj vnitřní problém ovšem mít mohl, národ bude plakat, jsme zarmouceni, šokováni," říká obyvatel jiné z tamních chalup Zdeněk Bulíček.
Chalupa ve Slunečné, kde Brodský zemřel.
</TEXT>
</DOC>
<DOC>
<DOCID>MF-20020422269</DOCID>
<DOCNO>MF-20020422269</DOCNO>
<DATE>04/22/02</DATE>
<TITLE>
Lidé v Jablonci rabují lednice
</TITLE>
<TEXT>
Jablonec nad Nisou - Rabování starých lednic, z nichž neznámí lidé vybírají součástky z barevných kovů a prodávají je do jabloneckých sběren, ohrožuje životní prostředí. Z chladniček totiž potom uniká plyn freon a ničí ozonovou vrstvu. Chladničky rozebírají lidé v Jablonci, kde radnice organizuje sběr a svoz odpadů. Nefunkční ledničky jejich majitelé připraví k odvozu před dům a tam je potom vykrádají zloději. "Zajímá je hliník, měď a další kovy, které mohou zpeněžit," vysvětlil Kristián Habrda, jenž šéfuje oddělení životního prostředí jabloneckého městského úřadu. "Obrátili jsme se proto na sběrné suroviny a požádali je, aby od lidí tyto věci nevykupovaly," dodal Habrda. Podle jabloneckého starosty Jiřího Čeřovského sběrnám město nezakazuje vykupování, ale nabízí jiný systém. "Navrhujeme, aby za součásti z barevných kovů lidem neplatili, ale pouze je od nich převzali," objasnil Čeřovský.
Kristián Habrda říká, že za takové situace by se lidem obchodování s ukradenými vnitřnostmi z ledniček nevyplatilo. "Čekáme, jak sběrny na naši výzvu zareagují, ale věříme, že v tom nebude problém a vyjdou nám vstříc," doufá Harbda. Starosta Čeřovský hodlá stejný postup prosadit i u dalších věcí, jež se stávají terčem krádeží a pak končí ve sběru. "Jde o kanalizační kryty, kryty veřejného osvětlení, dopravní značky a předměty ze hřbitovů a urnových hájů," vypočítal Čeřovský.
</TEXT>
</DOC>
<DOC>
<DOCID>MF-20020422270</DOCID>
<DOCNO>MF-20020422270</DOCNO>
<DATE>04/22/02</DATE>
<TEXT>
Na vodácké dopoledne přišly v neděli děti na libereckou přehradu. Adepti vodáckého sportu si tu mohli vyzkoušet jízdu na kajacích a kánoích. Odborné rady poskytoval olympionik a medailista z mistrovství světa Pavel Hotmar, který je odchovancem libereckého oddílu a nyní startuje za pražský klub USK.
</TEXT>
</DOC>
<DOC>
<DOCID>MF-20020422271</DOCID>
<DOCNO>MF-20020422271</DOCNO>
<DATE>04/22/02</DATE>
<TITLE>
Zastupitelé chtějí zachránit dotace
</TITLE>
<TEXT>
Kryštofovo Údolí - Nové zastupitele po téměř dvouletém bezvládí v sobotu zvolili obyvatelé Kryštofova Údolí na Liberecku. Pavlína Kroupová z Okresního úřadu v Liberci potvrdila, že v zastupitelstvu zasedne sedm poslanců za Sdružení nezávislých kandidátů Kryštof. Voleb se zúčastnilo 125 ze 170 oprávněných voličů, tj. sedmdesát čtyři procenta. "Zastupitelstvo má mandát jenom na půl roku do řádných komunálních voleb. Což vypadá jako velký nesmysl - dělat zastupitele půl roku. Ale obec už potřebovala novou správu naprosto nutně," poznamenala Eva Novotná ze sdružení Kryštof. "Nejhorší bylo, že nikdo nežádal o dotace. A kdybychom čekali až do řádných voleb, nové zastupitelstvo by zase nestihlo zpracovat příslušné projekty a dotace by nám utekly ještě na celý příští rok." Kromě zpracování podkladů pro granty a projekty chtějí noví zastupitelé dopracovat územní plán obce a udržet tradici pořádání poutí a koncertů v kostele svatého Kryštofa. S podobným programem šel do voleb i jediný protikandidát Kryštofu Lambert Medřický. "Nebyla to konkurence v programu, nebyl to nějaký boj mezi námi. Pan Medřický spíš jako člen bývalého zastupitelstva nechtěl na sdružení vrhnout stín minulosti. Proto kandidoval samostatně," doplnila Novotná. Minulé zastupitelstvo se rozpadlo kvůli vnitřním neshodám, po úplném bezvládí ho nahradil správce jmenovaný okresním úřadem. Normální život se na místní úřad vrací až nyní.
Obyvatelé Kryštofova Údolí si v sobotu zvolili nové zastupitelstvo obce.
</TEXT>
</DOC>
<DOC>
<DOCID>MF-20020422272</DOCID>
<DOCNO>MF-20020422272</DOCNO>
<DATE>04/22/02</DATE>
<TITLE>
Koberce z Vratislavic jsou už minulostí
</TITLE>
<HEADING>
Firmy regionu
</HEADING>
<TEXT>
Vratislavice nad Nisou - Koberec kovral měla v posledních třech desítkách minulého století snad každá česká rodina. Byl cenově dostupný, kvalitní a hlavně - byl k dostání. Výroba koberců je dnes už minulostí. Byl takovou samozřejmostí, že nikoho ani nepadlo, že jde o zkratku spojení - koberec z Vratislavic a že je z Bytexu. "Kovral je ochranná známka Intexu (Bytexu) - pro obyčejné lidi "terminus technicus" pro označení všívaných koberců," vysvětluje generální ředitel akciové společnosti Intex Pavel Gerö. "I když Bytex, později Intex, nevyráběl pouze je. Dělali jsme tu také vlněné tkané smyčkové koberce, takzvané bukláky a další druhy." Dlouholetou tradici měla například výroba ručně vázaných koberců. Právě ve Vratislavicích vznikl v roce 1928 největší jednodílný ručně vázaný koberec na světě o ploše 326 metrů čtverečných.
Byla to zakázka pro hotel Waldorf Astoria v New Yorku. To všechno už ale patří minulosti. Po téměř sto sedmdesáti letech skončila ve Vratislavicích nad Nisou výroba koberců. "V pátek 12. dubna jsme dohotovili poslední metry pro pražskou Ikeu, během května tu bude ještě asi třicet lidí vyřizovat zakázky ve skladu a administrativu. Ostatní zbylí zaměstnanci si dobírají dovolené a úředně odcházejí k poslednímu dubnu. Existuje sice teoretická možnost, že bychom mohli vyrábět, kdyby se něco do konce měsíce objevilo, ale prakticky je to nemožné. Výpovědi jsou rozdány, lidé se rozutekli," přiznává Gerö. Do budoucna by tu mělo zůstat jen asi patnáct lidí - na údržbu areálu, chod kotelny a na služby, které budeme poskytovat našim nájemcum," vysvětluje ředitel. "Intex totiž sice končí jako výrobce, ale nekončí jako firma. Bude fungovat dál, ale mění se náplň činnost i firmy." Podle jeho slov je situace Intexu odlišná od jiných firem, které se dnes topí v dluzích, a jsou v konkurzu. "My máme jen dva úvěry a ty docela snadno splatíme. Jeden je na koupi domu v Praze, který Intex pronajímá a ročně mu přináší slušný zisk, druhý na výstavbu blokových plynových kotelen a rekonstrukci tepelného hospodářství," upřesnil Gerö. Stará kotelna na mazut, která je dnes v likvidaci, byla neekonomická i neekologická. Před dvěma desítkami let Bytex vytápěl nejen areál závodu, ale i blízký masokombinát a celé vratislavické sídliště. Pak ale masný průmysl skončil, sídliště se napojilo na libereckou teplárnu a kotelna, teď už Intexu, ztratila odběratele. Tím neúměrně stouply náklady na výrobu. "Nebylo možné živit takového molocha, navíc mazut je palivo, které má špatný vliv na životní prostředí," říká Gerö. V areálu bývalého Bytexu funguje ještě výrobce textilních souprav do koupelny a na wc Pro-tex a belgická firma Associatet Weavers, která koupila asi před pěti lety halu s výrobou všívaných koberců. Dnes tu firma šije koberce určitých rozměrů. Koberce vyrábí mateřský závod v Belgii. "V celém areálu je v současnosti asi pět stovek zaměstnanců, jejich stav s uzavřením výroby asi o dvě stovky poklesne, ale věřím, že s příchodem nájemců zase o něco stoupne," konstatuje ředitel. Nikdy tu ale už nebude patnáct set lidí jako v době největšího rozmachu Bytexu, v 70. a 80. letech, kdy dvanáct set lidí pracovalo na závodě a tři stovky na podnikovém ředitelství.
Když tedy na tom Intex není hospodářsky špatně, jak to, že už nebude vyrábět koberce?
Ubylo zákazníků, ale náklady zůstaly stejné. Poslední roky vyráběl Intex se ztrátou a pokud by to šlo takhle dál, brzo by se dostal do finančních problémů. Fixní náklady, to znamená spotřeba energie, stroje, či materiál, zůstaly stejné, ale tržby za prodej koberců se snížily. Zatímco ve světě se začaly prosazovat umělé levné materiály, například polypropylén, Intex vyráběl sice z kvalitní, ale drahé vlny. Navíc se svým zastaralým strojním vybavením mohl těžko konkurovat moderním firmám na Západě.
</TEXT>
<HEADING>
Proč tedy třeba nemodernizoval?
</HEADING>
<TEXT>
Protože by se mu investice nikdy nevrátila. Svět se začal orientovat na pevné podlahy, levnější zboží a to umějí například Holanďané nebo Belgičané lépe. Na druhou stranu neumíme vyrábět ani opravdu luxusní zboží pro pár horních desítek tisíc.
Kolik lidí a v jakých profesích dostalo výpovědi? Myslíte, že mají šanci najít si něco jiného?
Celkem jsme nyní propustili sto padesát lidí - z nich pětatřicet tkadlen, další jsou řemeslníci, manipulanti, úředníci či technici. Myslím, že spíš se uplatní lidé z dělnických profesí. Horší to bude s technickými pracovníky, například s těmi, kteří jsou úzce specializovaní.
V libereckém Intexu pracuje nyní už jen pár zaměstnanců.
</TEXT>
</DOC>
<DOC>
<DOCID>MF-20020422273</DOCID>
<DOCNO>MF-20020422273</DOCNO>
<DATE>04/22/02</DATE>
<TITLE>
Připomněli si Alibabu i tanky
</TITLE>
<GEOGRAPHY>Liberec</GEOGRAPHY>
<TEXT>
S úsměvem vzpomínali v pátek na své zážitky v Liberci režisér Milan Šteindler a písničkář a herec Pepa Nos. Ti přijeli pod Ještěd společně s mladým hercem Radkem Kuchařem, aby zde představili premiérově svůj nový film Perníková věž. "Já kraj kolem Liberce navštěvuji již dlouhá léta. Je tady okouzlující příroda a mám tu mnoho přátel," svěřil se Šteindler. "Asi nejvíc mi v hlavě uvízlo představení o Alibabovi, které jsem navštívil se synem v místním loutkovém divadle. Byli to nejvtipnější a nejrychlejší loupežníci, co jsem kdy viděl." Pracovníci libereckých kin pak připomněli režisérovi také jeho slibovanou účast na místních filmových besídkách. "Mám tady dvouletý dluh. Snažím se, aby mi to jednou vyšlo a mohl noc v kině s diváky prožít. Jednou určitě na besídku přijedu," slíbil Šteindler. Ještě silnější vzpomínky na Liberec má písničkář Pepa Nos. "V roce 1968 jsem tu prchal před ruským tankem, když zbořil na náměstí nějaký dům," vyprávěl muzikant, který ve filmu Perníková věž hraje bezdomovce. "V Liberci jsem také měsíc studoval na vysoké škole a pak rok pracoval v Plastimatu. Hodně jsem se tady také najezdil na lyžích." Vážnější tón pak filmaři nasadili při rozhovoru o novém filmu. "Třebaže v Perníkové věži jde zejména o příběh dvou mladých kluků, prostředí naší drogové scény tu hraje velkou roli," poznamenal Šteindler. Podle režiséra se drogy v Čechách staly součástí života stejně jako cigarety nebo alkohol, a proto téma návykových látek proniká i do umění. "Jízda, Samotáři, Anděl Exit, Zatracení a další filmy se drog dotýkají. Nelze je ignorovat, jsou prostě mezi námi," dodal Šteindler, který se většinou užívání těchto látek vyhýbá a má zkušenost pouze s marihuanou. Film Perníková věž poběží v libereckém kině Varšava do středy.
Liberec - S úsměvem vzpomínali v pátek na své zážitky v Liberci režisér Milan Šteindler a písničkář a herec Pepa Nos. Ti přijeli pod Ještěd společně s mladým hercem Radkem Kuchařem, aby zde představili premiérově svůj nový film Perníková věž. "Já kraj kolem Liberce navštěvuji již dlouhá léta. Je tady okouzlující příroda a mám tu mnoho přátel," svěřil se Šteindler. "Asi nejvíc mi v hlavě uvízlo představení o Alibabovi, které jsem navštívil se synem v místním loutkovém divadle. Byli to nejvtipnější a nejrychlejší loupežníci, co jsem kdy viděl." Pracovníci libereckých kin pak připomněli režisérovi také jeho slibovanou účast na místních filmových besídkách. "Mám tady dvouletý dluh. Snažím se, aby mi to jednou vyšlo a mohl noc v kině s diváky prožít. Jednou určitě na besídku přijedu," slíbil Šteindler. Ještě silnější vzpomínky na Liberec má písničkář Pepa Nos. "V roce 1968 jsem tu prchal před ruským tankem, když zbořil na náměstí nějaký dům," vyprávěl muzikant, který ve filmu Perníková věž hraje bezdomovce. "V Liberci jsem také měsíc studoval na vysoké škole a pak rok pracoval v Plastimatu. Hodně jsem se tady také najezdil na lyžích." Vážnější tón pak filmaři nasadili při rozhovoru o novém filmu. "Třebaže v Perníkové věži jde zejména o příběh dvou mladých kluků, prostředí naší drogové scény tu hraje velkou roli," poznamenal Šteindler. Podle režiséra se drogy v Čechách staly součástí života stejně jako cigarety nebo alkohol, a proto téma návykových látek proniká i do umění. "Jízda, Samotáři, Anděl Exit, Zatracení a další filmy se drog dotýkají. Nelze je ignorovat, jsou prostě mezi námi," dodal Šteindler, který se většinou užívání těchto látek vyhýbá a má zkušenost pouze s marihuanou. Film Perníková věž poběží v libereckém kině Varšava do středy.
</TEXT>
</DOC>
<DOC>
<DOCID>MF-20020422274</DOCID>
<DOCNO>MF-20020422274</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<HEADING>
Jablonec nad Nisou - Centrum vznikne letos
</HEADING>
<TEXT>
Několik roků chátrající betonová kostra na jabloneckém sídlišti Mšeno se ještě letos promění ve velké nákupní středisko. Usadí se tam nadnárodní řetězec Kaufland. "Stavební úřad vydal povolení k přestavbě na nákupní centrum," řekl jablonecký starosta Jiří Čeřovský. Ještě letos podle něj dělníci zahájí práce a podle příslibu provozovatele také v tomto roce obchodní dům otevřou. (st)
</TEXT>
<HEADING>
Turnov - Město počítá i s restitucí
</HEADING>
<TEXT>
Případnou restitucí majetku rodiny Walderode se nechce nechat zaskočit turnovská radnice. Nechala si zpracovat vlastní právní analýzu celé kauzy, která probíhá už deset let a v níž jde o pozemky a nemovitosti za přibližně tři a půl miliardy korun. Před nedávnem posílil naděje dědičky rodinného majetku Johanny Kammerlanderové výrok Ústavního soudu, který odmítl předchozí zamítavá stanoviska pozemkového úřadu. "Restituční pře se týká pro město důležitých pozemků, na nichž má vzniknout průmyslová zóna a kudy má vést silniční obchvat," připomenula zástupkyně turnovského starosty Hana Maierová. "Proto chceme mít co nejjasnější představu o důsledcích případné restituce." (mik)
</TEXT>
<HEADING>
Nový Bor - Zloděj potřeboval kolo
</HEADING>
<TEXT>
Krumpáčem vypáčil a zničil dveře domku v novoborské Nemocniční ulici mladík z Hradce Králové. "Odtud odcizil jen jediné dámské jízdní kolo značky Liberta za 300 korun," uvedla policejní mluvčí Ivana Baláková. (pop)
Dnes se děje
Liberec - Festival filmů
Mezinárodní festival sportovních filmů Sportfilm Liberec 2002 začíná od 14.00 v libereckém Naivním divadle.
</TEXT>
</DOC>
<DOC>
<DOCID>MF-20020422275</DOCID>
<DOCNO>MF-20020422275</DOCNO>
<DATE>04/22/02</DATE>
<TITLE>
Příloha je i na iDNES
</TITLE>
<TEXT>
Vážení čtenáři, nejdůležitější aktuální zprávy z Vašeho okolí si můžete přečíst nejen v této příloze, ale i na internetu na stránkách on-line magazínu iDNES. Najdete je jednoduše, stačí si na počítači vyhledat stránky regiony.idnes.cz a na úvodní straně na mapě kliknout na kraj, který Vás zajímá. Nebo rovnou vypsat internetovou adresu liberec.idnes.cz. Kromě aktuálních zpráv jsou na stránkách regionální výstupy z inzerátní nabídky z Vašeho kraje, nejaktuálnější dopravní zpravodajství a uzavírky, nejlevnější čerpací stanici ve Vašem okolí či aktuální stav počasí. Stránky jednotlivých regionů doplňuje i speciální informační servis se základními kontakty - adresy, telefony, e-maily či odkazy na www stránky - na nejdůležitější instituce a organizace v kraji. Věříme, že vám nová služba bude k užitku.
</TEXT>
</DOC>
<DOC>
<DOCID>MF-20020422276</DOCID>
<DOCNO>MF-20020422276</DOCNO>
<DATE>04/22/02</DATE>
<TITLE>
Obce odsouzené nechtějí
</TITLE>
<HEADING>
O práci odsouzených lidí projevily zájem neziskové organizace
</HEADING>
<TEXT>
Různé zkušenosti mají obce se zaměstnáváním lidí odsouzených k obecně prospěšným pracem za menší delikty. Obecně prospěšné práce fungují spíše jen v menších obcích.
Liberecký kraj - Lidé odsouzení k obecně prospěšným pracem si svůj trest odpykávají především v obcích, kde pomáhají s úklidem a drobnými opravami. Podle Aleny Tesarčíkové z libereckého střediska Probační a mediační služby České republiky ale řada obcí odsouzené na práce nechce. "Nejčastěji namítají, že je problém je uhlídat, aby do zaměstnání chodili," vysvětluje Tesarčíková. "Odsouzený muž měl pomáhat při úklidu a zvelebování Chrastavy, ale velmi záhy přestal chodit do práce," řekla vedoucí majetkosprávního oddělení chrastavské radnice Monika Galbavá. "Lidi na obecně prospěšné práce už nechceme." Podle Tesarčíkové patří Chrastava k těm městům, kde na základě předchozí špatné zkušenosti už další odsouzené na práci odmítají. "Spojili jsme se ale s místní charitou a ta o ně zájem má," říká Tesarčíková. "A není sama. Lidé totiž mohou obecně prospěšné práce nově vykonávat i v neziskových organizacích a ty se nám samy hlásí. Například v Liberci jsou to mateřské školy a školky, jezdecký klub, sdružení Roska a další. Ti všichni nemají peníze a přesto potřebují, aby jim někdo občas vymaloval, natřel lavičky, pokosil trávník, nebo udělal drobné opravy." Podle ní se zaměstnávání odsouzených daří spíše v menších obcích, kde se všichni znají a lépe si mohou tyto lidi kontrolovat. "Měli jsme tu jeden takový případ," říká starosta Nového Města pod Smrkem Petr Pávek. "Týkal se mladíka, kterého jsme všichni znali. Svůj trest si odpracoval a dnes je úplně v pořádku." Podle Pávka nechuť zaměstnávat odsouzené pramení ze dvou příčin. "Je to obecný strach z lidí, kteří se dostali do křížku se zákonem. A pak jsou tu obrovské starosti s administrativou a organizací, které jsou obdobné jako u zaměstnávání lidí dlouhodobě bez práce." Na odstraňování graffiti z budov, které jsou v majetku města, a také na údržbu skateparku, chtělo využít lidi z obecně prospěšných prací město Jablonec nad Nisou. Podle mluvčí zdejších strážníků Dany Hulíkové se to však nedaří. "Měli jsme přidělené již tři lidi s tímto druhem trestu, z nichž jeden místo tří stovek hodin odpracoval pouze třicet. Další tři hodiny zametal a od té doby na něj dva měsíce marně čekáme," posteskla si Hulíková. Podle Tesarčíkové však má trest formou obecně prospěšných prací svůj smysl - hlavně v těch případech, kdy člověk jednorázově selže. "Nač ho hned zavírat," míní Tesarčíková. "Při alternativním trestu není člověk vytržen ze svého sociálního prostředí. Může fungovat dál - v práci i v rodině, která by se právě tím, že jí ubude živitel, dostala do problémů," připomíná. "A pořád je to trest - pracuje zadarmo a ve svém volném čase a navíc nad ním stále visí hrozba vězení v případě, že by svou povinnost nesplnil." V současnosti pracuje na Liberecku 56 odsouzených k obecně prospěšným pracem. "Zatímco vloni jsme dávali asi dvacet návrhů na přeměnu trestu, protože odsouzení si svou povinnost nesplnili, letos jsme zatím žádný případ neměli," doplnila Tesarčíková.
</TEXT>
</DOC>
<DOC>
<DOCID>MF-20020422277</DOCID>
<DOCNO>MF-20020422277</DOCNO>
<DATE>04/22/02</DATE>
<TITLE>
Údolím už vede stezka
</TITLE>
<GEOGRAPHY>Liberec</GEOGRAPHY>
<TEXT>
Zbrusu novou naučnou stezku otevřeli v sobotu ochránci přírody v údolí Veseckého rybníka. Slavnostnímu přestřižení zelené pásky předcházela cyklojízda od liberecké radnice až do Vesce. Tady díky ekologům přibylo další místo, které lze využí nejen k procházkám, ale i k poznávání zdejšího přírodního bohatství. Právě jeho ochrana ležela ochráncům přírody na srdci, když několik let bojovali proti záměru vybudovat v údolí přehradu. "Stezku jsme připravovali vlastně už od roku 1997, v té době jsme se totiž začali o toto jedinečné údolí více zajímat," uvedla Květa Morávková z organizace Armillaria, která společně s Dětmi Země, libereckým magistrátem a s přispěním ministerstva životního prostředí naučnou stezku připravila. "Se stavbou jsme začali před třemi lety, původně jsme chtěli chodníčky zprovoznit už loni. Nakonec se ale ukázalo, že je nás na tu práci málo, takže jsme to zvládli teprve teď," pokračovala. To, že z mamutí údolní nádrže nakonec sešlo, přispěje podle ekologů ke kvalitě života ve městě. "Údolí Mlýnského potoka tvoří bohaté meandry, rostou tu desítky mokřadních rostlin, žije tu velmi pestrá směs obojživelníků," vysvětlila Morávková. Ekology v jejich snažení podpořil i náměstek libereckého primátora pro rozvoj Jiří Veselka: "Jsem rád, že se tento kout podařilo zachránit,. Tlak na stavbu přehrady tu byl veliký."
V údolí Veseckého rybníka vede zbrusu nová naučná stezka.
</TEXT>
</DOC>
<DOC>
<DOCID>MF-20020422278</DOCID>
<DOCNO>MF-20020422278</DOCNO>
<DATE>04/22/02</DATE>
<TITLE>
Terminál se prodlouží
</TITLE>
<GEOGRAPHY>Liberec</GEOGRAPHY>
<TEXT>
Liberecký dopravní podnik částečně přestaví terminál městské hromadné dopravy ve Fügnerově ulici. S první etapou začne dnes. "K části směrem k Moskevské ulici, kde nyní bylo bistro, přibude ještě další část o ploše asi padesáti metrů čtverečných. Do ní se přestěhuje prodej jízdenek a předprodej kuponů, infobox a bankomat," řekla Helena Čeřovská z agentury Age Pro, která dopravní podnik zastupuje. "Pracovnice za přepážkami budou mít větší klid na svou práci a zvětší se i prostor pro lidi v čekárně. Dříve totiž mezi čekajícími postávali i ti, kteří si chtěli koupit jízdenky či kupony." Tato první etapa skončí na přelomu června a července. Stavbaři však terminál prodlouží i na druhou stranu směrem ke třídě Milady Horákové a zvětší místnosti informačního střediska.
Liberec - Liberecký dopravní podnik částečně přestaví terminál městské hromadné dopravy ve Fügnerově ulici. S první etapou začne dnes. "K části směrem k Moskevské ulici, kde nyní bylo bistro, přibude ještě další část o ploše asi padesáti metrů čtverečných. Do ní se přestěhuje prodej jízdenek a předprodej kuponů, infobox a bankomat," řekla Helena Čeřovská z agentury Age Pro, která dopravní podnik zastupuje. "Pracovnice za přepážkami budou mít větší klid na svou práci a zvětší se i prostor pro lidi v čekárně. Dříve totiž mezi čekajícími postávali i ti, kteří si chtěli koupit jízdenky či kupony." Tato první etapa skončí na přelomu června a července. Stavbaři však terminál prodlouží i na druhou stranu směrem ke třídě Milady Horákové a zvětší místnosti informačního střediska.
</TEXT>
</DOC>
<DOC>
<DOCID>MF-20020422279</DOCID>
<DOCNO>MF-20020422279</DOCNO>
<DATE>04/22/02</DATE>
<TITLE>
Vodák utonul v řece Kamenici
</TITLE>
<TEXT>
Jablonec nad Nisou - V řece Kamenici u Navarova na Jablonecku utonul v sobotu muž, kterého zřejmě silný proud vtáhl mezi kameny pod hladinou. "Okolnosti úmrtí ještě úplně neznáme, ale cizí zavinění vylučujeme," uvedl operační důstojník jablonecké policie. "Muž ztratil pádlo, pak se vyklopil do vody. Ještě se mu podařilo vytáhnout loďku na břeh, ale řeka ho asi znovu zachytila a už nevyplaval."
</TEXT>
</DOC>
<DOC>
<DOCID>MF-20020422280</DOCID>
<DOCNO>MF-20020422280</DOCNO>
<DATE>04/22/02</DATE>
<TITLE>
Děti podpálily stodolu i s chatou
</TITLE>
<GEOGRAPHY>Semily</GEOGRAPHY>
<TEXT>
Stodola a částečně i rekreační chata vyhořely v sobotu večer v Benešově u Semil. "Oheň asi založily děti, buď úmyslně nebo ve hře," uvedl operační důstojník semilských hasičů. "Škoda je asi sto padesát tisíc korun."
Semily - Stodola a částečně i rekreační chata vyhořely v sobotu večer v Benešově u Semil. "Oheň asi založily děti, buď úmyslně nebo ve hře," uvedl operační důstojník semilských hasičů. "Škoda je asi sto padesát tisíc korun."
</TEXT>
</DOC>
<DOC>
<DOCID>MF-20020422281</DOCID>
<DOCNO>MF-20020422281</DOCNO>
<DATE>04/22/02</DATE>
<TITLE>
Policie chytila tři vykradače aut
</TITLE>
<GEOGRAPHY>Tanvald</GEOGRAPHY>
<TEXT>
Sedm vloupání do automobilů má na svědomí trojice zlodějů ze Smržovky a Tanvaldu. Nyní je dopadli jablonečtí policisté. Mladíci kradli v Tanvaldě a v Desné. "Celkem způsobili škodu za dvacet tisíc korun," vysvětlila jablonecká policejní mluvčí Ludmila Knopová.
Tanvald - Sedm vloupání do automobilů má na svědomí trojice zlodějů ze Smržovky a Tanvaldu. Nyní je dopadli jablonečtí policisté. Mladíci kradli v Tanvaldě a v Desné. "Celkem způsobili škodu za dvacet tisíc korun," vysvětlila jablonecká policejní mluvčí Ludmila Knopová.
</TEXT>
</DOC>
<DOC>
<DOCID>MF-20020422282</DOCID>
<DOCNO>MF-20020422282</DOCNO>
<DATE>04/22/02</DATE>
<TITLE>
Události minulého týdne
</TITLE>
<TEXT>
Liberec
</TEXT>
<HEADING>
Nemocnice má porodnici
</HEADING>
<TEXT>
Novým a netrpělivě očekávaným Pavilonem pro péči o matku a dítě se může pochlubit liberecká nemocnice. Pod jednou střechou se soustředí porodnice, gynekologie, dětské oddělení i oddělení, kde lékaři pečují o nemocné novorozence. Pavilon slavnostně otevřel ministr zdravotnictví v pondělí.
Cvikov
</TEXT>
<HEADING>
Nehody otřásly městem
</HEADING>
<TEXT>
Během deseti minut tři mrtví lidé. Stali se v pondělí kolem půl šesté ráno obětí dvou dopravních nehod na silnici u Cvikova. Nejprve šofér dodávkového vozu srazil u benzinové pumpy ve Cvikově dvě ženy, které na místě zraněním podlehly. Třetí lidský život si vyžádala za chvíli srážka nákladního vozu se Škodou 120 na stejné hlavní silnici za Cvikovem ve směru na obec Kunratice.
Stráž pod Ralskem
</TEXT>
<HEADING>
Škola soudců začíná
</HEADING>
<TEXT>
Za celoživotním vzděláváním budou od září do Stráže pod Ralskem mířit soudci z celé České republiky. V pondělí tam otevřel ministr spravedlnosti Justiční akademii. Náklady na její úpravy přišly stát zhruba na dvacet milionů korun.
Liberecko
</TEXT>
<HEADING>
Stále přibývá cizinců
</HEADING>
<TEXT>
Stále více cizinců přibývá na Liberecku. V současnosti jich tu žije kolem pěti tisíc s trvalým nebo dlouhodobým pobytem. Podle vedoucího libereckého oddělení cizinecké policie Rudolfa Futschika jich neustále přibývá.
Liberec
</TEXT>
<HEADING>
Za znásilnění školačky dostal muž sedm let vězení
</HEADING>
<TEXT>
Na sedm let do věznice s ostrahou poslal senát libereckého krajského soudu osmapadesátiletého Julia Siváka z Litoměřic za znásilnění dvanáctileté dívky z České Lípy. K události došlo v srpnu roku 1998.
Česká Lípa
</TEXT>
<HEADING>
Nemocný ohrožoval okolí
</HEADING>
<TEXT>
Otevřenou formu nakažlivé tuberkulózy objevili lékaři na českolipském sídlišti Holý vrch. Pětapadesátiletý muž žil osaměle, ale podle hygieniků se mohl stát zdrojem nákazy dalších lidí, jelikož navštěvoval například restaurace a veřejné jídelny.
Liberec
</TEXT>
<HEADING>
Pstruzi jsou plní jedů
</HEADING>
<TEXT>
Dát si k jídlu pstruha, uloveného v řece Nise, může být podle ekologů hazard se zdravím. Liberecké ryby totiž obsahují čtyřikrát až šestkrát více dioxinů, než je doporučená nejvyšší dávka. Za znečištění může podle ekologů především liberecká spalovna komunálního odpadu.
Liberecký kraj
</TEXT>
<HEADING>
Polští kněží mohou zachránit farnosti
</HEADING>
<TEXT>
O církevní farnosti v pohraničních oblastech Libereckého kraje se nemá kdo starat. Jejich definitivnímu zániku nyní mohou zabránit pouze kněží z Polska.
Semily
</TEXT>
<HEADING>
Přou se o úřad
</HEADING>
<TEXT>
Semilský okresní úřad nechce předat svoji budovu městu. Radnice o ní usiluje, aby sem mohla přestěhovat agendu, kterou získá po zrušení okresů.
Liberecká nemocnice otevřela nové prostory porodnice.
</TEXT>
</DOC>
<DOC>
<DOCID>MF-20020422283</DOCID>
<DOCNO>MF-20020422283</DOCNO>
<DATE>04/22/02</DATE>
<TITLE>
Ignác Ginzkey začal nejprve s přikrývkami
</TITLE>
<HEADING>
Z historie
</HEADING>
<TEXT>
Vratislavice nad Nisou - Bylo to v roce 1843, kdy vratislavický rodák Ignác Ginzkey, tehdy pětadvacetiletý, začal s ruční domáckou výrobou přikrývek a jednoduchých holandských běhounů. Pracoval se svými sourozenci a několika dělníky zprvu na dvou a rok na to už na třech ručních stavech. Přízi si vyráběli ručně z odpadů, které jim levně dodávali liberečtí soukeníci. V roce 1849 měl podnik již šest kobercových a jeden soukenický stav na přikývky. Provoz byl umístěn ve starém domě č.p. 111 ve Vratislavicích. V roce 1856 v Proseči nad Nisou pronajal Ginzkey továrnu Ignáce Mollera. V provozu bylo pětačtyřicet kobercových a soukenických stavů. Vyráběly se bílé přikrývky s červenou bordurkou, které se sířily (bělily) v sirné komoře. V roce 1859 se přestěhovala veškerá výroba z Proseče zpět do Vratislavic do nově vystavěné provozovny. V roce 1876 zemřel Ignác Ginzkey na srdeční mrtvici a řízení továrny převzali jeho synové Willy a Ignác. Továrna získávala na proslulosti. V březnu 1884 se ve Vratislavicích vázal koberec pro rumunského krále ve velikosti 10,7 x 12,9 m, to je 138 metrů plochy. V dubnu 1891 byla uspořádána výstava orientálních koberců ve Vídni. A právě na ní patrně majitel továrny pozval rakousko-uherského mocnáře, Františka Josefa I., do Vratislavic a císař v říjnu téhož roku opravdu přijel. Počátek dvacátého století přinesl firmě další rozkvět a exkluzivní zakázky - jedenatřicet gobelínů pro arcivévodu Františka Ferdinanda, následovaly ceny z výstav v Paříži, v Turíně, v St. Louis. V červnu 1911 zaměstnávala firma 300 vazaček a 80 postřihovaček. Firma se začíná orientovat na koberce s čínskými vzory. Začátkem roku 1914 bylo v kreslírně 50 kresličů a 32 kopistek. Tok dalších exkluzivních zakázek přerušila 1. světová válka. V roce 1926 byl dohotoven Jubilejní koberec a předán na výstavu do Živnostenského muzea v Liberci. Tento nástěnný obrazový koberec zobrazuje vývoj továrny ve Vratislavicích, jakož i mapu, na které jsou vyznačeny nejvýznačnější oblasti odbytu výrobků firmy. V dubnu 1928 byl dodán do Ameriky největší jednodílný koberec na světě o velikosti 326 metrů čtverečných a váze 1230 kg. Koberec obsahuje 13 013 600 uzlů. Byl určen pro hotel Waldorf Astoria v New Yorku. Za 2. světové války firma vyráběla především přikrývky pro Wehrmacht.
Vratislavice nad Nisou - Bylo to v roce 1843, kdy vratislavický rodák Ignác Ginzkey, tehdy pětadvacetiletý, začal s ruční domáckou výrobou přikrývek a jednoduchých holandských běhounů. Pracoval se svými sourozenci a několika dělníky zprvu na dvou a rok na to už na třech ručních stavech. Přízi si vyráběli ručně z odpadů, které jim levně dodávali liberečtí soukeníci. V roce 1849 měl podnik již šest kobercových a jeden soukenický stav na přikývky. Provoz byl umístěn ve starém domě č.p. 111 ve Vratislavicích. V roce 1856 v Proseči nad Nisou pronajal Ginzkey továrnu Ignáce Mollera. V provozu bylo pětačtyřicet kobercových a soukenických stavů. Vyráběly se bílé přikrývky s červenou bordurkou, které se sířily (bělily) v sirné komoře. V roce 1859 se přestěhovala veškerá výroba z Proseče zpět do Vratislavic do nově vystavěné provozovny. V roce 1876 zemřel Ignác Ginzkey na srdeční mrtvici a řízení továrny převzali jeho synové Willy a Ignác. Továrna získávala na proslulosti. V březnu 1884 se ve Vratislavicích vázal koberec pro rumunského krále ve velikosti 10,7 x 12,9 m, to je 138 metrů plochy. V dubnu 1891 byla uspořádána výstava orientálních koberců ve Vídni. A právě na ní patrně majitel továrny pozval rakousko-uherského mocnáře, Františka Josefa I., do Vratislavic a císař v říjnu téhož roku opravdu přijel. Počátek dvacátého století přinesl firmě další rozkvět a exkluzivní zakázky - jedenatřicet gobelínů pro arcivévodu Františka Ferdinanda, následovaly ceny z výstav v Paříži, v Turíně, v St. Louis. V červnu 1911 zaměstnávala firma 300 vazaček a 80 postřihovaček. Firma se začíná orientovat na koberce s čínskými vzory. Začátkem roku 1914 bylo v kreslírně 50 kresličů a 32 kopistek. Tok dalších exkluzivních zakázek přerušila 1. světová válka. V roce 1926 byl dohotoven Jubilejní koberec a předán na výstavu do Živnostenského muzea v Liberci. Tento nástěnný obrazový koberec zobrazuje vývoj továrny ve Vratislavicích, jakož i mapu, na které jsou vyznačeny nejvýznačnější oblasti odbytu výrobků firmy. V dubnu 1928 byl dodán do Ameriky největší jednodílný koberec na světě o velikosti 326 metrů čtverečných a váze 1230 kg. Koberec obsahuje 13 013 600 uzlů. Byl určen pro hotel Waldorf Astoria v New Yorku. Za 2. světové války firma vyráběla především přikrývky pro Wehrmacht.
</TEXT>
</DOC>
<DOC>
<DOCID>MF-20020422284</DOCID>
<DOCNO>MF-20020422284</DOCNO>
<DATE>04/22/02</DATE>
<TITLE>
Na této straně si můžete vždy přečíst
</TITLE>
<TEXT>
- v pondělí seriál o známých firmách kraje
- v úterý více o ekonomice regionu
- ve středu téma k aktuálním problémům obyvatel kraje
- ve čtvrtek rozšířenou kulturu, knižní, hudební či filmové hity týdne
- v pátek tipy na strávení víkendu
- v sobotu rozhovor s člověkem, který ovlivňuje dění v kraji
</TEXT>
</DOC>
<DOC>
<DOCID>MF-20020422285</DOCID>
<DOCNO>MF-20020422285</DOCNO>
<DATE>04/22/02</DATE>
<TITLE>
Kulturní servis
</TITLE>
<HEADING>
kina
</HEADING>
<TEXT>
KINO CRYSTAL: Zlatíčka pro každého, americká komedie ( 17.30); Filmový klub - The Rocky horror picture show, britský film ( 20.00)
</TEXT>
<HEADING>
výstavy
</HEADING>
<TEXT>
JIRÁSKOVO DIVADLO: P.Křivánková: Je čas se zastavit - fotografie (Otevřeno v době představení) ZÁKLADNÍ UMĚLECKÁ ŠKOLA: Práce žáků výtvarného ateliéru K.Nešporové (Otevřeno 8.00- 20.00)
výstavy
NÍ OBNOVY: J.Bartoš: Fotografie (Otevřeno 9.00- 16.00) HRÁDEK NAD NISOU
výstavy
KC OLYMPIA: M.Veselý: S dovolením... - obrazy (Otevřeno 13.00- 17.00)
výstavy
MĚSTSKÉ MUZEUM: Stálé expozice: Tisíciletá historie města; Führichův dům: Obrazy chrastavských rodáků (Otevřeno 9.00- 12.00 a 13.00- 16.00)
MĚSTSKÉ DIVADLO: J.Ornest: Tragédie mstitele - uvádí Divadlo Na zábradlí Praha ( 19.00)
výstavy
</TEXT>
<HEADING>
GALERIE KAVÁRNY DEVÍTKA: J.Rejent: Fotografie (Otevřeno 9.00- 22.00)
</HEADING>
<TEXT>
KLUB NA RAMPĚ: Den Země - Rozšíření Českého ráje - beseda ( 18.00) VÝSTAVIŠTĚ: Suchánek, Genzer: Setkání - zábavný pořad ( 20.00)
výstavy
GLASSICENTER GALERIE: Stálá expozice výrobků současných místních sklářských firem (Otevřeno 9.00- 16.00)
</TEXT>
<HEADING>
kina
</HEADING>
<TEXT>
KINO LÍPA: Perníková věž, český thriller ( 17.30 a 20.00) KINO VARŠAVA: Bulšit, americký film ( 17.30); Miliónový závod, americká komedie ( 20.00)
DIVADLO F.X.ŠALDY: J.Strauss ml.: Cikánský baron, opereta ( 19.00)
koncerty
CENTRUM BABYLON: Staročeská rychta: Na pivečko u klavíru ( 18.00) ZÁKLADNÍ UMĚLECKÁ ŠKOLA: Autorský večer LDO ( 17.30)
</TEXT>
<HEADING>
výstavy
</HEADING>
<TEXT>
ČAJOVNA, Sokolovské nám.: I.Lánský: Chlup na zdi II - fotografie (Otevřeno 11.00- 22.00) GALERIE FRYČOVA KNIHKUPECTVÍ: J.Heger: Dřevěné objekty (Otevřeno 8.00- 20.00) GALERIE STUDNA: Originální výtvarná díla; Galerie grafiky (Otevřeno 9.00- 18.00) MALÁ VÝSTAVNÍ SÍŇ: Český dřevák (Otevřeno 10.00- 17.00); CAFÉ F 20.0: Š.Felixová, M.Nooma - dokumentární fotografie (Otevřeno 11.00- 19.00) NAIVNÍ DIVADLO: M.Janáček: Obrazy a obrázky (Otevřeno v době představení)
NAIVNÍ DIVADLO: Sportfilm Liberec 2002 - mezinárodní festival sportovních filmů ( 14.00) NOVÉ MĚSTO POD SMRKEM
výstavy
MUZEUM: Š.Šafránková: Vulkány spící i bdící - fotografie (Otevřeno 9.00- 17.00)
kina
MĚSTSKÉ KINO: Rok ďábla, český film ( 17.30 a 20.00)
výstavy
MĚSTSKÉ KINO: J.Mrva: Viděno stereo - ilustrace (Otevřeno v době představení)
kina
MĚSTSKÉ KINO: Bulšit, americký film ( 17.30 a 20.00)
výstavy
GALERIE G 32: J.Šimek: Obrazy - prodejní výstava (Otevřeno 9.00- 12.00 a 13.30- 17.00)
KULTURNÍ CENTRUM GOLF: Společné vystoupení tanečních oborů ZUŠ Semily a KD dětí a mládeže Praha 8 ( 17.00) STRÁŽ POD RALSKEM
kina
MĚSTSKÉ KINO: Prci, prci, prcičky 2, americký film ( 18.00 a 20.00)
DIVADELNÍ KLUB: Den Země - přednáška ( 18.00)
v Severočeském muzeu v Liberci.
</TEXT>
</DOC>
<DOC>
<DOCID>MF-20020422286</DOCID>
<DOCNO>MF-20020422286</DOCNO>
<DATE>04/22/02</DATE>
<TITLE>
Festival One World ukáže válku i rasovou otázku
</TITLE>
<TEXT>
Liberecký kraj - Filmy, poukazující na dopad válečných konfliktů na civilní obyvatelstvo, na problémy národnostních menšin nebo na rasovou diskriminaci, představí ve dnech 22. až 26. dubna v Liberci, Jablonci a Hrádku nad Nisou festival dokumentárních filmů o lidských právech One World - Jeden svět 2002. Jeho program začíná dnes v 19 hodin na libereckém Papírovém náměstí koncertem bluesového zpěváka Bobbyho Houdy a projekcí slovinského filmu My Way. Festival vstoupil již do čtvrtého ročníku. Letos jej uvítá celkem patnáct měst v celé České republice. "Již loni pronikl festival v širším měřítku do jednotlivých regionů, mimo jiné právě do Liberce. Letos tento rozvoj úspěšně pokračuje, přidala se i města Jablonec a Hrádek nad Nisou," řekla za pořadatele Jitka Mrázková. Smyslem celého projektu je podle ní upozornit na problematiku lidských práv z nejrůznějších pohledů. Aby organizátoři přilákali co nejvíce diváků, konají se liberecká představení filmů na více různých místech. Podle Mrázkové je to především proto, aby si každý mohl vybrat prostředí, které mu nejvíce vyhovuje. "Kdybychom promítali všechny snímky pouze v kině, zájem veřejnosti by byl asi menší." Proto se například válečný dokument Čečenská ukolébavka promítá v úterý v Experimentálním studiu, snímek To je demokracie o protestech proti Světové obchodní organizaci ve středu v klubu Rituál a výpovědi ženských obětí domácího násilí s názvem Osamocené se svými příběhy mohou lidé zhlédnout v pátek v rockovém klubu Golet. Filmová představení navíc obohatí různé doprovodné akce, jakými jsou besedy se členy organizace Člověk v tísni či rockové koncerty. Jabloneckému publiku se od středy do pátku na Výstavišti představí celkem čtyři filmy. Středeční projekci snímku Olympijské iluze, který pojednává o korupci v Mezinárodním olympijském výboru, doplní beseda se sportovcem Alešem Valentou. Ten seznámí návštěvníky se svým pohledem na problematiku úplatků. "O Jablonci se říká, že je to hlavně město sportovců. Podle našeho názoru jdou však sport i kultura v rámci tohoto festivalu docela dobře dohromady," poznamenal David Kočí z jabloneckého Výstaviště. Hrádecké kulturní centrum Olympia uvede pouze jeden film. Je jím finský snímek Karavan hvězd o životě obyvatel Kyrgyzstánu. "Myslíme si, že i pro lidi z menších měst, jako například z Hrádku, je dobré seznámit se s náročnějšími pořady," soudí Pavel Vágner z kulturního centra Olympia. Festival One World - Jeden svět spolupracuje také se školami. V Liberci, Jablonci i Hrádku se uskuteční několik projekcí pro studenty. Podle Jitky Mrázkové by si měli hlavně mladí lidé uvědomit, že jsou na světě lidé v tísni, kterým je potřeba pomoci. "Zájem o školní pořady, spojené s besedami, neustále vzrůstá a to nás těší. Je dobře, že mladým nejsou problémy lidstva lhostejné," uzavřela Mrázková.
</TEXT>
</DOC>
<DOC>
<DOCID>MF-20020422287</DOCID>
<DOCNO>MF-20020422287</DOCNO>
<DATE>04/22/02</DATE>
<TITLE>
Rekonstrukce hradu začne i bez dotací
</TITLE>
<GEOGRAPHY>Turnov</GEOGRAPHY>
<TEXT>
Rekonstrukce vstupní budovy na hradě Valdštejn začne i přesto, že turnovská radnice nezískala dotace ani od ministerstva kultury ani z evropského fondu Phare. "Z městského rozpočtu věnujeme na opravy dva miliony korun, z rezervního fondu hradu uvolníme jeden milion. První etapa prací tak může začít bez problémů - stavbaři by měli letos opravit střechu budovy, vybourat některé příčky a zbudovat nové sociální zázemí pro návštěvníky," uvedla zástupkyně turnovského starosty Hana Maierová. "Výběrové řízení na stavební firmu vyhodnotíme zřejmě v červnu." Rekonstrukce bude pokračovat i v dalších letech - celkový rozpočet se odhaduje na osm milionů korun. V budově vznikne kromě nového zázemí pro návštěvníky také výstavní sál pro stálou hradní expozici nebo byt pro kastelána. "V neposlední řadě chceme klasicistní budovu rehabilitovat, očistit ji od nánosů a doplňků, které ji v průběhu let částečně znetvořily," doplnil kastelán hradu Ladislav Koucký. Jak dodal, neohrozí rekonstrukce normální průběh turistické sezony. Opravy na Valdštejnu probíhají už více než deset let. Postupně tu byly opraveny části hradeb, most s barokními sochami, hradní kaple, či biliárdní sál. "To hlavní je už hotové, takže se konečně můžeme soustředit na vstupní budovu," řekl Koucký. Už v letošní sezoně se turisté setkají u hradu ještě s jednou podstatnou novinkou - parkoviště pod Valdštejnem bude placené a hlídané. "Každoročně tady docházelo ke krádežím a vykrádání vozů. Tomu služba na parkovišti může z velké části zamezit," poznamenala Maierová. "Radnici jde především o zvýšení bezpečnosti na parkovišti, nikoliv o zisky z poplatků. Proto uvažujeme o nízkých sazbách - za celodenní parkování třicet korun. Vzhledem k tomu, že sem místní lidé jezdí pro vodu, bude parkování kratší než jedna hodina zdarma." Do budoucna zvažuje město rozšíření služeb. "Chtěli bychom zbudovat sociální zázemí a připravit sezonní prodej občerstvení," doplnila Maierová.
Turnov - Rekonstrukce vstupní budovy na hradě Valdštejn začne i přesto, že turnovská radnice nezískala dotace ani od ministerstva kultury ani z evropského fondu Phare. "Z městského rozpočtu věnujeme na opravy dva miliony korun, z rezervního fondu hradu uvolníme jeden milion. První etapa prací tak může začít bez problémů - stavbaři by měli letos opravit střechu budovy, vybourat některé příčky a zbudovat nové sociální zázemí pro návštěvníky," uvedla zástupkyně turnovského starosty Hana Maierová. "Výběrové řízení na stavební firmu vyhodnotíme zřejmě v červnu." Rekonstrukce bude pokračovat i v dalších letech - celkový rozpočet se odhaduje na osm milionů korun. V budově vznikne kromě nového zázemí pro návštěvníky také výstavní sál pro stálou hradní expozici nebo byt pro kastelána. "V neposlední řadě chceme klasicistní budovu rehabilitovat, očistit ji od nánosů a doplňků, které ji v průběhu let částečně znetvořily," doplnil kastelán hradu Ladislav Koucký. Jak dodal, neohrozí rekonstrukce normální průběh turistické sezony. Opravy na Valdštejnu probíhají už více než deset let. Postupně tu byly opraveny části hradeb, most s barokními sochami, hradní kaple, či biliárdní sál. "To hlavní je už hotové, takže se konečně můžeme soustředit na vstupní budovu," řekl Koucký. Už v letošní sezoně se turisté setkají u hradu ještě s jednou podstatnou novinkou - parkoviště pod Valdštejnem bude placené a hlídané. "Každoročně tady docházelo ke krádežím a vykrádání vozů. Tomu služba na parkovišti může z velké části zamezit," poznamenala Maierová. "Radnici jde především o zvýšení bezpečnosti na parkovišti, nikoliv o zisky z poplatků. Proto uvažujeme o nízkých sazbách - za celodenní parkování třicet korun. Vzhledem k tomu, že sem místní lidé jezdí pro vodu, bude parkování kratší než jedna hodina zdarma." Do budoucna zvažuje město rozšíření služeb. "Chtěli bychom zbudovat sociální zázemí a připravit sezonní prodej občerstvení," doplnila Maierová.
</TEXT>
</DOC>
<DOC>
<DOCID>MF-20020422288</DOCID>
<DOCNO>MF-20020422288</DOCNO>
<DATE>04/22/02</DATE>
<TEXT>
Od osmi hodin večer až do půlnoci si mohli projít návštěvníci při nočních prohlídkách zámek v Zákupech. Prohlídky jim zpestřilo například i vystoupení šermířů Rytířů lužických hvozdů.
</TEXT>
</DOC>
<DOC>
<DOCID>MF-20020422289</DOCID>
<DOCNO>MF-20020422289</DOCNO>
<DATE>04/22/02</DATE>
<TITLE>
Liberec neklopýtl ani s Ostravou
</TITLE>
<TEXT>
Plný bodový zisk si ve 27. kole první fotbalové ligy připsaly týmy z regionu. Liberec doma porazil Ostravu 1:0, Jablonec vyhrál v Příbrami 3:2.
Liberec, Příbram - Fotbalisté Liberce pokračují v jízdě za titulem. Po sobotním vítězství nad Ostravou už mohou skončit přinejhorším na druhém místě. Jablonec se zase pevně usadil uprostřed tabulky.
</TEXT>
<HEADING>
Marodkou k úspěchu
</HEADING>
<TEXT>
Osud někdy tropí podivné žerty. K těsné výhře nad Ostravou paradoxně fotbalistům Liberce pomohla velká marodka. Dlouhý seznam hry neschopných fotbalistů během utkání rozšířil i záložník Hodúr, který si roztrhl obočí. Místo něj naskočil do druhého poločasu ghanský útočník Baffour a krásnou křížnou střelou k tyči vstřelil pět minut před koncem jedinou branku zápasu. "Neměl jsem na vybranou a musel jsem Baffoura poslat na hřiště. A on rozhodl zápas," řekl liberecký trenér Ladislav Škorpil. "Ale kvalita jednotlivce byla jen nadstavbou kolektivního výkonu mužstva," dodal vzápětí. Liberec celou sezonu neměl větší problémy se sestavou, teď si však smůlu vybral najednou. Už před zápasem bylo jasné, že kvůli zranění nenastoupí obránci Holeňák, Lukáš a Valachovič, navíc stáli i potrestaní Janů s Kolouškem. Den před utkáním ještě ke všemu vypadl ze hry i Papoušek, který dostal horečku. A nechybělo mnoho a Slovan by se musel obejít i o kanonýra Jiřího Štajnera. Ten si v pátek pořezal ruku a nevěděl, jestli vůbec bude schopen hry. "Stěhovali jsme, z vitríny vypadlo sklo a přeseklo mi šlachy na ruce," popisoval Štajner. "Naštěstí bydlím blízko nemocnice. Doktoři mi udělali dlahu, bez ní bych hrát nemohl." Štajner netradičně zahrával všechny standardní situace. Mělo to dva důvody. Za prvé nemohl se zraněnou rukou do ostrých soubojů v pokutovém území a za druhé na hřišti chyběli obvyklí exekutoři - Koloušek, Janů nebo Papoušek. Liberec Ostravu celý zápas tlačil. V jednu chvíli vedl na rohy 13:0. Jestli Ostrava někomu vděčila za to, že až do závěru držela nerozhodný stav, byl to brankář Kamil Susko, který se vyznamenal při superšancích Nezmara a Čapka. Susko je přitom na kordy s vedením klubu a vůbec netušil, že v Liberci nastoupí. Jenže jeho kolegové Laštůvka i Raška jsou zranění, a tak kouč vzal Suska s sebou. "Škoda že jsme dostali gól pět minut před koncem, ale Liberec hrál hlavně ve druhém poločase velmi dobře," uznal Susko. "Na gólovou střelu Baffoura jsem bohužel dosáhl jen konečky prstů." "Blížil se sice konec a bylo to pořád 0:0, nervózní jsem ale vůbec nebyl. Z rohu šestnáctky střílím rád a taky se mi to povedlo," liboval si ghanský útočník ve službách Liberce Gyan Baffour. Fotbalisté Liberce dostali po zápase dva dny volna. V pátek jedou do Teplic.
</TEXT>
<HEADING>
Jablonec vedení uhájil
</HEADING>
<TEXT>
Fotbalisté Jablonce včera zaskočili Příbram na jejím hřišti. Celý zápas vedli a nakonec jej také dotáhli k vítězství 3:2. Dvě branky vstřelil Mašek, jednu Michálek. "Po rozházeném začátku jsme se srovnali a dařily se nám brejkové situace, měli jsme jich tentokrát dost," řekl jablonecký kouč Vlastimil Palička. "Za stavu 2:0 a 3:1 jsme měli další šance, ale naopak jsme inkasovali a závěr nezvládli. Zmatkovali jsme, projevila se nezkušenost mladých hráčů a začaly nám docházet i síly. V závěru nám domácí dali téměř dvě stejné branky, přestože na zpětné přihrávky jsem hráče upozorňoval a v konci jsme měli i trošku štěstí," přiznal Palička. "Utkání bylo zajímavé s šancemi na obou stranách. Rozdíl byl v tom, že Jablonec je dříve začal proměňovat, zatímco my ne. Například Novák namířil před prázdnou brankou zcela sám nad," uvedl příbramský trenér Jiří Kotrba. "Závěr sezony využíváme k sehrání různých variant, dnes to bylo například se třemi útočníky," dodal Kotrba.
Liberecký útočník Jiří Štajner nastoupil k sobotnímu utkání s Ostravou s obvazem a dlahou na levé ruce, kterou si těžce pořezal při stěhování. Gól sice nedal, nakonec se však s mužstvem radoval z výhry 1:0.
</TEXT>
</DOC>
<DOC>
<DOCID>MF-20020422290</DOCID>
<DOCNO>MF-20020422290</DOCNO>
<DATE>04/22/02</DATE>
<TITLE>
Alfa drama nezvládla
</TITLE>
<GEOGRAPHY>Liberec</GEOGRAPHY>
<TEXT>
Blízko měli futsalisté Alfy Liberec k tomu, aby si vynutili třetí rozhodující duel čtvrtfinále play off I. ligy. V sobotu však doma s Jistebníkem ztratili vyhraný zápas, když těsně před koncem normální hrací doby vedli o dva góly, ale nakonec prohráli po dramatu v penaltovém rozstřelu. Po výhře v sérii 2:0 tak postupuje mezi nejlepší čtyři Jistebník.
Alfa Liberec - Jistebník 2:2 i po prodl., na pokutové kopy 4:5.
Díky tlaku a trpělivému dobývání branky si Alfa zaslouženě vybudovala náskok 2:0, který svítil na ukazateli ještě 190 vteřin před koncem. V tu chvíli však domácí propadli z taktiky a Hladík, jemuž předtím spolehlivý liberecký brankář Bárta chytil penaltu, dvěma góly vyrovnal. I v prodloužení, hraném na 2x5 minut jako náhlá smrt, měla Alfa výhru nadosah. Ostrostřelec Leitner však při dvou desetimetrových kopech bez zdi reprezentačního gólmana hostí Krayzela nepřekonal a následnou penaltovou loterii zvládl lépe Jistebník. Jeho střelci proměnili všech pět pokutových kopů, za Alfu dali Leitner, Lexa, Runt a Sentivan. Ve čtvrté sérii mířil Doležel vedle.
</TEXT>
</DOC>
<DOC>
<DOCID>MF-20020422291</DOCID>
<DOCNO>MF-20020422291</DOCNO>
<DATE>04/22/02</DATE>
<TITLE>
Semily zaskočily Střížkov
</TITLE>
<HEADING>
Fotbalisty Liberce B přivedl k vysokému vítězství Koloušek
</HEADING>
<TEXT>
Liberec, Střížkov - Plný bodový zisk si ve 23. kole připsaly na konto oba třetiligové týmy regionu. Fotbalisté liberecké rezervy si doma hravě poradili se Semicemi a v tabulce zůstali pátí. Výrazný krok k záchraně udělaly Semily, které překvapivě zvítězily na hřišti do té doby třetího Střížkova a poskočily na dvanácté místo.
</TEXT>
<HEADING>
Liberec B - Semice 6:1.
</HEADING>
<TEXT>
Domácí výtečně dirigovaní Kolouškem, jenž má v první lize dvojí stop za osm žlutých karet, rozhodli o snadné výhře během čtyřgólové patnáctiminutovky v prvním poločase. Liberecká rezerva se tak dočkala vítězst ví opět po třech kolech. Ve 22. minutě se z obrany vydal na výlet kapitán Lexa a střelou pod břevno otevřel skóre. Před druhým gólem unikl po levé straně aktivní Eismann a nabídl ideální šanci Dvořákovi, který se nemýlil. Téměř ihned po rozehrání ztratili hosté míč a Koloušek měl dost času zamířit z 20 metrů po zemi přesně k tyči. Tentýž hráč po chvíli uzavřel gólový účet první půle, když se parádně přes zeď trefil levačkou do šibenice. Semice, bojující o třetiligovou záchranu, se k útočení vůbec nedostaly. Brzy po změně stran se po akci Holečka střelecky zapsala i mnohamilionová příbramská posila Liberce Slepička. Hostům pak pomohl k čestnému úspěchu nepřesným odkopem liberecký gólman Macháček a po následném centru skóroval Pospíšil hlavou. Poslední slovo však měli domácí. Na 6:1 zvýšil zblízka po nahrávce Broschinského Holeček. Václava Kolouška poprávu vyprovodil v 71. minutě při střídání potlesk diváků. Narozdíl od některých jiných "posil" z áčka totiž bojoval a zásadním způsobem se zasloužil o výhru mladého B-týmu. "Zahrát si je určitě lepší než trénovat. A zranění? To může přijít i na tréninku. Navíc soupeři hráli ohleduplně," říkal Koloušek. "Příští týden už ale asi za béčko nenastoupím. To už by byl přece jen risk, když pak už budu moct zase nastoupit v první lize." V závěru už nebyli domácí vzadu tak ostražití a Macháček mohl několikrát napravit svou předchozí chybu.
Sázka na pozornou obranu a brejky vynesla Semilům tři body. Šest minut před koncem prvního poločasem totiž útočník Staněk převzal na půlící čáře míč, obhodil si Hynka a prostřelil gólmana Pavlíka. Favorizovaný Střížkov útočil, ale proti dobře organi zované semilské obraně se neprosadil. "Obrana fungovala, dobře ji dirigoval mladý stoper Vladyka," chválil asistent semilského kouče Pavel Šafář. "Střížkov nás sice ve druhé půli zatlačil, ale do vápna se moc nedostával. Střely většinou létaly z dálky." Nejnebezpečnější byl pokus domácího Maška, který lobem přehodil gólmana Václavíka, ale i semilskou branku. "Domácí to vzadu otevírali stále víc a proto jsme často vyráželi do přečíslení. Bohužel z několika nadějných brejků jsme vedení nepotvrdili druhým gólem," poznamenal Šafář. To se mohlo nakonec Semilům vymstít. Pět minut před koncem nařídila rozhodčí Damková na pokyn asistenta na čáře proti hostům penaltu. "Podle mě to byla nastřelená ruka. Centr ze strany prostě trefil Vladyku," řekl Pavel Šafář. Střelu střížkovského Dudy však mladý semilský brankář vyrazil a Semily si překvapivě odvezly tři cenné body.
</TEXT>
</DOC>
<DOC>
<DOCID>MF-20020422292</DOCID>
<DOCNO>MF-20020422292</DOCNO>
<DATE>04/22/02</DATE>
<TITLE>
Český Dub vyhrál, Hamry přivezly bod
</TITLE>
<TEXT>
Choceň, Satalice - Divizním fotbalistům Českého Dubu a Velkých Hamrů se o víkendu na hřištích soupeřů dařilo. Vybojovali celkem čtyři body.
</TEXT>
<HEADING>
Choceň - Český Dub 0:3.
</HEADING>
<TEXT>
Fotbalisté Českého Dubu po dvou porážkách v řadě opět zabrali. Choceňské naděje na bodový zisk však definitivně uťaly až dvě branky v závěrečných minutách. Zachraňující se Choceň mohla jít do vedení už v 7. minutě. Hostující gólman Kubsch, jenž nahradil zraněného Rampáčka, zastavil pronikajícího Vondru faulem a domácí kopali penaltu. "Při té šanci už nemohl Kubsch nic jiného dělat a také za to viděl žlutou kartu," řekl manažer Českého Dubu Jindřich Görner. Slabou polovysokou střelu Malého však Kubsch zneškodnil. Další neproměněné šance Vondry, Rady a Flídra postupně domácí nápor otupily a závěr prvního poločasu už naznačil ambice Českého Dubu. Ty začal deset minut po přestávce naplňovat Bělina, jenž hlavou tečoval trestný kop Holubka. Choceň v závěru vsadila vše na útočnou kartu, ale po českodubských brejcích do otevřené obrany ještě dvakrát inkasovala.
Hosté sice vedli, ale nakonec byli rádi i za remízu, zvlášť když po vyloučení Řičici dohrávali v deseti. "Jeli jsme pro bod, remíza je spravedlivá," řekl asistent hamrovského trenéra Vladimír Mařas. Hosté začali aktivně, zahrávali řadu standardních situací a po necelé půlhodině jednu z nich proměnili. Po Brožově rohu se hlavou trefil Hnídek. Jenže soupeř brzy po přestávce vyrovnal. Po nevydařeném rohu Velkých Hamrů se k míči dostal Mareček a své sólo přes půlku hřiště proměnil. "Od té doby nás domácí mleli, ale příliš jsme je do šancí nepouštěli. Navíc nás podržel brankář Kykal," uvedl Mařas. Hosté přežili i půlhodinovou hru v deseti.
Branky: 49. Mareček - 26. Hnídek. Poločas: 0:1.
</TEXT>
</DOC>
<DOC>
<DOCID>MF-20020422293</DOCID>
<DOCNO>MF-20020422293</DOCNO>
<DATE>04/22/02</DATE>
<TITLE>
Otázka dne
</TITLE>
<TEXT>
... pro Stanislava Mastného, radního Třebíče pověřeného řízením městské policie:
- Jaký ohlas mělo sobotní dopravní dopoledne uspořádané třebíčskými strážníky?
Zájem byl opravdu velký a akce zdařilá. Největší nápor návštěvníků byl kolem desáté, kdy začali chodit rodiče s dětmi. Hlavně děti se dobře bavily. Ohlas vzbudila i simulovaná dopravní nehoda, při níž zasahovali třebíčští hasiči. Rozstříhaná škodovka zůstala na náměstí až do odpoledne, aby si ji lidé mohli prohlédnout. Protože akce měla úspěch, chceme podobnou uspořádat na podzim v Borovině.
</TEXT>
</DOC>
<DOC>
<DOCID>MF-20020422294</DOCID>
<DOCNO>MF-20020422294</DOCNO>
<DATE>04/22/02</DATE>
<TITLE>
Odpadky odváželi lidé od řeky pramicemi
</TITLE>
<GEOGRAPHY>Třebíč</GEOGRAPHY>
<TEXT>
Několik pramic plných odpadků nasbírali v sobotu dopoledne třebíčští dobrovolníci, kteří se již počtvrté rozhodli vyčistit asi kilometrový úsek řeky Jihlavy. O tom, že jejich práce nebyla marná, svědčil jen letmý pohled na loďky. Na dně se hromadily kusy rezavého železa, spousta PET lahví a obalů, skončila tam i řídítka staré trojkolky a kus špinavého koberce. K tomu, aby se řece a travnatým břehům ulevilo, potřebovala asi padesátka účastníků pouze gumové rukavice, pytle, hrábě a hlavně vůli něco pro přírodu udělat. Duchovním otcem dnes již tradiční akce, podporované městem, je Robert Moudrý z občanského sdružení Břehy. "Snažíme se každým rokem oslovit i širokou veřejnost. Vydatně nám pomáhají vodní skauti, díky nimž máme k dispozici pramice," podotýká organizátor, který si však kvůli nemoci musel sobotní akci odepřít. Roli organizátorskou proto zastal Milan Štastný, jinak též člen Okrašlovacího spolku Sypejte ptáčkům a pořadatel tradičního letního festivalu Zámostí. "Nechci to organizovat jako akci Z, ale nemůže to být anarchie," říká s úsměvem všem, které posílá podél břehů a na louku pod zámkem.
"Sešli se tu lidi, kteří prostě chtěli uklidit řeku. V tomto městě je potřeba aktivity podobného druhu pořádat," vysvětluje Šťastný poté, co se všichni rozprchnou kolem břehů. Mládeže a dětí z oddílu vodních skautů se v úseku od Polanky až po Kočičinu činilo opravdu hodně. "Jsme vodní skauti a k vodě patří přirozeně břehy, proto jsme tu. Oslovili nás už při prvním ročníku. Čištění se účastní hlavně roveři, ale snažíme se sem přitáhnout i vlčata, aby tím načichla," vysvětlil vedoucí skautů Jan Uher; do Židovské čtvrti přivedl skautskou drobotinu. Lhostejná k ekologii však nebyla ani neorganizovaná veřejnost. Dvacetiletý Aleš Svoboda se čištění břehů zúčastnil poprvé. "Lidi jsou často k okolnímu prostředí bezohlední, proto mě napadlo sem přijít a trochu pomoci," vysvětlil mladík, který se o akci dozvěděl z plakátu. Stejné důvody přivedly k lávce i pětadvacetiletého Roberta Kachlíře. "Mám rád přírodu a na jejím stavu mi záleží," řekl. Čištění břehů ale nebylo jedinou víkendovou akcí, která přispěla k lepšímu vzhledu Třebíče. Místní organizace Sokola v sobotu podpořila zelené plíce města a vysázela dvanáct lip.
</TEXT>
</DOC>
<DOC>
<DOCID>MF-20020422295</DOCID>
<DOCNO>MF-20020422295</DOCNO>
<DATE>04/22/02</DATE>
<TEXT>
Vyvrcholením celostátního fóra mladých katolíků ve Žďáru nad Sázavou byla nedělní mše celebrovaná hlavou české katolické církve v klášterním kostele.
</TEXT>
</DOC>
<DOC>
<DOCID>MF-20020422296</DOCID>
<DOCNO>MF-20020422296</DOCNO>
<DATE>04/22/02</DATE>
<TITLE>
Jihlava: Svobodná Evropa odvysílá diskusi o Němcích
</TITLE>
<HEADING>
Z celého kraje DNES
</HEADING>
<TEXT>
Diskusní pořad s názvem Je to na Vás s tématem života německé menšiny v Jihlavě bude dopoledne ve středu 8. května vysílat rádio Svobodná Evropa. "Součástí vysílání je i rozhovor s pamětníkem Janem Neuwirthem," řekl Mojmír Kolář, předseda sdružení Iglauer Regionalkulturverband, které jihlavské Němce sdružuje.
Diskusní pořad s názvem Je to na Vás s tématem života německé menšiny v Jihlavě bude dopoledne ve středu 8. května vysílat rádio Svobodná Evropa. "Součástí vysílání je i rozhovor s pamětníkem Janem Neuwirthem," řekl Mojmír Kolář, předseda sdružení Iglauer Regionalkulturverband, které jihlavské Němce sdružuje.
</TEXT>
</DOC>
<DOC>
<DOCID>MF-20020422297</DOCID>
<DOCNO>MF-20020422297</DOCNO>
<DATE>04/22/02</DATE>
<TITLE>
Havlíčkův Brod: Požár rodinného domku si vyžádal jeden život
</TITLE>
<HEADING>
Z celého kraje DNES
</HEADING>
<TEXT>
Smrtí člověka skončil páteční požár v pokoji v rodinném domku v Havlíčkově Brodě. Oheň, který jinak způsobil škodu za dvacet tisíc korun, vypukl kvůli nedopalku cigarety v lůžkovinách.
Smrtí člověka skončil páteční požár v pokoji v rodinném domku v Havlíčkově Brodě. Oheň, který jinak způsobil škodu za dvacet tisíc korun, vypukl kvůli nedopalku cigarety v lůžkovinách.
</TEXT>
</DOC>
<DOC>
<DOCID>MF-20020422298</DOCID>
<DOCNO>MF-20020422298</DOCNO>
<DATE>04/22/02</DATE>
<TITLE>
Nové Město na Moravě: Technické služby hospodařily se ziskem
</TITLE>
<HEADING>
Z celého kraje DNES
</HEADING>
<TEXT>
Se ziskem kolem 235 tisíc korun skončilo minulý rok hospodaření novoměstských Technických služeb. Ekonomiku společnosti posuzoval kromě dozorčí rady také audit, který ji ohodnotil jako zdravou. "Rada navrhla získané prostředky rozdělit," uvedl starosta Josef Sokolíček.
Se ziskem kolem 235 tisíc korun skončilo minulý rok hospodaření novoměstských Technických služeb. Ekonomiku společnosti posuzoval kromě dozorčí rady také audit, který ji ohodnotil jako zdravou. "Rada navrhla získané prostředky rozdělit," uvedl starosta Josef Sokolíček.
</TEXT>
</DOC>
<DOC>
<DOCID>MF-20020422299</DOCID>
<DOCNO>MF-20020422299</DOCNO>
<DATE>04/22/02</DATE>
<TITLE>
Pelhřimov: Město zahajuje veřejnou sbírku na zvony
</TITLE>
<HEADING>
Z celého kraje DNES
</HEADING>
<TEXT>
Radnice rozjíždí veřejnou sbírku na pořízení dvou zvonů do věže kostela svatého Bartoloměje v pelhřimovské městské památkové rezervaci. Všichni obyvatelé města dostali do svých schránek informační leták, jehož součástí je i složenka. Cílem sbírky je získat přibližně milion korun, za něž by město nechalo opatřit zvony se stejnými jmény, jaká nesli jejich zrekvírovaní předchůdci Václav a Ludmila.
Radnice rozjíždí veřejnou sbírku na pořízení dvou zvonů do věže kostela svatého Bartoloměje v pelhřimovské městské památkové rezervaci. Všichni obyvatelé města dostali do svých schránek informační leták, jehož součástí je i složenka. Cílem sbírky je získat přibližně milion korun, za něž by město nechalo opatřit zvony se stejnými jmény, jaká nesli jejich zrekvírovaní předchůdci Václav a Ludmila.
</TEXT>
</DOC>
<DOC>
<DOCID>MF-20020422300</DOCID>
<DOCNO>MF-20020422300</DOCNO>
<DATE>04/22/02</DATE>
<TITLE>
Třebíč: Motocyklista skončil v nemocnici
</TITLE>
<HEADING>
Z celého kraje DNES
</HEADING>
<TEXT>
S těžkým zraněním skončil v třebíčské nemocnici motocyklista, který se včera srazil s osobním automobilem. "Nehoda se stala se to asi čtyři kilometry od Třebíče ve směru na Jaroměřice nad Rokytnou," uvedl operační důstojník třebíčských hasičů Lubomír Nestrašil.
S těžkým zraněním skončil v třebíčské nemocnici motocyklista, který se včera srazil s osobním automobilem. "Nehoda se stala se to asi čtyři kilometry od Třebíče ve směru na Jaroměřice nad Rokytnou," uvedl operační důstojník třebíčských hasičů Lubomír Nestrašil.
</TEXT>
</DOC>
<DOC>
<DOCID>MF-20020422301</DOCID>
<DOCNO>MF-20020422301</DOCNO>
<DATE>04/22/02</DATE>
<TITLE>
Ždírec a Slavníč mají nové zastupitele
</TITLE>
<TEXT>
Dvě malé obce na Havlíčkobrodsku budou po mimořádných volbách moci uskutečnit připravované akce
Obyvatelé dvou obcí na Havlíčkobrodsku zažili o víkendu první letošní komunální volby. Po rozpadu obecních zastupitelstev rozhodovali lidé o novém vedení obcí. Dnes věří, že se život v obci zase obrátí k lepšímu.
Ždírec, Slavníč - Období několikaměsíčního bezvládí skončilo o tomto víkendu ve dvou obcích na Havlíčkobrodsku. Obyvatelé Ždírce a Slavníče, kde se konaly mimořádné volby podle nového volebního zákona, totiž v sobotu úspěšně zvolili nová obecní zastupitelstva. Mimořádně šli k volebním urnám rovněž lidé v dalších zhruba čtyřiceti obcích republiky, které buď nově vznikly, nebo počet zastupitelů klesl pod zákonnou hranici. Lístky, které se v urnách za celou sobotu nahromadily, přepočítali v noci statistici havlíčkobrodské radnice. Celkem 96 hlasů dali voliči kandidátům ve Slavníči, kde měli na výběr z šestičlenné kandidátky jediného sdružení nezávislých kandidátů. V nově zvoleném pětičlenném zastupitelstvu zasednou i dvě ženy, které patřily dokonce k největším favoritkám. "Z jedenatřiceti voličů jich odvolilo 24, poslední se dostavil kolem půl páté. Pět kandidátů bez problémů prošlo, šestý neúspěšný bude takzvaným náhradníkem," uvedla předsedkyně slavníčské volební komise Kamila Matoušů. V malé obci v blízkosti dálnice žije dvaačtyřicet obyvatel. Zhruba stovka voličů Ždírce, kde trvale bydlí kolem sto čtyřiceti lidí, vybírala do sedmičlenného zastupitelstva z devíti bezpartijních kandidátů. Jak potvrdila zapisovatelka volební komise Olga Šrámková, z celkem 98 voličů přišlo k urně 72 lidí. "Kandidáti dostali dohromady přes 400 hlasů, nejúspěšnější jich získal šedesát tři. Poslední volič se dostavil kolem deváté večer," uvedla Šrámková, která spolu s předsedou komise vezla volební lístky do Havlíčkova Brodu. Zastupitelstvo Ždírce složené ze samých mužů se v pondělí sejde na první ustavující schůzi, aby ze svého středu zvolilo starostu a jeho zástupce. O vedení přišla obec kvůli sporům z počátku minulého roku, kdy rezignovali z původně sedmičlenného sboru poslední zbývající zastupitelé. Ve Slavníči se zase zastupitelstvo rozpadlo kvůli úmrtí starosty. K doplnění voleného sboru pak chyběli náhradníci. Už tehdy ale místní lidé vyslovili přání zachovat obec jako samostatnou. Díky nově zvolenému vedení by se život v obcích měl zase naplno rozproudit. Chybějící správa totiž zbrzdila spoustu naplánovaných akcí, mezi jinými například i plynofikaci Ždírce. S pouze prozatímní správou nemohly obce žádat ani o státní dotace. Podle členů volebních komisí lidem nevadí ani skutečnost, že v listopadu, kdy se konají řádné komunální volby, půjdou k urnám znovu. "Možná si to teď neuvědomují. Jsou rádi, že bude nové zastupitelstvo a obec bude konečně fungovat," podotkla Romana Šimková, jedna z pěti členů ždírecké komise.
</TEXT>
</DOC>
<DOC>
<DOCID>MF-20020422302</DOCID>
<DOCNO>MF-20020422302</DOCNO>
<DATE>04/22/02</DATE>
<TEXT>
Kardinál sloužil mši pro mladé Žďár nad Sázavou - Od čtvrtku do neděle se ve Žďáru nad Sázavou konalo 2. celostátní fórum katolické mládeže. Delegáti z 46 mládežnických organizací, diecézních center, hnutí, řeholí či iniciativ při katolické církvi diskutovali o roli mladých lidí v současném světě a církvi. "Celostátní fórum otevírá dialog mezi mladými křesťany a předními představiteli katolické církve," charakterizovala setkání mluvčí fóra Kateřina Kubíčková. Fóra protkaného spoustou diskuzí a workshopů se zúčastnilo také sedm biskupů a kardinál Miloslav Vlk, který celebroval slavnostní nedělní bohoslužbu v klášterním kostele. Akce předcházela 3. celostátnímu setkání katolické mládeže, které se koná letos v srpnu rovněž ve Žďáru nad Sázavou.
</TEXT>
</DOC>
<DOC>
<DOCID>MF-20020422303</DOCID>
<DOCNO>MF-20020422303</DOCNO>
<DATE>04/22/02</DATE>
<TITLE>
Telefony pro krizové situace v některých obcích nefungují
</TITLE>
<TEXT>
Jihlava, Dobronín - Za pouhou korunu mohou v těchto dnech získat od státu nejen starostové obcí kvalitní mobilní telefon i s veškerým příslušenstvím. Řada obcí však dotovaný velmi kvalitní telefon Siemens ME 45, nabízený pro řešení krizových situací odmítla, přestože se běžná cena přístroje pohybuje kolem deseti tisíc korun. Telefony zmíněného operátora totiž zůstávají v některých částech okresu díky špatnému signálu hluché. "Někteří starostové mají Paegasy a nechtějí se jich vzdát. Eurotel se však zavázal, že do šesti let, což je doba platnosti smlouvy, pokrytí vylepší," uvedl Jiří Marousek, vedoucí referátu obrany jihlavského okresního úřadu, který žádosti o mobily přijímá. Výhodou telefonů, jichž stát od Eurotelu nakoupil po koruně celkem 19 tisíc, je možnost krizově komunikovat na speciálních číslech. Některé radnice ale techniku odmítají i s tím, že luxusní mobil nepotřebují. "Já o něj nežádal, my spojení máme. Kdybychom je takto velmi levně pořídili, stejně musíme zajišťovat provoz a údržbu. Navíc bychom při běžné praxi většinu možností toho telefonu vůbec nevyužili," soudí dobronínský starosta Jiří Vlach. Podle něj je telefon se zvýšenou odolností proti prachu, otřesům a vodě, do jehož příslušenstvím mimo jiné patří hands free sada do automobilu a náhlavní hands free souprava, pro Dobronín zbytečný luxus. Vlach by od státu raději uvítal pomoc při obměně techniky dobrovolných hasičů. "Pomalu nám to všechno odchází." Výhrady k celé akci má i vedení polenské radnice. "Je hezké že budou mobily ale jsou i důležitější věci. Obce například nejsou pokryty pro případ krizové situace kryty a maskami, což nikdo neřeší. Nevím kam by se umístili lidé kdyby k něčemu došlo," uvedl polenský starosta Jindřich Skočdopole, který telefon objednal i přes rozpaky nad celou akcí.
Ministerstvo vnitra které kvalitní telefony prostřednictvím okresních úřadů v těchto dnech zájemcům po koruně prodává, o celé akci nepochybuje. "Jedná se o rozhodnutí parlamentu, což je nutné respektovat. Prvním impulsem k celé akci byly katastrofální povodně v roce 1997. Nutnost krizového spojení mezi složkami záchranného systému a obcemi potvrdily loňské teroristické útoky," uvedl Martin Korta z tiskového odboru ministerstva. Jako dobrou myšlenku, ale zbrkle provedenou považuje distribuci mobilů předseda bezpečnostní komise rady kraje Pavel Maslák. Podle něj není dořešena dostatečná ochrana "levných" telefonů před zneužitím. "Český člověk je vynalézavý," podotkl předseda. Stát by se měl i podle něj zaměřit na obnovu požární a policejní techniky. "Také chybí lepší informovanost starostů ohledně nových poplachových plánů," dodal. Největší výhodou nových krizových telefonů, což uznává i Maslák, je, že díky dvěma telefonním číslům se z nich dá volat i v případech, kdy je běžná síť přetížená. V té chvíli by jejich majitelé mohli bez problémů komunikovat na krizových číslech. To by se na Vysočině mohlo využít třeba při zimních zácpách na dálnici D-1, kdy síť už několikrát dostala zabrat. Že možnosti mobilu starostové pravděpodobně nevyužijí, připustil i jejich jihlavský distributor. "Je třeba si ale uvědomit, že kromě starostů budou mít kvůli jednotnosti stejné typy mobilu i členové bezpečnostní rady státu. Lidé na nejvyšších řídících stupních funkce telefonu využijí," řekl Marousek, který zatím přijal 137 žádostí o krizové přístroje, za něž Eurotel na obou číslech nepožaduje od starostů žádný paušál. Společnost se navíc zavázala, že uživatelům telefony po třech letech vymění za nové. Podle mluvčího Eurotelu bere firma státní zakázku jako prestižní. "Budeme na ní lehce vydělávat, ale pouze v tom případě, že nebude mnoho krizových situací," tvrdí Jan Kučmáš. V opačném případě bude Eurotel podle mluvčího prodělávat. Případné krizové hovory totiž uživatelé podle smlouvy neplatí. Telefony mohou získat za symbolickou jednu korunu kromě starostů všech obcí České republiky také příslušníci policie, záchranné služby (hasičské, zdravotní, horské, vodní), zástupci krajských samospráv, ministři a reprezentanti klíčových ústředních institucí v zemi. Každý účastník krizového řízení může získat spolu s telefonem SIM kartu s dvěma čísly, s krizovým číslem a s běžným pracovním číslem pokud o něj projeví zájem.
Foto: K telefonům pro krizové situace dodává operátor příručku, v níž nechybí ani cenové podmínky pro běžné volání.
</TEXT>
</DOC>
<DOC>
<DOCID>MF-20020422304</DOCID>
<DOCNO>MF-20020422304</DOCNO>
<DATE>04/22/02</DATE>
<TEXT>
Úsek řeky Jihlavy procházející historickým centrem Třebíče čistily v sobotu od odpadků desítky dětí i dospělých obyvatel města.
</TEXT>
</DOC>
<DOC>
<DOCID>MF-20020422305</DOCID>
<DOCNO>MF-20020422305</DOCNO>
<DATE>04/22/02</DATE>
<TEXT>
Volební komisi zatopil jeden z kandidátů Ždírec - Asi hodinu před sobotním polednem byl ve Ždírci, malé obci poblíž Havlíčkova Brodu, poměrně klid. Na mimořádné volby, které se zde konaly, upozorňovala jen státní vlajka na budově místního obecního úřadu a hrstka poštěkávajících psů. Ovšem jen, co zmizel z talířů sobotní oběd, začali se opět trousit lidé s hlasovacími lístky. Volební komise, která seděla před urnou v bývalém kinosále, vítala každého příchozího širokým úsměvem. Věkový průměr čtyř žen a jednoho muže se pohyboval kolem třiceti let, stejně jako u devíti kandidátů do obecního zastupitelstva. To také dokládá, že v obci s více než polovinou mladých obyvatel je o volby zájem. "S kandidátkou nebyly problémy a lidé mají zájem volit. Spousta akcí, které se plánovaly, totiž zbytečně skončila na mrtvém bodě. S novou správou by se snad zase mohly rozjet," vysvětlují členové komise svůj odhad minimálně sedmdesátiprocentní účasti. Kolem jedenácté hodiny dopoledne odvolilo sedmnáct obyvatel a další postupně přicházeli. I tak měli členové komise spoustu času nazbyt. "Můžeme se aspoň pořádně popovídat, protože přes rok se moc nevidíme," říká dvaatřicetiletá Romana Šimková. Dlouhou chvíli ve volební místnosti jim krátí taky rádio Vysočina, křížovky a knížky. A s přicházejícím polednem navíc myšlenka na teplý oběd, který jim rodiny doma připravují. "Je třeba se vystřídat, u urny musí zůstat nejméně tři lidé," vysvětluje o rok mladší Jana Mištová a spolu s ostatními rozhoduje, aby se šel jako první posílit předseda komise Josef Šrámek. Mladý muž se má na co těšit, čekají ho švestkové knedlíky. Zhruba kolem poledne přicházejí průběh voleb zkontrolovat přednosta havlíčkobrodského okresního úřadu Milan Málek a vedoucí referátu vnitřních věcí Václav Dvořák. "Vše je v pořádku?" ptají se už ve dveřích a poté překontrolují volební místnost a potřebné tiskopisy. Domem, kde je i jediná místní hospoda, otřásají silné rány. Ve sklepě totiž štípe dříví devětadvacetiletý kandidát Marek Mišta, díky němuž volební komise nestrádá zimou. "Já budu starosta," říká přesvědčeně a s úsměvem na tváři. "V této vesnici to teď opravdu nestojí za nic, i v mezilidských vztazích. Proto jsem se rozhodl kandidovat, i když jsem původně nechtěl. Jako velitel hasičů dělám pro obec docela dost. Kandiduju ale hlavně kvůli rodičům, kteří jsou nemocní," říká muž, který se živí instalatéřinou v Brodě. "Volby si nechávám až na večer. Až se vykoupu, vezmu si kravatu a přijdu volit," dodává Mišta. Oblečený do umazaných montérek a se šmouhou na tváři později usedá o patro výš k vychlazenému pivu se svým volebním sokem, čtyřiatřicetiletým truhlářem Josefem Neubauerem. "Chci, aby se konečně začalo něco dělat. Dosud obec stála na mrtvém bodě, utekla nám spousta peněz. Přitom je třeba ošetřit zeleň, rozjet čistírnu a postarat se o rybníky," vysvětluje své rozhodnutí mladý truhlář, který kandiduje už podruhé. Neodradil jej ani neúspěch v minulých volbách. Méně sdílní jsou však ostatní voliči. "Nic vám neřeknu, hlavně aby tu už bylo zastupitelstvo," odmítá se bavit osmašedesátiletá žena v modré zástěře. Postarší prošedivělý muž v montérkách se dokonce rozčílí. "Proč jdu volit? To je, jako když se zeptáte medvěda, proč leze na strom," rozhorlil se muž a rázně zamítl další otázky. Podobně jako mnozí sousedé v obci je zřejmě i on rozčilený dlouhým bezvládím, kvůli kterému se zbrzdil rozvoj vesnice. Vůli místních jít k volbám a zmrtvělou situaci změnit, potvrdili i členové komise. "Lidi by volili i dříve, ovšem neexistoval příslušný zákon, který by jim k předčasným volbám dovolil jít. Teď to snad bude zase v pořádku," míní zapisovatelka Olga Šrámková.
</TEXT>
</DOC>
<DOC>
<DOCID>MF-20020422306</DOCID>
<DOCNO>MF-20020422306</DOCNO>
<DATE>04/22/02</DATE>
<TEXT>
Akvaristé z celé země si za svoji Mekku vybrali Žďár Žďár nad Sázavou - Každoroční setkání akvaristů z celé republiky se od letošního roku bude konat ve Žďáru nad Sázavou. První žďárské sympozium v sobotu uspořádal místní Spolek akvaristů Tetra, jehož předsedou je Jaroslav Dvořák. "Chceme ve Žďáru založit novou tradici našich celostátních setkání. Město nám totiž připadá výhodné svou polohou. Dosud se setkání konala v Českých Budějovicích," vysvětlil prezident Unie akvaristů České republiky Vladko Bydžovský. Kromě výměny zkušeností a navázání nových kontaktů lze na podobném setkání načerpat i nové informace ohledně chovu. Celostátních akcí se zpravidla účastní nejen profesionální chovatelé rybiček, ale také zájemci z řad amatérů. "Odhaduje se, že ve zhruba čtyřeceti tisících domácností je aspoň jedno akvárium. Organizovaných akvaristů je však jen kolem několika set," podotkl Bydžovský, podle něhož se chov rybiček dá využít i jinak než jen na uklidnění nervů. "Akvaristika by mohla pomoci řešit i nezaměstnanost. Rybiček se z republiky vyveze za víc peněz než užitkových ryb. Toto však politici nevědí. Tak to ale funguje třeba na Havířovsku, kde je spousta nezaměstnaných horníků. Naučili se chovat rybičky a výdělky mají stejné jako horníci," podotkl prezident unie.
</TEXT>
</DOC>
<DOC>
<DOCID>MF-20020422307</DOCID>
<DOCNO>MF-20020422307</DOCNO>
<DATE>04/22/02</DATE>
<TEXT>
Nejžádanějším druhem je obyčejná neonka, tvrdí chovatel rybiček Žďár nad Sázavou - Čtyřiačtyřicetiletý Jan Haidinger z Lásenice u Jidřichova Hradce se akvaristice věnuje už dvaadvacet let a v posledních sedmi letech se rybičkami jako profesionální chovatel živí. Na celostátním setkání, které se o uplynulém víkendu nově konalo ve Žďáru nad Sázavou, není proto žádným nováčkem. Spolu s ním přijela i manželka, kterou pro akvaristiku rovněž nadchl. "Začínal jsem jako každý s jedním akváriem. Rybičky jsem prodával už před patnácti lety ještě při zaměstnání. Teď se živím jenom jejich chovem a prodejem," vysvětlil chovatel. Dodal, že v době, kdy začal v rybičkách naplno podnikat, vlastnil na padesát akvárií. Nyní jich opečovává rovných osm desítek. "Chovat rybičky na výdělek není nic jednoduchého, protože náklady se stále zvyšují. Víc platíme za elektriku i za krmení, lehké není sehnat ani vodu. Většina rybiček totiž pochází z Jižní Ameriky a potřebují měkkou vodu. Pro takovou si jezdím třeba až na Kvildu, což je od nás sto třicet kilometrů," podotýká Haidinger. V akváriích, která si sám vyrábí, choval i šestaosmdesát druhů. Jak však říká, takzvané rybičky pro parádu musel nechat plavat, protože potřeboval dostatek prostoru na samotný chov. "Největší zájem bývá kupodivu o obyčejnou neonku," tvrdí chovatel, který rybičky dodává hlavně do velkovýkupů.
</TEXT>
</DOC>
<DOC>
<DOCID>MF-20020422308</DOCID>
<DOCNO>MF-20020422308</DOCNO>
<DATE>04/22/02</DATE>
<TITLE>
Karlovo náměstí ožije oslavami Dne Země
</TITLE>
<GEOGRAPHY>Třebíč</GEOGRAPHY>
<TEXT>
Spousta soutěží, zábavný program pro děti i dospělé a prezentace řady organizací spjatých s ekologickými programy či obecně prospěšnými projekty. To je náplň dnešních oslav Dne Země, pořádaných na Karlově náměstí v Třebíči. "Program připravil odbor rozvoje radnice spolu s kanceláří Zdravého města a partnerskými organizacemi. Začíná v poledne, konec je plánován na pátou hodinu odpoledne," uvedl mluvčí radnice Ivan Přibík. Lidé mohou těšit i na ukázky výrobků z přírodních materiálů. Organizátoři plánují vyhlášení soutěže o nejrásnější květinovou výzdobu a vyhodnocení soutěže Strom, jíž se účastnili žáci mateřských a základních škol v Třebíči. S nabídkou přišly i partnerské organizace. Dům dětí a mládeže Hrádek pořádá v zookoutku Domku den otevřených dveří, na stejnou akci zve i útulek pro opuštěné psy. Děti z mateřinek se vydají uklízet les a čistit studánku. Pobočky třebíčské knihovny chystají pro své čtenáře kvizy a sezení s ekologickou tematikou, děti uvítají malování na chodníku.
Třebíč - Spousta soutěží, zábavný program pro děti i dospělé a prezentace řady organizací spjatých s ekologickými programy či obecně prospěšnými projekty. To je náplň dnešních oslav Dne Země, pořádaných na Karlově náměstí v Třebíči. "Program připravil odbor rozvoje radnice spolu s kanceláří Zdravého města a partnerskými organizacemi. Začíná v poledne, konec je plánován na pátou hodinu odpoledne," uvedl mluvčí radnice Ivan Přibík. Lidé mohou těšit i na ukázky výrobků z přírodních materiálů. Organizátoři plánují vyhlášení soutěže o nejrásnější květinovou výzdobu a vyhodnocení soutěže Strom, jíž se účastnili žáci mateřských a základních škol v Třebíči. S nabídkou přišly i partnerské organizace. Dům dětí a mládeže Hrádek pořádá v zookoutku Domku den otevřených dveří, na stejnou akci zve i útulek pro opuštěné psy. Děti z mateřinek se vydají uklízet les a čistit studánku. Pobočky třebíčské knihovny chystají pro své čtenáře kvizy a sezení s ekologickou tematikou, děti uvítají malování na chodníku.
</TEXT>
</DOC>
<DOC>
<DOCID>MF-20020422309</DOCID>
<DOCNO>MF-20020422309</DOCNO>
<DATE>04/22/02</DATE>
<TEXT>
Na ždíreckém obecním úřadě se v sobotu volební komise dočkala dvaasedmdesáti voličů.
</TEXT>
</DOC>
<DOC>
<DOCID>MF-20020422310</DOCID>
<DOCNO>MF-20020422310</DOCNO>
<DATE>04/22/02</DATE>
<TITLE>
Policisté obvinili muže ze znásilnění stopařek
</TITLE>
<TEXT>
Pelhřimov, Jindřichův Hradec - Jindřichohradečtí kriminalisté obvinili třiačtyřicetiletého muže z Pelhřimova ze znásilnění dvou devatenáctiletých dívek z Českých Budějovic, které v úterý stopovaly u Veselí nad Lužnicí na cestě domů. "Poté, co jim zastavil a usadil je na zadní sedačku, odbočil do lesa, kde je svázal lanem a přinutil k sexu. Muž obětem vyhrožoval, že je ubije, pokud se budou vzpírat," řekl policejní mluvčí Dušan Klícha. Po činu dívky odvezl do Českých Budějovic. Pachatele zadrželi jindřichohradečtí policisté ve spolupráci s kolegy z Pelhřimova. Navrhli jeho vzetí do vazby. Hrozí mu až osm let vězení.
</TEXT>
</DOC>
<DOC>
<DOCID>MF-20020422311</DOCID>
<DOCNO>MF-20020422311</DOCNO>
<DATE>04/22/02</DATE>
<TITLE>
Hasiči vyjížděli k nehodám
</TITLE>
<GEOGRAPHY>Vysočina</GEOGRAPHY>
<TEXT>
K požáru osobního auta, které začalo hořet na dálnici D1, vyjeli včera hasiči z pelhřimovského sboru. "Hlášení jsme dostali krátce před třetí odpoledne. Auto začalo hořet na 102. kilometru ve směru na Prahu," potvrdil asi hodinu poté operační důstojník Milan Vopálenský s tím, že zásahová jednotka je ještě v terénu. Spolu se záchrannou službou asistovali v neděli hasiči i u dopravní nehody poblíž Utína u Přibyslavi. "Řidič osobního auta narazil do stromu a se zraněním byl převezen do nemocnice," uvedl havlíčkobrodský dispečer Rudolf Holoubek. Naopak dopravní nehoda u obce Dobrá Voda, k níž vyjeli pelhřimovští hasiči, se obešla bez zranění.
Vysočina - K požáru osobního auta, které začalo hořet na dálnici D1, vyjeli včera hasiči z pelhřimovského sboru. "Hlášení jsme dostali krátce před třetí odpoledne. Auto začalo hořet na 102. kilometru ve směru na Prahu," potvrdil asi hodinu poté operační důstojník Milan Vopálenský s tím, že zásahová jednotka je ještě v terénu. Spolu se záchrannou službou asistovali v neděli hasiči i u dopravní nehody poblíž Utína u Přibyslavi. "Řidič osobního auta narazil do stromu a se zraněním byl převezen do nemocnice," uvedl havlíčkobrodský dispečer Rudolf Holoubek. Naopak dopravní nehoda u obce Dobrá Voda, k níž vyjeli pelhřimovští hasiči, se obešla bez zranění.
</TEXT>
</DOC>
<DOC>
<DOCID>MF-20020422312</DOCID>
<DOCNO>MF-20020422312</DOCNO>
<DATE>04/22/02</DATE>
<TITLE>
Za květnové svátky nabízí úřad náhradu
</TITLE>
<GEOGRAPHY>Třebíč</GEOGRAPHY>
<TEXT>
Úřední dny navíc nabídne třebíčský okresní úřad jako náhradu za květnové státní svátky všem lidem, kteří mají zájem vyřídit své záležitosti na referátu dopravy a silničního hospodářství či referátu vnitřních věcí. "Protože na úseku řidičských průkazů a evidence vozidel nápor neutichá, budeme úřadovat místo středečních svátků v úterý 30. dubna a 7. května od 8 do 14 hodin," uvedl vedoucí referátu dopravy Jan Zahrádka. Podobné úpravy úředních dnů plánuje i referát vnitřních věcí, který tak chce uspokojit zájemce o vyřízení cestovních dokladů. Až do odvolání zavádí od 25. dubna úřední čtvrtky, vždy od 8 do 12 hodin. Úřední budou i úterky před oběma státními svátky.
Třebíč - Úřední dny navíc nabídne třebíčský okresní úřad jako náhradu za květnové státní svátky všem lidem, kteří mají zájem vyřídit své záležitosti na referátu dopravy a silničního hospodářství či referátu vnitřních věcí. "Protože na úseku řidičských průkazů a evidence vozidel nápor neutichá, budeme úřadovat místo středečních svátků v úterý 30. dubna a 7. května od 8 do 14 hodin," uvedl vedoucí referátu dopravy Jan Zahrádka. Podobné úpravy úředních dnů plánuje i referát vnitřních věcí, který tak chce uspokojit zájemce o vyřízení cestovních dokladů. Až do odvolání zavádí od 25. dubna úřední čtvrtky, vždy od 8 do 12 hodin. Úřední budou i úterky před oběma státními svátky.
</TEXT>
</DOC>
<DOC>
<DOCID>MF-20020422313</DOCID>
<DOCNO>MF-20020422313</DOCNO>
<DATE>04/22/02</DATE>
<TITLE>
Policistům se v souboji se sprejery dařilo
</TITLE>
<GEOGRAPHY>Jihlava</GEOGRAPHY>
<TEXT>
V pozdních večerních hodinách dopadla v uplynulém týdnu hlídka městské policie dvojici sprejerů, kteří pomalovali sloup trolejového vedení, lavičku a jízdní řády na zastávce u domu kultury. Dva mladíci ve věku osmnáct a jedenadvacet let byli předáni státní policii, která se nyní snaží na základě odborných grafologických posudků zjistit, zda nemá dvojice na svědomí více nápisů. Není to však jediný případ sprejerství za tento týden. Hned další noc, tedy ze středy na čtvrtek, zatím neznámí sprejeři poničili školu na Seifertově ulici. Ve čtvrtek po jedenácté večer policisté dopadli při činu trojici sprejerů v Mostecké ulici.
Jihlava - V pozdních večerních hodinách dopadla v uplynulém týdnu hlídka městské policie dvojici sprejerů, kteří pomalovali sloup trolejového vedení, lavičku a jízdní řády na zastávce u domu kultury. Dva mladíci ve věku osmnáct a jedenadvacet let byli předáni státní policii, která se nyní snaží na základě odborných grafologických posudků zjistit, zda nemá dvojice na svědomí více nápisů. Není to však jediný případ sprejerství za tento týden. Hned další noc, tedy ze středy na čtvrtek, zatím neznámí sprejeři poničili školu na Seifertově ulici. Ve čtvrtek po jedenácté večer policisté dopadli při činu trojici sprejerů v Mostecké ulici.
</TEXT>
</DOC>
<DOC>
<DOCID>MF-20020422314</DOCID>
<DOCNO>MF-20020422314</DOCNO>
<DATE>04/22/02</DATE>
<TITLE>
Jazzový festival se přestěhoval
</TITLE>
<TEXT>
Pod dramaturgickým vedením Petra Lipy se festival v Poličce stal vrcholnou událostí
Po šesté se v Poličce uskutečnil prestižní jazzový festival. Jeho největší hvězdou byla americká vokalistka Judy Niemack.
Polička - S menší redukcí účinkujících než v minulých letech a v netradičním prostředí se o víkendu uskutečnil šestý ročník festivalu Polička Jazz 2002. Přehlídka, jejíž dramaturgie nese rukopis známého slovenského jazzmanna Petra Lipy, se kvůli rekonstrukci svého domovského Tylova domu přestěhovala do poličské sokolovny. "Někomu možná může připadat, že umístit festival s renomé, jaký si Polička Jazz v minulých letech vydobyl, do tělocvičny, není příliš důstojné. Je to sice méně reprezentativní prostor než Tylův dům, ale za posledních pár dnů jsme v ní provedli řadu úprav, aby tomuto účelu plně vyhověla," tvrdí za pořadatele tajemník poličské radnice Karel Ettl. Sokolovna prý nabízí dokonce více míst, hlavně k sezení, než skýtal Tylův dům. V něm se v minulých letech účastnilo hlavních festivalových koncertů vždy přibližně čtyři sta posluchačů. Vzhledem k změně místa konání, zaznívaly v minulých měsících i hlasy, zda by neměl být letošní ročník zrušen. To i přesto, že Polička Jazz láká nejen domácí posluchače, ale navštěvují ho i hosté ze zahraničí. Řada milovníků jazzu si tudíž klade otázku, jak bude jejich oblíbený žánr znít v tělocvičně. "S problémy kvalitního ozvučení sálu jsme se potýkali i v Tylově domě, který je sice skvělý na divadlo či klasickou hudbu, ale s jazzovou či bluesovou hudbou byly problémy. V sokolovně se ale už několik koncertů konalo. Proto jsme také volili interprety, jejichž produkce nevyžaduje příliš velkou hlasitost," vysvětluje Ettl. Oproti minulým ročníkům došlo také k malé redukci počtu vystupujících. Na každém z festivalových večerů se proto představili pouze tři. "Snažíme se razit heslo, že posluchač musí odcházet ze sálu polosytý hudbou, a ne přejedený. Proto jsme koncerty mírně zkrátili. První dvě formace večera budou hrát zhruba hodinu, hvězdy na závěr o půl hodiny déle. I s přestávkami a přestavbou se i tak dostaneme přes půlnoc, což je myslím dostačující," míní pořadatel. Páteční večer zahájil rakouský Gruber Ruesz Quartet, který si libuje v žánrovém spektru od skladeb Franka Zappy až po etnickou hudbu či world-jazz. Mezi jazzovou špičku na Slovensku patří kapela Hot House, jejíž projev nejlépe charakterizuje stejnojmenná skladba Tadda Dameroana. Závěr večera patřil americkému černošskému kvintetu Vance Kelly &amp; The Backstreet Blues Band. Tato formace kombinuje chicagské blues, soul a funky. Kellyho první evropské turné v roce 1999 bylo pro příznivce blues ve všech zemích, které tehdy navštívil, absolutní senzací. Druhým a závěrečným večerem byla na festivalu sobota. Dramaturg přehlídky slovenský jazzman Peter Lipa do něj zařadil trojici hudebníků a těles, jejichž domovskou půdou je až na jednu výjimku kontinentální část Evropy. Program zahájí osmičlenná česká skupiny Radium.Nfo, která ve složení: kytara, kontrabas, bicí, perkuse, bonga, saxofon, trumpeta a zpěv, hraje od roku 1999. Výchozím stylem kapely je drum'n'bass s výraznými prvky jazzu. Formace tvořená převážně Jihomoravany hraje pravidelně po klubech celé republiky a před nedávnem se představila i v programu Sešli se... České televize, kde vystoupila právě s Petrem Lipou. Oproti tomu typickým představitelem polské jazzové školy byla formace Walk Away. Skupinu založil v roce 1985 perkusista a skladatel Krzysztof Zawadski, tehdy ještě coby student jazzového oboru Hudební akademie v Katovicích. Během prvních let svého působení koncertovali dnes již uznávaní Poláci například s Mikem Sternem, Ericem Marienthalem a v roce 1990 absolvovala jako předkapela turné s legendárním Milesem Dawisem. Hlavní hvězdu večera americkou jazzovou zpěvačku Judy Niemack provázejí bouřlivé ohlasy na obou stranách oceánu. "Pokud chcete vědět, jak výjimečný může být jazzový zpěv, poslechněte si Judy Niemack," napsal o ní například Dan Morgenstern z uznávaného časopisu Down Beat. Niemack vystoupila v Poličce se svým německo-belgickým bandem.
</TEXT>
</DOC>
<DOC>
<DOCID>MF-20020422315</DOCID>
<DOCNO>MF-20020422315</DOCNO>
<DATE>04/22/02</DATE>
<TITLE>
V Maňaně hrál Konrád
</TITLE>
<GEOGRAPHY>Jihlava</GEOGRAPHY>
<TEXT>
Sobotní koncert v klubu Maňana v Jihlavě nabídl ukázku špičkové hry na foukací harmoniku v podání muzikanta a hudebního publicisty Ondřeje Konráda. Ten do Jihlavy přivezl svoji formaci Gumbo. Gumbo se prezentuje hudbou, která spojuje blues, jazz a funky. Na hudební scéně existuje dva roky a dokázala se prosadit u dramaturgů prestižních jazzových klubů v Praze. Lídrem je Konrád a jeho spoluhráči pak jazzový kytarista Josef Štěpánek, bubeník Roman Vícha, hráč na varhany Jakub Zitko, tenorsaxofonista Radek Zapadlo a basista Daniel Eberle. Skupina hraje své úpravy bluesových hitů, které doplňuje vlastní tvorbou.
Jihlava - Sobotní koncert v klubu Maňana v Jihlavě nabídl ukázku špičkové hry na foukací harmoniku v podání muzikanta a hudebního publicisty Ondřeje Konráda. Ten do Jihlavy přivezl svoji formaci Gumbo. Gumbo se prezentuje hudbou, která spojuje blues, jazz a funky. Na hudební scéně existuje dva roky a dokázala se prosadit u dramaturgů prestižních jazzových klubů v Praze. Lídrem je Konrád a jeho spoluhráči pak jazzový kytarista Josef Štěpánek, bubeník Roman Vícha, hráč na varhany Jakub Zitko, tenorsaxofonista Radek Zapadlo a basista Daniel Eberle. Skupina hraje své úpravy bluesových hitů, které doplňuje vlastní tvorbou.
</TEXT>
</DOC>
<DOC>
<DOCID>MF-20020422316</DOCID>
<DOCNO>MF-20020422316</DOCNO>
<DATE>04/22/02</DATE>
<TITLE>
Jihlavský Romeo: nevzrušivá podívaná
</TITLE>
<HEADING>
Recenze
</HEADING>
<TEXT>
Bolestí i věčným lákadlem je touha inscenovat hry Williama Shakespeara na českých jevištích. Tu a tam se urodí výjimečná inscenace, obvyklejší ovšem je, že nikdo, bohužel, neví, jak ke "Slavíku ze Stratfordu" najít klíč. Nakonec se divák dočká buď přemrštěné aktualizace nebo konzervované podoby. Cílem ovšem vždy zůstává zpřítomnit několik set let starou látku současnému diváku. Jihlavská inscenace Romea a Julie, kterou v Horáckém divadle režíroval Michael Junášek, nešla ani jednou cestou. Zůstala majestátně rozkročena někde mezi. Po celou dobu jako by si nemohli inscenátoři vybrat, kudy. Nutno dodat, že ke škodě věci. Přitom jedno vodítko v ruce měli - moderní, věcný a hrubozrnný překlad Jiřího Joska. S textem se pak měla odvíjet cesta práce scénické i herecké. Ani jednoho se však nedočkáme. Místo toho sklízí divák ovoce všeobjímajícího eklekticismu. Právě přes moderní výpověď se může dnešní divák ocitnout v prostoru, kde pocítí spolu s protagonisty, že láska bývá slepá, revoltuje a dokáže i zabít. Bohužel inscenační práce i herecké výkony jdou jaksi proti smyslu. Výsledkem je nuda. Ne ovšem napětí. Zřetelně je nedostatek invence vidět na nejméně povedené složce inscenace - na hudbě. Práce Lubomíra Šrubaře klopýtá za Shakespearem a jeho výpovědí jak otylý uslintaný důchodce za dvacítkou jako proutek. Z jeviště zní hudební paskvil sestávající z umělohmotných zvuků. Protipólem může být naopak výprava Jaroslava Máčaly, který vytvořil mnohafunkční scénu, která nabízí rozvinutí inscenačního záměru. K vzteku pak může být, není-li její potenciál do základu využit. Potenciál svůj i své role nevyužila ani většina hereckého souboru. Nejmarkantnější je to samozřejmě na titulní dvojici. Ani od jednoho z Romeů v podání Stanislava Jiránka a Pavla Vacka se nedočkáme projevu vnitřního zmatku a sexuální nedočkavosti, který je Romeovy bytostně dán. Jiránek alespoň drží civilní projev, ke kterému Joskův překlad vybízí, to Vacek se často dostává až na hranici jevištní manýry. U představitelek Julie (Kateřina Nedomová a Lenka Hušková) je to podobné, přes rampu nepronikne žádný náznak vzrušení či napětí. Velikost citu a jeho vzrušivost vnímá divák jen a jen slovy, někdy ani to ne, to když se herci zapomenou a utopí vlastní sdělení. Na Shakespeara zatraceně málo. Nejlépe se s náročnou a životnou rolí, která už už hrozí protéct mezi prsty, popasoval Ondřej Šípek. Jeho Merkuzio je právě tím klackovitým obhroublíkem, který o životě nejenom ví, ale také jej žije. A Šípek doprovází slovo gestem, mimikou, intonací i pohybem. Podobnou možnost měla v roli Chůvy Ludmila Forétková, která ovšem smyslnost vzešlou z hořkosti stárnoucího a nenaplněného ženství utopila v ječivých eskapádách a z Chůvy učinila spíše hysterku s dobrým srdcem. Paradoxně nejlepší jsou v inscenaci momenty, které rytmizují dramatický tvar a mohou být chápány jako výplně. Reje maskovaných postav naplňují onu představu temných běsů, které provázejí příběh lásky z Verony. Jihlavská inscenace dostala balení, které je příliš nevzrušivé. Výsledný tvar tak zůstal stát mezi kolorovaným obrázkem a nezřetelnou snahou vyprávět drama současně.
Horácké divadlo Jihlava: William Shakespeare - Romeo a Julie. Překlad Jiří Josek. Režie Michael Junášek. Dramaturgie Marie Procházková. Scénická hudba Lubomír Šrubař, Scéna a kostýmy Jaroslav Máčal j. h. Premiéra 23. a 24. března 2002. Psáno z představení 18. a 19. dubna.
</TEXT>
</DOC>
<DOC>
<DOCID>MF-20020422317</DOCID>
<DOCNO>MF-20020422317</DOCNO>
<DATE>04/22/02</DATE>
<TITLE>
Film odkrývá život v Afghánistánu
</TITLE>
<GEOGRAPHY>Jihlava</GEOGRAPHY>
<TEXT>
Jihlavské Art kino pořádá ve středu exkurzi do Afghánistánu. Diváci se do této oblasti podívají od 20 hodin prostřednictvím snímku Kandahár. Ten je zároveň připomínkou rozvoje íránské kinematografie, která ještě před lety patřila v Evropě k velkým neznámým, ovšem dnes její zástupci dobývají jeden filmový festival za druhým. Výjimkou není ani snímek Kandahár. Film světoznámého íránského režiséra Mohsena Makhmalbafa se odehrává v současném Afghánistánu. Nejnovější film mistrovského režiséra, jednoho z hlavních představitelů takzvaného íránského filmového zázraku, kombinuje postupy hraného filmu s dokumentaristickou metodou. Na filmovém festivalu v Cannes získal Cenu ekumenické poroty - ještě předtím, než se na Afghánistán zaměřily kamery celého světa. Hlavní hrdinkou snímku je kanadská novinářka Nafas. Ta se vrací do rodného Afghánistánu, aby našla svou sestru, která chce kvůli zmrzačení nášlapnou minou spáchat sebevraždu právě v den zatmění Slunce. Doputovat od íránsko-afghánských hranic do města Kandahár je však nadlidským úkolem: země je zdevastovaná mnohaletým bojem se Sovětským svazem, následnou občanskou válkou a konečně i tyranskou vládou Talibanu. "Bídu toho nepochopitelného světa objevujeme krok za krokem, sledujíce strastiplnou a možná marnou pouť ústřední postavy. Kandahár patří k dílům, jež utkvějí v paměti," říká o filmu například filmová publicistka Eva Zaoralová.
Jihlava - Jihlavské Art kino pořádá ve středu exkurzi do Afghánistánu. Diváci se do této oblasti podívají od 20 hodin prostřednictvím snímku Kandahár. Ten je zároveň připomínkou rozvoje íránské kinematografie, která ještě před lety patřila v Evropě k velkým neznámým, ovšem dnes její zástupci dobývají jeden filmový festival za druhým. Výjimkou není ani snímek Kandahár. Film světoznámého íránského režiséra Mohsena Makhmalbafa se odehrává v současném Afghánistánu. Nejnovější film mistrovského režiséra, jednoho z hlavních představitelů takzvaného íránského filmového zázraku, kombinuje postupy hraného filmu s dokumentaristickou metodou. Na filmovém festivalu v Cannes získal Cenu ekumenické poroty - ještě předtím, než se na Afghánistán zaměřily kamery celého světa. Hlavní hrdinkou snímku je kanadská novinářka Nafas. Ta se vrací do rodného Afghánistánu, aby našla svou sestru, která chce kvůli zmrzačení nášlapnou minou spáchat sebevraždu právě v den zatmění Slunce. Doputovat od íránsko-afghánských hranic do města Kandahár je však nadlidským úkolem: země je zdevastovaná mnohaletým bojem se Sovětským svazem, následnou občanskou válkou a konečně i tyranskou vládou Talibanu. "Bídu toho nepochopitelného světa objevujeme krok za krokem, sledujíce strastiplnou a možná marnou pouť ústřední postavy. Kandahár patří k dílům, jež utkvějí v paměti," říká o filmu například filmová publicistka Eva Zaoralová.
</TEXT>
</DOC>
<DOC>
<DOCID>MF-20020422318</DOCID>
<DOCNO>MF-20020422318</DOCNO>
<DATE>04/22/02</DATE>
<TITLE>
Arakain slavil v Polné dvacet let své existence
</TITLE>
<GEOGRAPHY>Polná</GEOGRAPHY>
<TEXT>
Téměř na den přesně po roce se v Polné objevila kapela Arakain. Jestliže tehdy představila své nové album Forrest Gump, tentokrát šlo o labutí píseň. Arakain slaví současnou koncertní šňůrou dvacet let existence, zároveň se chystá ukončit činnost v sestavě s Alešem Brichtou. "Aleš Brichta připravuje novou skupinu tvrdého ražení. Rozchod je tedy už definitivní a veškeré snahy o návrat k úspěšné sestavě nepřinesly žádný výsledek," lze se dočíst na internetových stránkách skupiny. Významu koncertu odpovídala i atmosféra, kdy se v pátek do sálu zámku ani nevešli všichni zájemci o vystoupení. Mnozí tak poslouchali koncert venku. Skupina vznikla v roce 1982. Tehdy se dali dohromady zpěvák Aleš Brichta, kytarista Jiří Urban a bubeník Miroslav Nedvěd.
Polná - Téměř na den přesně po roce se v Polné objevila kapela Arakain. Jestliže tehdy představila své nové album Forrest Gump, tentokrát šlo o labutí píseň. Arakain slaví současnou koncertní šňůrou dvacet let existence, zároveň se chystá ukončit činnost v sestavě s Alešem Brichtou. "Aleš Brichta připravuje novou skupinu tvrdého ražení. Rozchod je tedy už definitivní a veškeré snahy o návrat k úspěšné sestavě nepřinesly žádný výsledek," lze se dočíst na internetových stránkách skupiny. Významu koncertu odpovídala i atmosféra, kdy se v pátek do sálu zámku ani nevešli všichni zájemci o vystoupení. Mnozí tak poslouchali koncert venku. Skupina vznikla v roce 1982. Tehdy se dali dohromady zpěvák Aleš Brichta, kytarista Jiří Urban a bubeník Miroslav Nedvěd.
</TEXT>
</DOC>
<DOC>
<DOCID>MF-20020422319</DOCID>
<DOCNO>MF-20020422319</DOCNO>
<DATE>04/22/02</DATE>
<TEXT>
S kapelou Gumbo přijel do Jihlavy koncertovat Ondřej Konrád, jeden z nejlepších českých hráčů na foukací harmoniku.
</TEXT>
</DOC>
<DOC>
<DOCID>MF-20020422320</DOCID>
<DOCNO>MF-20020422320</DOCNO>
<DATE>04/22/02</DATE>
<TEXT>
Vrcholem jazzového festivalu v Poličce bylo vystoupení americké zpěvačky Judy Niemack.
</TEXT>
</DOC>
<DOC>
<DOCID>MF-20020422321</DOCID>
<DOCNO>MF-20020422321</DOCNO>
<DATE>04/22/02</DATE>
<TITLE>
- Jihlava - Operetu s výpravou a kostýmy Hospoda na mýtince představí v Jihlavě Divadlo Járy Cimrmana. Inscenace, kterou režíroval Ladislav Smoljak začíná v Domě kultury v 16.30 a v 19.30.
</TITLE>
<TEXT>
- Jihlava - Jazz klub uvádí v divadelním klubu Horáckého divadla od 19.30 mladou formaci FTM Jazz Praha .
- Havlíčkův Brod - Výstava obrazů a poezie autorů Báry Lukášové, Vladimíra Šandy a Milana Enderle nazvaná Světy na dosah se koná v havlíčkobrodském Havlíčkově domě.
- Jihlava - Derniéru má ve středu inscenace Horáckého divadla v Jihlavě Drahomíra a její synové aneb Krvavé křtiny. Drama z počátků dějin naší státnosti a pokus o historickou rekonstrukci nebo i detektivka vycházející z nových historických poznatků i teorií, v níž se řeší otázka, kdo vlastně zabil knížete Václava, začíná v 19 hodin a divákům se představí Daniela Bakerová, Pavel Vacek, Lenka Hušková, Jan Rydl, Lenka Schreiberová, Stanislav Gerstner, Josef Kundera a další.
- Třebíč - V Národním domě budou od 19 hodin koncertovat Michal Prokop a akustické trio Hot line jehož dalšími členy jsou Jan Hrubý - housle a Luboš Andršt - kytara.
- Telč - Ve vstupní síňi telčské radnice je instalována expozice fotografií Miroslava Slehy Zastavení světla a krásy a výstava Plakáty měst České inspirace.
- Polná - V sále polenského zámku společně hrají kapely Už jsme doma a Visací zámek. Společný koncert alternativní a punkové legendy začíná ve 20 hodin.
- Havlíčkův Brod - V havlíčkobrodském klubu Vagon koncertují Support Lesbiens. Pražská formace se v roce 2001 vrátila na hudební scénu s albem Regeneration?! Skladby z této desky zazní i na sobotním koncertě, který začíná ve 21 hodin.
- Pelhřimov - Sklep music bar v Pelhřimově připravil koncert mezinárodní formace Klar, která vystupuje velmi řídce. Jejími členy jsou V. Václavek, V. Miedtke a D. Mohr. Energická smršť českoněmeckého tria kombinujícího vlivy etniky, rocku, freejazzu, ambientu i moderní vážné hudby se rozpoutá ve 20 hodin.
- Humpolec - O buddhismu přednáší v Klubu v Humpolci budhistický mnich Ashin Ottama - původním jménem Pavel Smrčka. Mnišské svěcení přijal v barmském Rangúnu v roce 1992. Beseda začíná v 19.30.
</TEXT>
</DOC>
<DOC>
<DOCID>MF-20020422322</DOCID>
<DOCNO>MF-20020422322</DOCNO>
<DATE>04/22/02</DATE>
<TITLE>
Do Vagonu míří dvě violoncella
</TITLE>
<TEXT>
Havlíčkův Brod - Ve čtvrtek se v Havlíčkobrodském klubu Vagon představí duo Tara Fuki. Dvě violoncellistky Andrea Konstankiewiczová a Dorota Blahutová představí písně inspirované polským národním dědictvím.
</TEXT>
</DOC>
<DOC>
<DOCID>MF-20020422323</DOCID>
<DOCNO>MF-20020422323</DOCNO>
<DATE>04/22/02</DATE>
<TITLE>
Hostem hip hopové party byl Wich
</TITLE>
<GEOGRAPHY>Jihlava</GEOGRAPHY>
<TEXT>
Hip hopová party se v pátek odehrála v jihlavském klubu AMC. Hlavním tahákem bylo vystoupení Dj Wiche. Ten spolupracuje s legendou žánru - skupinou Penneři strýčka Homeboye a za svoji činnost získla letos žánrovou cenu Akademie populární hudby Anděl.
Jihlava - Hip hopová party se v pátek odehrála v jihlavském klubu AMC. Hlavním tahákem bylo vystoupení Dj Wiche. Ten spolupracuje s legendou žánru - skupinou Penneři strýčka Homeboye a za svoji činnost získla letos žánrovou cenu Akademie populární hudby Anděl.
</TEXT>
</DOC>
<DOC>
<DOCID>MF-20020422324</DOCID>
<DOCNO>MF-20020422324</DOCNO>
<DATE>04/22/02</DATE>
<TITLE>
Program kin
</TITLE>
<HEADING>
OSTROV: Taková zvláštní rodinka
</HEADING>
<TEXT>
Royal Tanenbaum a jeho žena Etheline vychovávají dva vlastní syny a adoptovanou dceru. Všechny děti jsou velice nadané, skoro geniální. Jednoho dne však Royal rodinu opustí, což - jak se později ukáže - poznamená jeho potomky víc, než by si kdo myslel. Uplyne dvacet let, Etheline se chce vdát za dlouholetého přítele rodiny, dcera Margot se rozchází se svým manželem a vrací se domů, podobně jako její ovdovělý bratr Chas se svými dvěma malými syny, jejichž matka tragicky zahynula. A najednou se objeví na scéně zestárlý Royal, který rozházel všechny peníze a vzal by zavděk i chladnoucím rodinným krbem. Nikdo ho nevítá s nadšením, ale když prozradí, že je těžce nemocný, rodina se nad ním slituje. Z dalekých cest se vrací domů i další syn Ritchie, a tak jsou všichni zase pohromadě pod jednou střechou. Jenže každý si nese traumata svého života, dětské vzpomínky i pozdější rány, a brzy začnou vyplouvat na povrch skutečnosti, o nichž nikdo neměl odvahu mluvit ( 17.30),
</TEXT>
<HEADING>
Mulholland Drive
</HEADING>
<TEXT>
Začínající herečka Betty přijíždí do Hollywoodu plná dychtivých nadějí. Brzy však zjistí, že pod blyštivou fasádou města iluzí se skrývá temné tajemství. Jeho součástí je osamělý režisér Adam, hereččina bytná i mladá servírka Diana - a také k smrti vystrašená žena, která ztratila paměť po noční autonehodě na nedalekém Mulholland Drive. Nebezpečné pátrání po identitě nové známé pohlcuje Betty stále víc. Je klíčem k záhadě tmavomodrá krabice či podivný podnik Silenzio? Nebo muž vyprávějící nad kávou svůj podivný sen? Nebo snad samotná Betty? Mezi nejslavnějšími hollywoodskými ulicemi Mullholand Drive a Sunset Boulevard se odehrává další z mysteriozních surrealistických šarád Davida Lynche. Režie: David Lynch. Hrají: Justin Theroux, Naomi Watts, Laura Harring, Ann Miller, Robert Forster, Dan Hedaya, Angelo Badalamenti, Mark Pellegrino, Michael J. Anderson, Billy Ray Cyrus a další ( 20.00)
</TEXT>
<HEADING>
DUKLA: Formule!
</HEADING>
<TEXT>
Mladičký a mimořádně talentovaný závodník Jimmy Bly jen těžko odolává tlaku, který s sebou nese oslnivá kariéra nového favorita velkých cen. Majitel závodního týmu proto povolává zpět do kokpitu zkušeného Joea Tanta, který má být mladému kolegovi oporou, krýt mu na okruhu záda a dovést ho k titulu mistra světa. Jejich hlavním soupeřem je dosavadní šampión Beau Brandenburg. Jimmy Bly mu nebezpečně šlape na paty a navíc začne chodit s jeho bývalou dívkou. S Tantem má Brandenburg nevyřízené účty z jedné dávné nehody. Film se natáčel osm měsíců na devíti velkých cenách v pěti zemích světa. Kromě pohnutých osudů hrdinů a dramatických situací na závodních okruzích nabízí i jedinečné záběry z pohledu pilota, řítícího se cílovou rovinkou rychlostí 380 km/h ( 17.30),
</TEXT>
<HEADING>
Deník Bridget Jones
</HEADING>
<TEXT>
Bridget Jones je mírně obloustlá, svobodná třicátnice, která má ve svém životě zdánlivě jednoduchá a splnitelná přání - shodit pár kil a najít opravdový vztah. Jenže právě rok, do něhož vstoupila s rozhodnutím vést si deník, ji přináší jednu pohromu za druhou. Především se zamiluje do svého pohledného šéfa, aby vzápětí zjistila, že mu dělá jen bokovku, zatímco jeho stálá přítelkyně je vychrtlá a navíc bohatá. Bridget dá proto v práci výpověď a vrhne se střemhlav na kariéru televizní moderátorky. Brzy zjišťuje, že to není profese pouze o úsměvech a úspěchu. Matka jí navíc neúnavně dohazuje jednoho chlapa za druhým, mezi nimi i obstarožního seladona Marka Darcyho v příšerném svetru se soby. Ještě že má vždy po ruce lahvičku oblíbeného chardonnay a krabičku cigaret. Jenže pak se stane něco, s čím Bridget skutečně nepočítala. Kdo by to také do toho nadutého Marka řekl... ( 20.00)
</TEXT>
<HEADING>
SOKOL: Pravá blondýnka
</HEADING>
<TEXT>
Elle Woodsová je přírodní blondýna. Je velmi oblíbená, řádná studentka, předsedkyně dívčího studentského spolku a uchazečka o titul Miss Hawaiian Tropic. Má ráda růžovou barvu. Elle má stejně tak zlaté vlasy jako srdce. Když ji její přítel Warner pozve na večeři, Elle doufá, že se konečně vyjádří a navlékne jí na čerstvě nalakovaný prst diamantový prstýnek. Místo toho jí Warner řekne, že je "moc blonďatá" a "málo seriózní" pro jeho budoucí kariéru. Elle je zničena. Nevzdá se, rozhodne se studovat na Harvardské právnické škole a dokázat to, co on. Při závěrečném přelíčení provádí obhajobu sama. Elle se podaří proměnit stereotypní model "hloupé blondýny" na sebevědomou "pravou blondýnu". ( 17.30),
</TEXT>
<HEADING>
Bulšit
</HEADING>
<TEXT>
Janey Briggs nosí brýle a špinavé montérky, takže ji nikdo ve škole nemá rád. Ale skrývá se v ní skutečná krása. Jake Wyler, přední hráč školního fotbalového týmu, kterého všechny (a všichni) milují, se s kamarády vsadí, že z ní udělá královnu maturitního plesu. Mezitím do školy nepozorovaně pronikne devadesátiletá reportérka, která se vydává za studentku, tým roztleskávaček ukradne jinému týmu jeho choreografii, dorazí sexy studentka z daleké evropské země, a Catherine Wyler, největší potvora na škole, by se hrozně chtěla vyspat se svým bratrem. Máte pravdu, je to Bulšit. Nová parodie na všechny teenagerské filmy, které jste viděli (a na několik, které jste neviděli) nemá úctu před ničím, včetně vašeho dobrého vkusu... ( 20.00)
</TEXT>
<HEADING>
NA VALECH: Vanilkové nebe
</HEADING>
<TEXT>
Mladý newyorský nakladatel a vyhlášený sukničkář David Aames umí žít. Proč ne, když je pohledný, charismatický mladý muž plný elánu a navíc ani zdaleka nemusí počítat každý dolar. Přesto má pocit, že mu stále něco uniká. Jedné noci potká dívku svých snů, a i když je velkým stratégem milostných pletek, vzápětí jí ztratí. Davidova partnerka brzy pochopí, že on se Sofie jen tak nevzdá a Julie jí zase nemíní postoupit své místo. Automobilová nehoda, při níž je David těžce zraněn v obličeji, je důsledkem a tečkou za jejich vyhroceným vztahem. Pro Davida se ale možná otvírá zcela nová životní kapitola... ( 20.00)
</TEXT>
<HEADING>
VESMÍR: Bratrstvo vlků
</HEADING>
<TEXT>
Hon na bestii - Francie, 18. století, hornatý kraj Gévaudan sužuje děsivá bestie. Podle oficiálního stanoviska jde o nebezpečného vlka, vojsko proto vybíjí šelmy z celého kraje. Král povolá také přírodovědce Grégoira de Fronsaca, intriky šlechticů ale stojí proti jeho snaze zbavit kraj vraždícího tvora, jenž má na svědomí přes sto životů. S Fronsacem přijíždí jeho indiánský pokrevní bratr Mani, který ovládá různé druhy bojových umění a dokáže komunikovat s přírodou. Mani naslouchá tajemným hlasům, které ho přivedou až k hrůznému tajemství řádícího netvora. Jejich protivníkem ale není jen netvor, středověké městečko ponořené do nočních mlh skrývá další hrozivé tajemství... ( 20.00)
</TEXT>
<HEADING>
MORAVIA: Andělská tvář
</HEADING>
<TEXT>
Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila... ( 17.30, 20.00)
</TEXT>
<HEADING>
VYSOČINA: Výlet
</HEADING>
<TEXT>
Absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál. Jak k tomu všemu dojde? Půl roku po úmrtí manžela a otce se rodina od babičky dozví, že si přál být pochován na rodném Slovensku. A tak vyberou den D, kdy se v novém autě a stařičkém wartburgu vydají na cestu. Osádky tvoří stará babička, dcera Zuzana, ambiciózní výtvarnice, její neambiciózní manžel Pavel, který nemá ani tušení o manželčině nevěře, druhá - těhotná - dcera Ilona s malým všudybylem Leonkem a samozřejmě matka Miládka, která má vše na povel. Naložena je urna s otcovým popelem, Pavel přidává pěknou hromádku malovaných kachlíků, kdyby se náhodou našel kupec. Cesta je dlouhá, zastávky nutné. Najednou je plno času říci si věci, na které doma v denním shonu jaksi nevybyl čas. Hrají: Igor Bareš, Anna Geislerová, Iva Janžurová, Jiří Macháček, Sabina Remundová, Theodora Remundová a další ( 20.00)
Absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál. Jak k tomu všemu dojde? Půl roku po úmrtí manžela a otce se rodina od babičky dozví, že si přál být pochován na rodném Slovensku. A tak vyberou den D, kdy se v novém autě a stařičkém wartburgu vydají na cestu. Osádky tvoří stará babička, dcera Zuzana, ambiciózní výtvarnice, její neambiciózní manžel Pavel, který nemá ani tušení o manželčině nevěře, druhá - těhotná - dcera Ilona s malým všudybylem Leonkem a samozřejmě matka Miládka, která má vše na povel. Naložena je urna s otcovým popelem, Pavel přidává pěknou hromádku malovaných kachlíků, kdyby se náhodou našel kupec. Cesta je dlouhá, zastávky nutné. Najednou je plno času říci si věci, na které doma v denním shonu jaksi nevybyl čas. Hrají: Igor Bareš, Anna Geislerová, Iva Janžurová, Jiří Macháček, Sabina Remundová, Theodora Remundová a další ( 20.00)
</TEXT>
</DOC>
<DOC>
<DOCID>MF-20020422325</DOCID>
<DOCNO>MF-20020422325</DOCNO>
<DATE>04/22/02</DATE>
<TITLE>
Tip dnes
</TITLE>
<TEXT>
Mullholand Drive, nový snímek režiséra Davida Lynche (na snímku), promítá dnes kino v Havlíčkově Brodě.
</TEXT>
</DOC>
<DOC>
<DOCID>MF-20020422326</DOCID>
<DOCNO>MF-20020422326</DOCNO>
<DATE>04/22/02</DATE>
<TITLE>
Vysočina vyhrála na hřišti HFK Olomouc
</TITLE>
<TEXT>
Druholigoví jihlavští fotbalisté v sobotu získali další tři body a prodloužili vítěznou sérii už na čtyři zápasy
O další tři body rozmnožili své konto druholigoví fotbalisté FC Vysočina Jihlava, když porazili HFK Olomouc na jeho hřišti 1:0. Jediný gól dal z penalty gólman Bartoš.
Olomouc, Jihlava - Penalta proměněná gólmanem Jiřím Bartošem zajistila fotbalistům FC Vysočina už čtvrté vítězství v řadě. Jihlava vyhrála v sobotu odpoledne na hřišti HFK Olomouc 1:0 a v druholigové tabulce zůstala na šesté příčce. "Dost jsme si od toho zápasu slibovali, protože jsme předtím vyhráli tři utkání po sobě, a tím jsme získali velkou sebedůvěru," řekl asistent jihlavského kouče Josef Kolečko. "Kluci šli celkem jednoznačně za vítězstvím a po zápase museli uznat i domácí, že jsme vyhráli zaslouženě." Vysočina začala důrazně a nedovolila olomouckým hráčům výrazněji ohrozit Bartošovu branku. "První poločas jsme domácí prakticky k ničemu nepustili. Po většinu času se hrálo uprostřed hřiště a prosadit se bylo hodně složité i vzhledem k nekvalitnímu terénu," uvedl Kolečko. Po přestávce se Jihlava nadechla k náporu. "Ve druhé půlce jsme šli tvrdě za tím, že ten gól dáme. Obránci dostali za úkol vytahovat balony a přečíslovat soupeře," prozradil asistent trenéra Machálka. "Soupeř měl totiž na hrotu Sedláčka s Drulákem, kteří neměli kondičně na to, aby našim bekům zatápěli, takže ti mohli podpořit ofenzivu. Začali jsme domácí přehrávat, vytvářet si šance a vypadalo to, že gól je na spadnutí." Čáru přes rozpočet však Vysočině udělalo nečekané oslabení. "Při jednom našem rohu došlo k nějakému strkání a rozhodčí vyloučil Slavíka," prozradil Kolečko. "Nic jsem tam neviděl, bylo tam dvacet lidí na malém prostoru, ale podle Slavíkových slov jej jeden z protihráčů udeřil loktem a on mu to oplatil. Nicméně po takové strkanici, které jsou naprosto normální, je vyloučení trapné," nesouhlasil Kolečko s přísným verdiktem sudího Korduly. "Od delegáta nakonec dostal známku 5,5, tak je jasné, že nepískal dobře." Závěrečnou půlhodinu tedy musela Vysočina dohrávat pouze v deseti. "Bylo to stále vyrovnané, i když domácí měli přece jen více ze hry, ale šanci víceméně žádnou," poznamenal asistent jihlavského trenéra. Na jediný gól zápasu se čekalo až do 78. minuty. "Při jednom z našich protiútoků Vaculík vystřelil a trefil protihráče do ruky," popisoval Kolečko rozhodující okamžik, po kterém hlavní rozhodčí nařídil penaltu. Míče se chopil Bartoš a z pokutového kopu nedal svému protějšku v olomoucké brance šanci. "Má výjimečně dobrou kopací techniku a na penalty je určený jako druhý za Slavíkem, navíc chytal velice dobře a byl v dobré pohodě," zdůvodnil nasazení Bartoše jihlavský asistent. "Od té chvíle už nikdo na stadionu nepochyboval o tom, že to dovedeme k vítězství, protože jsme domácí jednoznačně předčili v bojovnosti a rychlosti," pochvaloval si Kolečko, který v sobotním zápase postrádal trojici hráčů, která posílila rezervu FC Vysočina při zápase ve Vyškově - Bratršovského, Veselé ho a "karetního hříšníka" Šebka.
HFK Olomouc - FC Vysočina Jihlava 0:1 (0:0).
Branka: 78. J. Bartoš z pen.
ŽK: Diepold - Kadlec, Kaplan, Bartoš.
ČK: 63. Slavík (J).
</TEXT>
</DOC>
<DOC>
<DOCID>MF-20020422327</DOCID>
<DOCNO>MF-20020422327</DOCNO>
<DATE>04/22/02</DATE>
<TITLE>
Gólman dal už sedmý gól
</TITLE>
<GEOGRAPHY>Jihlava</GEOGRAPHY>
<TEXT>
Slabou čtvrthodinu před koncem sobotního druholigového utkání na hřišti HFK Olomouc si postavil míč na značku pokutového kopu a s přehledem rozhodl o nejtěsnější výhře jihlavského týmu. Nebylo by na tom nic zvláštního, kdyby úspěšným exekutorem penalty nebyl brankář Vysočiny Jiří Bartoš. Po osudové soupeřově ruce si ani neuvědomil, že je na něm řada. Na trávníku už totiž chyběl vyloučený Lubomír Slavík, jihlavská "penaltová" jednička. Až na trenérův pokyn se vydal na cestu k míči. "Už jsem věděl, že to určitě kopnu doprostředka nahoru. Říkal jsem si, že gólman musí jít na některou stranu," prozradil Bartoš. Svůj úmysl vzápětí dokonale převedl do praxe a nedal svému olomouckému kolegovi šanci. Mezi brankáři, kteří se zapsali do listiny střelců, není nováčkem. "Byl to můj sedmý gól ve druhé lize. Naposledy jsem proměnil penaltu vloni v Pardubicích," prozradil Bartoš.
Jihlava - Slabou čtvrthodinu před koncem sobotního druholigového utkání na hřišti HFK Olomouc si postavil míč na značku pokutového kopu a s přehledem rozhodl o nejtěsnější výhře jihlavského týmu. Nebylo by na tom nic zvláštního, kdyby úspěšným exekutorem penalty nebyl brankář Vysočiny Jiří Bartoš. Po osudové soupeřově ruce si ani neuvědomil, že je na něm řada. Na trávníku už totiž chyběl vyloučený Lubomír Slavík, jihlavská "penaltová" jednička. Až na trenérův pokyn se vydal na cestu k míči. "Už jsem věděl, že to určitě kopnu doprostředka nahoru. Říkal jsem si, že gólman musí jít na některou stranu," prozradil Bartoš. Svůj úmysl vzápětí dokonale převedl do praxe a nedal svému olomouckému kolegovi šanci. Mezi brankáři, kteří se zapsali do listiny střelců, není nováčkem. "Byl to můj sedmý gól ve druhé lize. Naposledy jsem proměnil penaltu vloni v Pardubicích," prozradil Bartoš.
</TEXT>
</DOC>
<DOC>
<DOCID>MF-20020422328</DOCID>
<DOCNO>MF-20020422328</DOCNO>
<DATE>04/22/02</DATE>
<TEXT>
Jihlavský gólman Jiří Bartoš přispěl k sobotnímu vítězství na hřišti HFK Olomouc nejen zákroky ve vlastním pokutovém území, ale především proměněnou penaltou.
</TEXT>
</DOC>
<DOC>
<DOCID>MF-20020422329</DOCID>
<DOCNO>MF-20020422329</DOCNO>
<DATE>04/22/02</DATE>
<TITLE>
Triatlonisty čeká náročná sezona
</TITLE>
<TEXT>
Dva závody Českého poháru v triatlonu přivítá letos Žďár nad Sázavou. O medailové posty bude usilovat i závodnice domácího Axiomu Orbitt Gabriela Loskotová. Žďár nad Sázavou - Organizační povinnosti s tréninkovými musí skloubit v těchto dnech Jiří Chaloupka. Osobní trenér české ironmanské jedničky Gabriely Loskotové kromě přípravy své svěřenkyně věnuje čas i organizaci dvou pohárových závodů, které přivítá Žďár nad Sázavou. 8. června na Pilské nádrži odstartuje sezonu dlouhých triatlonů Pilman, v němž na startující čeká poloviční porce ironmanských tratí: 1,9 kilometru ve vodě, 90 kilometrů na kole a půlmaraton. Třetí červencový víkend pak budou v okolí Žďáru nad Sázavou o pohárové body bojovat triatleti specializující se na olympijské objemy ( 1,5 - 40 - 10). V rámci 2. ročníku Žďárského triatlonu se budou udílet i mistrovské tituly ve veteránských kategoriích. Žďárský klub bude v letošní sezoně obhajovat medailové pozice na několika frontách: Gabriela Loskotová loni zvítězila v hodnocení Českého poháru v dlouhém triatlonu a duatlonu, v pohárové soutěži v krátkém triatlonu obsadila třetí místo. Vítězství v Jihomoravské lize bude obhajovat Jan Mička. Závodníci Axiomu Orbitt Žďár nad Sázavou se prosadili i v hodnocení soutěží družstev - regionální Jihomoravskou triatlonovou ligu vyhráli a v Českém poháru v duatlonu nasbírali třetí nejvyšší počet bodů. "Letos nás navíc posílí Jitka Černá," prozradil Jiří Chaloupka. Pětadvacetiletá triatletka, čtvrtá v loňském roce v celkovém hodnocení Českého poháru v krátkém triatlonu, přestupuje z LTK Škoda Plzeň. Černá trénuje v Praze společně s Gabrielou Loskotovou, pro níž bude vrcholem sezony start na dvou ironmanských závodech v zahraničí. "Pojedeme na ironmana do Frankfurtu a chceme zkusit i mistrovství světa v Nice," prozradil Chaloupka. V rámci přípravy bude Loskotová absolvovat i seriál domácích závodů. "Vyzkoušíme všechno: duatlony, krátké i dlouhé triatlony," plánuje Chaloupka. Problémem ovšem zůstává zdravotní stav Gabriely Loskotové. Kvůli astmatickým potížím loni zrušila start na Havaji a ještě v současné době zkouší různé varianty léčení. "Stále experimentujeme. Při soustředění na Mallorce se Gábina cítila bez léků lépe než při jejich užívání. Zdraví a dobrý pocit z tréninku je nejdůležitější," uvědomuje si Chaloupka.
</TEXT>
</DOC>
<DOC>
<DOCID>MF-20020422330</DOCID>
<DOCNO>MF-20020422330</DOCNO>
<DATE>04/22/02</DATE>
<TITLE>
V Pacově se představila motokrosová esa
</TITLE>
<TEXT>
Po většinu sobotního dne mohli příznivci motorismu sledovat v Pacově úvodní závod čtyřdílného Mezinárodního mistrovství České republiky v motokrosu.
Dvanáctinásobný mistr republiky Miroslav Kučírek (na snímku) na medailové pozice ve třídě Open nedosáhl, přesto předvedl divákům nemálo ze svého umění.
Premiérový závod českého šampionátu si nenechala ujít kompletní domácí špička a svou účastí jej zpestřili i závodníci z Itálie, Rakouska a Slovenska. Celkem se ve třech mistrovských kategoriích postavilo na startovní rošt 148 závodníků: osmapadesát v kubatuře do 125 ccm, stejný počet ve třídě Open a třicet dva veteránů nad čtyřicet let (na snímku).
</TEXT>
<HEADING>
...JEZDCŮM BLÁTO SVĚDČILO
</HEADING>
<TEXT>
Přestože se jezdci potýkali s nástrahami blátivé tratě, na počasí si nestěžovali. "Alespoň je to správný motokros," pochvalovali si unisono.
</TEXT>
<HEADING>
POČASÍ VADILO DIVÁKŮM...
</HEADING>
<TEXT>
Deštivý den asi odradil od návštěvy pacovského areálu celou řadu diváků, kterých atraktivní podívaná nakonec přilákala jen zhruba 2 500.
Na startu nechyběly známé tváře, ale v cíli byl problém je rozeznat.
</TEXT>
<HEADING>
JEĎ, MUSÍŠ!
</HEADING>
<TEXT>
Většině jezdců z početného startovního pole se během náročného programu sobotního mistrovského závodu dostávalo velké podpory ze strany diváků i členů vlastních realizačních týmů.
Většině jezdců z početného startovního pole se během náročného programu sobotního mistrovského závodu dostávalo velké podpory ze strany diváků i členů vlastních realizačních týmů.
</TEXT>
</DOC>
<DOC>
<DOCID>MF-20020422331</DOCID>
<DOCNO>MF-20020422331</DOCNO>
<DATE>04/22/02</DATE>
<TITLE>
Ve druhém dějství Běžce Vysočiny si v edl nejlépe Aleš Láník z Axisu
</TITLE>
<GEOGRAPHY>Čeřínek</GEOGRAPHY>
<TEXT>
Aleš Láník z Jihlavského plaveckého klubu Axis zvítězil ve druhém závodě celoročního seriálu Běžec Vysočiny 2002. Tempo s třiadvacetiletým duatlonistou, který po roční zdravotní přestávce začal opět závodit, držel v běhu do vrchu jen Vladimír Srb. "Nemusel jsem jít na maximum. Vláďa se mě držel, ale nešel přede mě; nastoupil jsem až v závěru," shrnul průběh pátečního dvoukilometrového běhu do vrchu Láník, kterého už příští týden čeká v Doksech úvodní závod Českého poháru v duatlonu. Láník se Srbem jako jediní z početného startovního pole 82 běžců všech věkových kategorií dokázali zdolat trať dlouhou 2 200 metrů pod osmiminutovou hranici. V závodě žen vyrovnala vítězná Jana Kopřivová z Datalusku Jihlava vlastní traťový rekord, který je v jejím držení už sedm let. Statečně si v běhu do vrchu vedli ovšem i nejmladší účastníci - šestiletá Tereza Prášková proběhla šťastně cílem po osmnácti minutách. Třetím závodem, Jarní cenou Datalusku, pokračuje Běžec Vysočiny v pátek 26. dubna.
Čeřínek - Aleš Láník z Jihlavského plaveckého klubu Axis zvítězil ve druhém závodě celoročního seriálu Běžec Vysočiny 2002. Tempo s třiadvacetiletým duatlonistou, který po roční zdravotní přestávce začal opět závodit, držel v běhu do vrchu jen Vladimír Srb. "Nemusel jsem jít na maximum. Vláďa se mě držel, ale nešel přede mě; nastoupil jsem až v závěru," shrnul průběh pátečního dvoukilometrového běhu do vrchu Láník, kterého už příští týden čeká v Doksech úvodní závod Českého poháru v duatlonu. Láník se Srbem jako jediní z početného startovního pole 82 běžců všech věkových kategorií dokázali zdolat trať dlouhou 2 200 metrů pod osmiminutovou hranici. V závodě žen vyrovnala vítězná Jana Kopřivová z Datalusku Jihlava vlastní traťový rekord, který je v jejím držení už sedm let. Statečně si v běhu do vrchu vedli ovšem i nejmladší účastníci - šestiletá Tereza Prášková proběhla šťastně cílem po osmnácti minutách. Třetím závodem, Jarní cenou Datalusku, pokračuje Běžec Vysočiny v pátek 26. dubna.
</TEXT>
</DOC>
<DOC>
<DOCID>MF-20020422332</DOCID>
<DOCNO>MF-20020422332</DOCNO>
<DATE>04/22/02</DATE>
<TITLE>
Divadlo ovlivňuje v Boleradicích bez nadsázky každou domácnost
</TITLE>
<HEADING>
Jak se žije na venkově
</HEADING>
<GEOGRAPHY>Boleradice</GEOGRAPHY>
<TEXT>
V Boleradicích na Břeclavsku, v obci s necelou tisícovkou obyvatel nedaleko Hustopečí, není dům, kde by alespoň někdo nehrál divadlo. Divadlo se tady hraje totiž už víc než jedno století. Obzvlášť v posledních letech se každému z okolí vybaví v souvislosti s Boleradicemi zdejší Divadelní soubor bratří Mrštíků, protože divadelníci souboru posbírali na celostátních přehlídkách několik významných ocenění. Své umění měli možnost předvést už i za oceánem, českým krajanům v New Yorku. Už třetím rokem fungují v obci s bezmála osmi sty padesáti obyvateli dokonce dva divadelní soubory. Divadelní soubor Debakl založila před necelými třemi lety boleradická omladina. Oba soubory zastřešuje Divadelní spolek bratří Mrštíků. Obec je navíc jedinou na okrese s kamenným divadlem. Divadelní představení místních souborů jsou vždy beznadějně vyprodaná.
Viz Boleradice... strana D3
</TEXT>
</DOC>
<DOC>
<DOCID>MF-20020422333</DOCID>
<DOCNO>MF-20020422333</DOCNO>
<DATE>04/22/02</DATE>
<TITLE>
Přišel o zrak, díky práci pro postižené se přesto nezastaví
</TITLE>
<TEXT>
Dolní Bojanovice - Přes deset let vidí jen rozmazané obrysy lidí i předmětů. Už od dětství měl špatný zrak, i o ten však přišel při nehodě v roce 1988 na horách. Protože mu úraz znemožnil splácet půjčku na dům, přišel i o něj a nakonec i o rodinu. K podrobnostem se vracet nechce. Nešťastná událost je dávno za ním, smířil se i se třemi neúspěšnými operacemi očí. Osobní tragédie změnila Josefu Černému život. Dřívější pracovník mládežnického klubu se vrhl do pomoci podobně postiženým lidem. Vymýšlí pro ně programy, organizuje zájezdy, pořádá hudební festivaly. Za celý rok se nezastaví. Díky postižení získal spoustu nových kamarádů. Jejich přátelství jsou kvůli podobným tělesným handicapům mnohdy silnější a trvalejší než u zdravých lidí. Až po téměř úplném oslepnutí navštívil řadu zemí Evropy. S hudební kapelou složenou z podobně handicapovaných lidí či se speciálními zájezdy projel Francii, Holandsko, Švýcarsko, Norsko, Itálii, či Španělsko. S kamarádem horolezcem vylezl na Mont Blanc, nejvyšší horu Evropy. Jak sám říká, zažil veliké věci. "Po úrazu jsem v Břeclavi dostal na oči jenom kapky, v Olomouci mi pak řekli, že s tím nepůjde nic dělat, pak jsem se v Praze dostal na kliniku. Tam jsem zažil, jak lidi třeba s rakovinou slepnou. To bylo těsně před listopadem osmdesát devět. Už tehdy jsem si řekl, že pro ty lidi něco udělám," popisuje počátky nového života muž. Po návratu do Hodonína začal jako zrakově postižený pracovat. Lisem vytlačoval kolečka. Nyní však už řadu let patří k vůdčím osobnostem hodonínského sdružení Oáza. To je zaměřené právě na pomoc tělesně handicapovaným lidem. "Máme asi tisíc klientů. Pro ně vymýšlíme nejrůznější aktivity a programy. Sám jsem v Praze vystudoval speciální tělesnou výchovu pro postižené lidi, pořádáme tedy i sjezdy řek, třeba Moravy, Vltavy, Berounky. Máme vlastní rafty, s těmi jsme byli i ve Francii," vyjmenovává Josef Černý.
Kromě toho nabízí sdružení celou řadu dalších programů. "Máme výuku počítačů pro nevidomé, ale i zdravé lidi, organizujeme vyjížďky na koních, rehabilitační pobyty, právní poradny, zájezdy do zahraničí i třeba hudební festivaly," přibližuje Černý svou celoroční práci. Sám se nyní pustil ještě do studia filozofie na Univerzitě Karlově v Praze. Na léto chystá další zájezdy do zahraničí. "Lidé se mě často ptají, co z návštěvy cizí země vůbec mám, když nic nevidím. Ale vnímat jiné kraje se dá i jinak než očima. Vůněmi, chutí národních jídel, atmosférou. Hodně mi dává i hudba. Od dětství hraju na kytaru, mandolínu, na co se dá. To je zase důležité při organizování hudebních festivalů pro handicapované. Člověk pak dokáže zastoupit domluvené hudebníky, kteří na poslední chvíli nepřijedou. Každému z nás do toho totiž může přijít rehabilitace, lázně, nemoc, někdy bohužel i smrt," dodává muž.
</TEXT>
</DOC>
<DOC>
<DOCID>MF-20020422334</DOCID>
<DOCNO>MF-20020422334</DOCNO>
<DATE>04/22/02</DATE>
<TITLE>
Na Břeclavsku se krade víc než v loňském roce
</TITLE>
<GEOGRAPHY>Břeclav</GEOGRAPHY>
<TEXT>
Více krádeží než vloni za stejnou dobu vyšetřovali za letošní první čtvrtletí policisté na Břeclavsku. Přibylo především závažných krádeží, drobných je v letošních policejních statistikách naopak méně. "Loupeže se nám daří poměrně dobře objasnit. Máme ale tři závažnější případy, jejichž pachatele zatím neznáme," řekl náměstek policejního ředitele Jan Cupal. Mezi případy, které se zatím nepodařilo policistům vyřešit, patří i loupežné přepadení prodejny Mountfield v Drnholci na Břeclavsku. Pátého dubna kolem páté hodiny odpoledne do ní vtrhli dva maskovaní muži se zbraněmi a vynutili si na personálu prodejny tržbu. "Odjeli vozem Ford Escort, který se později našel. Víme jen, že pokračovali dál ve směru na Znojmo," uvedl Cupal.
Krádeže na Břeclavsku: I. čtvrtletí 2001 2002
</TEXT>
</DOC>
<DOC>
<DOCID>MF-20020422335</DOCID>
<DOCNO>MF-20020422335</DOCNO>
<DATE>04/22/02</DATE>
<TITLE>
Znojmo: Policisté dopadli zloděje kupole
</TITLE>
<HEADING>
Z celého kraje DNES
</HEADING>
<TEXT>
Jeden týden stačil znojemským policistům k tomu, aby dopadli dva vandaly, kteří minulý víkend znehodnotili měděnou kupoli z Louckého kláštera. Ta byla volně uložena na nádvoří Znojemského hradu, kde ji muži rozbrušovačkou rozřezali a její horní část ukradli. Jihomoravskému muzeu tak způsobili škodu za dvě stě tisíc korun. "Podezřelými jsou dva muži ze Znojma ve věku čtyřicet sedm a čtyřicet devět let. Starší z dvojice rozřezal kupoli a její horní část pak oba společně ukradli, druhou rozřezanou část nechali na místě," uvedl znojemský policejní mluvčí Jaromír Klempa.
Jeden týden stačil znojemským policistům k tomu, aby dopadli dva vandaly, kteří minulý víkend znehodnotili měděnou kupoli z Louckého kláštera. Ta byla volně uložena na nádvoří Znojemského hradu, kde ji muži rozbrušovačkou rozřezali a její horní část ukradli. Jihomoravskému muzeu tak způsobili škodu za dvě stě tisíc korun. "Podezřelými jsou dva muži ze Znojma ve věku čtyřicet sedm a čtyřicet devět let. Starší z dvojice rozřezal kupoli a její horní část pak oba společně ukradli, druhou rozřezanou část nechali na místě," uvedl znojemský policejní mluvčí Jaromír Klempa.
</TEXT>
</DOC>
<DOC>
<DOCID>MF-20020422336</DOCID>
<DOCNO>MF-20020422336</DOCNO>
<DATE>04/22/02</DATE>
<TITLE>
Znojmo, Práče: Vinaři degustovali svou produkci
</TITLE>
<HEADING>
Z celého kraje DNES
</HEADING>
<TEXT>
Hned dvě degustace mohli o víkendu na Znojemsku navštívit milovníci vín. Oběma výstavám dominovaly rýnské ryzlinky, které se jak v Práčích, tak ve znojemské části Přímětice staly šampiony výstav. Zatímco ale Cech drobných vinařů z Práčí představil na sobotní přehlídce jako šampiona výběr z hroznů z vrboveckého ryzlinku rýnského, přímětickému Sdružení vinařů chutnal nejvíce ryzlink rýnský ze znojemského Znovínu s přívlastkem pozdní sběr. Nejlepším vínem drobného výrobce se stal ryzlink vlašský z roku 1999 od Josefa Líbala.
Hned dvě degustace mohli o víkendu na Znojemsku navštívit milovníci vín. Oběma výstavám dominovaly rýnské ryzlinky, které se jak v Práčích, tak ve znojemské části Přímětice staly šampiony výstav. Zatímco ale Cech drobných vinařů z Práčí představil na sobotní přehlídce jako šampiona výběr z hroznů z vrboveckého ryzlinku rýnského, přímětickému Sdružení vinařů chutnal nejvíce ryzlink rýnský ze znojemského Znovínu s přívlastkem pozdní sběr. Nejlepším vínem drobného výrobce se stal ryzlink vlašský z roku 1999 od Josefa Líbala.
</TEXT>
</DOC>
<DOC>
<DOCID>MF-20020422337</DOCID>
<DOCNO>MF-20020422337</DOCNO>
<DATE>04/22/02</DATE>
<TITLE>
Brno: Začíná sbírka Brněnská cihla
</TITLE>
<HEADING>
Dnes se děje
</HEADING>
<TEXT>
Už třetí ročník charitativní sbírky nazvané Brněnská cihla, jejíž výtěžek je určen na rekonstrukci obytných budov pro mentálně postižené lidi, začíná dnes na devíti místech v Brně. V minulých dvou letech vynesl symbolický prodej cihel téměř šest set tisíc korun a dopomohl k opravě prvního domu. Sbírková akce potrvá až do neděle.
Už třetí ročník charitativní sbírky nazvané Brněnská cihla, jejíž výtěžek je určen na rekonstrukci obytných budov pro mentálně postižené lidi, začíná dnes na devíti místech v Brně. V minulých dvou letech vynesl symbolický prodej cihel téměř šest set tisíc korun a dopomohl k opravě prvního domu. Sbírková akce potrvá až do neděle.
</TEXT>
</DOC>
<DOC>
<DOCID>MF-20020422338</DOCID>
<DOCNO>MF-20020422338</DOCNO>
<DATE>04/22/02</DATE>
<TITLE>
Mají města jasno, jak omezit otvírací dobu?
</TITLE>
<TEXT>
Argumenty DNES
</TEXT>
<HEADING>
ČESKÝ ROZHLAS BRNO 106.5 FM
</HEADING>
<TEXT>
Jihomoravská města omezují svými vyhláškami některým restauracím , klubům a zábavním podnikům otevírací dobu. Jako důvod nejčastěji uvádějí rušení nočního klidu, stížnosti obyvatel, páchání nepravostí, částé zásahy strážníků. Například v Brně však vyhláška omezila otvírací dobu i v nepodložených případech. Mají vůbec města při určování, komu omezit provoz, jasná pravidla? To je otázka, kterou se bude me zabývat ve společném pořadu s Českým rozhlasem Brno v úterý ve 13.30 hodin na frekvenci 106,5 MHz. Text na stejné téma vyjde na těchto stranách o den později. Se svými zkušenostmi a názory na tuto problematiku se můžete s námi podělit, stačí poslat dopis, e-mail nebo zavolat do redakce.
Jihomoravská města omezují svými vyhláškami některým restauracím , klubům a zábavním podnikům otevírací dobu. Jako důvod nejčastěji uvádějí rušení nočního klidu, stížnosti obyvatel, páchání nepravostí, částé zásahy strážníků. Například v Brně však vyhláška omezila otvírací dobu i v nepodložených případech. Mají vůbec města při určování, komu omezit provoz, jasná pravidla? To je otázka, kterou se bude me zabývat ve společném pořadu s Českým rozhlasem Brno v úterý ve 13.30 hodin na frekvenci 106,5 MHz. Text na stejné téma vyjde na těchto stranách o den později. Se svými zkušenostmi a názory na tuto problematiku se můžete s námi podělit, stačí poslat dopis, e-mail nebo zavolat do redakce.
</TEXT>
</DOC>
<DOC>
<DOCID>MF-20020422339</DOCID>
<DOCNO>MF-20020422339</DOCNO>
<DATE>04/22/02</DATE>
<TITLE>
Policisté zadrželi devět běženců
</TITLE>
<TEXT>
Uherské Hradiště - Devítičlennou skupinu cizinců bez jakýchkoliv platných dokladů zadrželi v sobotu policisté zhruba dvacet kilometrů od česko-slovenské hranice u obce Podolí na Uherskohradišťsku. V úložném prostoru vozu Fiat Ducato je převážel devětatřicetiletý muž z Uherského Hradiště. "Běžence jsme vyslechli a dnes předali slovenské cizinecké policii," řekl uherskohradišťský operační důstojník policie. Český řidič, který byl v minulosti stíhán za majetkovou trestnou činnost, vypověděl, že mu osm Číňanů a Vietnamce předal nedaleko Vlčnova neznámý Slovák, jehož viděl poprvé. Za nedovolené překročení státní hranice hrozí muži pět let vězení. Věk letos prvních zadržených cizinců na území okresu Uherské Hradiště se pohyboval mezi dvaceti a třiceti roky. Byli v dobrém fyzickém stavu. Neměli u sebe žádné doklady ani peníze.
</TEXT>
</DOC>
<DOC>
<DOCID>MF-20020422340</DOCID>
<DOCNO>MF-20020422340</DOCNO>
<DATE>04/22/02</DATE>
<TITLE>
Obce mají opět své zastupitele
</TITLE>
<TEXT>
O volby nebyl příliš velký zájem, lidi často odrazoval podzimní řádný volební termín
Jihomoravský kraj - Ve vesnicích na jihu Moravy, v nichž z různých důvodů nefungovalo místní zastupitelstvo, skončilo bezvládí. Obyvatelé těchto obcí si totiž v sobotu zvolili nové zastupitele. Volby se konaly ve třech obcích jižní Moravy, kde se počet zastupitelů snížil pod zákonem stanovených pět lidí. Půl roku před řádnými volbami tak obyvatelé Olbramkostela na Znojemsku, Nenkovic na Hodonínsku a Krhova na Blanensku vybírali své favority do křesel zastupitelů. Přestože většina lidí považovala sobotní mimořádné volby kvůli blízkému řádnému podzimnímu termínu za zbytečné, vyskočila například volební účast v Krhově přes osmdesát procent. Nejnižší zájem naopak vzbudily volby v Olbramkostele na Znojemsku, kde do volební místnosti přišlo necelých šestačtyřicet procent voličů. Třetí obcí byly Nenkovice na Hodonínsku. Tam přišlo odevzdat volební lístky přes sedmašedesát procent voličů. V Olbramkostele a Nenkovicích se bývalá zastupitelstva rozpadla poté, co z nich po kritice odstoupila větší část zastupitelů. Z Krhova se zase odstěhoval bývalý starosta a počet členů zastupitelstva tak klesl na čtyři. Tento stav trval přitom v Nenkovicích zhruba rok, v Krhově dokonce ještě o půl roku déle. "Hodně lidí považovalo mimořádné volby za zbytečné. Těch pár měsíců se už mohlo počkat. Přesto se k tomu lidé postavili zodpovědně. Bylo vidět přání obyvatel, aby se v obci konečně něco změnilo," sdělila Jiřina Jetelinová, místopředsedkyně nenkovické volební komise. O volby zde projevili značný zájem i lidé, kteří by rádi dění v obci ovlivňovali z pozic zastupitelů. "Na sedm zastupitelských křesel kandidovalo osmnáct lidí na dvou kandidátkách. Uspělo pět nezávislých a dva křesťanští demokraté," dodala Jetelinová. Do pětičlenného zastupitelstva v Krhově kandidovalo přesně pět lidí. "Z toho jsou čtyři předchozí zastupitelé. Všichni se o zastupitelskou funkci ucházeli jako nezávislí a všichni byli zvoleni. V olbramkostelském sedmičlenném zastupitelstvu tak z celkem patnácti kandidátů usednou tři nezávislí a čtyři sociální demokraté. Představitelé místní KSČM, kvůli jejichž hromadnému odstoupení z bývalého zastupitelstva se volby v Olbramkostele konaly, vlastní kandidátku nepostavili.
</TEXT>
</DOC>
<DOC>
<DOCID>MF-20020422341</DOCID>
<DOCNO>MF-20020422341</DOCNO>
<DATE>04/22/02</DATE>
<TEXT>
Člen volební komise v Olbramkostele na Znojemsku vyhlíží z okna voliče, jejichž hlasy měly v mimořádném termínu rozhodnout o podobě nového obecního zastupitelstva. Nakonec jich v sobotu přišla odevzdat svůj hlasovací lístek jen necelá polovina.
</TEXT>
</DOC>
<DOC>
<DOCID>MF-20020422342</DOCID>
<DOCNO>MF-20020422342</DOCNO>
<DATE>04/22/02</DATE>
<TITLE>
Den Země přitáhl zájem lidí, okolo hradu Veveří to bylo doslova ucpáno automobily
</TITLE>
<TEXT>
Brno, Čížov - Především první teplejší neděle letošního jara vylákala tisíce lidí na jihu Moravy k procházkám přírodou či k návštěvě zoologických zahrad, hradů, zámků a dalších institucí, které o víkendu nabízely nejrůznější programy ke Dni Země. Až padesátimetrová fronta se táhla před vstupem do hradu Veveří, kam lidé mohli přijít oslavit Den Země nebo si udělat výlet do historie. Na hradních nádvořích předváděli totiž své umění šermíři, tanečnice, sokolníci či vrhači nožů, lidé si mohli nakoupit na jarmarku s dobovými výrobky. Hrad Veveří spojil víkendovou akci se zahájením letošní plavební sezony na Brněnské přehradě, oslava Dne Země se tu navíc konala poprvé. "Podle hrubého odhadu navštívilo hrad Veveří asi tři tisíce lidí. Jistě k tomu přispělo i pěkné nedělní počasí a zahájení lodní dopravy. Hrad nápor lidí kapacitně zvládl, horší to bylo s jeho okolím. Spousta lidí sem totiž přijela auty a na přístupových silnicích tak docházelo k dopravním zácpám," řekl kastelán hradu Petr Fedor. Velký zájem lidí se soustředil i na brněnskou zoologickou zahradu, která je zvláště na jaře cílem mnoha výletů. "Příroda i zvířata se probouzejí, hlavním magnetem byla měsíční mláďata velblouda. Krásný je nyní africký výběh s pakoni a pštrosy. Ke zhruba pětitisícové návštěvě jistě přispělo pěkné počasí a úspěšná propagace naší zahrady," sdělil ředitel zoo Martin Hovorka. Desítky milovníků přírody si vyrazily i do Národního parku Podyjí, jehož správa spojila Den Země s vernisáží výstavy dětských kreseb z druhého ročníku soutěže Příroda kolem nás. "Za oba víkendové dny přišly do návštěvnického střediska v Čížově přes dvě stovky lidí. Po sobotní vernisáži se navíc přes padesát jejich účastníků vydalo na exkurzi do parku," uvedla Svatava Holubová z návštěvnického střediska v Čížově.
</TEXT>
</DOC>
<DOC>
<DOCID>MF-20020422343</DOCID>
<DOCNO>MF-20020422343</DOCNO>
<DATE>04/22/02</DATE>
<TITLE>
Tělesně postižení mají k dispozici nové dílny
</TITLE>
<TEXT>
Uherské Hradiště - Patnáct lidí najde práci ve dvou nových chráněných dílnách na Uherskohradišťsku. Díky tomu klesne počet nezaměstnaných osob se změněnou pracovní schopností v okrese o víc než jedno procento. Přímo v Uherském Hradišti zřídí svoji dílnu na výrobu parafinových svíček zlínské Centrum služeb postiženým. Uplatnění zde nabídne deseti lidem. "Na vzniku pracovních míst se nepřímo podílela také uherskohradišťská radnice, která zdarma poskytla nevyužité prostory mateřské školy. Pět míst vznikne i v Chráněné dílně Oblastní charity v Uherském Brodě. Zdravotně handicapovaní tam budou na pletacích strojích vyrábět ponožky.
</TEXT>
</DOC>
<DOC>
<DOCID>MF-20020422344</DOCID>
<DOCNO>MF-20020422344</DOCNO>
<DATE>04/22/02</DATE>
<TEXT>
Nejvíce atrakcí na Dni Země čekalo na děti, které si tak mohly vyzkoušet i svoji šikovnost.
</TEXT>
</DOC>
<DOC>
<DOCID>MF-20020422345</DOCID>
<DOCNO>MF-20020422345</DOCNO>
<DATE>04/22/02</DATE>
<TITLE>
Handicapovaní lidé si měnili zkušenosti
</TITLE>
<TEXT>
Dolní Bojanovice - Převážně zábava, ale i první zkušenosti a praktické rady byly náplní programu Tolerance 2002, setkání handicapovaných lidí z celé země. Víkendová akce, kterou uspořádala spolu s dolnobojanovickým sdružením Diagonála hodonínská Oáza, byla pro mnohé z nich společenským vrcholem roku. "Každý rok na podobné akce zveme kromě stálých účastníků třeba mladé kluky těsně po úraze, s amputovanýma rukama či nohama. Je to taková terapie šokem. Když tady vidí, že se stejně postižení lidé dokážou normálně bavit, přestanou většinou fňukat a začnou se taky zapojovat. Je to takový první krůček v přechodu k normálnímu životu," vysvětlil jeden z účelů setkání pravidelný účastník podobných akcí Rostislav Kuchař. Do Dolních Bojanovic se sjelo několik stovek handicapovaných lidí a jejich přátel. V pátek se bavili při hudebních vystoupeních kapel, složených z postižených, ale i ze zdravých lidí, zvláště ženy pak zaujala módní přehlídka. Sobota vrcholila společenským plesem pro postižené. "Až po úrazu jsem si uvědomil, jak je důležité třeba právě oblékání. Dříve u nás chodili postižení v šedých dlouhých kabátech, aby byli co nejméně nápadní. Nyní tím ale spíše vyčnívají. Módní přehlídkou jsme jim chtěli předvést, jak se vkusně, ale i prakticky obléct," popsal páteční program jeden z organizátorů Josef Černý ze sdružení Oáza. "Třeba pro vozíčkáře jsou nevhodné dlouhé pláště, řada postižených vůbec nezná nové funkční materiály. Například já jako slepý projdu každou kalužinou. V normálních teniskách by to byla hrůza. S goratexovou membránou, která do boty nepropustí vodu, to ale jde," ukazuje na vlastním případu potřebu sledovat nejnovější trendy v oblékání. Sobotní ples pak byl pro řadu přítomných vrcholem celoroční společenské sezony. Třetí ročník Slováckého humanitárního plesu byl jedinou akcí svého druhu v zemi, která se pořádá skutečně pro postižené a ne pro sponzory. "Chvílemi jsem měl co dělat, aby se z toho nestala předvolební agitace. Najednou se objevila spousta poslanců, kteří o nás čtyři roky neměli zájem a nyní tady chtěli řečnit. Kvůli nim ale ples neděláme," uvedl Černý. Váží si naopak přízně místních lidí. "Babičky napekly koláče, starosta dal na každý stůl láhev vína, zdejší obyvatelé a podnikatelé přinesli ceny do tomboly. Fandí nám i místní farář. Ten s námi vydržel vloni až do úplného konce plesu. A pro postižené je to mimo jiné příležitost obléct se alespoň jednou za rok do obleku či večerních šatů. A když pak takový člověk vidí, že mu oblek sluší, je to zase krůček ke zvýšení jeho sebevědomí a k návratu do normálního života," uzavřel Černý.
</TEXT>
</DOC>
<DOC>
<DOCID>MF-20020422346</DOCID>
<DOCNO>MF-20020422346</DOCNO>
<DATE>04/22/02</DATE>
<TITLE>
Srážka stála zvíře život
</TITLE>
<GEOGRAPHY>Znojmo</GEOGRAPHY>
<TEXT>
Smrtí skončila nedělní noční vycházka na silnici mezi obcemi Dyjákovice a Hevlín na Znojemsku pro divoké prase. "Kňour nečekaně vběhl třiatřicetiletému cizinci před osobní auto Ford Mondeo a ten již nedokázal srážce zabránit. Nehoda se obešla bez zranění osob, divočák však střet s motorovým ořem nepřežil. Škoda na vozidle dosáhla šedesát tisíc korun, divočák byl předán místnímu mysliveckému svazu," uvedl znojemský policejní mluvčí Jaromír Klempa.
Znojmo - Smrtí skončila nedělní noční vycházka na silnici mezi obcemi Dyjákovice a Hevlín na Znojemsku pro divoké prase. "Kňour nečekaně vběhl třiatřicetiletému cizinci před osobní auto Ford Mondeo a ten již nedokázal srážce zabránit. Nehoda se obešla bez zranění osob, divočák však střet s motorovým ořem nepřežil. Škoda na vozidle dosáhla šedesát tisíc korun, divočák byl předán místnímu mysliveckému svazu," uvedl znojemský policejní mluvčí Jaromír Klempa.
</TEXT>
</DOC>
<DOC>
<DOCID>MF-20020422347</DOCID>
<DOCNO>MF-20020422347</DOCNO>
<DATE>04/22/02</DATE>
<TEXT>
Lidé s různým tělesným handicapem předváděli na svém celostátním setkání v Dolních Bojanovicích oblečení pro různou příležitost, i vlastní výroby
</TEXT>
</DOC>
<DOC>
<DOCID>MF-20020422348</DOCID>
<DOCNO>MF-20020422348</DOCNO>
<DATE>04/22/02</DATE>
<TITLE>
Boleradice: není rodiny bez ochotníka
</TITLE>
<TEXT>
Divadelníci z této vesnice na Břeclavsku hrávali kdysi Mrštíkům, nedávno zase krajanům v New Yorku
</TEXT>
<HEADING>
Jak se žije na venkově
</HEADING>
<GEOGRAPHY>Boleradice</GEOGRAPHY>
<TEXT>
Na divadlo do Boleradic jezdili ze sousedních Divák i bratři Mrštíkové. V každém domě je někdo, kdo divadlo hraje nebo někdy hrál: babička, dědeček, prababička, pradědeček, bratr, sestra... Na prknech boleradického divadla hrají vedle sebe krejčí, učitelka, uklízečka, elektrikář, zedník, student, zámečník nebo například stolař. Z patnácti členů obecního zastupitelstva jich sedm hraje divadlo. "V Boleradicích je vůbec zvláštní fenomén, funguje tady patnáct organizací a spolků," říká starosta obce Jan Koráb. Podle jeho propočtů hraje divadlo každý desátý člověk v obci. I on je mezi nimi. Kromě starostování chodí dvakrát týdně na divadelní zkoušky, ve hře bratří Mrštíků Rok na vsi si zahrál hlavní roli.
</TEXT>
<HEADING>
Bez divadla si to nedovedou představit
</HEADING>
<TEXT>
Do budovy s nápisem Divadlo se jeden za druhým scházejí lidé. Věková hranice neexistuje. Nejmladší herečce jsou čtyři roky, nejstarší herec bude mít sedmdesát. Každý z nich tvrdí, že si bez divadla nedokáže svůj život představit. O to, že má divadlo v Boleradicích tak pevné zázemí, se zasloužili kdysi dávno farář Filip Toufar a učitel Cyril Hladký, později Divadelní soubor bratří Mrštíků, pojmenovaný po spisovatelích, kteří žili v sousedních Divákách. Dnes ve vsi kromě něj existuje i další, nový soubor Debakl. "Divadelní soubor má za sebou velké úspěchy a díky tomu je tady divadlo víc než fotbal," tvrdí manažer Debaklu Radim Sokolář. "Tady není problém sehnat herce, tady divadlo prostě žije," dodává. "Kultura v Boleradicích už je daná. Díky divadlu vědí o obci po celém okrese, ale i daleko za jeho hranicemi," míní jeden ze zakladatelů Debaklu Tomáš Koráb.
</TEXT>
<HEADING>
Lidé se chytli, divadlo jim naplňuje život
</HEADING>
<TEXT>
Podstoupila jsem hodně rodinných hádek a rozkolů, jen abych si divadlo prosadila. Bez něj si to opravdu nedovedu představit. Ideální je, když hraje celá rodina, oba manželé. I moje obě děti jsou tady se mnou," vyznává se Iva Hrabcová, dcera Aleny Chalupové, režisérky souboru bratří Mrštíků. "Někteří se s tím potýkají dnes a denně," směje se Zbyněk Háder, který do boleradického divadla dojíždí z Hustopečí. "Mě se divadlo dotýká ze všech stran," tvrdí. "Stmeluje to lidi," doplňuje ho Hrabcová. "Jsou někteří, kteří tvrdí, že nemají na nic čas. My stíháme divadlo, hospodu a ještě musíme do práce," rozhazuje rozšafně rukama padesátník Antonín Koráb. "Přiznávám, někdy se mi nechce a nejvíc před premiérou, to bývají zkoušky každý den, ale nakonec jsem rád, když se překonám," podotýká muž, který hraje divadlo už od svých patnácti let. Učitel Radomír Omasta s divadlem začal, když mu bylo osmnáct. Proč? "Tak to prostě je. Divadlo hrála i moje teta," říká. Učitelů je v souboru celkem jedenáct. Každoročně přibývají noví členové. V posledních dvou letech přibyli zájemci i z jiných vesnic.
</TEXT>
<HEADING>
Debakl: Chceme hrát v mladém stylu
</HEADING>
<TEXT>
Aby toho nebylo málo, vznikl v Boleradicích ještě jeden divadelní spolek - Debakl. "Chtěli jsme si udělat svoje divadlo, chtěli jsme hrát v mladém stylu," líčí pohnutky manažer souboru Radim Sokolář. Divadelní soubor bratří Mrštíků má víc než šedesát členů. "V představení si tak prostě nezahráli všichni. Přetlak si tedy vyžádal, aby vzniklo něco dalšího. Původně to měla být recese, dorostenecká liga. Stejně to prolíná, půjčujeme si navzájem herce," vypráví režisér mladých Stanislav Svoboda. Debakl se poprvé veřejnosti představil s Dívčí válkou Františka Ringo Čecha. Sedmdesát procent herců na jevišti hrálo poprvé v životě. "Začínali jsme jako hodně velcí zelenáči. Jedno představení jsme dokonce sehráli s pražskými herci z Ringova divadla, Mojmírem Maděryčem a Simonou Chytrovou. Byla to skvělá konfrontace profesionálů a nás, což mělo obrovský ohlas a úspěch," vzpomněl Sokolář. Letos si mladé divadlo dalo vyšší cíl: divadelní hru anglického autora Dava Freemena Dovolená s rizikem. "To už je opravdu divadlo, sympatický anglický humor. Tady už si ale nemůžeme dovolit dělat, co chceme. Je to lechtivější hra, založená na perfektní znalosti textu," říká vážně Sokolář. Sedí přitom kde jinde než na divadelní zkoušce Debaklu. "Děcka, pojďte blíž," volá na hereckou dvojici, která právě zkouší část nové hry, režisér mladého souboru jedenačtyřicetiletý Stanislav Svoboda. Kromě toho, že režíruje mladé, hraje i ve "velkém" souboru. "Nic jiného už nestíhám, je to strašlivý žrout času. Děti už jsou ale odrostlé, takže není až tak kam spěchat," říká o svém volném čase Svoboda. Jak se pracuje s amatérskými herci? "Někteří jsou talentovanější, pohybují se tedy na jevišti přirozeněji, některým je potřeba opravdu nadirigovat každý krok, intonaci, tempo," popisuje svou práci režisér, který pochází z nedalekých Morkůvek a do Boleradic jezdí na chalupu. Boleradičtí divadelníci pořádají každoročně přehlídku divadelních souborů. Těm nejzajímavějším rozdávají už třetím rokem poutavou cenu: keramickou figurku, boleradického Voskara. Figurka vzniká v keramické dílně v domku manželů Šemorových. Do obce se přistěhovali ze sousedních Divák teprve před třemi lety. "Kdybych byla mladší, už jsem mezi divadelníky, ale na staré čarodějnice jsem ještě mladá, a tak počkám," směje se jedenašedesátiletá keramička Monika Šemorová. Podle ní je dobře, že si mladí založili svůj vlastní soubor. "Vůbec se tomu nedivím, všechno potřebuje obměnu," míní výtvarnice.
</TEXT>
<HEADING>
Divadlu místní lidé vesměs fandí
</HEADING>
<TEXT>
Divadlo přirostlo k srdci nejen těm, kteří bez něj nemohou žít, ale i nehercům v Boleradicích. A to i přesto, že lidem z divadla na další aktivity nezbývá čas. Většinou jsou lidé v obci na "své" divadelníky pyšní. "Divadlo přináší do vesnice hromadu dobrých věcí. Zvedlo to kulturu, lidé se chovají lépe, jsou hodnější a hezčí, ale kdo by si myslel, že mi to zvedne návštěvu v hostinci, mýlí se. Hosté z divadla většinou hned po představení odjedou," říká hostinský Zdeněk Hrdina. Každý z obce byl v divadle alespoň jednou. Lidé si nové představení obou souborů většinou nenechají ujít. "Vždycky se těším, když mají premiéru, je to událost. To, že jsou dobří, ani říkat nemusím, to je známo všem tady i z okolí," popisuje čtyřiadvacetiletá Jindřiška Brychtová. "Sama jsem nikdy divadlo nehrála a ani k tomu nemám vlohy," dodává mladá žena v domácnosti. "Kino tady bylo zrušeno, teď to lidi táhne do divadla," míní zase místní padesátník. "Hlavně pro mladé je to úžasná zábava," upozorňuje místní Eva Horáková. "To, co předvedl mladý soubor, když hrál Dívčí válku, bylo něco úžasného. Hráli jako profesionálové. Myslím, že i ostatní lidé jim fandí. Já teda jsem na divadelníky z obce pyšná."
</TEXT>
<HEADING>
Některé spolky však na divadelníky žehrají
</HEADING>
<TEXT>
V obci, kde je převaha divadelníků, to nemají ostatní spolky jednoduché. "Někteří divadelníci hrají i fotbal. Když se hraje zároveň divadlo i fotbal, divadelníci občas chybí," líčí jeden z možných střetů zájmů člen TJ Sokol Jaromír Sedláček. Ve vzduchu však visí nevyřčené výhrady vůči financování. "Divadelníci dostávají víc než Sokol," říká Sedláček. Vzápětí však svůj výrok uvádí na pravou míru. "Je to trochu složité. Všichni dostávají sice stejně, ale divadlo se hraje v obecní budově, energie a další věci, kdyby se to možná všechno sečetlo... To se ale vždycky naťukne. Není to ale extrémní spor, rozhodně to není tak, že bychom se nenáviděli," tvrdí Sedláček. Problém je podle něj v tom, že fotbalisté chtějí stavět nové kabiny a potřebují na to hodně peněz. Mělo by se opravovat divadlo. "Peníze chtějí ti i ti, ale starosta nemá ani pro jedny," říká Sedláček. Režisér a herec Stanislav Svoboda nebydlí přímo ve vsi, a proto hodnotí vliv divadla na život v obci trochu s odstupem. "Lidé ze spolků, fotbalisté nebo třeba hasiči se občas nechají slyšet, že jim divadlo bere lidi. Je to ale jen škádlení. Moc dobře vědí, že divadlo obec reprezentuje daleko víc než třeba fotbal," tvrdí režisér. "Někdy nám opravdu někteří sportovci vyčítají, že dáváme málo. Divadelní spolek má rozpočet zhruba čtvrt milionu ročně, z toho obec dá čtyřicet, výjimečně padesát tisíc. Zbytek si posháníme pomocí grantů nebo od sponzorů. Pokud sportovcům stačí jen natáhnout ruku, je to špatně," míní starosta Koráb. Jiří Pražák je profesionální hasič a patron dobrovolných hasičů v Boleradicích. Podle něj v obci, kde je víc než patnáct spolků, neexistuje nevraživost. "Je pravda, že v Boleradicích bydlím teprve pár let, ale rozhodně to na mě nepůsobí tak, že by dobrovolní hasiči přišli zkrátka.V obci je nově opravená hasičská zbrojnice, takže starosta coby divadelník nezapomíná ani na ostatní," míní hasič Pražák. "Ochotníci? Čest a sláva jim," říká nakonec.
</TEXT>
<HEADING>
Boleradice sobě aneb Pomozte nám splnit sen
</HEADING>
<TEXT>
Boleradice jsou jedinou obcí na Břeclavsku, která má kamenné divadlo. Zkouší v něm oba divadelní soubory, hrají se tam pravidelná představení, pořádají přehlídky. Teď však všechny divadelníky svorně tíží velký problém. Budova z roku 1939 je podle stavebně technického průzkumu z listopadu 2001 ke svému účelu nezpůsobilá a vyžaduje opravu. Naprosto nevyhovující je sociální zařízení. Pro herce i diváky je totiž v divadle jen jeden jediný záchod. "Představení může po přestávce pokračovat až je u záchodu volno," říká Alena Chalupová. "Je třeba dostavět sociální zařízení diváků a šatny účinkujících. Také prostory pro výstavy a setkání," uvádí ve studii dostavby divadla její autor architekt Jan Kruml. Na nezbytné stavební úpravy potřebuje obec osm milionů korun. To je o tři více, než vydává ročně obecní kasa. "Rozhodování, jestli se do oprav pustíme, nebylo vůbec jednoduché. Přece jen je to velký balík peněz na tak malou obec. Nakonec k tomu zastupitelstvo dalo souhlas," líčí starosta rozhodnutí. které zatíží rozpočet obce. Radnice požádala o dotaci, peníze shání i divadelní spolek. "Protože spolek sám není výdělečnou organizací, pokusíme se získat finanční podporu také od jiných organizací, podnikatelů a institucí," upřesňuje jeho předsedkyně Iva Hrabcová. "Studie přestavby zdá se nám být zatím jen krásným snem. Proto heslem našeho snažení je motto: Pomozte nám splnit sen...," říká starosta Koráb.
PŘÍŠTĚ: Jak se žije v Šaraticích
Boleradice
- Vzdálenost od okresního města Břeclavi: 35 km
- Vítězná strana z posledních komunálních voleb: KDU-ČSL
</TEXT>
<HEADING>
- Počet zastupitelů: 15
</HEADING>
<TEXT>
- Rozpočet obce na jeden rok: 5 milionů korun, z toho: na kulturu 300 000 Kč (knihovna, divadelní spolek, občanská sdružení, obecní akce Tančírna, tisk, kronikář, památky): divadelní spolek: 40 000 Kč Sokol: 40 000 Kč (letos dostane o 40 000 Kč víc na projekt pro rekonstrukci šaten) hasiči: 70 000 Kč (jsou v tom zahrnuty peníze na rekonstrukci hasičské zbrojnice)
- Historie obce: První písemná zmínka o Boleradicích pochází z roku 1131. Z archeologických nálezů je však zřejmé, že člověk zde zanechal své stopy již v době kamenné. Obec byla pravděpodobně osídlena již v 9. století.
- Kultura: Divadlo se v Boleradicích hraje pravidelně od roku 1896. Divadelní spolek bratří Mrštíků pořádá každoročně první týden v říjnu divadelní přehlídku Sešlost. Boleradické divadlo, postavené původně jako kino, je jediným kamenným divadlem na Břeclavsku. V obci je také pěvecký sbor a dalších patnáct zájmových sdružení a spolků.
- Vinařství: O boleradických vinicích existuje zpráva už z roku 1289. V obci působí vinařský spolek.
- Památky: Kostel sv. Jana Křtitele ze 13. století. Pod hlavním oltářem se nachází krypta. Fasáda a věž kostela byly v roce 1999 opraveny. V roce 1997 byl doplněn chybějící zvon. U schodiště pod kostelem je další památka: socha sv. Jana Nepomuckého. V katastru obce jsou ještě dva památkově chráněné kříže.
- Doprava: V pracovní dny dostačující do Brna, Hustopečí, Klobouk u Brna. Do Břeclavi není spojení ideální. O víkendu je doprava problematická. Poslední autobus z Boleradic do Brna jede v pět hodin odpoledne, poslední přijede kolem šesté.
- Další služby v obci: prodejna se smíšeným zbožím, pekařství, nová knihovna, restaurace a pohostinství, penzion s ubytovací kapacitou pro čtyřicet lidí
- Informace o obci na internetu: www.boleradice.cz
</TEXT>
<HEADING>
Historie divadla
</HEADING>
<TEXT>
- První etapa začala přičiněním vlasteneckého kněze Filipa Toufara. Zachoval se oběžník z 31. března 1882, jímž farář Toufar zve členy Cyrilské jednoty k rozdělení úloh pro divadelní hru Kříž u potoka. Tím byl položen základ divadelní činnosti.
- Významnou etapou je období od roku 1982, kdy bylo divadlo poprvé oceněno na Národní přehlídce divadelních souborů. Tehdy už soubor vedla režisérka a místní učitelka Alena Chalupová. Hlavní cenu získal soubor v roce 1988.
- V roce 1993 vystupovali boleradičtí divadelníci ve Švédsku, v roce 1994 hostovali v Questors Theatre v Londýne. V roce 1996 uvedl soubor hru bratří Mrštíků Rok na vsi. Představení se stalo hitem celostátní přehlídky v Jiráskově Hronově a získalo cenu Zlatý Alois. O Velikonocích 2000 hrál soubor krajanům v New Yorku.
</TEXT>
</DOC>
<DOC>
<DOCID>MF-20020422349</DOCID>
<DOCNO>MF-20020422349</DOCNO>
<DATE>04/22/02</DATE>
<TITLE>
Díky mé profesi učitelky se mi dařilo role obsazovat, líčí duše boleradického divadla
</TITLE>
<HEADING>
Jak se žije na venkově
</HEADING>
<GEOGRAPHY>Boleradice</GEOGRAPHY>
<TEXT>
Duší Divadelního souboru bratří Mrštíků je Alena Chalupová. Boleradice jsou jí domovem celý život. "Tatínek sem přišel sloužit na četnickou stanici a já jsem se tady narodila," říká energická sedmašedesátiletá žena. Soubor vede plných dvacet let, od roku 1982. Vybírá hry a režíruje je. "Divadlo mě chytlo drápkem už jako školou povinné dítko. Když jsem potom učila tady na základní škole, vždycky mi říkali: musíš nám pomoct nacvičit divadlo. A tak jsem pomáhala, potom už jsem pracovala samostatně," vzpomíná Chalupová. Její jméno je mezi ochotníky pojmem. Při obsazování rolí má režisérka Chalupová velkou výhodu. Dlouhá léta učila totiž v Boleradicích na základní škole. Většinu členů souboru tak dokonale zná. "Proto je mohu dobře obsazovat do jednotlivých rolí a to je základ," říká učitelka, dnes už důchodkyně. "Někteří herci ve mně ale pořád vidí paní učitelku a bohužel kvůli tomu mají přede mnou respekt, který se mně až tak moc nelíbí. Svým bývalým žákům jsem nabízela dokonce tykání, ale někteří ne, ani za nic. A tak se stává, že mi namísto nich říkají Aleno daleko mladší členové souboru," směje se sympatická divadelnice. Pro divadlo nadchla celou svou rodinu: manžela i dvě děti.
Boleradice - Duší Divadelního souboru bratří Mrštíků je Alena Chalupová. Boleradice jsou jí domovem celý život. "Tatínek sem přišel sloužit na četnickou stanici a já jsem se tady narodila," říká energická sedmašedesátiletá žena. Soubor vede plných dvacet let, od roku 1982. Vybírá hry a režíruje je. "Divadlo mě chytlo drápkem už jako školou povinné dítko. Když jsem potom učila tady na základní škole, vždycky mi říkali: musíš nám pomoct nacvičit divadlo. A tak jsem pomáhala, potom už jsem pracovala samostatně," vzpomíná Chalupová. Její jméno je mezi ochotníky pojmem. Při obsazování rolí má režisérka Chalupová velkou výhodu. Dlouhá léta učila totiž v Boleradicích na základní škole. Většinu členů souboru tak dokonale zná. "Proto je mohu dobře obsazovat do jednotlivých rolí a to je základ," říká učitelka, dnes už důchodkyně. "Někteří herci ve mně ale pořád vidí paní učitelku a bohužel kvůli tomu mají přede mnou respekt, který se mně až tak moc nelíbí. Svým bývalým žákům jsem nabízela dokonce tykání, ale někteří ne, ani za nic. A tak se stává, že mi namísto nich říkají Aleno daleko mladší členové souboru," směje se sympatická divadelnice. Pro divadlo nadchla celou svou rodinu: manžela i dvě děti.
</TEXT>
</DOC>
<DOC>
<DOCID>MF-20020422350</DOCID>
<DOCNO>MF-20020422350</DOCNO>
<DATE>04/22/02</DATE>
<TITLE>
Jak se žije na venkově
</TITLE>
<TEXT>
Nový boleradický divadelní soubor Debakl si tentokrát dal vyšší laťku. Po Dívčí válce zkouší hru Dava Freemena Dovolená s rizikem
</TEXT>
</DOC>
<DOC>
<DOCID>MF-20020422351</DOCID>
<DOCNO>MF-20020422351</DOCNO>
<DATE>04/22/02</DATE>
<TITLE>
Jak se žije na venkově
</TITLE>
<TEXT>
Boleradické divadlo už nevyhovuje nárokům a potřebuje přestavbu, bude stát obec pět milionů
</TEXT>
</DOC>
<DOC>
<DOCID>MF-20020422352</DOCID>
<DOCNO>MF-20020422352</DOCNO>
<DATE>04/22/02</DATE>
<TITLE>
Kališové Elektra se zalekla vášni vějších lidských běsů
</TITLE>
<HEADING>
Recenze
</HEADING>
<TEXT>
Hra amerického dramatika Eugena O'Neilla Smutek sluší Elektře, kterou v režii Jany Kališové uvádí Městské divadlo Brno, je novodobou variací Aischylovy tragédie Oresteia. O 'Neill převedl antickou látku do moderního hávu. Bohové starořeckých mýtů zde nevystupují jako reálné postavy. Přesto neumírají, pouze se proměňují do běsovských komplexů, které řádí v lidské duši. Režisérka Jana Kališová se těchto běsů v nitru člověka, jak se zdá, zalekla. Její inscenace se možná až příliš okatě drží obecných představ o tom, jak by hra na jevišti měla vypadat. Režisérka podává tvar sice výrazně esteticky kultivovaný, přesto možná až příliš učesaný, zbavený vnitřního pnutí a dynamiky. Inscenace postrádá především ve své první polovině jednotný vnitřní tah, po kterém text svým palčivě sžíravým pohledem do nedozírných propastí lidského nitra přímo volá. Představení by se snad mohlo ubírat zcela opačným směrem a profilovat se ve smyslu zcizujícího ironického odstupu. Občas se může zdát, že herecký a situační humor, který je do inscenace tak trochu křečovitě vklíněn, je únikem před něčím hrozivě vážným. Jindy se zase inscenace tváří hrobově vážně, aniž vlastně tušíme proč. A tak je divák občas nucen přemýšlet, jestli to herci myslí doopravdy vážně. Třeba když vidí kapitána Branta, který snad měl vyznít jako představitel nezkrotné samčí síly, ctižádostivé dravosti, přikrmované potlačovaným bastardským komplexem. V podání Viktora Skály ale vychází spíš jako snadno zmanipulovatelný trubec, který na příkaz své milenky Kristiny a proti své vůli svádí její dcerunku Lavínii, aniž vlastně tuší proč. Ani zkušenější Ladislav Kolář v roli sobecky sebestředného generála Mannona nedopadá o mnoho lépe. Lze jen stěží uvěřit, že se vrací z války, ve které si prodělal vnitřní přerod. Občas ale publikum přepadnou pochyby, jestli nepřichází jen z nějaké nepříliš náročné túry po horách. Potom nelze pochopit, proč ho jeho frustrovaná, žensky neukojená manželka Kristina, která si v podání Miroslavy Kolářové drží až do poslední chvíle zbytky lidské důstojnosti, vlastně zákeřně odpráskne prášky na spaní. Orina, slabošského Kristinina synka se zoufalou touhou navrátit se zpátky do mateřského lůna, zdařile předvádí Petr Štěpán. Hlediště herci uvěří, že se zbláznil. Stejně tak lze věřit i mladičké představitelce Orinovy sestry a schopné manipulátorky Lavínie. Helena Dvořáková se dokázala s postavou identifikovat. Dvořáková je schopná vybudovat monumentální patos role, jít se svou Lavínií až do konce. A tak její výkon právě díky hlubokému vnitřnímu prožitku vyzní o hodně přesvědčivěji než doslovné a dovyslovující dialogy převahy kolegů. Občas se zdá, že herci ani nehovoří jeden k druhému. Divák možná v skrytu duše ale touží právě po tom, aby své repliky ve správné chvíli nemilosrdně pálili jeden do druhého v neúprosné překotnosti kulometné střelby. A ve správné chvíli objevili smysl ticha. Současný divák se pohybuje v chaosu postmoderní doby jako ryba ve vodě. Dokáže strávit nesourodost poloh hry, ve které není místo pro vykoupení. Nikdy nekončící svár v nitru člověka může nakonec svou drásavou nesrovnalostí strhnout mnohem více než předem nalajnovaná, zaobleně neproblematická interpretace, na kterou v Městském divadle Brno vsadili.
Městské divadlo Brno: Eugene O'Neill - Smutek sluší Elektře. Překlad Jan Grossman. Režie Jana Kališová. Scéna Miloň Kališ. Kostýmy Jan Růžička. Hudba Daniel Fikejz. Dramaturgie Jiří Záviš. Psáno z první premiéry 6. dubna 2002.
</TEXT>
</DOC>
<DOC>
<DOCID>MF-20020422353</DOCID>
<DOCNO>MF-20020422353</DOCNO>
<DATE>04/22/02</DATE>
<TITLE>
Do Brna se vrací velký jazzový festival
</TITLE>
<TEXT>
Hvězdou třídenní akce bude slepá americká zpěvačka Diane Schuur, přirovnávaná k Elle Fitzgeraldové
Brno plné kvalitního jazzu. Tak se dá přiblížit program nového festivalu, který začne ve čtvrtek. Do města vstoupí specializovaná přehlídka Jazzfest Brno. Má být obdobou úspěšného Jazztivalu, který se ve městě konal počátkem devadesátých let.
Brno - V Brně si příznivci jazzu na své příliš často nepřijdou. Víceméně náhodné koncerty po nejrůznějších klubech by měl nyní vystřídat sevřený třídenní Jazzfest Brno s mezinárodní účastí. "Je tady pár koncertů na jaře a na podzim. Chtěli jsme zaplnit díru. Jazzový festival městu prostě chybí," říká jeden z pořadatelů Vilém Spilka. Ideou bylo koncentrovat několik koncertů hned po sobě. Na startující akci uslyší zájemci pět koncertů ve třech dnech. Dalším záměrem je podle druhého z pořadatelů Vlastimila Trilla přiblížit co největšímu počtu posluchačů směry, jimiž se moderní jazz ubírá a nabídnout tak nahlédnutí do vývoje tohoto žánru od doby reprezentované na festivalu standardními jazzovými skladbami k současnosti. V Brně se představí slovenští, čeští, američtí a polští interpreti.
</TEXT>
<HEADING>
Zámořská hvězda
</HEADING>
<TEXT>
"Většina talentovaných hráčů jak z evropského kontinentu, tak ze zámoří vystupuje především v západní části Evropy. Tuzemský posluchač je částečně ochuzen právě o to nejlepší. My jsme program koncipovali právě se zaoceánskou hvězdou," říká Spilka. Magnetem nového festivalu má být letos dvojnásobná držitelka Grammy v kategorii nejlepší jazzové vokalistky Diane Schuur. Devětačtyřicetiletá Američanka bývá označována za nástupkyni legendární Elly Fitzgeraldové. Kariéra slepé jazzové zpěvačky a klávesistky sahá už do sedmdesátých let. "Pohybuje se na hraně popu, jazzu a blues," říká Spilka k vystoupení ženy, která nahrávala s B. B. Kingem nebo se Steviem Wonderem. Vrcholný festivalový koncert odehraje Diane Schuur se svým triem. Vedle kontrabasisty Scotta Steeda a bubeníka Reggieho Jacksona se Schuur sama doprovodí na klavír a syntetizér. "Program přesně neznáme, už z osazení je ale jasné, že půjde spíše o komornější recitál než o velkou bigbandovou záležitost," dodal Spilka.
</TEXT>
<HEADING>
Různí lidé i sály
</HEADING>
<TEXT>
Nový brněnský jazzový festival projde ve třech dnech stejným počtem koncertních sálů. Vedle klubů Edison Garden a Livingstone se nejočekávanější vystoupení Diane Schuur uskuteční v brněnském Business centru. "Brno je nevyzpytatelné. Většina lidí se na koncerty hrne až těsně před začátkem," odpovídá Trillo na otázku, zda má město natolik početné jazz milující publikum. Nejoptimističtější předpoklady organizátorů hovoří o návštěvě tisícovky lidí. Úvodní čtvrteční koncert bude patřit skupině Tariška - Jonáš Quartet featuring Peter Lipa. Kapelu složenou z nejlepších slovenských hráčů mladší a střední generace vystřídá jedna z nejvýraznějších osobností mezi polskými jazzovými tenorsaxofonisty - Janusz Muniak. Jazzman se obklopil slovenskými muzikanty z Banské Bystrice pro mimořádné vystoupení na brněnském festivalu. V sobotu zazní blok nazvaný To nejlepší z českého jazzu a blues. Nestor bluesové scény, kytarista Luboš Andršt, spojil síly s americkým zpěvákem a kytaristou Ramblinem Rexem žijícím střídavě v New Yorku a Praze. Večerní program obstará Miriam Bayle Quartet. Slovenská jazzová zpěvačka Miriam Bayle momentálně působí v Praze. Každý večer čeká diváky noční jam session.
Nový brněnský jazzový festival projde ve třech dnech stejným počtem koncertních sálů. Vedle klubů Edison Garden a Livingstone se nejočekávanější vystoupení Diane Schuur uskuteční v brněnském Business centru. "Brno je nevyzpytatelné. Většina lidí se na koncerty hrne až těsně před začátkem," odpovídá Trillo na otázku, zda má město natolik početné jazz milující publikum. Nejoptimističtější předpoklady organizátorů hovoří o návštěvě tisícovky lidí. Úvodní čtvrteční koncert bude patřit skupině Tariška - Jonáš Quartet featuring Peter Lipa. Kapelu složenou z nejlepších slovenských hráčů mladší a střední generace vystřídá jedna z nejvýraznějších osobností mezi polskými jazzovými tenorsaxofonisty - Janusz Muniak. Jazzman se obklopil slovenskými muzikanty z Banské Bystrice pro mimořádné vystoupení na brněnském festivalu. V sobotu zazní blok nazvaný To nejlepší z českého jazzu a blues. Nestor bluesové scény, kytarista Luboš Andršt, spojil síly s americkým zpěvákem a kytaristou Ramblinem Rexem žijícím střídavě v New Yorku a Praze. Večerní program obstará Miriam Bayle Quartet. Slovenská jazzová zpěvačka Miriam Bayle momentálně působí v Praze. Každý večer čeká diváky noční jam session.
</TEXT>
</DOC>
<DOC>
<DOCID>MF-20020422354</DOCID>
<DOCNO>MF-20020422354</DOCNO>
<DATE>04/22/02</DATE>
<TEXT>
Slepá americká zpěvačka Diane Schuur opakovaně vystupuje v Carnegie Hall a má na kontě dvě Grammy
</TEXT>
</DOC>
<DOC>
<DOCID>MF-20020422355</DOCID>
<DOCNO>MF-20020422355</DOCNO>
<DATE>04/22/02</DATE>
<TITLE>
Pospíšilovi vyhovují velká plátna
</TITLE>
<GEOGRAPHY>Hodonín</GEOGRAPHY>
<TEXT>
Výstavu dolnobojanovickému rodákovi, malíři Janu Pospíšilovi, který se letos dožívá padesáti let, otevřela Galerie výtvarného umění v Hodoníně. Potrvá do 26. května. Ředitel Střední uměleckoprůmyslové školy v Uherském Hradišti, kterou sám absolvoval, se představuje kolekcí menších i obrovitých pláten. Pro jeho tvorbu je charakteristická expresivita, kterou umocňují symboly a figurální motivy. "Měl jsem i výstavu v rodné obci. Na rozdíl od hodonínské výstavy jsem v Dolních Bojanovicích představil spíše drobnější a střední věci," řekl výtvarník. Jan Pospíšil absolvoval pražskou Akademii výtvarných umění u profesora Karla Součka v oboru malba. Jeho lásku k rozměrným plátnům vystihuje také valtické výtvarné sympozium, které pořádá. Nese název Velký formát.
Hodonín - Výstavu dolnobojanovickému rodákovi, malíři Janu Pospíšilovi, který se letos dožívá padesáti let, otevřela Galerie výtvarného umění v Hodoníně. Potrvá do 26. května. Ředitel Střední uměleckoprůmyslové školy v Uherském Hradišti, kterou sám absolvoval, se představuje kolekcí menších i obrovitých pláten. Pro jeho tvorbu je charakteristická expresivita, kterou umocňují symboly a figurální motivy. "Měl jsem i výstavu v rodné obci. Na rozdíl od hodonínské výstavy jsem v Dolních Bojanovicích představil spíše drobnější a střední věci," řekl výtvarník. Jan Pospíšil absolvoval pražskou Akademii výtvarných umění u profesora Karla Součka v oboru malba. Jeho lásku k rozměrným plátnům vystihuje také valtické výtvarné sympozium, které pořádá. Nese název Velký formát.
</TEXT>
</DOC>
<DOC>
<DOCID>MF-20020422356</DOCID>
<DOCNO>MF-20020422356</DOCNO>
<DATE>04/22/02</DATE>
<TITLE>
- pátek 26. dubna (recitálový večer legendární americké vokalistky) 17.00 - Music Club Livingstone - Petr Kovařík Quintet 20.00 - International Business Center - Diane Schuur Trio 22.00 - Jazz Karel Kafé Divadla v 7 a půl - jam session
</TITLE>
<TEXT>
- sobota 27. dubna (to nejlepší z českého jazzu a blues) 13.00 - Jazz Karel Kafé Divadla v 7 a půl - workshop 18.00 - Music Club Livingstone - Luboš Andršt Blues Band featuring Ramblin Rex 21.00 - Jazz Karel Kafé Divadla v 7 a půl - Miriam Bayle Quartet 23.00 - Jazz Karel Kafé Divadla v 7 a půl - jam session - final party
</TEXT>
</DOC>
<DOC>
<DOCID>MF-20020422357</DOCID>
<DOCNO>MF-20020422357</DOCNO>
<DATE>04/22/02</DATE>
<TEXT>
Herečka Helena Dvořáková vytvořila v nové inscenaci Městského divadla v Brně hlavní postavu Lavínie. Její sevřený výkon je ozdobou večera.
</TEXT>
</DOC>
<DOC>
<DOCID>MF-20020422358</DOCID>
<DOCNO>MF-20020422358</DOCNO>
<DATE>04/22/02</DATE>
<TEXT>
Rozlehlý sál hodonínské Galerie výtvarného umění patří do konce května abstraktním obrazům Jana Pospíšila. Rozměry mnohých pláten jsou skutečně úctyhodné.
</TEXT>
</DOC>
<DOC>
<DOCID>MF-20020422359</DOCID>
<DOCNO>MF-20020422359</DOCNO>
<DATE>04/22/02</DATE>
<TITLE>
Začíná Jeden svět
</TITLE>
<GEOGRAPHY>Brno</GEOGRAPHY>
<TEXT>
Přehlídka dokumentárních filmů tematizovaných porušováním lidských práv dnes začíná v brněnském kině Art. Festival Jeden svět zde až do pátku nabídne šestadvacet filmů. Dnes v 16.30 začne v kině Art projekce dvou snímků V oku tygra a Mosujské ženy. O dvě hodiny později festival nabídne indický dokument Podoby šílenství a americký snímek Život a dluh. Večerní program, který v Artu začíná ve 21 hodin, přinese hodinové svědectví několika Židů, kteří přežili holocaust. Polský film Pamatuji vytvořil proslulý režisér Andrzej Wajda.
Brno - Přehlídka dokumentárních filmů tematizovaných porušováním lidských práv dnes začíná v brněnském kině Art. Festival Jeden svět zde až do pátku nabídne šestadvacet filmů. Dnes v 16.30 začne v kině Art projekce dvou snímků V oku tygra a Mosujské ženy. O dvě hodiny později festival nabídne indický dokument Podoby šílenství a americký snímek Život a dluh. Večerní program, který v Artu začíná ve 21 hodin, přinese hodinové svědectví několika Židů, kteří přežili holocaust. Polský film Pamatuji vytvořil proslulý režisér Andrzej Wajda.
</TEXT>
</DOC>
<DOC>
<DOCID>MF-20020422360</DOCID>
<DOCNO>MF-20020422360</DOCNO>
<DATE>04/22/02</DATE>
<TITLE>
Neslyšící Othello
</TITLE>
<GEOGRAPHY>Brno</GEOGRAPHY>
<TEXT>
Převážně neslyšící herci vystoupí při zítřejší premiéře tragédie Othello, kterou nasadí brněnské Divadlo v 7 a půl. Podtitul představení, které začíná v 19.30 hodin, zní Ten Maur je přímý a důvěřivý chlap... "Bude to pohybová variace na Othella, tragická klauniáda o maskách v lidském životě," řekl ředitel divadla Matěj T. Růžička. Hlavní role nastudovali zejména neslyšící herci divadla Neslyším. Jago je ve hře podle Růžičky představen jako mistr převleků, masek, dokonalý šašek, který v nás někdy vyvolává obdiv. Othello je člověk morálních vlastností, které vyvolávají obdiv, a přesto se stává klaunem. Pod vedením režiséra Sergeje Sanži se v hlavních rolích představí Michal Hefty, Jan Fiurášek, Monika Kurincová, Lenka Ryšánková, Petra Vaňurová, Martin Siničák a Bára Milotová. Režisér nové inscenace se narodil v roce 1961 v Kyjevě, dětství prožil v Mongolsku, Německu, Rusku, Československu. "Othello je pro mě až biblická příručka, v níž vidím mravní zásady silného jedince. Ty dnes existují spíš v knihách než v životě," uvedl Sanža.
Brno - Převážně neslyšící herci vystoupí při zítřejší premiéře tragédie Othello, kterou nasadí brněnské Divadlo v 7 a půl. Podtitul představení, které začíná v 19.30 hodin, zní Ten Maur je přímý a důvěřivý chlap... "Bude to pohybová variace na Othella, tragická klauniáda o maskách v lidském životě," řekl ředitel divadla Matěj T. Růžička. Hlavní role nastudovali zejména neslyšící herci divadla Neslyším. Jago je ve hře podle Růžičky představen jako mistr převleků, masek, dokonalý šašek, který v nás někdy vyvolává obdiv. Othello je člověk morálních vlastností, které vyvolávají obdiv, a přesto se stává klaunem. Pod vedením režiséra Sergeje Sanži se v hlavních rolích představí Michal Hefty, Jan Fiurášek, Monika Kurincová, Lenka Ryšánková, Petra Vaňurová, Martin Siničák a Bára Milotová. Režisér nové inscenace se narodil v roce 1961 v Kyjevě, dětství prožil v Mongolsku, Německu, Rusku, Československu. "Othello je pro mě až biblická příručka, v níž vidím mravní zásady silného jedince. Ty dnes existují spíš v knihách než v životě," uvedl Sanža.
</TEXT>
</DOC>
<DOC>
<DOCID>MF-20020422361</DOCID>
<DOCNO>MF-20020422361</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
MĚSTSKÉ KULTURNÍ STŘEDISKO, Opletalova 22: 80 let divadla v Adamově, III. část (do 28.4.)
KINO, Hybešova 6: Arizona Dream ( 20.00)
PANORAMA, Kpt. Jaroše: Harry Potter a Kámen mudrců ( 16.00, 19.30)
GALERIE DANT, 17. listopadu 27: Jana Šindelová: Ohňostroje - grafika
</TEXT>
<HEADING>
EVANGELICKÝ KOSTEL: Nezmaři ( 19.30)
</HEADING>
<TEXT>
ART, Cihlářská 19: Festival Jeden svět 2002 - zahájení ( 15.45), Jiný život ( 16.30), Cesta k blahobytu ( 18.45), Tvář člověka ( 21.00)
KAPITOL, Divadelní 3: Rebelové ( 16.00), Divoké včely ( 18.30), Monty Python: Smysl života ( 20.30)
KINO KOLIŠTĚ, Koliště 51: Takoví normální zabijáci ( 21.00)
KLUB FLÉDA, Štefánikova ul.: Exprmntl KBH ( 17.00, 20.00)
LUCERNA, Minská 19: Temná voda ( 17.45), Mulholland Drive ( 20.00)
MORAVA, Palackého 29: Andělská tvář ( 18.00), Rok ďábla ( 20.30)
SCALA, Moravské náměstí 3: Chléb a tulipány ( 18.30), Ti druzí ( 20.45), Harry Potter a Kámen mudrců ( 15.30)
MINORITSKÝ KLÁŠTER, Přemyslovců 6: Jarní motivy, 2 místa na Dyji - fotografie z Laa a Znojma, Jiří Šibor: Umělé Materie - moderní šperk
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020422362</DOCID>
<DOCNO>MF-20020422362</DOCNO>
<DATE>04/22/02</DATE>
<TITLE>
Tip dnes
</TITLE>
<TEXT>
Příběh české undergroundové skupiny The Plastic People of the Universe je příběhem nekonečného boje proti lidské zlobě, nenávisti a tuposti. Po celé dlouhé období od roku 1968 do současnosti je kapela vnímána jako symbol svobody.Ve filmu o této legendární skupině, který uvádí kyjovské kino Panorama dnes od 20 hodin, se setkali Mejla Hlavsa s filozofem a spisovatelem Egonem Bondym (oba na snímku). Ten byl autorem velké části textů kapely.
</TEXT>
</DOC>
<DOC>
<DOCID>MF-20020422363</DOCID>
<DOCNO>MF-20020422363</DOCNO>
<DATE>04/22/02</DATE>
<TITLE>
Ani Bobrovský nečekal tak jasné výhry
</TITLE>
<TEXT>
Už tuto sobotu mohou v Praze basketbalistky Gambrinusu JME Brno rozhodnout o zisku letošního titulu
Po úvodních dvou zápasech finálové série ligy basketbalistek vede Gambrinus JME Brno nad USK Praha už 2:0, obě utkání skončila rozdílem vyšším než šedesát bodů.
Brno - Naprosto suverénním způsobem vstoupily do finálové série nejvyšší domácí soutěže basketbalistky Gambrinusu JME Brno a po dvou jednoznačných vítězstvích 105:42 a 102:38 jsou jen krůček od sedmého titulu mistryň republiky. USK Praha, finálový soupeř Brna, připomínal spíše tréninkového sparingpartnera: v každém zápase si nechal nastřílet přes sto bodů, přičemž sám se dohromady zmohl na osmdesát. Pražanky by tedy nevyhrály, ani kdyby proti jednomu bodovému výkonu Brna postavily součet svých dvou... "Na utkání jsme se poctivě připravovali, ovšem tak vysoké výhry jsem neočekával," přiznal brněnský trenér Jan Bobrovský, že i on je překvapen. V sezoně, kdy na sebe týmy narazily čtyřikrát, nikdy odstup Brňanek nepřesáhl jedenatřicet bodů. Trenér hostů Ivan Beneš byl samozřejmě zklamán, své hráčky však nezatracoval. "Brněnský tým byl nesmírně nažhaven, hrál vynikajícím způsobem. Neměli jsme jednoduše šanci, ale určitě jsme navzdory vysokým porážkám nehráli tak špatně," mínil Beneš. Klíč k vítězství našlo Brno v dokonalé obraně. Od samého začátku uplatňovaly domácí basketbalistky důsledný presink a získané míče okamžitě posílaly do rychlých protiútoků. Soupeřkám nedaly příliš prostoru ani pod jejich košem, mnohokrát si dobrým doskokem vybojovaly možnost opakované střelby. "Defenzivu jsme v týdnu pilovali a vyplatilo se. Byla to naše hlavní zbraň," usmíval se Bobrovský. Hráčky tvrdí, že navzdory zjevné výkonnostní propasti mezi oběma kluby nemají problémy s motivací. "Bojovnost je v nás prostě nějak zakódována, vypustit zápas nepřichází v úvahu," tvrdí Kamila Vodičková. "Hráčky jsou motivovány tím, že hrají o titul. V našem oddíle je navíc mimořádná konkurence, každá basketbalistka bojuje o možnost dostat se příště do základu," doplnil ji Bobrovský. Brňanky protáhly svou sérii bez porážky v domácí soutěži už na sto dvacet utkání. Na to nekoukáme, chceme vyhrávat pořád, shodují se svorně. Kam až může tahle více než čtyři roky trvající šňůra dojít, však žádná z nich nechce odhadovat.
</TEXT>
</DOC>
<DOC>
<DOCID>MF-20020422364</DOCID>
<DOCNO>MF-20020422364</DOCNO>
<DATE>04/22/02</DATE>
<TITLE>
Za kluky sám dávat góly nemůžu, stýskal si kouč
</TITLE>
<GEOGRAPHY>Ratíškovice</GEOGRAPHY>
<TEXT>
Je to ještě smůla, anebo neschopnost? Podobné otázky si kladli v sobotu fanoušci ratíškovických fotbalistů při jejich druholigovém zápasu s Mladou Boleslaví. Slovácký celek si totiž proti jednomu z aspirantů na postup do nejvyšší soutěže vypracoval bezpočet šancí, ale střelecky vyšel už počtvrté v řadě naprázdno. Čtvrt hodiny před koncem si naopak dezorientovaný obránce Baníku René Bábíček dal vlastní gól a hosté si šťastně odvezli za výhru 1:0 tři body. Situace Ratíškovic na předposledním místě tabulky II. ligy je stále vážnější. "Nevím, jestli je to trenérem. Ale já za kluky přece dávat góly nemůžu," rozhodil po zápase bezmocně rukama zdrcený ratíškovický kouč Jiří Dekař. "Žádný z týmů s výjimkou Plzně nás ještě na jaře nepřehrál, ale přesto nebodujeme. Marně si lámu hlavu, jaký lék na nedůraznou koncovku naordinovat. Třeba nám pomůže, když si na pár dní od míče odpočineme a půjdeme si zapinkat tenis," přemítal. Mladšímu z bratrů Bábíčkových Dekař vlastní branku nevyčítal. "Míč se mu po centru nešťastně odrazil od nohy. To se může stát. Když ale jdeme třikrát sami na soupeřova gólmana, musíme přece aspoň jeden gól dát," nemohl ani s odstupem několika desítek minut po utkání pochopit střeleckou impotenci svých svěřenců. "Brankář Miller nás výrazně podržel. Podal fantastický výkon," chválil naopak hostující trenér Josef Hloušek. "Přestože jsem svoje hráče upozorňoval, že Ratíškovičtí nemají zdaleka tak špatný tým, jak by mohlo napovídat jejich postavení v tabulce, moc mě zřejmě neposlouchali. Nepodali jsme dobrý výkon, vyhráli jsme šťastně," uznal. Sedm kol před koncem soutěže naděje Ratíškovických na záchranu stále žije. "Přes další jednobrankovou porážku jsme se znovu přesvědčili, že můžeme rovnocenně měřit síly s kterýmkoliv mužstvem. Ani v sobotu na hřiště druhého Zlína nepojedeme předem poraženi," slíbil Dekař. Nejen v tomto, ale zřejmě i v několika dalších střetnutích však bude zřejmě postrádat útočníka Hupku, který po jednom ze vzdušných soubojů dopadl na trávník tak nešťastně, že vůbec nemohl po pádu pootočit hlavou. "Pokud se jeho zranění krční páteře ukáže jako vážnější, bude to pro nás obrovské oslabení," posteskl si kouč Ratíškovic.
Ratíškovice - Je to ještě smůla, anebo neschopnost? Podobné otázky si kladli v sobotu fanoušci ratíškovických fotbalistů při jejich druholigovém zápasu s Mladou Boleslaví. Slovácký celek si totiž proti jednomu z aspirantů na postup do nejvyšší soutěže vypracoval bezpočet šancí, ale střelecky vyšel už počtvrté v řadě naprázdno. Čtvrt hodiny před koncem si naopak dezorientovaný obránce Baníku René Bábíček dal vlastní gól a hosté si šťastně odvezli za výhru 1:0 tři body. Situace Ratíškovic na předposledním místě tabulky II. ligy je stále vážnější. "Nevím, jestli je to trenérem. Ale já za kluky přece dávat góly nemůžu," rozhodil po zápase bezmocně rukama zdrcený ratíškovický kouč Jiří Dekař. "Žádný z týmů s výjimkou Plzně nás ještě na jaře nepřehrál, ale přesto nebodujeme. Marně si lámu hlavu, jaký lék na nedůraznou koncovku naordinovat. Třeba nám pomůže, když si na pár dní od míče odpočineme a půjdeme si zapinkat tenis," přemítal. Mladšímu z bratrů Bábíčkových Dekař vlastní branku nevyčítal. "Míč se mu po centru nešťastně odrazil od nohy. To se může stát. Když ale jdeme třikrát sami na soupeřova gólmana, musíme přece aspoň jeden gól dát," nemohl ani s odstupem několika desítek minut po utkání pochopit střeleckou impotenci svých svěřenců. "Brankář Miller nás výrazně podržel. Podal fantastický výkon," chválil naopak hostující trenér Josef Hloušek. "Přestože jsem svoje hráče upozorňoval, že Ratíškovičtí nemají zdaleka tak špatný tým, jak by mohlo napovídat jejich postavení v tabulce, moc mě zřejmě neposlouchali. Nepodali jsme dobrý výkon, vyhráli jsme šťastně," uznal. Sedm kol před koncem soutěže naděje Ratíškovických na záchranu stále žije. "Přes další jednobrankovou porážku jsme se znovu přesvědčili, že můžeme rovnocenně měřit síly s kterýmkoliv mužstvem. Ani v sobotu na hřiště druhého Zlína nepojedeme předem poraženi," slíbil Dekař. Nejen v tomto, ale zřejmě i v několika dalších střetnutích však bude zřejmě postrádat útočníka Hupku, který po jednom ze vzdušných soubojů dopadl na trávník tak nešťastně, že vůbec nemohl po pádu pootočit hlavou. "Pokud se jeho zranění krční páteře ukáže jako vážnější, bude to pro nás obrovské oslabení," posteskl si kouč Ratíškovic.
</TEXT>
</DOC>
<DOC>
<DOCID>MF-20020422365</DOCID>
<DOCNO>MF-20020422365</DOCNO>
<DATE>04/22/02</DATE>
<TITLE>
Fotbal v divizi přinesl hokejový výsledek
</TITLE>
<GEOGRAPHY>Brno</GEOGRAPHY>
<TEXT>
Na profesorský přístup doplatili fotbalisté Znojma. Vedoucí celek divize D prohrál ve 21. kole na hřišti Bystrce drtivým způsobem 2:6. "Domácí prokázali mnohem větší vůli po vítězství, předčili nás v nasazení a ve všech herních činnostech," lamentoval hrající trenér Znojemských Miroslav Steinhauser. Znojmo zůstává i přes porážku v čele soutěže, druhý Zlín B se však přiblížil na pět bodů. "Do konce soutěže zbývá ještě dlouhých devět kol a naše uspokojení není na místě," odsoudil lajdácký výkon Steinhauser. Bystrc si nečekanou bodovou injekcí pomohla ve vyrovnaném středu tabulky k pátému místu.
Brno - Na profesorský přístup doplatili fotbalisté Znojma. Vedoucí celek divize D prohrál ve 21. kole na hřišti Bystrce drtivým způsobem 2:6. "Domácí prokázali mnohem větší vůli po vítězství, předčili nás v nasazení a ve všech herních činnostech," lamentoval hrající trenér Znojemských Miroslav Steinhauser. Znojmo zůstává i přes porážku v čele soutěže, druhý Zlín B se však přiblížil na pět bodů. "Do konce soutěže zbývá ještě dlouhých devět kol a naše uspokojení není na místě," odsoudil lajdácký výkon Steinhauser. Bystrc si nečekanou bodovou injekcí pomohla ve vyrovnaném středu tabulky k pátému místu.
</TEXT>
</DOC>
<DOC>
<DOCID>MF-20020422366</DOCID>
<DOCNO>MF-20020422366</DOCNO>
<DATE>04/22/02</DATE>
<TITLE>
Jak na sparťanské trojky, Houseři nevěděli
</TITLE>
<GEOGRAPHY>Brno</GEOGRAPHY>
<TEXT>
Hned v prvním zápase play off se nalomila očekávání basketbalistů Triga-Eprinu Brno. Houseři podlehli Spartě 80:85, ačkoli před zahájením série vykládali o hladkém postupu mezi nejlepší čtyři. Zklamali především v prvním poločase, který prohráli 27:40. "Za první polovinu jsme si porážku asi zasloužili. Nastřílet jen sedmadvacet bodů je hrozně málo," řekl trenér Brňanů Jiří Jandák, kterému vadily hlavně špatné doskoky. Hosté kralovali pod oběma koši. "To se musí do příště zlepšit," vyhlásil pivotman Jiří Okáč, který jako jeden z mála nepropadl. Sparťané udivili skvělou střelbou trojek, v utkání jich "nasázeli" sedmnáct. Tříbodové koše tak tvořily šedesát procent jejich celkového nástřelu. "Střelbu za tři body jsme trénovali," přiznal kouč Pražanů Michal Ježdík. Rozhodující však podle jeho názoru byl náskok, jenž si hosté vypracovali v prvním poločase. Sparťané přitom přijeli bez svého prvního pivotmana, Frána si v přípravě zlomil nos. "Pravděpodobnost, že ve druhém utkání nastoupí, je tak třicetiprocentní," prohlásil Ježdík. Druhý brněnský celek, BVV, potrápil favorizovanou Opavu na jejím hřišti, když prohrál pouze o dva body 98:100. Odvety jsou na programu v úterý. Pořadatelé se mění, což znamená, že doma hraje tentokrát BVV proti Opavě.
Brno - Hned v prvním zápase play off se nalomila očekávání basketbalistů Triga-Eprinu Brno. Houseři podlehli Spartě 80:85, ačkoli před zahájením série vykládali o hladkém postupu mezi nejlepší čtyři. Zklamali především v prvním poločase, který prohráli 27:40. "Za první polovinu jsme si porážku asi zasloužili. Nastřílet jen sedmadvacet bodů je hrozně málo," řekl trenér Brňanů Jiří Jandák, kterému vadily hlavně špatné doskoky. Hosté kralovali pod oběma koši. "To se musí do příště zlepšit," vyhlásil pivotman Jiří Okáč, který jako jeden z mála nepropadl. Sparťané udivili skvělou střelbou trojek, v utkání jich "nasázeli" sedmnáct. Tříbodové koše tak tvořily šedesát procent jejich celkového nástřelu. "Střelbu za tři body jsme trénovali," přiznal kouč Pražanů Michal Ježdík. Rozhodující však podle jeho názoru byl náskok, jenž si hosté vypracovali v prvním poločase. Sparťané přitom přijeli bez svého prvního pivotmana, Frána si v přípravě zlomil nos. "Pravděpodobnost, že ve druhém utkání nastoupí, je tak třicetiprocentní," prohlásil Ježdík. Druhý brněnský celek, BVV, potrápil favorizovanou Opavu na jejím hřišti, když prohrál pouze o dva body 98:100. Odvety jsou na programu v úterý. Pořadatelé se mění, což znamená, že doma hraje tentokrát BVV proti Opavě.
</TEXT>
</DOC>
<DOC>
<DOCID>MF-20020422367</DOCID>
<DOCNO>MF-20020422367</DOCNO>
<DATE>04/22/02</DATE>
<TITLE>
BRNO VEDE 2:0
</TITLE>
<TEXT>
Lucie Blahůšková (vpravo), jedna z hlavních postav víkendových zápasů finále ligy basketbalistek. Nastřílela celkem 33 bodů.
</TEXT>
</DOC>
<DOC>
<DOCID>MF-20020422368</DOCID>
<DOCNO>MF-20020422368</DOCNO>
<DATE>04/22/02</DATE>
<TITLE>
Sehnat sezonní práci bude letos obtížné
</TITLE>
<TEXT>
Odměny jsou nízké, několik let se jejich výše nezměnila
Firmy nemají o sezonní pracovníky letos zájem. Pokud brigádníky potřebují, raději si najmou studenty nebo důchodce.
Ústecký kraj - Nezaměstnaní, kteří doufají, že seženou práci jen na léto, a hodlají hledat v inzerátech, na úřadech práce či chtějí obvolat firmy na severu Čech, mají minimální šanci na úspěch. Doby, kdy se zemědělské podniky předháněly v nabídkách vyšších mezd za pomoc se sklizní a kdy stavební firmy sháněly kvůli zvýšenému počtu zakázek pomocné profese, jsou minulostí. Podniky sice brigádníky potřebují, ale buď najímají levnější studenty a důchodce, nebo se rovnou obrací na ty, kteří u nich pracovali již v minulosti a nabízejí většinou běžný pracovní poměr. Navíc se mzdy za sezonní práce příliš nemění. Již několik let podniky vyplácejí mezi 30 a 50 korunami za hodinu, což je oproti běžnému platu velmi málo. Neuspěje ten, kdo by se chtěl ucházet o krátkodobou brigádu či přivýdělek na úřadu práce. Stejně jako v personálních agenturách evidují úředníci hlavně trvalé pracovní poměry. "Nabídky na krátkodobou práci se objevují jen občas, firmy spíš chtějí síly na běžný pracovní poměr," říká Dana Procházková z mostecké agentury Job Spectrum. Když se přece jen taková práce najde, míst není mnoho a jedná se o dělnické a řemeslnické profese. Několik málo míst nabízela na konci minulého týdne ústecká agentura Start. "Objevuje se vybalování zboží a práce v supermarketech. Chodí se ptát studenti, ale i nezaměstnaní," říká Dana Kolňová z ústecké zprostředkovatelské agentury. Když agentura podniku nabídne více lidí, uspěje spíše student či důchodce. Za studenty totiž platí zdravotní a sociální pojištění stát a firma má menší náklady. I proto vznikají agentury, které se specializují hlavně na nabídky práce pro mladé. "Pro studenty je celý systém jednodušší než u ostatních. Už od začátku naší činnosti jsme se zaměřili na ně a zatím to nehodláme měnit," řekl David Dvořák z ústecké agentury, která studenty zaměstnává. "A vedle toho studující bývají spolehlivější," říká Dvořák.
Na rozdíl od mostecké agentury zde není student v žádném vztahu se zaměstnavatelem. Student je pojištěný a agentura za něj platí i daně v případě, že si vydělá více než 4120 korun měsíčně. Výdělky se pohybují mezi třiceti čtyřmi a padesáti, výjimečně sedmdesáti korunami za hodinu. Z osmdesáti procent jde o manuální práce. "Doplňování zboží, pomoc ve stavebnictví, úklid a různé administrativní nebo organizační činnosti," vyjmenovává Dvořák. Určitě největší nabídku prací na kratší dobu poskytuje internet. Na síti lze najít nabídky od vysoce specializovaných profesí po práce, které nevyžadují žádnou kvalifikaci. Brigády jsou sice pod rubrikami zaměřenými na studenty, ale bývá tu práce pro všechny věkové skupiny. Kromě přepisování textů, nadepisování obálek či rozesílání inzerce jsou tu i zajímavější nabídky - například externí redaktor hudebního serveru. Kdo ovládá cizí jazyk, může najít i překlady či doučování. Práci najdou i zdravotně postižení. Při sklizních berou na výpomoc i zemědělská družstva. Nabídky na takovou práci se objevují až na začátku léta a nejvíc se na ni hlásí studenti. "Tvoří většinu brigádníků, zbytek jsou lidé bez práce. Celkem najímáme kolem dvou set lidí," uvedl předseda Zemědělského družstva Ročov Bohumil Pázler a doplnil, že práce je placená od úkolu, takže se odměny liší podle toho, jak kdo pracuje. "Za sklizeň, která trvá čtrnáct dní, lze vydělat mezi čtyřmi a šesti tisíci korunami," říká Pázler. Na chmel bere brigádníky i Zemědělské družstvo Hoštka. "Zrovna včera přijeli studenti ze Slovenska na zapichování drátků," říká předseda družstva Václav Sochr a dodal, že výdělky se tu podle vykonané práce pohybují mezi třiceti a čtyřiceti pěti korunami na hodinu.
</TEXT>
<HEADING>
KOLIK SE PLATÍ ZA HODINU PRÁCE
</HEADING>
<TEXT>
K nejfrekventovanějším brigádám a krátkodobým pracím patří doplňování zboží, pomoc ve stavebnictví či drátkování chmele; zanedlouho se také začnou sbírat jahody
K nejfrekventovanějším brigádám a krátkodobým pracím patří doplňování zboží, pomoc ve stavebnictví či drátkování chmele; zanedlouho se také začnou sbírat jahody
</TEXT>
</DOC>
<DOC>
<DOCID>MF-20020422369</DOCID>
<DOCNO>MF-20020422369</DOCNO>
<DATE>04/22/02</DATE>
<TITLE>
Návštěvníci zoo dostali dar
</TITLE>
<TEXT>
Ústí nad Labem - Oslavy Dne Země přilákaly do sev eročeských zoologických zahrad tisíce návštěvníků. Nejvíce jich v sobotu přišlo do chomutovského zooparku. Podobně jako druhý den v zoo Ústí nad Labem či Děčíně, i zde se většina příchozích účastnila již tradičního happeningu - zvonění budíky. Od doby, kdy svátek v roce 1970 vyhlásili američtí studenti, mají budíky jasný vzkaz: Lidé, probuďte se a začněte se o Zemi starat. Během oslav v Chomutově dostala nové jméno i samička tuleně kuželozubého, která se narodila v únoru. Moderátorka Jana Štefánková ji po své sestře pojmenovala Věra. "Sestru mám na světě nejraději," řekla ke křtění tulenice Štefánková V Ústí nad Labem a v Děčíně se slavilo až v neděli. Vedení ústecké zoo navíc dalo všem příchozím dar. Včera zde byl slavnostně otevřen pavilon obojživelníků.
Zbrusu nový pavilon si mohlo podle odhadu prohlédnout až patnáct set příchozích. Přes tisíc návštěvníků také přišlo do zoo v Děčíně. Zde, stejně jako v Podkrušnohorském zooparku Chomutov bylo jedno z lákadel programu vymýšlení jmen novým přírůstkům. Nová jména spolu s dětmi vymýšleli opět moderátoři televizní stanice Nova. Měsíc starý quessanský beránek se od včerejšího svátku jmenuje Kopýtko a na o pár týdnů staršího samečka mangabeje černého může ošetřovatel volat Matlafous. Návštěvníkům děčínské zoologické zahrady se také představovaly organizace a instituce pracující pro přírodu v celém okrese. "Svůj stánek tady měla například střední zemědělská škola z Libverdy nebo děčínský psí útulek. V půl šesté večer jsme napočítali 1137 návštěvníků," hodnotila Den Země Dita Bendová ze zoo v Děčíně. Další akcí, na kterou zoologické v kraji plánují doprovodné programy, je oslava červnového Dne dětí.
</TEXT>
</DOC>
<DOC>
<DOCID>MF-20020422370</DOCID>
<DOCNO>MF-20020422370</DOCNO>
<DATE>04/22/02</DATE>
<TITLE>
Bez první ligy by sázeli brambory
</TITLE>
<GEOGRAPHY>Blšany</GEOGRAPHY>
<TEXT>
Před vstupem do fotbalového areálu stojí špalír stráž ců v černých bundách. Jich se výsledek včerejšího zápasu Blšan s Brnem týkal více než kohokoli jiného. "Když Blšany sestoupí, mohli bychom přijít o práci. Druholigové kluby se totiž agresivních fanoušků tolik nebojí. Šli bychom pak asi sázet brambory," říká jeden z nich. Blšany, pokud se chtějí zachránit, musí vyhrávat. V uličkách mezi zahrádkami se mezitím valí davy diváků. Kdyby zdejší FK Chmel vypadl z nejvyšší fotbalové soutěže, návštěvnost by se snížila a s ní také tržby obchodů a restaurací ve vsi. "Je to přece jen rozdíl chodit tu na Spartu nebo na Prostějov, shodují se fanoušci i sportovní novináři na stadionu. Místní pořád věří, že sestoupí místo Blšan Drnovice, které mají finanční potíže. Včerejšek měl rozhodnout. Starostka Blšan Emílie Vacinková občas chodí i fandit na stadion. "Ekonomika obce je s fotbalem svázána nepřímo, klub ale sídlí v Blšanech a platí tu daň z příjmu. V druhé lize by asi vydělával méně," míní. První poločas ale končí a elektronické oči na grafické tabuli se skóre hry zaplakaly dvakrát - Blšany dostaly už dva góly. V tu chvíli ale na jiném stadioně prohrávají i Drnovice, a tak drama, která z malých fotbalových vsí vypadne z ligy, trvá. Blšanští hráči nakonec vydřeli remízu 2:2, Drnovice prohrály. Boj o to, v které vesnici zůstane první liga, se nerozhodl. Aby neskončily Blšany předposlední, musí bodovat a Drnovice dál ztrácet. O Blšanském klubu se mluvilo kdysi jako o zázraku, ale nikdy na tom nebyl tak špatně jako nyní. Dařit se paradoxně přestalo, když loni začalo vedení pomýšlet na stavbu nového stadionu.
Blšany - Před vstupem do fotbalového areálu stojí špalír stráž ců v černých bundách. Jich se výsledek včerejšího zápasu Blšan s Brnem týkal více než kohokoli jiného. "Když Blšany sestoupí, mohli bychom přijít o práci. Druholigové kluby se totiž agresivních fanoušků tolik nebojí. Šli bychom pak asi sázet brambory," říká jeden z nich. Blšany, pokud se chtějí zachránit, musí vyhrávat. V uličkách mezi zahrádkami se mezitím valí davy diváků. Kdyby zdejší FK Chmel vypadl z nejvyšší fotbalové soutěže, návštěvnost by se snížila a s ní také tržby obchodů a restaurací ve vsi. "Je to přece jen rozdíl chodit tu na Spartu nebo na Prostějov, shodují se fanoušci i sportovní novináři na stadionu. Místní pořád věří, že sestoupí místo Blšan Drnovice, které mají finanční potíže. Včerejšek měl rozhodnout. Starostka Blšan Emílie Vacinková občas chodí i fandit na stadion. "Ekonomika obce je s fotbalem svázána nepřímo, klub ale sídlí v Blšanech a platí tu daň z příjmu. V druhé lize by asi vydělával méně," míní. První poločas ale končí a elektronické oči na grafické tabuli se skóre hry zaplakaly dvakrát - Blšany dostaly už dva góly. V tu chvíli ale na jiném stadioně prohrávají i Drnovice, a tak drama, která z malých fotbalových vsí vypadne z ligy, trvá. Blšanští hráči nakonec vydřeli remízu 2:2, Drnovice prohrály. Boj o to, v které vesnici zůstane první liga, se nerozhodl. Aby neskončily Blšany předposlední, musí bodovat a Drnovice dál ztrácet. O Blšanském klubu se mluvilo kdysi jako o zázraku, ale nikdy na tom nebyl tak špatně jako nyní. Dařit se paradoxně přestalo, když loni začalo vedení pomýšlet na stavbu nového stadionu.
</TEXT>
</DOC>
<DOC>
<DOCID>MF-20020422371</DOCID>
<DOCNO>MF-20020422371</DOCNO>
<DATE>04/22/02</DATE>
<TITLE>
Děčín hostil mistry trialu
</TITLE>
<TEXT>
Martin Křoustek, jeden z účastníků mezinárodního mistrovství České republiky v mototrialu, přeskakuje překážku na děčínském zimním stadionu.
</TEXT>
</DOC>
<DOC>
<DOCID>MF-20020422372</DOCID>
<DOCNO>MF-20020422372</DOCNO>
<DATE>04/22/02</DATE>
<TITLE>
Vítěz se bál o ležící diváky
</TITLE>
<GEOGRAPHY>Děčín</GEOGRAPHY>
<TEXT>
Devět ležících diváků přeskočil na trialové motorce při zábavné show na zim ním stadionu v Děčíně Pavel Balaš. Divácky atraktivní soutěží ukončili v pátek v noci závodníci první den mezinárodního mistrovství České republiky v halovém motocyklovém trialu. I když jezdci dokážou skočit i přes více lidí, jistý vítěz soutěže Balaš po překonání překážky sestavené z devíti těl dál v soutěži odmítl pokračovat, bál se. "Teda nebyl to zrovna příjemný zážitek. Myslím, že jsme se báli více než ležící diváci. Já bych se určitě přeskakovat nenechal," říkal sedmadvacetiletý Balaš. Další čtyři závodníci vypadli v předchozích kolech, vždy se dotkli prvního ležícího.
"Když se můj syn ještě věnoval trialu, přeskočil na jedné show dvanáct lidí," vzpomněl si ředitel závodů Pavel Sinko. "Zkusím přeskočit tři diváky a pak se uvidí. Ještě jsem to nedělal a mám dost obavy, abych nikoho nezranil. Když si nebudu stoprocentně jistý, nebudu skákat," sliboval před show Jiří Svoboda, který se stal o den později novým halovým mistrem republiky. Nakonec skákal on a také Křoustek, vítězný Balaš a Slovák Kothay, účastníci finále první části mistrovské halové soutěže. Lidé, kteří se nechali přeskakovat, se prý nebáli. Poslední v řadě ležící dobrovolník byl otec vítěze mistrovství Svobody. Své pocity z polohy pod koly motocyklu shrnul: "Nebylo se čeho bát, vím co kluci dokáží."
</TEXT>
</DOC>
<DOC>
<DOCID>MF-20020422373</DOCID>
<DOCNO>MF-20020422373</DOCNO>
<DATE>04/22/02</DATE>
<TITLE>
Dny bloku č.9 jsou sečteny
</TITLE>
<TEXT>
Chanov, Most - Už jen hodiny bude stát na mosteckém sídlišti Chanov známá dominanta - vybydlený blok 9. I o víkendu jej rozebírala stavební firma a práci by měla dokončit během dneška a zítřka. Dům, který byl léta vidět z mezinárodní silnice vedoucí na západ republiky, se nevyplatilo rekonstruovat skončí jako drť, která se opět bude moci využít ve stavebnictví. Ještě před půl rokem se přitom uvažovalo o jeho rekonstrukci. Investovat čtyřiadvacet milionů korun do ruiny, ale bylo pro radnici příliš.
Objevili se ale dokonce zájemci o jeho koupi. "Jejich záměry byly však nerealistické. Všichni dostali určité podmínky, za kterých jsme s nimi mohli jednat. Měli předložit podnikatelský plán a finanční rozvahu. Nikdo z nich to ovšem ve stanoveném termínu neudělal a už se nám neozvali. Proto jsme se z ekonomických důvodů a v rámci bezpečnosti okolí stavby rozhodli blok 9 zlikvidovat," uvedla náměstkyně mosteckého primátora Eva Šmejkalová. Dům likvidoval v pátek i o víkendu speciální stroj s hydraulickými nůžkami na konci dlouhého ramene, zařízení dokáže odlamovat celé kusy betonu. Dalších čtrnáct dnů se bude shromážděný beton drtit. Než se stavebníci k demolici dostali, museli se prokopat hromadami odpadků, v nichž žijí celá stáda potkanů. "To, co tady jsem nezažil ani při likvidaci velkých skládek," komentoval to jeden z dělníků. Likvidace deset let prázdného domu, který již před tím systematicky rozebírali jeho obyvatelé, vyjde na 2,7 milionu korun.
</TEXT>
<HEADING>
ROK 2001
</HEADING>
<TEXT>
Radnice se rozhodovala, zda nechá vybydlený dům na sídlišti Chanov rekonstruovat. Průhledná stavba se stávala nebezpečnou i pro obyvatele sídliště. U domu si totiž hrály děti.
Stavební firma začala dům rozebírat v pátek. Také o víkendu postupně mizela patra.
</TEXT>
</DOC>
<DOC>
<DOCID>MF-20020422374</DOCID>
<DOCNO>MF-20020422374</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<GEOGRAPHY>Litvínov</GEOGRAPHY>
<TEXT>
Hasiči cvičili pro případ havárie
Utajované požární cvičení se odehrálo v sobotu dopoledne v areálu Chemopetrolu, kde byl simulován obrovský požár jednoho ze skladů. "Cvičení bylo tajné, abychom prověřili dojezdové časy profesionálních a dobrovolných hasičů z okresu," řekl major Zdeněk Gröbl, ředitel územního odboru hasičského záchranného systému Most. Celkem se do chemičky sjelo přes padesát hasičů.
</TEXT>
<HEADING>
Kladruby, Oleška - Do zastupitelstev se dostali nezávislí
</HEADING>
<TEXT>
V Ústeckém kraji si v sobotních volbách zvolili obyvatelé Kladrub na Teplicku a Oleška na Litoměřicku nezávislé kandidátky. V Kladrubech s 240 obyvateli přišlo volit jen 39 procent lidí. Vybrali si sedm zastupitelů z osmi nezávislých kandidátů. Mezi zvolenými je i dosavadní starostka Věnceslava Richterová. V obci Oleška s 90 obyvateli bylo zapsáno 71 voličů. Vybrat si vedení obce přišlo 62 procent. Zvolili si pět zastupitelů z pěti nezávislých kandidátů. Je mezi nimi i dosavadní starosta Dreiecker. V obou obcích se konaly volby proto, že loni počet zastupitelů klesl pod zákonem stanovenou hranici pět. (ČTK)
Ústí nad Labem - Šumná města jsou také na severu Čech
V Ústí se bude na začátku května točit pořad Šumná města Davida Vávry. Pořad České televize mapuje nejvýznamnější architektonické počiny v Česku. První přípravy na natáčení udělal štáb v sobotu ve Spolchemii. Další díly budou i o Mostu a Teplicích. (mko)
</TEXT>
</DOC>
<DOC>
<DOCID>MF-20020422375</DOCID>
<DOCNO>MF-20020422375</DOCNO>
<DATE>04/22/02</DATE>
<TITLE>
Začíná soutěž o polévku roku
</TITLE>
<TEXT>
Soutěže o hodnotné ceny se může zúčastnit každý, kdo nejpozději do 17. května vhodí do boxu u hlavního vchodu litoměřického výstaviště vlastní recept na polévku nebo jej zašle severočeské redakci MF DNES. Komise vybere pět nejlepších receptů, podle kterých zástupci asociace kuchařů a cukrářů polévky uvaří při výstavě Bydlení a interiér 15. června. Návštěvníci pak rozhodnou, čí recept získá titul Polévka roku.
</TEXT>
</DOC>
<DOC>
<DOCID>MF-20020422376</DOCID>
<DOCNO>MF-20020422376</DOCNO>
<DATE>04/22/02</DATE>
<TITLE>
Nalezené vzácné zvíře zemřelo
</TITLE>
<TEXT>
Odpůrci jezů mají další důkaz o tom, že na dolním Labi bobři opravdu žijí
Bobr, který byl nalezen na dolním Labi, dlouho nepřežil. Až pitva určí, zda byl otráven.
Děčín - Radost ekologů z pátečního nálezu živého bobra u Labe v Děčíně netrvala dlouho. "Zřejmě nemocné či otrávené zvíře zemřelo krátce poté, co k němu přijel zoolog z děčínské zoologické zahrady," řekla v sobotu chovatelka Sabina Glöcknerová. Potvrdila se však slova ekologů, že na dolním Labi je řeka tak čistá, že zde bobři žít mohou. Skutečnost, že mezi Litoměřicemi a Ústím bobři žijí, potvrzují ekologové už několik let. I proto vždy protestovali proti stavbě jezů u Prostředního Žlebu na Děčínsku a Malého Března na Ústecku. V betonovém korytu by tato zvířata nemohla žít. Zastánci jezů se o přítomnost tohoto vzácného zvířete u Ústí vyjadřovali vždy skepticky. Nález bobra oznámil zoologické zahradě náhodný kolemjdoucí. Na místo okamžitě vyjel zoolog. "Zvíře ještě slabě dýchalo, ale v autě zemřelo," popsala Glöcknerová. Proto místo k veterináři odvezl zoolog bobra do lednice zoologické zahrady. Pitva v nadcházejícím týdnu určí, co bylo příčinou smrti. Bobr určitě nezemřel hlady, protože podle vzhledu byl dobře živen. Neměl ani žádná vnější zranění. Muž, který na zvíře upozornil zoo, vyprávěl, že v okolí nálezu byly otrávené i ryby. "Nelze tedy vyloučit, že otráven mohl byt také bobr," poznamenala chovatelka. S mužem, který bobra nalezl, se nelze spojit. Číslo, které dal zoo k dispozici, neexistuje. Bobr, jehož v sobotu zoo ukázala i novinářům, je asi metr dlouhý. Váží zhruba 30 kilogramů. Je to dospělý jedinec, jehož pohlaví ještě pracovníci neurčili. Po pitvě bude zřejmě vycpán a pravděpodobně skončí jako učební pomůcka někde ve škole. Bobr evropský je největším hlodavcem u nás. Do konce 19. století byl loven pro cennou kožešinu, což mělo za následek jeho vyhubení na většině území, kde se vyskytoval. Nyní je chráněn zákonem a za jeho usmrcení hrozí milionová pokuta. Odborníci odhadují, že na čtyřicetikilometrovém úseku od střekovských zdymadel v Ústí nad Labem do Hřenska na Děčínsku žije nyní více než deset bobrů. Sčítání zatím nebylo příliš úspěšné. Plachá zvířata totiž žijí velice skrytě. Přesto v některých lokalitách může tichý a trpělivý pozorovatel uvidět bobra nebo stopy jeho činnosti: čerstvě ohlodané větvičky vrb a olší, případně i uhryzané stromy.
</TEXT>
<HEADING>
BYL BOBR OTRÁVEN?
</HEADING>
<TEXT>
Chovatelka ústecké zoo Sabina Glöcknerová ukazuje mrtvého bobra evropského. Zvíře bylo nalezeno v pátek odpoledne u Děčína, v sobotu uhynulo.
Chovatelka ústecké zoo Sabina Glöcknerová ukazuje mrtvého bobra evropského. Zvíře bylo nalezeno v pátek odpoledne u Děčína, v sobotu uhynulo.
</TEXT>
</DOC>
<DOC>
<DOCID>MF-20020422377</DOCID>
<DOCNO>MF-20020422377</DOCNO>
<DATE>04/22/02</DATE>
<TITLE>
Nejcennější je rajčatová žába
</TITLE>
<TEXT>
Ústí nad Labem - Nový pavilon plný vzácných žab otevřeli v neděli na Den Země pracovníci ústecké zoo. "Chováme tu hlavně žáby z Jižní a Střední Ameriky. Lidé je znají z knížek jako jedovaté tvory, které sloužily jako zdroj jedu pro indiánské šípy," přibližuje novou součást zoo její ředitelka Zdeňka Jeřábková. V nové části je dnes asi šedesát exotických žabek sedmi druhů. "Nejvzácnější je parosnička červená, které se podle barvy přezdívá rajčatová žába. Je z Madagaskaru a jde o vzácný ohrožený druh obojživelníka. Získali jsme jich devatenáct ze zoologické v Chemnitzu. Nevím o tom, že by takovou žábu někdo v republice měl," chlubí se Larisa Sarmientosová, která se v ústecké zoo o žáby stará od roku 1997. Výstavba nové části exotického pavilonu trvala dva měsíce a stála podle ředitelky Jeřábkové 250 tisíc. Část peněz si zoologická zahrada vydělala podzimním koncertem. Zoo v Ústí nad Labem se chovu žab věnuje od roku 1997 a vlastní zástupce celkem dvacet osm druhů.
Obyvatel nového pavilonu žab v ústecké zoo. Exemplář patří k čeledi rosničkovitých a pochází ze severovýchodní Austrálie .
</TEXT>
</DOC>
<DOC>
<DOCID>MF-20020422378</DOCID>
<DOCNO>MF-20020422378</DOCNO>
<DATE>04/22/02</DATE>
<TITLE>
Události týdne
</TITLE>
<HEADING>
Bonex končí
</HEADING>
<GEOGRAPHY>Teplice</GEOGRAPHY>
<TEXT>
Všech 252 zaměstnanců teplického Bonexu dostane v krátké době výpověď. Firmu v listopadu prodal správce konkurzní podstaty společnosti z Hradce Králové. Ta o pár dní později prodala jinému zájemci její část. Nový majitel se ale po čtyřech měsících rozhodl celý Bonex poslat do likvidace.
</TEXT>
<HEADING>
Vlak už zase jezdí
</HEADING>
<GEOGRAPHY>Brtníky</GEOGRAPHY>
<TEXT>
Náhradními autobusy už nemusejí jezdit lidé z Rumburku do Mikulášovic ve Šluknovském výběžku. Autobusy vlak nahradily v polovině března, když neopatrný řidič bagru zničil železniční most u Brtníků. Oprava kolejí a pilířů za milion korun trvala specialistům Českých drah tři týdny.
</TEXT>
<HEADING>
Hotel spadl kvůli bojleru
</HEADING>
<GEOGRAPHY>Louny</GEOGRAPHY>
<TEXT>
V lounském hotelu Oharka, který se o velikonočním pondělí zřítil na šest lidí, explodoval ohřívač vody. Podle policejního posudku byl ohřívač vody špatně připojen k elektrické síti. Vyjádření statika, na které se ještě čeká, má rozhodnout, jestli za chybu, která stála lidské životy, může majitel, nebo nájemce objektu.
</TEXT>
<HEADING>
Násilník je za mřížemi
</HEADING>
<GEOGRAPHY>Teplice</GEOGRAPHY>
<TEXT>
Policie zadržela osmadvacetiletého muže, který na odlehlých místech přepadal a znásilňoval ženy. Od září přepadl patnáct žen, z nichž pět znásilnil. Muž je obviněný z loupeže, znásilnění, omezování osobní svobody a krádeže.
</TEXT>
<HEADING>
Radnice nechce soud
</HEADING>
<TEXT>
Ústí nad Labem - O stažení žalob na 17 vlastníků domů, které stát neoprávněně rozprodal, uvažuje ústecký magistrát. Domy v hodnotě 56 milionů korun prodal stát na počátku i devadesátých let. Vedení města nejprve prohlásilo, že stát pochybil, a podalo žaloby proti ministerstvu financí a novým majitelům domů, které vyvolaly bouřlivou reakci. Prý kvůli morální stránce problému teď radní navrhují se majetku vzdát. O všem rozhodnou na jednání zastupitelé 25. dubna.
Ústí nad Labem - O stažení žalob na 17 vlastníků domů, které stát neoprávněně rozprodal, uvažuje ústecký magistrát. Domy v hodnotě 56 milionů korun prodal stát na počátku i devadesátých let. Vedení města nejprve prohlásilo, že stát pochybil, a podalo žaloby proti ministerstvu financí a novým majitelům domů, které vyvolaly bouřlivou reakci. Prý kvůli morální stránce problému teď radní navrhují se majetku vzdát. O všem rozhodnou na jednání zastupitelé 25. dubna.
</TEXT>
</DOC>
<DOC>
<DOCID>MF-20020422379</DOCID>
<DOCNO>MF-20020422379</DOCNO>
<DATE>04/22/02</DATE>
<TITLE>
LIDÉ, PROBUĎTE SE
</TITLE>
<TEXT>
Dva z účastníků tradičního happeningu pořádaného vždy na Den Země. Ten připadl na včerejší neděli. V ústecké zoo takto zvonilo budíky či mobilními telefony přes tisíc návštěvníků.
</TEXT>
</DOC>
<DOC>
<DOCID>MF-20020422380</DOCID>
<DOCNO>MF-20020422380</DOCNO>
<DATE>04/22/02</DATE>
<TITLE>
Pivní maraton: vítěz vypil 17 litrů
</TITLE>
<TEXT>
Hora Svaté Kateřiny - Zvoní budík. Oznamuje další hodinu Krušnohorské čtyřiadvacítky, pivního maratonu, který již počtvrté pořádali v Hoře Svaté Kateřiny na Mostecku. Před soutěžícími se objevují povinné půllitry dvanáctistupňového piva (před ženami třetinky) - pravidlem totiž je vypít každou hodinu závodu aspoň jeden. "Vy jste mi dali pivenko?! Tak to je vono!!!" libuje si Daniela Štěpánová z Mostu. Je to její sedmadvacáté. Vypije ho a okamžitě žádá o další. Mezitím tančí a klábosí se známými, kteří ji přijeli podpořit. "S únavou nemám problém. Jsem zvyklá z práce na směny. Tady si jen občas dám pivo, jinak je to stejné," říká s úsměvem. Spolu s vítězem nakonec jediní z jednadvaceti účastníků vydrželi celý maraton. Její skóre - třicet jedna piv. "Vše proběhlo v klidu a bez problémů. Závodníci buď dobrovolně odstupovali nebo usnuli. V takovou chvíli je musíme vyfotit, aby byl důkaz o tom, že porušili pravidla. Někdy se totiž jedná třeba jen o několikaminutové zaklimbnutí," líčí Eva Patová, rozhodčí a zároveň první a poslední pomoc pivních maratonců. Pít se začalo již v pátek v pět odpoledne. Až do šesti do rána byl sál místní hospody na návsi plný fanoušků pivního maratonu. Někteří měli dresy s logem soutěže a na zádech se jim proto občas objevovaly čárky, aby každý věděl, jak si na tom momentálně stojí - přehlednost je důležitá, klasické účtenky by se mohly během čtyřiadvacetihodin snadno zničit. "Do hospody chodím dvakrát týdně. Dneska jsem tu hlavně kvůli zábavě," svěřil se Zdeněk Sokol z Litvínova-Janova na Mostecku, který v pivním maratonu zvítězil. Zvládnul pětatřicet půllitrů a pil celých čtyřiadvacet hodin. Do rekordu soutěže mu chybělo jediné pivo.
- Kdo víc vypije a sní? Lékaři podobné soutěže nedoporučují.
- Pozná člověk, kdy už má opravdu dost? "Problém je v tom, že mozek vysílá tyto signály přenášené ze žaludku asi s patnáctiminutovým zpožděním," upozornila dietoložka.
Zdeněk Sokol z Janova na Mostecku dopíjí své poslední pivo. V soutěži v Hoře Svaté Kateřiny jich dokázal spořádat třicet pět a vyhrál.
</TEXT>
</DOC>
<DOC>
<DOCID>MF-20020422381</DOCID>
<DOCNO>MF-20020422381</DOCNO>
<DATE>04/22/02</DATE>
<TITLE>
Zájem o pořádání plesů klesá
</TITLE>
<GEOGRAPHY>Děčín</GEOGRAPHY>
<TEXT>
Nejvíce plesů za poslední čtyři roky pořádala o letošní zimě děčínská Střelnice. Z celkem jedenadvaceti akcí tohoto druhu byl podle ředitele kulturního zařízení Pavla Pflanzera největší zájem o maturitní plesy, kterých bylo devět. Při ostatních akcích se kvůli stále klesajícímu zájmu veřejnosti podle Pflanzera často nedařilo sál zaplnit ani z poloviny. Skončená plesová sezóna může být pro Střelnici poslední, protože je mezi majetkem, jehož prodejem se má zaplatit část dluhů zkrachovalé Desty.
Děčín - Nejvíce plesů za poslední čtyři roky pořádala o letošní zimě děčínská Střelnice. Z celkem jedenadvaceti akcí tohoto druhu byl podle ředitele kulturního zařízení Pavla Pflanzera největší zájem o maturitní plesy, kterých bylo devět. Při ostatních akcích se kvůli stále klesajícímu zájmu veřejnosti podle Pflanzera často nedařilo sál zaplnit ani z poloviny. Skončená plesová sezóna může být pro Střelnici poslední, protože je mezi majetkem, jehož prodejem se má zaplatit část dluhů zkrachovalé Desty.
</TEXT>
</DOC>
<DOC>
<DOCID>MF-20020422382</DOCID>
<DOCNO>MF-20020422382</DOCNO>
<DATE>04/22/02</DATE>
<TITLE>
Zastavárna přišla o půl milionu
</TITLE>
<GEOGRAPHY>Jirkov</GEOGRAPHY>
<TEXT>
Zboží téměř za půl milionu korun zmizelo přes noc ze zastavárny v Jirkově na Chomutovsku. Neznámý zloděj si odnesl množství mobilních telefonů, videorekordéry, autorádia, kamery a další elektroniku a elektrotechniku. Pokud policisté zloděje dopadnou, může po rozhodnutí soudu skončit ve vězení až na osm let.
Jirkov - Zboží téměř za půl milionu korun zmizelo přes noc ze zastavárny v Jirkově na Chomutovsku. Neznámý zloděj si odnesl množství mobilních telefonů, videorekordéry, autorádia, kamery a další elektroniku a elektrotechniku. Pokud policisté zloděje dopadnou, může po rozhodnutí soudu skončit ve vězení až na osm let.
</TEXT>
</DOC>
<DOC>
<DOCID>MF-20020422383</DOCID>
<DOCNO>MF-20020422383</DOCNO>
<DATE>04/22/02</DATE>
<TITLE>
Výherci soutěže o skleník
</TITLE>
<TEXT>
Výherci soutěže o skleník a další ceny s MF DNES a Diamantem Expo: 1. cenu - skleník vyhrála Irena Frelichová, Louny, 2. Cenu - kuchyňský rohový kout - Věra Matoušková, Bílina, 3. cenu - krbová kamna - Hana Faixová, Černčice, 4.cenu - elekrická pánev - Jaroslav Šulc, Litovínov, 5. Cenu -mikrorobot Butler II - Karel Kaše, Bílina, 6. cenu - žebřík 3x7m - Martin Hrdinka, Teplice, 7. cenu - konferenční stolek - Miroslav Lokajíček, Žatec, 8. cenu - konferenční stolek - Jaroslav Matoušek, Bílina, 9. cenu - sazenice růží a stromků - Markéta Suchá, 10. cenu - taburetky - Ondřej Srb, Ústí nad Labem, 11. cenu - zahradní keramiku - Petr Oppl, Petrovice, 12. cenu - lavičku - Ludmila Foltýnková, Louny, 13. cenu - zahradní doplňky - Olga Tůmov á, Ústí nad labem, 14. cenucibuloviny - Petr Kalina, Slaný, 15. cenu - balíčky cibulovin - Pavel Trávníček, Děčín, 16. cenu - cibuloviny - Vlasta Rychtaříková, Louny, 17, 18, 19. ceny - čtvrtletní předplatné MF DNES - Blanka Goldhamerová, Louny, Milada Pokorná, Chomutov, Luboš Derfler, Chlumčany. Ti, kteří si dosud nemohli vyzvednout výhru, získají informace u Diamant Expo, tel. 047/5214793
</TEXT>
</DOC>
<DOC>
<DOCID>MF-20020422384</DOCID>
<DOCNO>MF-20020422384</DOCNO>
<DATE>04/22/02</DATE>
<TITLE>
Lidé nemají motivaci shánět pro sebe práci
</TITLE>
<TEXT>
Ústí nad Labem - Přivydělat si něco k podpoře? Legální cestou je něco takového vyloučeno. Pokud se nezaměstnaný rozhodne pro práci i na kratší dobu, úřad práce jej vyřadí z evidence. Je to pro něj v podstatě totéž, jako kdyby člověk začal pracovat na trvalý úvazek, byť třeba jenom měsíční. Když pak dotyčný přestane opět pracovat, může se sice znovu zaregistrovat - změní se mu však i výše podpory v nezaměstnanosti. Většinou směrem dolů. Podpora se vypočítává z posledního měsíčního výdělku - první tři měsíce je to polovina z čistého příjmu, zbylé tři měsíce už jen čtyřicet procent. Nezaměstnaný přitom musí mít navíc za uplynulé tři roky odpracováno nejméně dvanáct měsíců, ať už v kuse, či po částech, a v posledním pracovním poměru musí setrvat nejméně jeden měsíc. Jinak nárok na podporu nevzniká. Co se týče absolventů škol, podpora v nezaměstnanosti se jim vypočítává ze životního minima. Mladí lidé, kteří ze školy odešli dříve než po jednom roce, podporu nemohou po úřadech práce požadovat. Zda stát pomůže sociálními dávkami, to posuzují pracovníci odborů sociálních věcí magistrátů měst podle výše příjmu. Nezaměstnaný člověk bez rodiny může dostat fixní částku 2320 korun, která je určena na výživu a ostatní osobní potřeby, plus pohyblivou částku spojenou s nezbytnými náklady na domácnost. Stát pak případně celkovou sumu peněz dorovná do životního minima, které činí 4100 korun. Mnoho lidí se kvůli tomu ani nepokouší pracovat, protože by si vydělali méně, než je životní minimum, které od státu stejně dostanou. Podle vedoucí odboru sociálních věcí ústeckého magistrátu Ivany Šťastné má celá věc i jiný aspekt než jen motivaci penězi. "Člověku by se vždy mělo vyplatit pracovat. Život bez práce lidské psychice nesvědčí, nezaměstnaný ztrácí schopnost učit se novým věcem, komunikovat se svým okolím a jeho návrat do práce se stává obtížnějším," řekla Šťastná.
</TEXT>
</DOC>
<DOC>
<DOCID>MF-20020422385</DOCID>
<DOCNO>MF-20020422385</DOCNO>
<DATE>04/22/02</DATE>
<TITLE>
Někteří lidé raději ilegálně brigádničí v cizině
</TITLE>
<GEOGRAPHY>Teplice</GEOGRAPHY>
<TEXT>
Někdy se práce shání v Čechách tak těžce, že se hlavně mladí lidé rozhodnou pracovat v zahraničí. A to i ilegálně, navzdory riziku vyhošťení ze země. Když má ale člověk štěstí, dá se například prací na farmách slušně uživit. "Od roku 1996 jezdím do Skotska na farmu. Je tam práce někdy i téměř celý rok. Sbírají se jahody, později brokolice, pak je práce ve sklenících. Je to sice manuální práce, ale to mi nijak nevadí. Přes čtyřicet tisíc měsíčně bych v Čechách nikdy nevydělal. Navíc bydlím kousek od moře, takže je tam i pěkně," říká Jiří Seidl z Teplic, který se neobává ani problémů s policií a úřady. "Začal jsem tam jezdit, když ještě Češi nenajížděli na farmy tak hromadně. Farmář už jich teď tolik nebere, takže jsem tu kromě léta jediný ilegáně," dodává. Zdaleka ne každému se ale podaří k vytouženým výdělkům dostat. Někdy může cesta na farmu do Skotska skončit už v Calais, u britských imigračních úředníků. "Sice jsme jeli pracovat, ale nechápu, čím jsme u nich mohli vzbudit podezření," říká Jaroslav Hendrych z Děčína, kterého spolu s kamarádem poslali zpět do České republiky a do pasu jim poznamenali, že nebyli vpuštěni do země. Když to však nešlo po zemi, rozhodli se oba zkusit docestovat na místo vzduchem. Práci totiž měli domluvenou a nechtěli o ni přijít. Vyřídili si tedy nové pasy a z Prahy odletěli bez problému. Ze skotského letiště však už nikdy nevyšli. "Teď máme v pase razítko alien a tím směrem se nějaký čas nepodívám," dodal Hendrych. Studenti to mají při shánění práce v zahraničí snadnější. Na rozdíl od ostatních lidí se totiž u nich předpokládá, že se vrátí dostudovat školu. Mohou si tedy pracovní povolení obstarat s menšími obtížemi. "Je ale třeba zajímat se o to včas. Já začal už deset měsíců před odjezdem. Oslovil jsem agenturu, vyplnil spoustu papírů, ale jinak to bylo celkem bez problémů," popisuje svou zkušenost Petr Formánek z Ústí nad Labem, kterého vyřizování nakonec stálo padesát tisíc korun. "Pracoval jsem ale čtyři měsíce v Yellowstonském národním parku a náklady se mi vrátily v pohodě. Každý si odvážel minimálně dva tisíce dolarů čistého," dodává Formánek.
Teplice - Někdy se práce shání v Čechách tak těžce, že se hlavně mladí lidé rozhodnou pracovat v zahraničí. A to i ilegálně, navzdory riziku vyhošťení ze země. Když má ale člověk štěstí, dá se například prací na farmách slušně uživit. "Od roku 1996 jezdím do Skotska na farmu. Je tam práce někdy i téměř celý rok. Sbírají se jahody, později brokolice, pak je práce ve sklenících. Je to sice manuální práce, ale to mi nijak nevadí. Přes čtyřicet tisíc měsíčně bych v Čechách nikdy nevydělal. Navíc bydlím kousek od moře, takže je tam i pěkně," říká Jiří Seidl z Teplic, který se neobává ani problémů s policií a úřady. "Začal jsem tam jezdit, když ještě Češi nenajížděli na farmy tak hromadně. Farmář už jich teď tolik nebere, takže jsem tu kromě léta jediný ilegáně," dodává. Zdaleka ne každému se ale podaří k vytouženým výdělkům dostat. Někdy může cesta na farmu do Skotska skončit už v Calais, u britských imigračních úředníků. "Sice jsme jeli pracovat, ale nechápu, čím jsme u nich mohli vzbudit podezření," říká Jaroslav Hendrych z Děčína, kterého spolu s kamarádem poslali zpět do České republiky a do pasu jim poznamenali, že nebyli vpuštěni do země. Když to však nešlo po zemi, rozhodli se oba zkusit docestovat na místo vzduchem. Práci totiž měli domluvenou a nechtěli o ni přijít. Vyřídili si tedy nové pasy a z Prahy odletěli bez problému. Ze skotského letiště však už nikdy nevyšli. "Teď máme v pase razítko alien a tím směrem se nějaký čas nepodívám," dodal Hendrych. Studenti to mají při shánění práce v zahraničí snadnější. Na rozdíl od ostatních lidí se totiž u nich předpokládá, že se vrátí dostudovat školu. Mohou si tedy pracovní povolení obstarat s menšími obtížemi. "Je ale třeba zajímat se o to včas. Já začal už deset měsíců před odjezdem. Oslovil jsem agenturu, vyplnil spoustu papírů, ale jinak to bylo celkem bez problémů," popisuje svou zkušenost Petr Formánek z Ústí nad Labem, kterého vyřizování nakonec stálo padesát tisíc korun. "Pracoval jsem ale čtyři měsíce v Yellowstonském národním parku a náklady se mi vrátily v pohodě. Každý si odvážel minimálně dva tisíce dolarů čistého," dodává Formánek.
</TEXT>
</DOC>
<DOC>
<DOCID>MF-20020422386</DOCID>
<DOCNO>MF-20020422386</DOCNO>
<DATE>04/22/02</DATE>
<TITLE>
Porcelánovým panenkám vévodí císařovna Sisi
</TITLE>
<HEADING>
Kultura v regionu
</HEADING>
<GEOGRAPHY>Rumburk</GEOGRAPHY>
<TEXT>
Dětský hrdina Marbulínek, kodaňská princezna Juliana, děvčátka Lucinka a Klárka a dalších sto čtyřicet postaviček mohou vidět v těchto dnech návštěvníci muzea v Rumburku. V Německu žijící sběratelka a autorka Anna Šlesingerová tu představuje kolekci svých porcelánových panenek. V zasklených vitrínách čekají na své obdivovatele panenky, které Šlesingerová vyrobila buď podle vlastní fantazie, nebo jako repliku panenky, vyrobené v některé z proslulých světových dílen. Do druhé skupiny patří třeba panenky vyrobené podle originálů z let 1880-90 ve firmách JDK a Helga Matejka či napodobeniny panenek z USA. "Výstava návštěvníka jakoby vrací do 19. století, zlaté éry vývoje hraček, kdy panenky přestaly být výsadou pouze bohatých dětí a miminka s velkou hlavičkou, baculatými tvářičkami a velkýma očima měla formovat pozitivní sociální city dětí," uvedla pracovnice rumburského muzea Ester Samlerová. Návštěvníci tak na výstavě spatří panenky v nažehlených šatičkách z dobře situované měšťanské rodiny i chlapce a dívky v rozdrbaných oděvech, kteří se nejspíš proháněli kdesi na vesnické návsi. Za pomoci popisků s časovým zařazením si tak lidé mohou udělat docela dobrý obrázek o způsobu odívání v průběhu několika desetiletí. V mnoha případech navíc nahlédnou i hlouběji do života lidí v devatenáctém a dvacátém století. Výrobci totiž často samotné figury doplňovali o dobové reálie - jedna dívka v růžových šatech tak například leží v posteli, jiná stojí u necek a pere a o kousek dál leží dítě v kolébce. Většina vystavených exponátů je vysoká kolem třiceti centimetrů, k vidění jsou ale i panenky mající pouze několik centimetrů nebo obří třičtvrtěmetrová Kristýna s parukou z pravých vlasů, která veze vyřezávaný dřevěný kočárek. Uprostřed místnosti pak všemu vévodí 80 centimetrů vysoká císařovna Sisi oblečená do bílých šatů s originálním vějířem z dob Rakouska-Uherska. "Cena takových panenek se v současné době pohybuje v přepočtu od 140 korun do desítek tisíc právě za takové velké exponáty. Němci samozřejmě říkají, že to je levné, a často si nechávají dělat i portrétní panenky," přibližuje Samlerová. Kromě samostatných panenek je v rumburském muzeu k vidění i několik kompletních výjevů - skupina muzikantů, jimž okolojdoucí paní hází do kufříku peníze, skupina dívek chystajících v kuchyni oběd či matka s dcerami, které motají přízi. Za výrobu této scény dostala Anna Šlesingerová v roce 1997 stříbrnou medaili na soutěži v Bregenz. "Šestapadesátiletá rodačka z Prahy začala po absolvování gymnázia pracovat na telefonní ústředně a po večerech studovala slaboproudou elektroniku. Přitahovala ji ale krása ruční práce, a když se po odchodu do Německa v roce 1981 náhodně seznámila s jednou autorkou panenek z Mannheimu, učarovala jí jejich křehká krása natolik, že se jejich výrobě věnuje dodnes," přibližuje Ester Samlerová. Za první našetřené marky si prý Šlesingerová pořídila malou vypalovací pec, formu na výrobu hlaviček a jednoduchou příručku. "Nejprve tvořila panenky z plastelíny nebo keramické hlíny. Podle modelů pak postavila sádrovou formu a do ní postavy odlévala. Sama si je také obléká, včetně výroby paruk a módních doplňků," připomíná Samlerová a doplňuje, že dnes má tato autorka v Čechách mnoho pokračovatelek. "Pořádá pro ně dokonce každý rok soutěž. Letos se bude její třetí ročník konat v září na zámku Blatná, kam mohou tvůrci přihlásit panenky vyrobené z porcelánu, dřeva i látky. Loni bylo téma Rudolf II. a jeho doba, tentokrát se soutěž zaměří na Staré pověsti české," dodala pracovnice muzea. Výstava porcelánových panenek Anny Šlesingerové potrvá až do 2. června.
Osmdesát centimetrů vysoká panenka se může kromě bělostných šatů pochlubit především vějířem - dochovaným originálem z doby Rakouska-Uherska
Anna Šlesingerová představuje na rumburské výstavě kromě samostatných panenek i kompletní scény - na tomto výjevu se například vaří oběd
</TEXT>
</DOC>
<DOC>
<DOCID>MF-20020422387</DOCID>
<DOCNO>MF-20020422387</DOCNO>
<DATE>04/22/02</DATE>
<TITLE>
Fillova galerie vystavuje díla postižených dětí
</TITLE>
<TEXT>
Ústí nad Labem - Obrazy a obrázky dětí z ústecké Speciální školy pro mentálně postiženou mládež mohou ode dneška vidět návštěvníci ústecké Galerie Emila Filly. Výstavě vévodí velký červený úsměv, kolem kterého je několik desítek kreseb uspořádaných do tematických cyklů podle druhu postižení - děti například nakreslily, čím by jednou chtěly být nebo co by vykouzlily, kdyby uměly čarovat. Řada obrázků je přitom vylepených na skleněnou stěnu galerie, takže je uvidí i lidé, kteří pouze procházejí kolem. Výstava potrvá jen do středy, je ale otevřená každému, kdo by chtěl do vystavené kolekce cokoli přidat. Vždy od 8 do 16 hodin si návštěvníci mohou malovat, hrát či povídat s malými výtvarníky, kteří si navíc na středu v 10 hodin připravili vystoupení Via Lucis.
</TEXT>
</DOC>
<DOC>
<DOCID>MF-20020422388</DOCID>
<DOCNO>MF-20020422388</DOCNO>
<DATE>04/22/02</DATE>
<TITLE>
V ústeckém klubu hraje Jazz Vitamin Kvartet
</TITLE>
<TEXT>
Ústí nad Labem - V jazzovém duchu se ponese dnešní díl pořadu Jonathan a... v ústeckém klubu Doma. Publiku se představí Jazz Vitamin Kvartet, začátek je ve 20 hodin.
</TEXT>
</DOC>
<DOC>
<DOCID>MF-20020422389</DOCID>
<DOCNO>MF-20020422389</DOCNO>
<DATE>04/22/02</DATE>
<TITLE>
Litoměřické diváky čeká nadgenerační komedie
</TITLE>
<GEOGRAPHY>Litoměřice</GEOGRAPHY>
<TEXT>
Lechtivá komedie, v níž se v mnoha běžných životních situacích setkávají čtyři partnerské páry různých generací, čeká dnes večer návštěvníky litoměřického Divadla K. H. Máchy. Představení nazvané Postel pro hosty aneb Můj dům, můj hrad začíná v podání herců Branického divadla v 19 hodin.
Litoměřice - Lechtivá komedie, v níž se v mnoha běžných životních situacích setkávají čtyři partnerské páry různých generací, čeká dnes večer návštěvníky litoměřického Divadla K. H. Máchy. Představení nazvané Postel pro hosty aneb Můj dům, můj hrad začíná v podání herců Branického divadla v 19 hodin.
</TEXT>
</DOC>
<DOC>
<DOCID>MF-20020422390</DOCID>
<DOCNO>MF-20020422390</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
HVĚZDA: Pařba. Po smrti otce musí Jason ve svých osmnácti ukázat, že je zodpovědný občan, aby mohl zdědit jmění. Vražedné podmínky pro každého teenagera... ( 18.00)
GALERIE POD VĚŽÍ: Č - B Fotografie a Plastika pod UV lampou - P. Buchart, S. Janouchová, M. Přibyl VÝSTAVNÍ SÍŇ U KOSTELA: Obrazy: Mám pleš, vieš? - Iwan Krajíček Brotschnitte (do 1.5.)
JANDOVO MUZEUM: Historie Budyňska od pravěku do r. 1848
MUZEUM KÁVOVÝCH MLÝNKŮ: Celoroční výstava kávomlýnků MUZEUM: Dobové fotografie Chabařovic a dnes již zbouraných obcí
EVROPA: Moulin Rouge. ( 19.00) OKO: Milionový závod. ( 19.00) PRAHA: Návrat do Země Nezemě. Jedny z nejoblíbenějších postav animovaného filmu se opět vracejí na filmové plátno v příběhu o Peteru Panovi, chlapci, který odmítl vyrůst. ( 17.30), Jako kočky a psi. ( 20.00)
JEZUITSKÉ GYMNÁZIUM: Výtvarníci z Annabergu (do 4.5.) KOSTEL SV. KATEŘINY: Proměny města v proudu času (do 31.5.) KASS: Ondřej Dušek - obrazy a grafika (do 30.4.) MĚSTSKÁ GALERIE ŠPEJCHAR: Jubilanti S.V.U. Mánes 2002 RADNICE: Okolí Jirkova (do 15.6.)
SNĚŽNÍK: Banditi. Jejich metodou je zajmout v předvečer loupeže manažera banky a ráno jej "doprovodit" do práce. Jednou ale jako rukojmí vezmou znuděnou ženu v domácnosti Kate a události naberou nečekaný směr. ( 20.00), Kandahar. Kanadská novinářka Nafas se vrací do Afghánistánu, aby našla sestru, která chce kvůli zmrzačení spáchat sebevraždu. Nucená zahalit tvář nemá v těchto končinách víc práv než tažné zvíře a může putovat jen s pomocí místních lidí, z nichž ne každému se dá důvěřovat. ( 17.30)
GALERIE HEFAISTOS: Dominik Mareš - obrazy (do 8.5.). SYNAGOGA: Spolu - obrazy
MĚSTSKÉ INFORMAČNÍ CENTRUM: Staré a současné pohlednice Duchcova a spádových obcí
</TEXT>
<HEADING>
HVĚZDA: Princezna a bojovník. ( 20.00)
</HEADING>
<TEXT>
GALERIE JOSEFA LIESLERA: Ilustrace a počítačová technika - Milan Pecák (do 4.6.) MĚSTSKÁ GALERIE KARLA HAVLÍČKA: Miroslav Rovenský - kresby, Adrien Kukal - grafika (do 30.4.)
SVĚT: Harry Potter a Kámen mudrců. ( 16.00, 19.00)
GALERIE THUN: 1. Salón Kláštereckých výtvarníků ZÁMEK: VIII. výstava minerálů a hornické historie (do 16.6.)
Činohra
DIVADLO K. H. MÁCHY: Postel pro hosty aneb Můj dům, můj hrad. ( 19.00)
GALERIE VE DVOŘE: Jiří Blažej - obrazy (do 10.5.) OKRESNÍ VLASTIVĚDNÉ MUZEUM: Geologický vývoj regionu, archeologie, historie do r. 1945. SEVEROČESKÁ GALERIE VÝTVARNÉHO UMĚNÍ: Tomáš Vosolsobě - Obrazy (do 5.5.)
CITADELA: Výlet. Absurdní příběh o tom, jak babička naplní svůj sen, matka se ke dcerám přestane chovat jako k dětem, dcery k manželům jako k idiotům a otcův popel je rozptýlen po celé zemi. ( 19.00)
Činohra
DOCELA VELKÉ DIVADLO: Vražda sexem (Divadlo U Hasičů Praha a DVD Litvínov). Anglická černá komedie. ( 19.00)
AULA SCHOLY HUMANITAS: Mgr. R. Menclová - fotografie z Afriky (do 30.4.) GALERIE RADNIČNÍ SKLÍPEK: Krajina a batika - Marie Němcová
SVĚT: Výlet. Absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi. ( 17.30, 20.00)
GALERIE BENEDIKTA REJTA: Čestmír Kafka - obrazy (do 9.6.) OKRESNÍ MUZEUM: Modely z papíru (do 16.6)
KOSMOS - MAXI: Za nepřátelskou linií. Během průzkumné akce Burnett vyfotografuje cosi, co vidět neměl, je sestřelen a pronásledován. Akce probíhá "za nepřátelskou linií", a tak jde poručíkovi o krk. ( 17.30, 20.00) KOSMOS - MIDI: Černý jestřáb sestřelen. ( 17.00, 19.30) KOSMOS - MINI: Střed světa. Pro programátora Richarda není problém přijít si na pěkné peníze, ale obtížné je potkat tu pravou. Přes internet si najde noční klub, kde se setká se striptérkou Florence. Richard jí nabídne obchod - za víkend v Las Vegas zaplatí 10.000 dolarů. ( 17.15, 19.45)
OKRESNÍ MUZEUM: Obrazy Jany Brejchové a Kameny z Krušnohoří sběratele Jana Raby (do 31.5.)
KLUB: Planeta opic. ( 19.00)
GALERIE MODERNÍHO UMĚNÍ: Stálá expozice českého moderního umění od konce 19. století
MUZEUM: Porcelánové panenky Anny Šlesingerové (do 2. 6.)
DŮM KULTURY: Abeceda hvězd - Vladimír Hron. ( 19.00)
KVĚTEN: Andělská tvář. ( 17.30, 20.00) LÍPA: Bratrstvo vlků - Hon na bestii. ( 17.30, 20.00)
Činohra
KRUŠNOHORSKÉ DIVADLO: Hospodská (Div. spolek Frída) ( 19.00)
</TEXT>
<HEADING>
REGIONÁLNÍ MUZEUM: Kouzelný svět hraček (do 28.4.)
</HEADING>
<TEXT>
BIOGRAF U LIBUŠKY: Pán prstenů I - Společenstvo prstenu. ( 17.30) CORSO: Z pekla. ( 17.30, 20.00) HRANIČÁŘ: Na křídlech vážky. Joe je přesvědčen, že mu chce jeho mrtvá žena cosi sdělit prostřednictvím lidí, kteří prožili klinickou smrt. Kolegové už začínají pochybovat o jeho zdraví, když vyjdou najevo šokující skutečnosti... ( 17.30, 20.00) KINO DK: Andělská tvář. ( 20.00), Synův pokoj. Sužován výčitkami svědomí, že možná mohl zabránit neštěstí, kdyby jednal jinak, Giovanni se čím dál častěji zavírá do synova pokoje, jako by v něm chtěl objevit tajemství. Jeho postupné směřování k destrukci všeho zastaví až další náhoda. ( 17.30)
Koncert
</TEXT>
<HEADING>
DOMA: Jonathan a jazz ( 20.00)
</HEADING>
<TEXT>
POSÁDKOVÝ DŮM ARMÁDY: A. Skalická, A. Picková, J. Tošner - obrazy, fotografie (do 26.4.) REG. MUZEUM K. A. POLÁNKA: Zeměpis na ubrouscích - geografie na ubrouscích sběratelky Mgr. Šedové, Vejce malovaná přírodou
HARRY POTTER A KÁMEN MUDRCŮ
Filmový hit o malém kouzelníkovi dnes promítá klášterecké kino Svět
</TEXT>
</DOC>
<DOC>
<DOCID>MF-20020422391</DOCID>
<DOCNO>MF-20020422391</DOCNO>
<DATE>04/22/02</DATE>
<TITLE>
Balašova vláda v trialu skončila
</TITLE>
<GEOGRAPHY>Děčín</GEOGRAPHY>
<TEXT>
Král zemřel, ať žije král! Po pěti letech zná halový motocyklový trial nového šampiona. Pětinásobného mistra Pavla Balaše vystřídal Jiří Svoboda. Na děčínském zimním stadion využil Svoboda zaváhání dosavadního suveréna mistrovství republiky. Balaš se stal "pouze" vicemistrem, protože se mu nevyvedl první z dvojice závodů. V kvalifikaci a semifinále prvního klání nasbíral Pavel Balaš pouze dva trestné body, zatímco nejlepší z jeho soupeřů Martin Křoustek měl na svém kontě bodů šest. Ve finále, sledovaném více než dvěma tisíci diváky, se ovšem hned na druhém úseku při vyskakování na betonový podstavec u Balašova motocyklu uvolnilo zadní kolo, pak mu na další překážce stroj zapadl mezi klády a nakonec jezdec spadl na nejobtížnější sekci. Hrůzostrašně vyhlížející pád trialista z Desné přečkal bez úhony, ale patnáct trestných bodů jej zařadilo až na třetí místo za Svobodu a Křoustka. "Tak tohle mi nevyšlo. Trochu jsem vše uspěchal a dělal chyby," komentoval svůj výkon sedmadvacetiletý jezdec. Ve druhém klání mohl Balaš své chyby napravit. Musel vyhrát a doufat, že Svoboda skončí třetí. Povinnost zvítězit také splnil a podal přitom nejlepší výkon ze všech účastníků. Svoboda se ovšem nenechal znervóznět a druhým místem si pojistil zisk titulu. "Stále jsem si opakoval, že je to především šou pro diváky, ale i tak jsem byl hodně nervózní. Jak se jsem postupně projížděl jednotlivé sekce a blížil se konec, už se naděje na celkové prvenství rýsovala jasněji. Věděl jsem, že mi stačí skončit druhý. Dovolil jsem si proto jednu překážku trochu vypustit a soustředil se na závěr. Tam jsem už chybu neudělal," svěřil se nový šampion Svoboda a halou zněl jeho řev oslavující triumf. "Nečekal jsem, že by to mohlo takhle dobře dopadnout. Na rozdíl od kluků jsem letos neabsolvoval jiné halové závody a ani se na ně speciálně nepřipravoval." Velmi zklamán byl Martin Křoustek. Pětinásobný vicemistr vzhledem k úspěchům z německého šampionátu věřil, že Balaše zdolá. "V prvním závodě jsem měl vyhrát. Rozhodčí Svobodovi nepřipsali jeden pět trestných bodů za šlápnutí na překážku," stěžoval si student strojní fakulty, avšak podotkl, že to ho neomlouvá. "Šanci jsem měl ve druhém závodě. Abych nesbíral trestné body za čas, snažil jsem se projíždět jednotlivé sekce rychleji. Přitom jsem víc chyboval. "
V příštím roce by se měly v Děčíně uskutečnit hned dva podniky v halovém motocyklovém trialu. Vedle tradičního mistrovství republiky se jedná také o soutěži, která by byla součástí světového šampionátu. "Nešlo by jen o mezinárodní akci s účastí jezdců ze světové špičky, ale Česká republika by mohla být zařazena rovnou do programu šampionátu," sdělil generální sekretář Federace motocyklového sportu Autoklubu České republiky Jaroslav Švehla a dodal: "A proč by se měly závody konat právě v Děčíně? Nelze volit jinak. Větší města se obávají pořádat podobné akce a Děčín má pro halové závody dobré zázemí a v pořadatelství tradici a zkušenosti. " (lap)
Dosavadní suverén českého halového trialu Pavel Balaš zdolává jednu z překážek při mistrovství republiky v Děčíně. Pošesté svůj titul neobhájil, skončil druhý.
</TEXT>
</DOC>
<DOC>
<DOCID>MF-20020422392</DOCID>
<DOCNO>MF-20020422392</DOCNO>
<DATE>04/22/02</DATE>
<TITLE>
Nižší fotbalové soutěže
</TITLE>
<HEADING>
OBLASTNÍ PŘEBOR, 21. KOLO
</HEADING>
<GEOGRAPHY>Střekov</GEOGRAPHY>
<TEXT>
Velké Březno 3:1 (0:0). Branky: Jerych 2, Pešta - Barvínek z pokutového kopu. Rozhodčí František Černý, ŽK 4:5, 200 diváků.
Střekov - Velké Březno 3:1 (0:0). Branky: Jerych 2, Pešta - Barvínek z pokutového kopu. Rozhodčí František Černý, ŽK 4:5, 200 diváků.
</TEXT>
</DOC>
<DOC>
<DOCID>MF-20020422393</DOCID>
<DOCNO>MF-20020422393</DOCNO>
<DATE>04/22/02</DATE>
<TITLE>
Louny mají kýžený bod
</TITLE>
<GEOGRAPHY>Zlín</GEOGRAPHY>
<TEXT>
Lounská házená bude i nadále prvoligová. Kýžený bod ve skupině o záchranu tým urval včera ve Zlíně, kde remizoval 23:23. Kolo před koncem je jasné, že skupinu o 9. - 12. místo vyhrají právě Louny. "Vše je jasné, pomalu už začínáme slavit," hlásil trenér Karel Vít včera v podvečer. Zlín v poločase vedl o tři branky, ale po přestávce Louny skóre otočily. "Nakonec remízu honili domácí, vyrovnat se jim podařilo. Ale to nám radost nezkazilo. Hrál se dobrý, bojovný zápas," řekl kouč.
Zlín - Lounská házená bude i nadále prvoligová. Kýžený bod ve skupině o záchranu tým urval včera ve Zlíně, kde remizoval 23:23. Kolo před koncem je jasné, že skupinu o 9. - 12. místo vyhrají právě Louny. "Vše je jasné, pomalu už začínáme slavit," hlásil trenér Karel Vít včera v podvečer. Zlín v poločase vedl o tři branky, ale po přestávce Louny skóre otočily. "Nakonec remízu honili domácí, vyrovnat se jim podařilo. Ale to nám radost nezkazilo. Hrál se dobrý, bojovný zápas," řekl kouč.
</TEXT>
</DOC>
<DOC>
<DOCID>MF-20020422394</DOCID>
<DOCNO>MF-20020422394</DOCNO>
<DATE>04/22/02</DATE>
<TITLE>
Pouze Kadaňští dokázali zvítězit
</TITLE>
<TEXT>
Severní Čechy - Remízová sobota. Všechny čtyři zápasy jedenadvacátého kola, které se hrály v sobotu, skončily shodným výsledkem 1:1. Neděle přinesla další dvě remízy, a tak se z tří bodů radovaly jen Břevnov a Kadaň. Roudnice ztratila na Sibřinu další bod, její náskok je už pětibodový. Štětí - Smíchov 1:1. Ani ve třetím jarním utkání doma Štětí nevyhrálo. O tři body přišlo v nastaveném čase po hrubé chybě. Přitom pojistku měl na kopačce domácí Fukač, který sedm minut před koncem nedal penaltu, jeho dělovka do středu branky trefila brankáře. Branky: 36. Tůma - 90. Macela. Rozhodčí: Svoboda. ŽK: 0:3. Diváků: 200. Poločas: 1:0.
Kralupy nad Vltavou - Žatec 1:1. Cenný bod pro hosty zařídil Kroupa. Skvěle načechraný míč z rohu přistál na jeho hlavě a bod se vezl do Žatce. Domácí, kteří jsou na dně tabulky, po třech bodech hodně toužili. Branky: 36. Faifr - 68. Kroupa. Rozhodčí: Procházka. ŽK: 5:2. ČK: Tůček (z lavičky) - 88. Hála. Diváků: 200. Poločas: 1:0.
Libiš - Ústí nad Labem 1:1. Poločas patřil domácím. Po obrátce byli ústečtí hráči lepší. Rychle vyrovnali a v aktivitě je nezastavilo ani vyloučení. V deseti měli na vítězství, šance Peterky a Jiroty volaly po gólu. Branky: 10. Werner - 50. Vlasák. Rozhodčí: Franěk. ŽK 1:5. ČK: 52. Beneš (Ústí). Diváků: 150. Poločas: 1:0.
Litvínov - Neštěmice 1:1. Po brance byli domácí lepší. Vyrovnali po chybě Melichara. Druhá půle byla zajímavější. Velké šance neproměnil hostující Jouza a velký tlak litvínovského týmu v závěru neskončil brankou díky hostujícímu brankáři Štěpánovi. Branky: 27. Bílý - 6. Mikšovský. Rozhodčí: Hofman. ŽK: 2:2. Diváků: 100. Poločas: 1:1.
Břevnov - Roudnice 4:1. Branka do šaten předznamenala průběh druhé půle. Domácí byli lepší v koncovce, hra byla vyrovnaná. Branky: 43. a 81. Lískovec, 68. Dixa, 90. Hromas z pen. - 75. Veleba. Rozhodčí: Wencl. ŽK: 3:3. Diváků: 300. Poločas: 1:0.
Litoměřice - Rakovník 1:1. Po prohrané půli domácí soupeře zatlačili, tlak vyústil ve vyrovnání. Závěrečných deset minut patřilo Litoměřicím. Měly tři tutovky, ale třemi body pohrdly. Branky: 75. Králík - 14. Psohlavec. Rozhodčí: Duda. ŽK: 2:2. Diváků: 250. Poločas: 0:1.
Kadaň - Benešov 4:2. Domácí byli lepší, zbytečně si zkomplikovali situaci v závěru půle, když snížil Velímek. Ke konci si domácí vytvořili tlak a nedovolili hostům pomýšlet na vyrovnání. Pojistku tří bodů zajistil až v páté minutě nastaveného času Poustka. Branky: 8. Čada, 27. Zapský, 39. vlastní, 90. Poustka - 16. Rak, 45. Velímek. Rozhodčí: Burda. ŽK: 2:2. Diváků: 100. Poločas: 3:2.
Zbývající zápas: Brandýs nad Labem - Sibřina 3:3.
</TEXT>
</DOC>
<DOC>
<DOCID>MF-20020422395</DOCID>
<DOCNO>MF-20020422395</DOCNO>
<DATE>04/22/02</DATE>
<TITLE>
Veslovali zbytečně, závod byl anulován
</TITLE>
<TEXT>
Ústí nad Labem - Téměř tři stovky lodí a víc jak pět stovek veslařů závodilo na Labi při mezinárodním mistrovství republiky ve veslování na dlouhé trati. Zbytečně. Svaz včera výsledky kvůli chybám rozhodčích anuloval. Skandál udělal z pátého domácího šampionátu frašku. Kdo dostal medaili, tomu teď doma visí bezcenný kov. Závodníci se spouštěli z Prackovic či Dolních Zálezel do Vaňova, kde byl cíl. Všichni svou trať - veteráni pětikilometrovou a ostatní o tři kilometry delší - absolvovali. Trapný konec šampionátu nevrhá špatný stín na pořádající veslařský oddíl TJ Chemička Ústí, pochybili totiž rozhodčí, delegovaní svazem, a systém měření. "Přesto je to pro nás tragédie," nezastírá Petr Janák, jeden z organizátorů. "Udělali jsme maximum, všichni nás chválili, lidé byli spokojení. Rozhodčí to podcenili a tohle je ten nejhorší možný konec." Klub na šampionát vynaložil asi padesát tisíc korun. Mistrovství jinak nabídlo kvalitu, veslaři si museli sáhnout až na dno sil, neboť jejich snahu mařil boční vítr a vlny. "To je nejhorší možná kombinace," tvrdí Janák. "Na techniku hodně náročné," potvrdil i skifař Václav Chalupa, který by za normálních okolností zvítězil. "Pro nás nebyl závod důležitý z hlediska umístění, ale spíš pro ověření výkonnosti. Šlo jen o další titul do sbírky," prohlásil Chalupův trenér Zdeněk Pecka ještě předtím, než potíže vypukly. Dvě lodě se kvůli náročným podmínkám potopily a jejich posádky musely doplavat ke břehu. Hubené veslařské "doutníky" pak pořadatelé vytáhli. Kdyby se tituly rozdělovaly, kromě Chalupy by je dostali třeba i skifař lehké váhy Vabroušek, či skifařka Knapková. Nikdo ale nezaručí, že tomu tak skutečně bylo. Do kraje by putovalo šest medailí: zlaté pro juniora Kmocha (Děčín) a dvojku dorostenek Čermáková - Richterová (Louny), stříbrná pro juniorku P. Struhovou (Litoměřice), bronzové pro M. Struhovou (Litoměřice), ústecké čtyřky žen a mužů veteránů a dvojku juniorů Wiesner, Bruncvík (Neratovice, Litoměřice).
Dvojka bez kormidelníka Pokorný - Kremut z pražských Bohemians se vydává ze všech sil při mistrovství republiky na dlouhé trati veslařů, které ale bylo anulováno
</TEXT>
</DOC>
<DOC>
<DOCID>MF-20020422396</DOCID>
<DOCNO>MF-20020422396</DOCNO>
<DATE>04/22/02</DATE>
<TITLE>
Teplice se zachránily
</TITLE>
<HEADING>
Trenér Cipro dobyl Letnou, Blšany vydřely bod
</HEADING>
<TEXT>
Strhující zápas a výhra na Spartě zajistila Teplicím záchranu v první fotbalové lize, po remíze 2:2 s Brnem se o ni musí Blšany dál prát - jsou o bod předposlední.
Teplice, Blšany - Co se nikdy nepovedlo partě kolem Bílka a Řízka, dokázali tepličtí fotbalisté v sobotu. Prvně v ligové historii vyhráli na Spartě a po výsledku 3:2 se zachránily. Blšanům zajistil aspoň bod proti Brnu v nastaveném čase Šelicha.
</TEXT>
<HEADING>
Poštulka chytil dvě penalty
</HEADING>
<TEXT>
"Dvakrát jsem na Letné ztratil se Slavií titul, teď jsem ho vzal Spartě a zachránil Teplice," neskrýval radost teplický trenér František Cipro: "Ano, je to moje malá satisfakce." Teplice na Spartě vyhrály paradoxně v době, kdy jim nikdo nevěřil. Na jaře podávají mdlé výkony. Navíc chyběli Horváth, Tesařík, Verbíř, Kolomazník, Rada, Rampáček i Holomek. "Někdy se podobné věci stávají. Mám hodně hráčů, kteří se nedokáží s tlakem vyrovnat. Když nemají co ztratit, předvedou lepší výkon. Ale pozor, kdyby Poštulka nechytil první penaltu, mohlo všechno dopadnout jinak," tvrdí kouč. Právě Poštulka, jenž na Spartě odchytal nejlepších pět let kariéry, byl hrdinou zápasu. Vedle Sionka chytil pokutový kop i Jarošíkovi. "Významně si řekl důvěru a druhou šanci," uvedl Cipro. Kdo bude chytat? To byl v Teplicích rébus. Poštulka s Havlem se střídali. "Poštulka měl špatnou zimní přípravu. Na jeho psychice se podepsalo zranění, třebaže byl fit, nevěřil si, a proto se naskýtaly příležitost Havlovi," vysvětlil trenér. Poštulka dostal na Letné přednost, proti bývalému klubu motivaci jako hrom. První zápas v kariéře sehrál na prvoligové scéně odchovanec Sigmund. " Ve třetiligové rezervě máme více nadějí. Sigmund mě opakovaně upoutal, celý týden s námi trénoval a já si řekl: Proč to s ním nerisknout od začátku? Šanci uchopil bez bázně a hany. Ale kdo bude v sestavě po návratu Horvátha s Tesaříkem, po mě vědět nechtějte. Hlavní je, že jsme se zachránili, přes léto musíme dát tým pořádně dohromady."
</TEXT>
<HEADING>
Vyrovnali v nastaveném čase
</HEADING>
<TEXT>
Dva góly brněnského útočníka Pacandy přibrzdily fotbalisty Blšan na cestě k záchraně. Po první půli prohrávali dokonce 0:2 a až v závěru zachránil střídající Šelicha alespoň bod. Brno přitom předchozí tři zápasy neskórovalo. Zápas zahájili domácí náporem. "Jenže jsme hráli moc stereotypně," štvalo Güntera Bittengela, trenéra Blšan. "Náš výkon v prvním poločase byl pro mě velkým rozčarováním. S bojem o záchranu neměl takový přístup nic společného." Až Žemlíkův gól, třetí ve třetím ligovém duelu, Blšany vzkřísil. "Bod je ale málo," řekl jejich kou č. Šelicha se trefil ve třetí ze čtyř nastavených minut. "To se stává, hráče připravuji na to, že se zápasy hrají 95 minut. Spíš než chyby v obraně, předcházející vyrovnání, mě mrzí, že jsme z brejků nezvýšili," uvedl Karel Večera, trenér hostů. Střelec Šelicha jásal: "Měl jsem hrát za útočníky a sbírat odražené míče. Napadáním jsme donutili Brno k chybám, což o vyrovnání rozhodlo."
Dva góly brněnského útočníka Pacandy přibrzdily fotbalisty Blšan na cestě k záchraně. Po první půli prohrávali dokonce 0:2 a až v závěru zachránil střídající Šelicha alespoň bod. Brno přitom předchozí tři zápasy neskórovalo. Zápas zahájili domácí náporem. "Jenže jsme hráli moc stereotypně," štvalo Güntera Bittengela, trenéra Blšan. "Náš výkon v prvním poločase byl pro mě velkým rozčarováním. S bojem o záchranu neměl takový přístup nic společného." Až Žemlíkův gól, třetí ve třetím ligovém duelu, Blšany vzkřísil. "Bod je ale málo," řekl jejich kou č. Šelicha se trefil ve třetí ze čtyř nastavených minut. "To se stává, hráče připravuji na to, že se zápasy hrají 95 minut. Spíš než chyby v obraně, předcházející vyrovnání, mě mrzí, že jsme z brejků nezvýšili," uvedl Karel Večera, trenér hostů. Střelec Šelicha jásal: "Měl jsem hrát za útočníky a sbírat odražené míče. Napadáním jsme donutili Brno k chybám, což o vyrovnání rozhodlo."
</TEXT>
</DOC>
<DOC>
<DOCID>MF-20020422397</DOCID>
<DOCNO>MF-20020422397</DOCNO>
<DATE>04/22/02</DATE>
<TITLE>
Mladíkův debut z říše snů
</TITLE>
<GEOGRAPHY>Teplice</GEOGRAPHY>
<TEXT>
Zkuste si představit: ligový debut na nádherném stadionu na Letné, sokem mistrovská Sparta. A dál: slavná výhra, které domácí obrala o titul a hostům zajistila záchranu. Blouznění? Kdepak. I ve fotbalových Teplicích se ve zpackané sezoně rodí krásné příběhy, plní klukovské sny. Záložník Martin Sigmund, loni ještě dorostenec, při své přetěžké premiéře obstál na výbornou. "Ale myslím si, že ještě mám co zlepšovat," nevytahuje se teprve devatenáctiletý mladík, nečekané jméno v sestavě Teplic.
</TEXT>
<HEADING>
Od kdy jste věděl, že nastoupíte?
</HEADING>
<TEXT>
Při ranní rozcvičce před zápasem jsem měl rozhovor s trenérem Ciprem, kde mi to naznačil. Zeptal se mě, jak se cítím. Já mu odpověděl, že jsem tady od toho, abych hrál.
</TEXT>
<HEADING>
Cloumala s vámi nervozita, nebo jste zůstal klidný?
</HEADING>
<TEXT>
S áčkem jsem sice trénoval od středy, ale určitě jsem nervózní byl. Na zápas jsem se psychicky připravoval celý den. Spoluhráči mi už před utkáním pomohli, vzali mě super. Je to i jejich práce. Trému jsem ze začátku měl, ale pár doteků s míčem vše spravilo.
Jakou jste měl na hřišti úlohu?
S Voříškem jsme byli defenzivní střed zálohy, před námi operoval Michal Doležal.
Přežili jste dvě penalty a nakonec i vyhráli 3:2. Co víc si můžete přát?
Maximální spokojenost. Sparta se neporáží každý den, pro Teplice je vítězství na Letné historický úspěch. A penalty? Nedivím se, že na Spartě vyhrává málo mužstev. Rozhodčí ji drží, pískají hodně standardních situací ze stran, což vás dostane pod tlak. První asi písknout nemusel, brankář Poštulka Sionkovi uhýbal. Ruka Voříška byla shoda náhod.
Trenéra Cipra prý překvapilo, jaký jste vítězný typ, že jste se nebál a dokonce v kabině hecoval spoluhráče...
Musel jsem vybičovat sám sebe a nějak jsem to ze sebe předal i kamarádům v kabině. Parta je v Teplicích super. Škoda, že je konec sezony.
Pro Teplice možná bohudík.
Já jsem to poznal jen z té lepší stránky.
Určitě jste po zápase přijímal gratulace, ne? Vždyť jste předtím teprve půl roku nastupoval ve třetiligové rezervě.
Pochválili mě trenér i hráči. Také rodiče, ozvalo se hodně přátel a známých.
</TEXT>
<HEADING>
Jak jste výhru oslavili?
</HEADING>
<TEXT>
V klidu. Na hotelu v Teplicích, kde míváme pozápasové soustředění, jsme si popovídali, s trenéry si dali večeři a něco k pití. Pak jsme šli spát.
</TEXT>
<HEADING>
Co dál, zůstanete v áčku?
</HEADING>
<TEXT>
Něco mi naznačili. Nechci říct, že se mnou počítají dál, ale pro tento týden ano. Pak se uvidí. Příště se po karetních trestech vracejí Horváth a Tesařík, osobně bych je do základní sestavy dal.
Vysnil jste si takový debut?
Fotbal hraji patnáct let, chtěl jsem jednou do ligy, ale takhle jsem si premiéru ani ve snu nepředstavoval.
Nenabouralo vám nečekané angažmá v ligovém áčku plány - vždyť už brzy vás čeká maturita?
To je pravda. Maturuji na strojní průmyslovce za dvacet dní, přesně 20. května. Ale teď už stejně jen učivo opakujeme. Zařídím s tím nejvyšším, s ředitelem, abych už do školy nemusel chodit.
Nastoupne vám sláva do hlavy?
To je otázka. Chtěl bych zůstat, jaký jsem byl.
</TEXT>
</DOC>
<DOC>
<DOCID>MF-20020422398</DOCID>
<DOCNO>MF-20020422398</DOCNO>
<DATE>04/22/02</DATE>
<TITLE>
Most si s podlomeným sokem v derby poradil
</TITLE>
<GEOGRAPHY>Chomutov</GEOGRAPHY>
<TEXT>
Fotbalový Chomutov dál ve druhé lize stoná. Sobotní derby s Mostem, které hosté vyhráli přesvědčivě 3:0 a oplatili soupeři podzimní porážku, starosti jen potvrdilo. "Bez šesti hráčů základní sestavy nejsme schopni zahrát líp," poukázal Džimis Bekakis, chomutovský trenér, na zdecimovaný kádr. Chyběli mu zranění Budka, Doksanský, Kostečka, Maděra a potrestaní Pěnička s Rezkem. Všechno mohlo být možná jinak, kdyby Strouhalovu střelu nezablokoval na brankové čáře hostující bek Matlocha. Pak ale udeřilo na druhé straně. Pilařův nádherný "slalom" z půlky hřiště zastavil až Hruška v pokutovém území a Jirka poslal Most z penalty do vedení. Za chvíli špílmachr, jenž přišel nedávno z Teplic, zazářil podruhé: parádně poslal míč do strany Hamouzovi, ten mu ho centrem vrátil, Jirka balon na prsou zpracoval a vstřelil druhý gól. Běžela 20. minuta a na tabuli svítil stav 0:2. Od té doby stejný obrázek: mírná, ale neplodná převaha Chomutova. Z ní rekrutov alo jen Benátovo břevno před přestávkou a několik závarů po ní. "O půli si kluci mysleli, že hrají dobře, ale já jsem je seřval. Posledních dvacet minut vyráběli jednu standardní situaci za druhou," vadilo i přes výhru Luboši Urbanovi, trenérovi Mostu. "Domácí po přestávce snad třikrát v malém vápně netrefili míč. Až když jsme v závěru dali na 3:0, věřil jsem, že vyhrajeme. Bod by proti oslabeným domácím byl málo. " Chomutov na jaře dál úpí, jen jednou remizoval a jinak prohrával. Zato Most v tabulce šplhá, už je jen bod za svým rivalem. " Štěstí nemáme vůbec, zato smůly až až," povzdechl si kouč Bekakis. "Jsme pozdě u míče, prohráváme osobní souboje, chybujeme."
Mostecký brankář Meier se sápe po míči, aby u něj byl dřív než protihráči z Chomutova. V druholigovém fotbalovém derby gól nepustil a jeho tým vyhrál 3:0.
</TEXT>
</DOC>
<DOC>
<DOCID>MF-20020422399</DOCID>
<DOCNO>MF-20020422399</DOCNO>
<DATE>04/22/02</DATE>
<TITLE>
Jirka dvěma góly rozhodl
</TITLE>
<GEOGRAPHY>Chomutov</GEOGRAPHY>
<TEXT>
Patří Teplicím, ale dvěma góly potopil jejich chomutovskou farmu. Fotbalový záložník Miroslav Jirka, půjčený do Mostu, vydatně pomohl k výhře 3:0. "Myslím, že mi to nikdo v Teplicích vyčítat nebude," usmál se hrdina druholigového derby. Tvořivý záložník v lize po příchodu Horvátha do Teplic jen paběrkoval. Na jaře posbíral pouhé 102 ligové minuty a šel do Mostu. "Cítil jsem, že moje forma není ideální. Potřeboval jsem hrát. Zápas na Xaverově se mi nepovedl, druhý proti Budějovicím byl lepší a teď v Chomutově už mnohem lepší," říká sedmadvacetiletý středopolař. Věří, že se v létě do Teplic vrátí a plánuje, jak ukáže, že fotbal hrát umí. To při derby dokázal. "Na Chomutov jsme nepřipravovali nějakou ofenzivní partii, spíš jsme se chtěli zatáhnout a čekat, až domácí udělají chybu. A udělali. Pak jsme už taktickou hrou došli k výhře," okomentoval Jirka sobotní utkání. "V Chomutově jsou mladí hráči, teprve se učí, potřebují víc zkušeností." Most vykročil k záchraně. "Mužstvo je tu výborné, ne na sestup. Po výhře se můžeme v klidu soustředit na úterní pohár na Spartě."
Chomutov - Patří Teplicím, ale dvěma góly potopil jejich chomutovskou farmu. Fotbalový záložník Miroslav Jirka, půjčený do Mostu, vydatně pomohl k výhře 3:0. "Myslím, že mi to nikdo v Teplicích vyčítat nebude," usmál se hrdina druholigového derby. Tvořivý záložník v lize po příchodu Horvátha do Teplic jen paběrkoval. Na jaře posbíral pouhé 102 ligové minuty a šel do Mostu. "Cítil jsem, že moje forma není ideální. Potřeboval jsem hrát. Zápas na Xaverově se mi nepovedl, druhý proti Budějovicím byl lepší a teď v Chomutově už mnohem lepší," říká sedmadvacetiletý středopolař. Věří, že se v létě do Teplic vrátí a plánuje, jak ukáže, že fotbal hrát umí. To při derby dokázal. "Na Chomutov jsme nepřipravovali nějakou ofenzivní partii, spíš jsme se chtěli zatáhnout a čekat, až domácí udělají chybu. A udělali. Pak jsme už taktickou hrou došli k výhře," okomentoval Jirka sobotní utkání. "V Chomutově jsou mladí hráči, teprve se učí, potřebují víc zkušeností." Most vykročil k záchraně. "Mužstvo je tu výborné, ne na sestup. Po výhře se můžeme v klidu soustředit na úterní pohár na Spartě."
</TEXT>
</DOC>
<DOC>
<DOCID>MF-20020422400</DOCID>
<DOCNO>MF-20020422400</DOCNO>
<DATE>04/22/02</DATE>
<TITLE>
"Želví trio" nadchlo při aerobiku
</TITLE>
<GEOGRAPHY>Chomutov</GEOGRAPHY>
<TEXT>
Dvojnásobní mistři světa David Holzer, Jakub Strakoš a Vladimír Valouch se stali v Chomutově domácími šampiony v soutěži týmů ve sportovním aerobiku. V kostýmech želvích nindžů si získali publikum a předvedli jasně nejlepší sestavu. V červnu se ve Francii pokusí do třetice získat titul mistrů světa. Druhé místo mají juniorské mistryně světa Tereza Havlíčková, Petra Šejvlová a Zuzana Tomášková. Úřadující mistr Evropy Martin Dušek vyšel v kategorii mužů lépe ze souboje s jediným protivníkem, Petrem Jánským. V soutěži žen potvrdila roli favoritky Lucie Jiříková, která při neúčasti zraněných Martiny Fulínové a Silvie Brandové neměla konkurenci. Na druhém místě skončila Martina Kozáková z Fitness Centra Hanka a třetí místo obsadila Andrea Cvachová z Liberce. Vyrovnanou soutěž párů vyhráli Tereza Zámostná a Pavel Sirotek z Juniorské školy Eltodo Ivy Farářové. Stříbro získal nově složený pár Krmíček, Protivínská. Bronzový kov připadl pražským Minksové a Smejkalovi. V soutěži fitness v kategorii aerobik získali první místo děvčata z Hanky Praha, třetí místo slavil ústecký klub Ivy Mrňákové. V kategorii funk vítězství rozhodčí přisoudili družstvu Factory Pro Praha Richarda Macha a další bronz pro kraj putoval do Litoměřic.
</TEXT>
<HEADING>
Výsledky:
</HEADING>
<TEXT>
Fittnes: Step: 1. Těžká směs II. Praha (Šustrová, Nejedlá, Javůrková, Čermáková-Havrdová, Jandová, Mandryková, Trsková, Boučková), 2. SK Aerobic Club Ida Žďár nad Sázavou, 3. Fitness Studio Zd. Vitákové Jablonec nad Nisou. Funk: 1. Factory Pro Praha (Mach, Brusch, Pořízek, Sejkora, Janotová, Novotná, Brusová, Krajíčková, 2. Fitness Station Praha, 3. Dance Aerobic Artep Litoměřice. Aerobik: 1. Fitness Center Hanka Praha (Kozáková, Plevová, Zajícová, Zábojníková, Šulcová, Mašková), 2. TJ Sokol Chuchle, 3. Junior Aerobic Club Ivy Mrňákové Ústí nad Labem.
Tereza Zámostná a Pavel Sirotek dokončují svou sestavu při sobotním mistrovství republiky v aerobiku, které se uskutečnilo v Chomutově. Usmívají se právem, vyrovnanou soutěž párů totiž vyhráli.
</TEXT>
</DOC>
<DOC>
<DOCID>MF-20020422401</DOCID>
<DOCNO>MF-20020422401</DOCNO>
<DATE>04/22/02</DATE>
<TITLE>
Souboj rezerv v ČFL nenašel svého vítěze
</TITLE>
<TEXT>
Severní Čechy - Ve třiadvacátém kole České fotbalové ligy, třetí nejvyšší soutěže, uhrála teplická rezerva bod s druhým týmem Českých Budějovic, Varnsdorf nedokázal vstřelit branku rezervě Hradce a prohrál.
</TEXT>
<HEADING>
České Budějovice B - Teplice B 1:1
</HEADING>
<TEXT>
Hned v úvodní minutě musel zachraňovat na brankové čáře tutovku domácích obránce Salák. Postupem času se hosté dostávali do tempa a z první příležitosti vstřelili branku. Barát se dostal za obranu domácích a přehodil vybíhajícího brankáře. Další velkou šanci neproměnil Ohněník, a tak přišel trest v podobě vyrovnání. Kuričaj musel ve vápně faulovat a Řehoř proměnil nařízenou penaltu. Po změně stran měli domácí stálou převahu, ale pozorné obraně hostů se již podařilo cennou remízu ubránit. "S výsledkem jsme spokojeni, méně již s předvedenou hrou. Pouze jsme nakopávali míče a příliš se přizpůsobili stylu domácích," hodnotil kouč teplické rezervy Marian Řízek.
Hosté hráli líbivý fotbal, branky ale střílel soupeř, se třinácti body nejlepší mužstvo jara v soutěži. Pro Varnsdorf smolné utkání načal Knap, který nedokázal proměnit dvě jasné šance, do kterých se dostal. Trest přišel ve 14. minutě, kdy domácí tým poslal z přísně nařízené penalty do vedení kanonýr Brendl. Úvodní dvacetiminutovka druhé půle patřila Varnsdorfu, ale z rozhodující branky se radovali domácí. Po dobře zahraném rohovém kopu se prosadil hlavou ve vápně Košťál. V závěru domácí již kontrolovali další vítězství. "Na pohled jsme sehráli vynikající utkání. O prohře rozhodla naše střelecká nemohoucnost," zlobil se varnsdorfský trenér Stanislav Procházka.
</TEXT>
</DOC>
<DOC>
<DOCID>MF-20020422402</DOCID>
<DOCNO>MF-20020422402</DOCNO>
<DATE>04/22/02</DATE>
<TITLE>
Sparta neobhájí titul
</TITLE>
<TEXT>
Fotbalovou ligu nevyhraje jasný favorit, mistrem bude Liberec či Žižkov
Revoluce ve fotbalové lize je dokonána. Tři kola před koncem soutěže je jasné, že pražská Sparta nebude mít po pěti letech titul. Získá ho buď Liberec, nebo Žižkov.
Praha, Liberec - Krkolomnou sezonu mají za sebou sparťané. Končí ji s vědomím, že neobhájí titul. Mistrem Česka bude buď Liberec, či Žižkov. Nikdo další nemá šanci. Z boje o mistra Spartu vyšachovaly jediné dva sobotní zápasy. Liberec vydřel výhru 1:0 nad Ostravou, poté podlehla Sparta doma 2:3 Teplicím. Ztráta Sparty na Liberec narostla na 9 bodů, přesně tolik jich ještě zbývá ve hře. I kdyby sparťané teoreticky Liberec dohnali, nepřeskočí ho, mají horší vzájemné zápasy. V sobotu proti Teplicím zahodili sparťané dvě penalty. V utkání byli minutku v rozpacích, pak se dobře rozjeli, ale končili v bezradnosti. Ve zkratce tím zobrazili celou sezonu. Do ní vstoupili těžkou prohrou 0:3 v Blšanech, následně okouzlili jízdou v Lize mistrů, ale po krizi neskončí první. "Když nám daly Teplice třetí gól, věděl jsem, že je zle. Sepnulo mi, že nebudeme mistři," řekl sparťanský kouč Vítězslav Lavička. Ačkoliv po odvolání Jaroslava Hřebíka nevyhrál jediné ze tří utkání, sezonu podle šéfů Sparty jako hlavní trenér dokončí. V létě pak téměř jistě dojde k výměně, zároveň se uvolní minimálně 50 milionů korun na nákup posil. Oznámilo to vedení klubu, jež po prohře od Teplic o kritické situaci narychlo jednalo. Po odpadnutí Sparty se zdá skoro jasné, že šampionem bude poprvé v historii Liberec, novodobé fotbalové centrum. "Ještě je brzy, zbývají tři kola a musíme dvakrát vyhrát," brání se jeho kouč Ladislav Škorpil. Možná nebudou ani dvě vítězství potřeba, záleží na dnešní dohrávce Žižkova s Hradcem Králové. Žižkov teď kulhá o 7 bodů, dnes může výhrou snížit ztrátu na 4. Jedině jeho tygří skok může zabránit liberecké slávě. Pro Žižkov mluví příznivý los, výhodou Liberce je vedle náskoku herní lehkost i semknutost týmu. I druhé místo je důležité, zaručuje účast v předkole Ligy mistrů. Z příčky pod ním se jde už pouze do Poháru UEFA. "O druhé místo se musíme prát, jinak to můžeme rovnou zabalit a jet hned teď na dovolenou," burcuje sparťanský brankář Petr Čech. V lize je už jasno i o prvním sestupujícím, nic už nezachrání Opavu.
O fotbalové lize čtěte na str. C3 až C5
</TEXT>
</DOC>
<DOC>
<DOCID>MF-20020422403</DOCID>
<DOCNO>MF-20020422403</DOCNO>
<DATE>04/22/02</DATE>
<TITLE>
Rozhodčí si spletli vítěze ve veslování
</TITLE>
<TEXT>
Ústí nad Labem, Praha - Vyhlásí-li veslařští rozhodčí mistra republiky, nemusí to být ten pravý. V sobotu v Ústí nad Labem při mistrovství Česka na dlouhých tratích upřeli triumf Václavu Chalupovi. Prý byl lepší Michal Cígler. "Vládl chaos. Ve výsledcích se objevili i lidé, kteří leželi doma v posteli," podivil se Chalupa.
Na nesrovnalosti ve výsledkových listinách se přišlo okamžitě. Veslaři jsou zvyklí měřit si závodní časy díky tréninkovým časomírám v lodích sami, navíc po březích pobíhají se stopkami trenéři. A Cígler neváhal přiznat svůj skutečný čas. Jak mohly zmatky vzniknout? Na dlouhých tratích startují veslaři v minutových intervalech, zpravidla po jednom. Tentokrát vyjížděli výjimečně po dvou, a na cílové linii se tak sjely i čtyři lodi v jednu chvíli. "Kupodivu právě můj čas změřili správně. Jenže minutu ubrali z výsledku Michala Cíglera," řekl Chalupa. Přestože oba elitní skifaři stáli u vyhlašování vítězů, na protest si pro medaile nešli. "Kdybychom si je převzali, asi už by se nic nezměnilo," uvažoval "stříbrný" šampion Chalupa. Teď nemá žádnou medaili. "Tři hodiny jsem vydržel čekat na břehu Labe. Ale když se rozhodčí pořád nemohli dopočítat, odjel jsem domů." Už ji ani nedostane, předsednictvo Českého veslařského svazu na včerejším mimořádném zasedání výsledky šampionátu anulovalo. "Rozhodčí nedokázali dodat úplné a správné výsledky. Budeme muset najmout pro práci s časomírou zavedenou firmu," oznámil předseda svazu Jiří Kejval s omluvou a doznáním, že podobnou ostudu zdejší veslování v poválečné historii nepamatuje. Aféru bude dál řešit komise rozhodčích.
</TEXT>
</DOC>
<DOC>
<DOCID>MF-20020422404</DOCID>
<DOCNO>MF-20020422404</DOCNO>
<DATE>04/22/02</DATE>
<TITLE>
Když ztroskotala Sparta
</TITLE>
<TEXT>
Výmluvný je výraz Vítězslava Lavičky, trenéra fotbalové Sparty: s týmem vítězství ještě neslavil, v sobotu po prohře s Teplicemi přišel s jistotou o titul.
Liberecký Gyan přijímá gratulace od spoluhráčů, právě zařídil jediný gól zápasu s Ostravou. Výhra dává Liberci velké šance na titul.
</TEXT>
</DOC>
<DOC>
<DOCID>MF-20020422405</DOCID>
<DOCNO>MF-20020422405</DOCNO>
<DATE>04/22/02</DATE>
<TITLE>
Kouč Liberce nařídil klid a léčení
</TITLE>
<GEOGRAPHY>Liberec</GEOGRAPHY>
<TEXT>
Už dostává gratulace k mistrovskému titulu, ale liberecký trenér Ladislav Škorpil je s díky odmítá.
Máte strach, že něco zakřiknete?
Ke strachu mě to mohlo dohnat, když jsem mohl umřít v Atlantiku. Fotbal není o strachu.
Ani dneska při zápase, když takovou dobu čekáte na vítězný gól?
Byla těžká situace, chyběli Holeňák, Janů a Koloušek, před zápasem dostal horečku Papoušek, o přestávce šili hlavu Hodúrovi a nemohl pokračovat. A právě to rozhodlo.
Jak to?
Nebylo příliš variant, co dělat. Na hřiště musel Gyan a dal gól.
Co musí dělat trenér, když se mu rozpadne osa mužstva jako vám?
Dát stranou úvahy, co by se stalo, kdyby byl Koloušek a další. Trenér musí připravit rovnici. Ta naše byla bojovnost plus fotbalový kumšt Štajnera rovná se vítězství.
Trenéři strach neměli. Ale co hráči? U nich jste obavy nepozoroval?
Naopak. Den před zápasem přijel na trénink náš generální šéf, pan Karl. Tak říkám hráčům, něco bychom měli pro něj udělat. Třeba si zazpíváme, navrhl jsem. Hráči řekli ne, my se semkneme. Chytli se za ruce a tak odešli společně do kabin. Pocitů těžkosti se zbavujeme zábavnými způsoby. To jsme se naučili už předloni, když jsme hráli s Liverpoolem.
Zdá, že vás nic nerozhází. Ani poznámka ostravského trenéra Jarabinského, že vašemu gólu předcházel podle něj faul?
Mně nevadí v tomto demokratickém státě názor kohokoli a kdekoli.
Ani názor proti zdravému rozumu?
I tak má na něj právo.
Jarabinský byl hodně kritický k vlastnímu mužstvu. Měl jste taky pocit, že Ostrava hrála tak špatně?
Já mám naopak pocit, že řadu mužstev jsem dlouho neviděl tak bojovat jako proti nám. Zápasem v Opavě počínaje.
Chtějí vás sesadit. Teď už to může jen Žižkov, který hraje v pondělí. Zase nařídíte hráčům trénink v době tohoto zápasu?
Ne. Teď už není tak důležité trénovat jako kvalitně regenerovat. Budeme doma a léčit se. Nemyslete si, že se někde společně sejdeme u televize a začneme modlitbu za vítězství Hradce. To těžko ovlivníme.
Čili hráčům dáváte po výhře dva dny volna jako minule?
Ano.
A nebudete to s každým vítězstvím zvyšovat o další den? Nebyla by to pěkná odměna pro hráče?
No... Jistě máte na mysli, že navrhnu sejít se v posledním kole půl hodiny před zápasem na Bohemce.
Třeba to půjde, chybějí tři kola a k titulu vám chybějí dva kroky.
Ano, dvakrát vyhrát. A bylo by krásné, kdybychom ten poslední krok nemuseli udělat na Bohemce.
Rozhodne teď o úspěchu víc psychika než fotbalová dovednost?
Psychika je prioritní vždy, protože mozek musí uřídit nohy. Psychika je ovlivňována významem utkání, jednotlivým hráčům se daří podle toho, jestli do prvního míče kopnou dobře, nebo špatně. My zatím prokázali dost psychické odolnosti, a to je jeden z hlavních faktorů, že vedeme ligu.
Nezastavilo vás extrémní bahno při zápase se Žižkovem, teď neúčast několika hráčů. Co vás může položit?
Jakoukoliv společnost ničí vnitřní spory. A my si myslíme, že právě v tom jsme silní. Jenže od úspěchu k neúspěchu je strašně blízko, při výsledku jedna nula je to jedno kopnutí do balonu. Jako dneska. Příště se k nám štěstí může obrátit zády. Pak záleží, jestli se s tím dokážeme porvat. Věřím, že vůle máme dost.
</TEXT>
</DOC>
<DOC>
<DOCID>MF-20020422406</DOCID>
<DOCNO>MF-20020422406</DOCNO>
<DATE>04/22/02</DATE>
<TITLE>
Jágr hrál, riskoval velké peníze
</TITLE>
<TEXT>
Slavný hokejový útočník nastoupil bez připojištění, mohl přijít o 2,8 miliardy korun
Norimberk (Od našeho zvláštního zpravodaje) - Kdyby se hokejista Jaromír Jágr v sobotním zápase za národní mužstvo vážně zranil, už by od svého klubu v NHL možná neviděl jediný dolar. V Německu nastoupil totiž bez připojištění smlouvy, podle níž mu v příštích sedmi letech mají Washington Capitals vyplatit 77 milionů dolarů, tedy asi 2,8 miliardy korun. Tolik peněz riskoval, když v přípravě na šampionát hrál přes protesty Capitals. Nepřehledná situace zpochybnila Jágrův start na turnaji, který začíná v pátek ve Švédsku. Útočník ovšem odhodlaně tvrdí: "Chci jet! I kdyby to bylo na vlastní nebezpečí!" "Jestli to udělá, je to pro mě frajer. Každý fanoušek by si toho měl vážit," prohlásil reprezentační kolega Martin Procházka. Česko vyhrálo v Norimberku 4:2. Jágrův extrémně dlouhý kontrakt je v NHL výjimečný, blíží se k němu pouze smlouva ruského centra Alexeje Jašina v New York Islanders. Částka, která je na dobu trvání šampionátu pro Jágrovo pojištění nutná, přesahuje 6 milionů korun. Hokejový svaz ji dosud neuhradil. Malér se chystá řešit dnes. "Já nechci, aby do toho svaz zasahoval. Nejsem tak platný hráč, aby za mě svaz musel dávat tolik peněz," řekl Jágr. Hokejová generalita však plánuje, že před nečekaným výdajem neuhne. Sféra pojištění náleží do kompetence sekretáře Jindřicha Micky, jenž byl o víkendu s druhou částí reprezentace na Karjala Cupu ve Finsku. "Když jsme Jardu pozvali, měli bychom se s tím vypořádat," pronesl za svou osobu manažer týmu František Černík. Aféru načal páteční telefonát z Washingtonu, který Jágr přijal v autobuse mířícím z Prahy do Norimberku. Ještě v sobotu dopoledne se zdálo, že kapitán v utkání s Němci bude chybět.
Kouč Martinec už měnil sestavu. Mluvilo se o ostudě svazu, jenž zajištění Jágrova angažmá podcenil. Pak Jágr oznámil: "Jdu na to. Cestoval jsem sem čtyři a půl hodiny, takovou dálku! Přece jsem to nepodstoupil, abych tady seděl!" Skoro vyprodaný stadion v Norimberku se tedy dočkal hlavní hvězdy odpoledne. Jágr si na sebe v zápase dával větší pozor než obvykle, předvedl několik typických kliček, ale v koncovce se neprosadil. Jágr raději nepřemýšlel o tom, co by se přihodilo, kdyby jej svěřepí Němci nadlouho vyřadili z kariéry. "Nedostával bych plat za tu dobu, co bych v NHL chyběl," prohodil nakonec. "A kdybych musel úplně skončit, už by mi nedali nic." Na ledě zvýšil obezřetnost, šetřil se. "Ale na mistrovství by to takhle nešlo, v takové konkurenci bych byl úplně neviditelný," řekl. V sobotní zkoušce si zvykal na obnovenou kooperaci s centrem Janem Hrdinou i na Jaroslava Hlinku, úplně nové levé křídlo. V souhře se teprve hledali. "Nedali jsme gól, kluci si ještě musí vyjasnit, kdo z nich bude bránit. Já to nebudu," poznamenal. Hned v prvním střídání Jágr v oblouku podklouzl, projevila se obvyklá reprezentační nesnáz: broušení bruslí. Celou první třetinu zvedal na střídačce nohu vstříc maséru Pavlu Křížkovi, ten s brouskem dolaďoval úpravu hran. "V Americe mají jiné kotouče, brousí se tam jinak," vysvětloval. "Navíc na mých bruslích by se normální člověk nemohl hýbat. Mám kvůli svým nohám vnější hranu níž než vnitřní. Ale co, dohrál jsem to? Dohrál!"
</TEXT>
</DOC>
<DOC>
<DOCID>MF-20020422407</DOCID>
<DOCNO>MF-20020422407</DOCNO>
<DATE>04/22/02</DATE>
<TITLE>
Němce přemohli bez potíží
</TITLE>
<TEXT>
Norimberk (Od našeho zvláštního zpravodaje) - Vzdorovití Němci bruslili, bránili, zkoušeli hrát ostře do těla, ale tentokrát na českého favorita příliš nepotrápili. V 95. vzájemném utkání mu posedmdesáté podlehli. Důležitou zkoušku před nastávajícím mistrovstvím světa zvládla reprezentace lehkým krokem. "Nemakali jsme úplně naplno, chtěli jsme si to dávat trochu na parádu," vysledoval nováček Rostislav Klesla. Dvacetiletý obránce už v 5. minutě v oslabení poslal nádherný pas rozjetému Procházkovi. Zkušené křídlo zakončilo nájezd svým obvyklým způsobem, blafákem do bekhendu. Několik solidních zákroků si připsal gólman Hnilička, na sklonku třetiny po akci Moravce s Procházkou namířil puk do prázdné zadák Špaček, který se k mužstvu po příletu ze zámoří připojil až v pátek odpoledne v Rokycanech. Domácí k potěše zaplněných tribun snížili. Po zmatku v českém pásmu se trefil Kreutzer. "Pozor, Němci byli nepříjemní!" tvrdil Martin Procházka, nejlepší muž zápasu se třemi body. Před polovinou partie nahrál kamarádu Paterovi, jenž se ke gólové střele prodral přes bránícího Kathana. Vzápětí vystřídal Hniličku podle plánu Trvaj, aby si také on zachytal. Kapitána Jágra si soupeř hleděl svědomitě, Čajánkova formace sice zvýšila na 4:1, nicméně byla na ledě při obou inkasovaných brankách. Vedle suverénního beka Klesly ještě vynikl dravý centr Broš a šikovný forvard Výborný. Za poražené nastoupil rovněž Tomáš Martinec, syn českého trenéra. Po Kreutzerově zásahu na 4:2 se v závěru zkoušel blýsknout pokusem od zadního hrazení, ale Trvaj odolal. Generální zkoušku před pátečním startem mistrovství podstoupí reprezentace v úterý v Pardubicích, kde se utká s Rakouskem. Nastoupí už definitivní sestava pro turnaj ve Švédsku.
Německo - Česko 2: 4
</TEXT>
</DOC>
<DOC>
<DOCID>MF-20020422408</DOCID>
<DOCNO>MF-20020422408</DOCNO>
<DATE>04/22/02</DATE>
<TITLE>
Duo P+P se statečně popralo o šampionát
</TITLE>
<GEOGRAPHY>Norimberk</GEOGRAPHY>
<TEXT>
Celou svou duši hokejového bojovníka položil do přípravného střetnutí s Německem centr Pavel Patera. Společně s věrným druhem Martinem Procházkou zklamali reprezentační trenéry v úterním, prvním nominačním utkání se Slovenskem. Také proto, že po příletu z Ruska nastoupili ztuhlí, takřka bez tréninku. O jejich přítomnosti v sestavě pro mistrovství světa se náhle hlasitě pochybovalo. To bylo něco na jejich hrdost! Jsou kultovními postavami národního mužstva, v němž nechyběli na žádném z posledních sedmi šampionátů. "Trošku to v nás hlodalo," přiznal Procházka. "Ale o to víc jsme rádi, že se nám zápas povedl." V Norimberku se zasloužili o tři ze čtyř českých branek. Procházka neúnavně bruslil, oba se příkladně bili v soubojích, kombinovali jako za starých časů. "Sami jste viděli, že když se potrénuje, vypadá to úplně jinak," poznamenal Patera. "Bylo to lepší s dechem i nohama, už nebyly přece jen tak těžké," potvrdil Procházka. Formaci oživila též výměna pravých křídel. Za Vladimíra Vůjtka zaskočil David Moravec, jenž si s dvojicí P+P bezvadně porozuměl na loňském šampionátu v Německu a dal vítězný gól ve finále. Vůjtek naopak neokřál ve čtvrté řadě vedle Broše a Výborného. "Dali jsme dohromady novou lajnu, a ta odehrála dobré utkání," prohlásil jen trenér Vladimír Martinec, který vedl "norimberskou" část reprezentace, zatímco Josef Augusta koučoval druhý soubor ve Skandinávii. O nominaci dvojice P+P na mistrovství o víkendu diskutovali telefonicky. Konečnou soupisku mají oznámit dnes odpoledne. Procházka s Paterou ovšem projevili nehynoucí touhu opět se na mistrovství prodrat.
Nominaci hokejistů na světový šampionát ve Švédsku najdete už dnes na hokej.idnes.cz
</TEXT>
</DOC>
<DOC>
<DOCID>MF-20020422409</DOCID>
<DOCNO>MF-20020422409</DOCNO>
<DATE>04/22/02</DATE>
<TITLE>
Petr Sýkora by rád letěl do Švédska
</TITLE>
<GEOGRAPHY>Helsinky</GEOGRAPHY>
<TEXT>
Útočník Petr Sýkora je připraven hrát na mistrovství světa, pokud jeho New Jersey vypadne ze Stanley Cupu. "Budeme ještě o všem jednat a žhavit telefony," řekl reprezentační trenér Josef Augusta. New Jersey prohrálo v osmifinálové sérii Stanley Cupu s Carolinou první dva zápasy, třetí utkání se hrálo v noci na dnešek. Po druhé porážce se s Augustou spojil Sýkorův agent a oznámil, že hráč je ochoten na mistrovství světa přijet. Kdyby New Jersey vypadlo ze Stanley Cupu, mohl by dorazit i Patrik Eliáš, Sýkorův spoluhráč z útoku. "Rád bych je v týmu viděl oba," řekl Augusta. Série New Jersey s Carolinou může skončit ještě před začátkem šampionátu. Augusta dnes oznámí nominaci 23 hráčů, ale všechny zřejmě nenahlásí na soupisku.
PŘEKONANÝ SVOBODA. Finský hokejista Timo Parssinen dává gól na 2:0 českému brankáři Adamu Svobodovi v sobotním utkání turnaje Karjala v Helsinkách, v němž domácí Finové porazili Česko 6:3.
</TEXT>
</DOC>
<DOC>
<DOCID>MF-20020422410</DOCID>
<DOCNO>MF-20020422410</DOCNO>
<DATE>04/22/02</DATE>
<TITLE>
Tři góly v závěru už zápas nezachránily
</TITLE>
<HEADING>
HOKEJISTÉ VE FINSKU: zase skončili poslední
</HEADING>
<GEOGRAPHY>Helsinky</GEOGRAPHY>
<TEXT>
Vzepětí v posledních pěti minutách zachránilo mužstvu kousek cti. Místo debaklu byl po gólech Marušáka, Míky a Pivka stav najednou 3:5. Ale obrat už nevyšel. Finský útočník Timo Pärssinen minutu před koncem dokončil hattrick a rozhodl. "Samozřejmě nás těší jakákoliv výhra nad Čechy, ale tohle není áčko. Důležité to bude až na mistrovství světa," řekl finský trenér Hannu Aravirta. Český tým mohl mít v případě výhry ještě šanci na vítězství v seriálu Euro Hockey Tour. Jenže měl špatný den. Finové ho přehrávali individuálně i kombinačně a vytvářeli si řadu šancí. Národnímu mužstvu chyběl týmový duch, jednotlivci při svých akcích tvrdě naráželi. Byl znát rozdíl v kvalitě. Na rozdíl od českého výběru hrálo Finsko se základem týmu pro mistrovství světa. "Brali nás jako béčko, my jsme se jich naopak zalekli," řekl obránce Marek Židlický. "Teprve v závěru jsme se snažili hrát důrazně." Kromě posledních pěti minut šli Finové bez problémů za výhrou. Zatlačili český tým do obrany a už ve třetí minutě dali první gól. Reprezentace liknavě bránila a nedařilo se ani brankáři Adamu Svobodovi. Třetí gól dostal z velkého úhlu k bližší tyči a po čtvrté brance ho vystřídal Dušan Salfický. Svobodovi tak skončila nevydařená sezona. V Pardubicích chytal do Vánoc, ale pak jeho místo jedničky zabral právě Salfický. "Chtěl jsem to dochytat," řekl Svoboda. "Sezona mi končí, takže jsem se těšil, že si to užiju. Bohužel to ale skončilo jako celá má sezona."
Česko - Finsko 3: 6
</TEXT>
</DOC>
<DOC>
<DOCID>MF-20020422411</DOCID>
<DOCNO>MF-20020422411</DOCNO>
<DATE>04/22/02</DATE>
<TITLE>
Kouč Augusta čekal od hráčů víc
</TITLE>
<GEOGRAPHY>Helsinky</GEOGRAPHY>
<TEXT>
Hokejová reprezentace nevyhrála sérii Euro Hockey Tour. Na turnaji Karjala skončila podruhé za sebou poslední a stejné místo jí patří podruhé v řadě i v tabulce dlouhodobé soutěže. Na mezinárodních turnajích, které se ve Finsku pořádají od roku 1992, český tým nevyhrál ještě nikdy v historii. "Čekal jsem, že vyhrajeme alespoň jeden zápas. Hráčům jsem to taky hned po utkání řekl," prohlásil reprezentační trenér Josef Augusta. Národní mužstvo o víkendu prohrálo s Finskem i Ruskem a na turnaji nezískalo ani bod. Vyhlídka vítězství v Euro Hockey Tour se rychle rozplynula. "Měli jsme jednoznačně nejmladší tým," řekl útočník Petr Leška. "V každém mužstvu jsou alespoň dvě pětky, které pojedou na mistrovství světa, a u nás jsou to dva tři lidi." Trenérům nevyšla sázka na to, že hráči s málo zkušenostmi se budou rvát o šanci dostat se do nominace na mistrovství světa. Tým zklamal. "Myslel jsem si, že výkony hráčů budou trochu jiné," připustil Augusta. "Prokazuje se ale, že je jiné hrát proti Slovensku, Švýcarsku či proti Švédsku a Finsku. Je zde velký rozdíl." Augusta před sezonou tvrdil, že by rád Euro Hockey Tour vyhrál, aby dokázal, že špičkoví hráči z ligy jsou schopní uspět v mezinárodní konkurenci. "V kádru jsme měli nejlepšího hráče základní části extraligy, nejlepšího střelce play off a řadu dalších, kteří patří mezi nejlepší," řekl Augusta.
Helsinky - Hokejová reprezentace nevyhrála sérii Euro Hockey Tour. Na turnaji Karjala skončila podruhé za sebou poslední a stejné místo jí patří podruhé v řadě i v tabulce dlouhodobé soutěže. Na mezinárodních turnajích, které se ve Finsku pořádají od roku 1992, český tým nevyhrál ještě nikdy v historii. "Čekal jsem, že vyhrajeme alespoň jeden zápas. Hráčům jsem to taky hned po utkání řekl," prohlásil reprezentační trenér Josef Augusta. Národní mužstvo o víkendu prohrálo s Finskem i Ruskem a na turnaji nezískalo ani bod. Vyhlídka vítězství v Euro Hockey Tour se rychle rozplynula. "Měli jsme jednoznačně nejmladší tým," řekl útočník Petr Leška. "V každém mužstvu jsou alespoň dvě pětky, které pojedou na mistrovství světa, a u nás jsou to dva tři lidi." Trenérům nevyšla sázka na to, že hráči s málo zkušenostmi se budou rvát o šanci dostat se do nominace na mistrovství světa. Tým zklamal. "Myslel jsem si, že výkony hráčů budou trochu jiné," připustil Augusta. "Prokazuje se ale, že je jiné hrát proti Slovensku, Švýcarsku či proti Švédsku a Finsku. Je zde velký rozdíl." Augusta před sezonou tvrdil, že by rád Euro Hockey Tour vyhrál, aby dokázal, že špičkoví hráči z ligy jsou schopní uspět v mezinárodní konkurenci. "V kádru jsme měli nejlepšího hráče základní části extraligy, nejlepšího střelce play off a řadu dalších, kteří patří mezi nejlepší," řekl Augusta.
</TEXT>
</DOC>
<DOC>
<DOCID>MF-20020422412</DOCID>
<DOCNO>MF-20020422412</DOCNO>
<DATE>04/22/02</DATE>
<TITLE>
Porážku zavinil nepovedený začátek
</TITLE>
<GEOGRAPHY>Helsinky</GEOGRAPHY>
<TEXT>
Z pasivní první třetiny vyvázli reprezentanti s dvoubrankovou ztrátou a tu pak už nedotáhli. Přesto, že se jejich výkon potom výrazně zlepšil. "Začali jsme ustrašeně," připustil útočník Petr Leška. "Poté se to trochu zvedlo, ale Rusové hráli, co potřebovali. Bylo to asi dané tím, že jsme si nevěřili." Rusové si hned od začátku vytvořili převahu, většinou se hrálo v českém obranném pásmu. První gól padl poté, co Karpov před brankou šikovně tečoval Žukovovo nahození od modré čáry. Pak se Černošek nevrátil ze středního pásma a Gusmanov se Savčenkovem ukázkově zakončili přečíslení dvou na jednoho. Při obou brankách byla na ledě dvojice beků Kuboš - Černošek a trenér Augusta je od druhé třetiny nechal na střídačce. Reprezentanti zvýšili důraz, aktivně soupeře napadali a častěji stříleli. Z náporu vytěžili gól, který jim dal naději. Balaštík od zadního mantinelu přihrál Leškovi, který pohotovou střelou snížil. Mužstvo dostalo sílu a snažilo se o vyrovnání. "Od druhé třetiny se už nemáme za co stydět," řekl brankář Dušan Salfický. "Byli jsme soupeři rovnocenným protivníkem, ale dohnat dvoubrankové manko je těžké." Českou snahu zkazil ruský útočník Maxim Sušinskij. Ještě ve druhé třetině švihem vystřelil přes obránce a puk zapadl pod břevno - 1:3. V poslední minutě pak zblízka přidal čtvrtý gól. "Netrefil to, jak chtěl. Puk mu sklouznul z hole, ale mě to propadlo pod ramenem," vysvětloval Salfický.
Česko - Rusko 1: 4
</TEXT>
</DOC>
<DOC>
<DOCID>MF-20020422413</DOCID>
<DOCNO>MF-20020422413</DOCNO>
<DATE>04/22/02</DATE>
<TITLE>
Přišli o titul a obránce plakal
</TITLE>
<GEOGRAPHY>Sparta</GEOGRAPHY>
<TEXT>
Teplice 2:3
Sparta přišla definitivně o titul v zápase, v němž to zprvu vypadalo na její hladké vítězství. Prohrou s Teplicemi, jimž chybělo sedm hráčů, potvrdila, v jak velké je krizi. "Neodhadnu, zda je tým už na dně, nebo může klesnout ještě hlouběji," prohlásil po zápase zlomeně trenér Vítězslav Lavička. Ze tří zápasů, které po odvolání Jaroslava Hřebíka vedl jako hlavní kouč, získal s mužstvem jediný bod. .. V divokém střetnutí neproměnila Sparta dvě penalty a potopila se vlastními chybami v defenzivě. Navíc od krásného klamu, že krize je pryč, došla k hořké deziluzi. Příkladem je obránce Horák: nejprve jásal nad gólem, jejž sám vstřelil, pak žákovsky hloupou chybou zavinil třetí branku a po vystřídání se na lavičce rozplakal. "Začali jsme aktivně, ale třetí inkasovaný gól nás zlomil. Nebyli jsme schopni zpracovat míč, přihrávku, nic," líčil zkoprněle Lavička. Přitom i on už zřejmě ve 13. minutě doufal v klidnou výhru. Sparta v tu dobu vedla po hlavičce Horáka 1:0 a Sionko si stavěl míč na penaltu. "Hodně jsem se zlobil, Sionkovi jsem uhnul, penalta to neměla být," tvrdil brankář hostí Tomáš Poštulka. Údajnou křivdu napravil a špatně kopnutou střelu chytil. A jeho představení tím neskončilo. Za stavu 2:2 zlikvidoval pokutový kop za ruku Voříška i Jarošíkovi, který ho zahrál ještě hůř než Sionko. "Ve Spartě jsem byl, kluky tedy znám, ale chytit dvě penalty je vždy náhoda," tvrdil Poštulka skromně. Sparta dobře přecházela do útoku, kde však bezradně tápaly oba hroty, Jun a hlavně Tuma. V defenzivě neobstál jediný z domácích, před brankářem Čechem byly na hřišti obrovské mezery. Na brejky hrající Teplice toho využily a třikrát udeřily. "V obraně jsme dělali fatální chyby," uznal Lavička. Nejprve Divecký uvolnil přes liknavé beky patičkou Doležala, který chladnokrevně skóroval. Sparta šla znovu do vedení na 2:1 po hlavičce Mareše, ale právě autoři jejích gólů umožnili vždy svými kiksy i radost soupeře. Před Horákem se to "povedlo" i Marešovi, s nímž si teplický Zelenka vlastně naťukl a vyrovnal - 2:2. Už nahlodanou Spartu pak dvakrát zachránila tyč. Leitner v sólu kličkami zesměšnil Grygeru a Čech jeho střelu vytlačil na břevno. Zelenka pak Čecha přehodil, doběhl si balon, který šel od tyče ven, ale v jasné šanci brankáře kuriózně trefil. "Zavřel jsem oči, takhle jsem dal první gól," omlouval se Luděk Zelenka. Rozhodl brejk Diveckého, kterému nechtěně, zato ideálně nahrál Horák. "Na Spartě jsem nikdy nevyhrál a teď se mi to podaří s torzem mužstva," divil se František Cipro, trenér vítězů. Zatímco Sparta přišla v sobotu s jistotou o titul, Ciprův tým se výhrou stoprocentně zachránil.
JAK CHYTAT PENALTY? POŠTULKA TO VÍ! Teplický brankář Tomáš Poštulka, bývalý hráč Sparty, chytil v sobotu v Praze na Letné dvě penalty. Na snímku zneškodňuje tu první z kopačky Sionka.
</TEXT>
</DOC>
<DOC>
<DOCID>MF-20020422414</DOCID>
<DOCNO>MF-20020422414</DOCNO>
<DATE>04/22/02</DATE>
<TITLE>
Liberec - Ostrava 1:0
</TITLE>
<TEXT>
Dvě salta na oslavu svého gólu vytočil ve vzduchu jeho autor Gyan. Celý Liberec velebil ghanského útočníka, když v 84. minutě zužitkoval mohutný, avšak dlouhou dobu neplodný tlak. Míč mířil do autu, ale Gyan ho zachytil, následoval dlouhý sprint po křídle, klička Bolfovi a přesná střela z úhlu. "Kouskem prstu jsem o míč škrtnul, škoda," litoval gólman Kamil Susko, v současnosti ostravská trojka, který dostal šanci kvůli zranění kolegů. Byl báječný. Rybičkami se vrhal po střelách, dvakrát lapil míč na brankové čáře a držel své mužstvo při naději. "Ale soupeř nás mačkal víc a víc, gól visel na vlásku," přesně popsal Susko. Celkem 17 střel a 14 rohů vypovídá jasně o dlouho nenaplněném libereckém úsilí. Mužstvo dominovalo nátlakovým fotbalem, ačkoliv mu chyběla osa Holeňák - Janů - Koloušek, a navíc musel o přestávce střídat Hodúr kvůli tržné ráně na hlavě. Právě on nabízel nádherné kolmé přihrávky, z nichž se rodily gólové šance. V nich se nejčastěji objevoval kanonýr Nezmar, ale mnohdy byly kombinace přerušeny kvůli ofsajdu. "Bojovat, bojovat," skandovali diváci čtvrt hodiny před koncem, když další z "tutovek", tentokrát Čapkovu, zastavil Susko. Domácí, od přestávky se třemi útočníky vpředu, stupňovali svou snahu. Přesto byl zápas nadále otevřený, Ostrava čekala na svou příležitost, aby udeřila. Ale nedostala se k ní, a tak o její největší šanci se paradoxně postaral už ve 34. minutě domácí Killar, když si míč málem srazil do vlastní branky. "Naše bojovnost, trpělivost a cílevědomost se proměnila ve vítězný gól," vystihl zápas liberecký trenér Ladislav Škorpil. Tato slova hořce nesl jeho kolega Jozef Jarabinský z Ostravy. Podle něj Gyanově gólové akci předcházel neodpískaný faul. "A negativní jevy měla i naše hra. Matušovič, Kubica a další pořád ztráceli míč," postěžoval si.
Branka: 84. Gyan. Rozhodčí: Liba. ŽK: Bystroň, Žůrek (oba Ostrava). Diváků: 6141. Poločas 0:0.
</TEXT>
</DOC>
<DOC>
<DOCID>MF-20020422415</DOCID>
<DOCNO>MF-20020422415</DOCNO>
<DATE>04/22/02</DATE>
<TITLE>
Bezvědomí bylo lepší, řekl Horák
</TITLE>
<GEOGRAPHY>Praha</GEOGRAPHY>
<TEXT>
Uvědomoval si: Zkaženou sezonu jsem svým úletem dovršil právě já. A z toho pocitu se rozbrečel. Sparťanský obránce Martin Horák byl po prohře s Teplicemi zlomený člověk. Udělal osudovou chybu, po níž dostalo mužstvo třetí, rozhodující gól. Porážka vzala Spartě definitivně naději na titul. Zápas pro Horáka přitom nemohl začít líp: v 11. minutě dal gól. Když jej slavil s rukama nahoře, netušil, že ani ne za hodinu bude na dně. "Je mi hrozně, příšerně mě to ranilo," opakoval jedenadvacetiletý mladík po utkání pořád dokola. Marně ho všichni utěšovali. Ke spoluhráčům se přidali dokonce i novináři. "Je to jen sport," chytali obránce soucitně kolem ramen. Neštěstí na sebe Horák přivolal v 67. minutě. Měl před půlicí čárou míč a nikdo ho neatakoval. Ještě zvedl hlavu a podíval se, komu přihrát. A pak poslal balon přímo do běhu Diveckému, útočníkovi soupeře. Diveckého spoluhráči by to nemohli udělat líp a teplický fotbalista toho využil. Za chvíli otřesený Horák střídal. Dosedl ztěžka na lavičku a dal hlavu do dlaní. "Byly tam slzy," přiznal později. Na Spartě je takový zvyk: novináři napíší na lístečky tři fotbalisty, s nimiž po utkání chtějí mluvit. Horák, Horák, Horák. Nebyl v sobotu papírek, na kterém by bekovo jméno chybělo. Jenže smolařovi se nechtělo. Měl ještě červené oči a zklamáním málem oněměl. A teď ještě souvisle hovořit? Přemluvili ho ostatní hráči v šatně. Utěšovali ho, nepadlo jediné kritické slůvko. "To už bychom si mohli vyčítat všechno," tvrdí brankář Petr Čech. V sobotu pro Horáka pokračoval špatný rok, který zle už začal. V lednu se při přípravném turnaji srazil se spoluhráčem, byl v bezvědomí a kvůli zapadlému jazyku mu šlo zřejmě o život. "Když mám tyhle dva okamžiky srovnat, teď je to snad ještě horší," soukal ze sebe Horák. "Tenkrát jsem nic v bezvědomí nevnímal, nynější pocit bych nepřál nikomu."
Praha - Uvědomoval si: Zkaženou sezonu jsem svým úletem dovršil právě já. A z toho pocitu se rozbrečel. Sparťanský obránce Martin Horák byl po prohře s Teplicemi zlomený člověk. Udělal osudovou chybu, po níž dostalo mužstvo třetí, rozhodující gól. Porážka vzala Spartě definitivně naději na titul. Zápas pro Horáka přitom nemohl začít líp: v 11. minutě dal gól. Když jej slavil s rukama nahoře, netušil, že ani ne za hodinu bude na dně. "Je mi hrozně, příšerně mě to ranilo," opakoval jedenadvacetiletý mladík po utkání pořád dokola. Marně ho všichni utěšovali. Ke spoluhráčům se přidali dokonce i novináři. "Je to jen sport," chytali obránce soucitně kolem ramen. Neštěstí na sebe Horák přivolal v 67. minutě. Měl před půlicí čárou míč a nikdo ho neatakoval. Ještě zvedl hlavu a podíval se, komu přihrát. A pak poslal balon přímo do běhu Diveckému, útočníkovi soupeře. Diveckého spoluhráči by to nemohli udělat líp a teplický fotbalista toho využil. Za chvíli otřesený Horák střídal. Dosedl ztěžka na lavičku a dal hlavu do dlaní. "Byly tam slzy," přiznal později. Na Spartě je takový zvyk: novináři napíší na lístečky tři fotbalisty, s nimiž po utkání chtějí mluvit. Horák, Horák, Horák. Nebyl v sobotu papírek, na kterém by bekovo jméno chybělo. Jenže smolařovi se nechtělo. Měl ještě červené oči a zklamáním málem oněměl. A teď ještě souvisle hovořit? Přemluvili ho ostatní hráči v šatně. Utěšovali ho, nepadlo jediné kritické slůvko. "To už bychom si mohli vyčítat všechno," tvrdí brankář Petr Čech. V sobotu pro Horáka pokračoval špatný rok, který zle už začal. V lednu se při přípravném turnaji srazil se spoluhráčem, byl v bezvědomí a kvůli zapadlému jazyku mu šlo zřejmě o život. "Když mám tyhle dva okamžiky srovnat, teď je to snad ještě horší," soukal ze sebe Horák. "Tenkrát jsem nic v bezvědomí nevnímal, nynější pocit bych nepřál nikomu."
</TEXT>
</DOC>
<DOC>
<DOCID>MF-20020422416</DOCID>
<DOCNO>MF-20020422416</DOCNO>
<DATE>04/22/02</DATE>
<TITLE>
Blšany jsou stále na sestup
</TITLE>
<GEOGRAPHY>Blšany</GEOGRAPHY>
<TEXT>
Brno 2:2
Z remízy nikdo neměl zvláštní radost. Blšany ztratily v boji o záchranu další dva body, čímž si zkomplikovaly boj o setrvání v soutěži. Hosté se zlobili, že přišli o vítězství ve 3. minutě nastaveného času. "Měli jsme šanci udělat možná už rozhodující krok k záchraně, to se nám nepovedlo," neskrýval zklamání blšanský trenér Günther Bittengel. Jeho tým je pořád na sestupovém místě, bod za zdecimovanými Drnovicemi. Z přístupu hráčů v prvním poločase byl rozčarován, kdyby prý mohl, vystřídal by v 10. minutě pět fotbalistů. "Takhle se o záchranu nebojuje. Vím, že jsou hráči pod ohromným psychickým tlakem, ale nemůže se stát, aby jich selhalo osm devět najednou," povzdychl si. Rušné utkání se divákům líbilo. Napínavá podívaná gradovala v nastaveném čase, kdy vyrovnal střídající domácí záložník Šelicha. A to jeho tým hrál pouze v deseti, bez ošetřovaného Zákostelského. "Nic převratného nevymýšlet a hlavně trefit bránu," takovéhle myšlenky měl Radek Šelicha před vyrovnávací trefou. Brno zápas perfektně rozehrálo. Povedlo se mu dát gól, na který dychtivě čekalo tři zápasy. Už v úvodní půlhodině vstřelil vždy po spolupráci s Doškem v rozmezí tří minut Pacanda hned dva, přesto o vítězi nerozhodl. "Jsem smutný, měli jsme vyhrát. Pak bych měl radost," řekl nejlepší hráč zápasu Milan Pacanda. Hosté vedli 2:0 a vývoj zápasu dlouho kontrolovali. Potom však dvakrát inkasovali. "Zkušenější tým by si vzít body nenechal. Měli jsme využít některý z brejků, dát třetí gól a zápas definitivně rozhodnout," smutnil brněnský trenér Karel Večeřa.
</TEXT>
</DOC>
<DOC>
<DOCID>MF-20020422417</DOCID>
<DOCNO>MF-20020422417</DOCNO>
<DATE>04/22/02</DATE>
<TITLE>
Olomouc - Drnovice 3:0
</TITLE>
<TEXT>
Stoprocentní úspěšnost střelby měli domácí, kteří dokázali proměnit všechny tři pokusy, jež směřovaly na drnovickou branku. Cestu za bezproblémovým vítězstvím zahájil Spáčil, který se do sestavy dostal až na poslední chvíli několik hodin před zápasem. Po pojistce Vlčka v 6. minutě nebylo už o co hrát. "V šesté minutě se nám rozpadla celá koncepce," připustil drnovický trenér Josef Mazura. Místo pohodového zápasu domácí předváděli fotbal plný nepřesností, které často přinutily fanoušky k pískotu. Do konce poločasu pouze Siegl střílel z velké dálky vedle levé tyče a Rozehnal z otočky minul branku. Nakopávané míče a pouze snaha a kombinaci na domácí straně pokračovala i po změně stran. Vysvobození z mizérie přišlo až po hodině hry, kdy Reiter zakončil své sólo po křídle křížnou střelou. Gól byl impulsem ke zlepšené hře Olomouce, která mohla během dvou minut třikrát změnit skóre. Vlček a Siegl pálili z voleje těsně mimo branku, vzápětí Vlček v dobré pozici přestřelil. Drnovice celý zápas pouze bezhlavě odkopávali míče na domácí polovinu a Vaniaka v brance ohrozili vážně jen jednou. Pět minut před koncem se k odraženému míči dostal na hranici pokutového území Adamec. Jeho pokus po zemi však olomoucký brankář dokázal zlikvidovat.
</TEXT>
</DOC>
<DOC>
<DOCID>MF-20020422418</DOCID>
<DOCNO>MF-20020422418</DOCNO>
<DATE>04/22/02</DATE>
<TITLE>
Příbram - Jablonec 2:3
</TITLE>
<TEXT>
Mužstva středu tabulky nabídla bezstarostný zápas s pěti góly, množstvím šancí a útočného fotbalu. Víc radosti přinesl Jablonci, který zvítězil zásluhou nebezpečných přímočarých brejků, ale i stabilní obrany. Příbram slavila jen 150. ligový gól svého kapitána Horsta Siegla. "Jinak jsme oproti Jabloneckým šance neproměnili," povzdychl si příbramský kouč Jiří Kotrba. Protiútoky hostí hrozily už od počátku, gólman Blažek zachraňoval často jen se štěstím. Michálkův gól ale přinutil domácí otevřít hru. Trojice příbramských útočníků však čekala vinou pomalé rozehrávky na ideální přihrávky marně. Gomesovy parádičky do šestnáctky nevedly, individuální průnik Kulič neproměnil ani nadvakrát a Novák netrefil opuštěnou branku. Kotrba ještě viděl penaltu na Siegla. "Bylo tam jasné stažení, ale to se asi na Slovensku nepíská," lamentoval na adresu hostujícího rozhodčího Udvardyho. "Příště nám snad pošlou sudího z Ugandy," vyštěkl jízlivě. Chybovali však jeho beci, dovolili Maškovi zvýšit na 2:0. Po skvělé kolmici Šmejkala snížil poté zkušeně Siegl. Jablonecká obrana však dál pracovala výborně. Poté, co se zlomeným nosem odstoupil Kulič, snahy dobyvatelů opadly a Mašek z rychlého kontru zvýšil. Minutu nato divoká přestřelka skončila Čížkovou ránou, která asi připravila domácí o naději na účast v poháru Intertoto.
</TEXT>
</DOC>
<DOC>
<DOCID>MF-20020422419</DOCID>
<DOCNO>MF-20020422419</DOCNO>
<DATE>04/22/02</DATE>
<TITLE>
Synot získal body k záchraně lehce
</TITLE>
<GEOGRAPHY>Synot</GEOGRAPHY>
<TEXT>
Bohemians 3:1
S osmi korekturami v sestavě, které si vynutily dílem tresty a zranění, to bylo s Bohemians hned od výkopu zlé. Domácí vycítili snadnou kořist a dvěma zásahy Kowalíka rozhodli zápas ještě do poloviny prvního poločasu. Synot porazil Bohemians v lize vůbec poprvé. Tři lehce získané body mu navíc pojistily ligu i pro příští ročník. Smutným hrdinou utkání byl obránce Pražanů David Kotrys. Na levém kraji obrany, kde dostal místo, zinscenoval začátek prvních dvou brankových akcí. Nejdřív neuhlídal ve 14. minutě Tomáše Polácha, jenž získal kousek od pomezní čáry prostor k odpalu vysokého centru pro Kowalíka. Za osm minut pak přisunul míč přímo z místa svého prvního výpadku Kowalíkovi. Brankář Čontofalský zastavil sólo obrozeného staroměstského střelce faulem. Kowalíkova pátá jarní trefa, třetí z penalty, mířila k levé tyčce. "Rychlé vedení nás složilo," shrnul utkání Vladimír Borovička, nový první kouč Bohemians, neboť Vlastimil Petržela se chce načas věnovat funkci sportovního ředitele v klubu. Ani v úvodu dohrávky domácí neslevili z tempa. Tentokrát jim spadla do sítě hned první střela. Střídající útočník Mica, který v domácím útoku nahradil zraněného Medunu, usměrnil precizní přihrávku Vajdy efektně a bez přípravy k pravé tyčce. Bohemians utkání protrpěli. Přesto dvacet minut před koncem využil nedorozumění domácí obrany Šenkeřík - 3:1.
</TEXT>
</DOC>
<DOC>
<DOCID>MF-20020422420</DOCID>
<DOCNO>MF-20020422420</DOCNO>
<DATE>04/22/02</DATE>
<TITLE>
Siegl dobyl další metu: vstřelil 150 ligových gólů
</TITLE>
<GEOGRAPHY>Příbram</GEOGRAPHY>
<TEXT>
Stopadesátý ligový gól vstřelil včera Horst Siegl, třiatřicetiletý útočník Příbrami. Čtyřnásobný král ligových střelců v dresu Sparty se tak stal osmým nejlepším kanonýrem ligy všech dob. "Jsem rád, že jsem nečekal dlouho. Mrzí mě ale, že jsme prohráli. Sklenku si tak dám jen doma s rodinou. V kabině s kluky až později, teď tam je husto," říkal včera na chodbě příbramského stadionu, kde i přes zavřené dveře duněl řev rozzuřeného trenéra Kotrby. Siegl podal vyzrálý výkon. Hrál efektivně a stále poutal pozornost jablonecké obrany. Čtyřikrát nebezpečně pálil, chytře přihrával na střely nabíhajícím záložníkům. V první půli se po jednom ze soubojů ještě za stavu 0:0 dožadoval penalty. "Šel bych na ni. Mohlo to pak vypadat jinak," posteskl si. První ligový dal 17. dubna 1988 na Spartě Hradci Králové, když vystřídal Tomáše Skuhravého. "Vystřídal jsem a nahrával mi na něj Pepa Chovanec," vzpomněl si přesně. Bývalý spoluhráč a později reprezentační trenér včera seděl v hledišti. Stou branku, znamenající vstup do Klubu kanonýrů, si připsal opět na Spartě, v listopadu 1997 proti Olomouci.
Příbram - Stopadesátý ligový gól vstřelil včera Horst Siegl, třiatřicetiletý útočník Příbrami. Čtyřnásobný král ligových střelců v dresu Sparty se tak stal osmým nejlepším kanonýrem ligy všech dob. "Jsem rád, že jsem nečekal dlouho. Mrzí mě ale, že jsme prohráli. Sklenku si tak dám jen doma s rodinou. V kabině s kluky až později, teď tam je husto," říkal včera na chodbě příbramského stadionu, kde i přes zavřené dveře duněl řev rozzuřeného trenéra Kotrby. Siegl podal vyzrálý výkon. Hrál efektivně a stále poutal pozornost jablonecké obrany. Čtyřikrát nebezpečně pálil, chytře přihrával na střely nabíhajícím záložníkům. V první půli se po jednom ze soubojů ještě za stavu 0:0 dožadoval penalty. "Šel bych na ni. Mohlo to pak vypadat jinak," posteskl si. První ligový dal 17. dubna 1988 na Spartě Hradci Králové, když vystřídal Tomáše Skuhravého. "Vystřídal jsem a nahrával mi na něj Pepa Chovanec," vzpomněl si přesně. Bývalý spoluhráč a později reprezentační trenér včera seděl v hledišti. Stou branku, znamenající vstup do Klubu kanonýrů, si připsal opět na Spartě, v listopadu 1997 proti Olomouci.
</TEXT>
</DOC>
<DOC>
<DOCID>MF-20020422421</DOCID>
<DOCNO>MF-20020422421</DOCNO>
<DATE>04/22/02</DATE>
<TITLE>
Opava - Slavia 1:2
</TITLE>
<TEXT>
Z jasného zápasu bylo drama. Opavané v závěru sevřeli ležérně hrající hosty a do útoku se hnal i gólman Baránek. Vyrovnat se jim však nepodařilo a prohra je definitivně poslala zpět do druhé ligy. "Spokojený jsem jen s výsledkem," řekl slávistický trenér Miroslav Beránek. "První poločas jsme kontrolovali, ale chtěli jsme ještě ne úplně zdravé hráče šetřit na pohár. O půli jsme proto střídali a naše hra už dobrá nebyla." Domácí ohrozili bránu už v 8. minutě - Suchánek prošel obranou, ale z úhlu střílel nad. Vedoucí gól Slavie byl nečekaný: Šlachtovu slabou malou domů Tomáš Došek pohodlně doběhl, obešel gólmana a střílel do prázdné branky. "Byla to hrubá chyba, to by se mi nemělo stávat, ovlivnilo to zápas," uznal Michal Šlachta. Podruhé se trefil Šuškavčevič hlavou po rohu Kuchaře. Domácí zastavovaly nepřesné přihrávky a zlá koncovka. Snížili až z přímého kopu v 60. minutě, kdy se Rozsypal parádně trefil ze sedmadvaceti metrů do levého horního rohu.
Číslo v závorce za názvem klubu znamená pořadí po minulém kole, číslo v závorce za celkovým počtem bodů znamená kladné a záporné body(výhra venku +3, remíza venku +1, prohra doma -3, remíza doma -2)
</TEXT>
</DOC>
<DOC>
<DOCID>MF-20020422422</DOCID>
<DOCNO>MF-20020422422</DOCNO>
<DATE>04/22/02</DATE>
<TITLE>
Opava padla. Zvedne ji Jarůšek?
</TITLE>
<GEOGRAPHY>Opava</GEOGRAPHY>
<TEXT>
Se sestupem se fotbalisté Opavy smířili už zkraje jara. Až po včerejší prohře se Slavií se ale jejich pád stal skutečností. Tým už nemá ani teoretickou naději na záchranu, po roce je znovu druholigový. "Ligu jsme ztratili už na podzim," prohlásil opavský kapitán Jan Baránek. "Už po druhém jarním kole, po prohře s Blšany, jsme se smiřovali se sestupem," uvedl opavský trenér Miroslav Mentel. "To jsme už začali budovat nový kádr a příležitost dostávají mladí." Mentel tvrdí, že se mužstvo jen těžce motivuje. "Se Slavií mě ale kluci ve druhé půli překvapili svou bojovností. Vědí však, že tady končím, což je demotivující, těžce je dávám dohromady. Budeme se snažit soutěž se ctí dohrát." Vedení hledá Mentelova nástupce, který by tým dal dohromady a pokusil se s ním opět vrátit mezi elitu. Oslovilo už Karla Jarůška, jenž se vzdal místa trenéra v Drnovicích. "Předběžně jsme domluveni," prohlásil opavský ředitel Oldřich Jakubek. "Podmínky budeme dojednávat v nejbližších dnech." Jarůšek se zatím k možnému angažmá v Opavě nechce vyjadřovat. Připustil však, že s klubem jedná. "Nechci, aby si někdo myslel, že jsem odešel z Drnovic, protože jsem už měl místo jinde," řekl Jarůšek. Případné nové angažmá chce podepsat až po konci první ligy.
Opava - Se sestupem se fotbalisté Opavy smířili už zkraje jara. Až po včerejší prohře se Slavií se ale jejich pád stal skutečností. Tým už nemá ani teoretickou naději na záchranu, po roce je znovu druholigový. "Ligu jsme ztratili už na podzim," prohlásil opavský kapitán Jan Baránek. "Už po druhém jarním kole, po prohře s Blšany, jsme se smiřovali se sestupem," uvedl opavský trenér Miroslav Mentel. "To jsme už začali budovat nový kádr a příležitost dostávají mladí." Mentel tvrdí, že se mužstvo jen těžce motivuje. "Se Slavií mě ale kluci ve druhé půli překvapili svou bojovností. Vědí však, že tady končím, což je demotivující, těžce je dávám dohromady. Budeme se snažit soutěž se ctí dohrát." Vedení hledá Mentelova nástupce, který by tým dal dohromady a pokusil se s ním opět vrátit mezi elitu. Oslovilo už Karla Jarůška, jenž se vzdal místa trenéra v Drnovicích. "Předběžně jsme domluveni," prohlásil opavský ředitel Oldřich Jakubek. "Podmínky budeme dojednávat v nejbližších dnech." Jarůšek se zatím k možnému angažmá v Opavě nechce vyjadřovat. Připustil však, že s klubem jedná. "Nechci, aby si někdo myslel, že jsem odešel z Drnovic, protože jsem už měl místo jinde," řekl Jarůšek. Případné nové angažmá chce podepsat až po konci první ligy.
</TEXT>
</DOC>
<DOC>
<DOCID>MF-20020422423</DOCID>
<DOCNO>MF-20020422423</DOCNO>
<DATE>04/22/02</DATE>
<TITLE>
Při vítězství Žižkov odskočí Spartě
</TITLE>
<GEOGRAPHY>Praha</GEOGRAPHY>
<TEXT>
Blízko předkolu Ligy mistrů bude Žižkov, pokud dnes v dohrávce fotbalové ligy porazí Hradec Králové. V tom případě odskočí na druhé příčce, která boj o fotbalové miliony zajišťuje, Spartě na 5 bodů. A zároveň si udrží naději na titul. Za třemi body ale bude muset Žižkov asi jít bez nápaditého záložníka Luďka Straceného, který sice po zranění už trénuje, ale podle trenéra Zdeňka Ščasného je jeho start nepravděpodobný. Hradec bude zase oslaben o za karty potrestané Lesáka s Klapkou. Domácí posiluje vědomí, že na podzim vyhráli v Hradci 2:1, a také fakt, že soupeř na jejich hřišti v předešlých šesti utkáních neskóroval. "V poslední době ale nemáme extra formu, zápasy zvládáme spíš silou vůle," netají obavy žižkovský obránce Tomáš Hunal. Na to, že Žižkov doma neprohrál od prosince 1999, reaguje odvážně hradecký kouč Petr Uličný: "Hlavně abychom už dávali venku branky, každá série přece skončí." Zápas začíná v 16 hodin, živě ho vysílá Prima a řídí rozhodčí Jára.
On-line reportáž z dnešní dohrávky 27.kola Žižkov - Hradec Králové od 16.00 na fotbal.idnes.cz
</TEXT>
</DOC>
<DOC>
<DOCID>MF-20020422424</DOCID>
<DOCNO>MF-20020422424</DOCNO>
<DATE>04/22/02</DATE>
<TITLE>
Opory Drnovic seděly
</TITLE>
<GEOGRAPHY>Olomouc</GEOGRAPHY>
<TEXT>
Až v průběhu zápasu Olomouce s Drnovicemi se dostaly na hřiště nedávné opory hostů, Schindler a Randa. "Moji důvěru mají, ale chtěl jsem dát příležitost i dalším," vysvětlil nepřesvědčivě absenci téměř nejzkušenějších hráčů svého výběru trenér Josef Mazura. "Pokud se bude dělat sestava takto, nevyhrajeme ani na tréninku," zlobil se Schindler.
Olomouc - Až v průběhu zápasu Olomouce s Drnovicemi se dostaly na hřiště nedávné opory hostů, Schindler a Randa. "Moji důvěru mají, ale chtěl jsem dát příležitost i dalším," vysvětlil nepřesvědčivě absenci téměř nejzkušenějších hráčů svého výběru trenér Josef Mazura. "Pokud se bude dělat sestava takto, nevyhrajeme ani na tréninku," zlobil se Schindler.
</TEXT>
</DOC>
<DOC>
<DOCID>MF-20020422425</DOCID>
<DOCNO>MF-20020422425</DOCNO>
<DATE>04/22/02</DATE>
<TITLE>
Petržela odvolal sám sebe
</TITLE>
<TEXT>
Staré Město - Trenér Vlastimil Petržela povede Bohemians ve zbytku soutěže "jen" z pozice sportovního ředitele. "Už přes tři týdny jsem v pozici jakéhosi formálního trenéra, tým vede za mě asistent Vladimír Borovička. Vlastně jsem na nějaký čas odvolal sám sebe," překvapil po včerejším utkání ve Starém Městě Petržela. "Zodpovědnosti za výsledky se ale nezříkám. Beru ji na sebe."
</TEXT>
</DOC>
<DOC>
<DOCID>MF-20020422426</DOCID>
<DOCNO>MF-20020422426</DOCNO>
<DATE>04/22/02</DATE>
<TITLE>
Zisk titulů? Čeští záložníci oprašují sny
</TITLE>
<TEXT>
Rosický v Německu a Nedvěd v Itálii dali gól a mohou doufat, že jejich kluby budou mistry. Mají na to dvě kola
Máte slabé nervy? Pak raději nesledujte závěry evropských fotbalových lig. Schyluje se k dramatům, v Německu i v Itálii je ovlivňují Češi.
Dortmund, Praha - Horolezecké termíny vystihují současnou situaci Pavla Nedvěda i Tomáše Rosického: oba jsou ve svých klubech těsně pod vrcholem a mohutně se snaží, aby ho zdolali. Rosický v německém Dortmundu i Nedvěd v italském Juventusu dali ve víkendových ligových zápasech po gólu. A díky tomu oba kluby stále pošilhávají po titulu. V obou zemích zbývají do konce ligy dvě kola.
</TEXT>
<HEADING>
Rosický: Zkusil jsem to
</HEADING>
<TEXT>
Pádil k trenérovi Matthiasu Sammerovi a skočil mu do náručí. "Co jsme si povídali? Ani nevím. Něco na mě řval, ale já mu nerozuměl," řekl Tomáš Rosický v rozhovoru pro internetový server iDNES. Rosický právě vstřelil úvodní gól zápasu Dortmund - Kolín. Běžela 21. minuta a ještě netušil, jak moc bude významný. Na jiném stadionu se totiž překvapivě zadrhla cesta nyní už favorita na německý titul. Leverkusen doma podlehl Brémám. Znamená to, že ztráta Dortmundu na první příčku je teď pouze dvoubodová. A klub, který už moc nedoufal, je znovu ve hře o titul. "Jak padl gól? Netušil jsem, že má střela projde. Nebylo kam přihrát, byl přehuštěný prostor, tak jsem to zkusil," popsal český záložník svou střelu z dvaceti metrů. Nejdřív si udělal prostor a poté přízemní střelou ke vzdálenější tyči skóroval. Hosté ale vyrovnali a Dortmund spasil až Amoroso z penalty v 89. minutě. "Amorosa za to obdivuji, já bych se za téhle situace bál," přiznal Rosický.
</TEXT>
<HEADING>
Nedvěd: Byl to důležitý gól
</HEADING>
<TEXT>
Byl to hezký gól. "Hlavně ale důležitý," radoval se Pavel Nedvěd, jediný střelec zápasu v Piacenze. Juventus zvítězil díky Nedvědově trefě z 88. minuty 1:0 a je o bod druhý za Interem. "Útočník mi dozadu přiťukl míč a já halfvolejem z dvaadvaceti metrů vypálil. Míč přeletěl křižně bránu a zapadl pod břevno." Tak zní Nedvědovo líčení rozhodujícího okamžiku. Juventus hlídal vítězství, když se ze sektoru jejich vlajkonošů ozval nadšený řev. "To jsme věděli, že buď Inter, nebo AS Řím něco pokazil." Vlajkonoši reagovali na zprávu z Chieva, kde domácí v poslední minutě zařídili remízu s vedoucím Interem, a tím znejistěli jeho pozici. Ztratil i AS, z konkurentů na titul bral tři body pouze Nedvěd a spol. "Všichni navíc říkají, že máme nejlehčí los a že bychom to měli dotáhnout, ale bude to těžké. Jsme už vyčerpaní, vyhráváme spíš charakterem. Snad ještě dvě utkání zvládneme." Nedvěd neskrývá: italský titul by byl zatím vrcholem jeho kariéry. "Zvlášť po problémech, kdy se mi nedařilo po přestupu z Lazia."
Byl to hezký gól. "Hlavně ale důležitý," radoval se Pavel Nedvěd, jediný střelec zápasu v Piacenze. Juventus zvítězil díky Nedvědově trefě z 88. minuty 1:0 a je o bod druhý za Interem. "Útočník mi dozadu přiťukl míč a já halfvolejem z dvaadvaceti metrů vypálil. Míč přeletěl křižně bránu a zapadl pod břevno." Tak zní Nedvědovo líčení rozhodujícího okamžiku. Juventus hlídal vítězství, když se ze sektoru jejich vlajkonošů ozval nadšený řev. "To jsme věděli, že buď Inter, nebo AS Řím něco pokazil." Vlajkonoši reagovali na zprávu z Chieva, kde domácí v poslední minutě zařídili remízu s vedoucím Interem, a tím znejistěli jeho pozici. Ztratil i AS, z konkurentů na titul bral tři body pouze Nedvěd a spol. "Všichni navíc říkají, že máme nejlehčí los a že bychom to měli dotáhnout, ale bude to těžké. Jsme už vyčerpaní, vyhráváme spíš charakterem. Snad ještě dvě utkání zvládneme." Nedvěd neskrývá: italský titul by byl zatím vrcholem jeho kariéry. "Zvlášť po problémech, kdy se mi nedařilo po přestupu z Lazia."
</TEXT>
</DOC>
<DOC>
<DOCID>MF-20020422427</DOCID>
<DOCNO>MF-20020422427</DOCNO>
<DATE>04/22/02</DATE>
<TITLE>
CHYŤTE ROSICKÉHO!
</TITLE>
<TEXT>
Tomáš Rosický si vychutnává radost z vedoucího gólu Dortmundu proti Kolínu nad Rýnem, střelce pronásledují Stefan Reuter (vlevo) a Brazilec Evanilson. V bláznivém utkání Dortmund vyhrál až díky trefě Amorosa z penalty 2:1 a opět stíhá vedoucí Leverkusen. Ten podlehl doma senzačně Brémám a dvě kola před koncem dělí oba kandidáty německého titulu dva body.
</TEXT>
</DOC>
<DOC>
<DOCID>MF-20020422428</DOCID>
<DOCNO>MF-20020422428</DOCNO>
<DATE>04/22/02</DATE>
<TITLE>
Jak si vedli Češi
</TITLE>
<TEXT>
NĚMECKO: Rosický uchvátil fanoušky Dortmundu prvním gólem, svým čtvrtým v sezoně, proti Kolínu. Další dvě velké příležitosti měl jeho spoluhráč Koller, ale 100. ligový gól opět nevstřelil stejně jako Lokvenc ve Freiburgu, kde prohrál jeho Kaiserslautern a útočník ještě dostal žlutou kartu. Ulich chyběl v sestavě Mönchengladbachu, Votava opustil obranu Mnichova 1860 čtvrthodinu před koncem a viděl žlutou kartu. Jarolím s Niklem protrpěli smolnou porážku na hřišti Schalke, jež hrálo bez Němce.
ITÁLIE: Nedvědův gól z 88. minuty postrčil Juventus k výhře v Piacenze a druhému místu. Poborský za Lazio nehrál.
ANGLIE: Liverpool stále usiluje o titul, při výhře 2:0 nad Derby hrál Šmicer 82 minut, než jej vystřídal Berger. Obrana West Hamu odolala nájezdům Sunderlandu, při výhře 3:0 se činil i Řepka, jenž dostal žlutou kartu.
RAKOUSKO: útočník Ježek odehrál za Innsbruck 85 minut a po výhře nad Rapidem už slavil titul.
NIZOZEMSKO: k triumfu v nizozemské lize opět poskočil Ajax, na udolání Utrechtu 1:0 se podílel celý zápas Galásek.
BELGIE: Záložník Culek hrál 55 minut za Lommel proti Beerschotu (2:2) a stihl dát vedoucí gól.
</TEXT>
</DOC>
<DOC>
<DOCID>MF-20020422429</DOCID>
<DOCNO>MF-20020422429</DOCNO>
<DATE>04/22/02</DATE>
<TITLE>
Hráčem ligy v Anglii zvolili Francouze
</TITLE>
<GEOGRAPHY>Londýn</GEOGRAPHY>
<TEXT>
Robert Pires, záložník londýnského Arsenalu, vyhrál anketu britských novinářů o Fotbalistu roku. Francouzský reprezentant dostal od žurnalistů jen o pět hlasů víc než Nizozemec Ruud van Nistelrooy z Manchesteru United. Na třetím místě skončil David Beckham, další hráč Manchesteru. Pires nyní nehraje kvůli zranění, které si přivodil v březnu. "Je to pro mě velká pocta a pochopitelně, že z ní mám právě teď, kdy se mi jinak lepí smůla na paty, ohromnou radost," řekl Pires, jehož brzy čeká operace zraněných křížových vazů a zhruba půl rok rehabilitace. Pires tak přišel o účast na mistrovství světa v Japonsku a v Korejské republice.
Londýn - Robert Pires, záložník londýnského Arsenalu, vyhrál anketu britských novinářů o Fotbalistu roku. Francouzský reprezentant dostal od žurnalistů jen o pět hlasů víc než Nizozemec Ruud van Nistelrooy z Manchesteru United. Na třetím místě skončil David Beckham, další hráč Manchesteru. Pires nyní nehraje kvůli zranění, které si přivodil v březnu. "Je to pro mě velká pocta a pochopitelně, že z ní mám právě teď, kdy se mi jinak lepí smůla na paty, ohromnou radost," řekl Pires, jehož brzy čeká operace zraněných křížových vazů a zhruba půl rok rehabilitace. Pires tak přišel o účast na mistrovství světa v Japonsku a v Korejské republice.
</TEXT>
</DOC>
<DOC>
<DOCID>MF-20020422430</DOCID>
<DOCNO>MF-20020422430</DOCNO>
<DATE>04/22/02</DATE>
<TITLE>
Detroit opět podlehl Vancouveru
</TITLE>
<TEXT>
Hašek pustil v druhém utkání play off NHL čtyři z devatenácti střel, Detroit prohrál 2:5
Cesta za vytouženým Stanley Cupem se hokejovému gólmanovi Dominiku Haškovi komplikuje. Jeho tým prohrál doma oba zápasy a v sérii ztrácí 0:2.
Detroit, Praha - Fanoušci posměšně hučeli, kdykoli Dominik Hašek zastavil puk. V prvních dvou třetinách dostal tři góly z deseti střel. "Když jde na člověka málo střel, nudí se. Jenže já se pak nestačil divit, kolik jsem jich pustil. Cítím se hrozně. Nehledám omluvu, hrál jsem příšerně. Jenže nevím, co jsem měl udělat jinak," řekl Hašek pro agenturu Ticker. V polovině první třetiny neudržel Hašek v lapačce ránu Morrisona, puk padl za gólmana a Bertuzzi jej doklepl. Další střely proletěly mezi betony nebo nad ramenem. Poslední gól padl do prázdné branky při power play Detroitu, který prohrál úvodní dva zápasy série poprvé od finále 1996. Dva zápasy též ztrácejí New Jersey Devils, v prodloužení podlehli Carolině 1:2. Jediný gól vítěze Stanley Cupu z roku 2000 dal Robert Holík. Devils letos opět narazili na Carolinu, která se do play off probojovala teprve potřetí během deseti let, tehdy ještě jako Hartford. Před rokem vedli v sérii už 3:0, ale postup vybojovali až v šestém utkání. Teď vede 2:0 jejich soupeř. "Nevím, jestli jsme v téhle situaci byli někdy předtím. Nemůžeme vyhrávat na jeden gól, na domácím ledě musí být všechno jinak," řekl Petr Sýkora, útočník Devils. Daří se Coloradu, obhájci trofeje. Znovu se prosadil útočník Peter Forsberg, který vynechal celou sezonu NHL. Při výhře 5:3 nad Los Angeles gól dal a na další dva přihrál. Ve dvou zápasech má pět bodů. "Nohy už mě nesou lépe, cítím se fajn," řekl Forsberg. "Vypadá, jako by nevynechal jediný zápas sezony," prohlásil jeho soupeř Aaron Miller, bek Los Angeles. Další hvězdou byl centr Joe Sakic, který dvakrát skóroval a jednou asistoval. Už dlouho touží Toronto po nejslavnější hokejové trofeji světa. Klub zatím zdolává Islanders, kteří se do bojů o Stanleyův pohár dostali po osmi letech, vždy náporem v poslední třetině. Výhru 2:0 pečetil obránce Tomáš Kaberle sedm vteřin před koncem do prázdné branky. Druhou nulu play off vychytal jedenatřiceti zákroky gólman Curtis Joseph, jenž kus sezony promarodil. Play off NHL má za sebou i první pochybení. Rozhodčí dodatečně přiznali gól Saku Koivovi, útočníkovi Montrealu. V prvním utkání s Bostonem měl jeho střelu tečovat Donald Audette, ten se ale puku nedotkl. Audette přišel o hattrick, Koivu vstřelil první gól ročníku, ve kterém vyhrál boj s rakovinou.
</TEXT>
</DOC>
<DOC>
<DOCID>MF-20020422431</DOCID>
<DOCNO>MF-20020422431</DOCNO>
<DATE>04/22/02</DATE>
<TITLE>
Favoritem Velké jarní ceny se stal College Classic
</TITLE>
<GEOGRAPHY>Praha</GEOGRAPHY>
<TEXT>
Špatný start proměnil ryzák College Classic ve Velké ceně Union banky na 1412 metrů ve skvělý závěr, kterým se dostal před jedenáctku svých soupeřů. Stal se tak favoritem Velké jarní ceny, prvního dílu Trojkoruny, který se poběží na chuchelské dráze za tři týdny. Majitel koně Martin Wolf však není s rolí favorita vůbec spokojen. "Raději útočím ze závětří, proto mě tolik očekávání netěší. College Classic měl v posledních dnech zdravotní problémy, ale podařilo se mu je překonat velmi rychle, což dnes předvedl." Drtivým finišem na druhé místo zaujal podstatně zlepšený Lunashali. Stejně jako před týdnem v sedle Charitmy ani tentokrát si jezdkyně Helena Blažková nepočínala v cílové rovině čistě, a tak jí dostihoví komisaři udělili zákaz startu na dva dostihové dny.
Velká cena Union pojišťovny (1412 metrů, 150 tisíc Kč): 1. College Classic (Blažková, Fiala, Martin Wolf - Clint), 2. Lunashali, 3. Lavander. Čas: 1: 27,14.
</TEXT>
</DOC>
<DOC>
<DOCID>MF-20020422432</DOCID>
<DOCNO>MF-20020422432</DOCNO>
<DATE>04/22/02</DATE>
<TITLE>
Schumachera by ve Ferrari drželi do sta let
</TITLE>
<GEOGRAPHY>Berlín</GEOGRAPHY>
<TEXT>
Prý až do sta let by mohl Michael Schumacher řídit vozy Ferrari. V rozhovoru pro deník Stadt-Anzeiger uvedl, že prezident stáje formule 1 Luca Montezomolo mu to před časem sám nabídl. "Řekl mi: Jestli chceš jezdit do té doby, než ti bude sto, můžeš," citoval čtyřnásobný mistr světa a obhájce loňského titulu svého zaměstnavatele. Schumacher odmítl možnost, že by někdy přestoupil do jiného týmu. Až ukončí kariéru, rád by pracoval jako zástupce automobilky. Šéfa stáje Jeana Todta údajně o místo připravit nehodlá.
Berlín - Prý až do sta let by mohl Michael Schumacher řídit vozy Ferrari. V rozhovoru pro deník Stadt-Anzeiger uvedl, že prezident stáje formule 1 Luca Montezomolo mu to před časem sám nabídl. "Řekl mi: Jestli chceš jezdit do té doby, než ti bude sto, můžeš," citoval čtyřnásobný mistr světa a obhájce loňského titulu svého zaměstnavatele. Schumacher odmítl možnost, že by někdy přestoupil do jiného týmu. Až ukončí kariéru, rád by pracoval jako zástupce automobilky. Šéfa stáje Jeana Todta údajně o místo připravit nehodlá.
</TEXT>
</DOC>
<DOC>
<DOCID>MF-20020422433</DOCID>
<DOCNO>MF-20020422433</DOCNO>
<DATE>04/22/02</DATE>
<TITLE>
V rallye dominuje Peugeot
</TITLE>
<TEXT>
I třetí závod mistrovství světa rallye vyhrála francouzská značka
Kyperskou rallye vyhrál Fin Grönholm. Škoda opět nebodovala, švédský jezdec Eriksson klesl z pátého místa na deváté.
Limassol - Grönholm navázal na předchozí dvě vítězství týmového kolegy Panizziho. Peugeot vládne v Poháru konstruktérů s náskokem 41 bodů, jeho jezdci počtvrté za sebou dovezli své vozy na prvním a druhé místě. Druhý dojel na Kypru obhájce titulu Brit Burns, třetí dokončil Fin Mäkinen se subaru. V pátém závodu sezony dlouho vedl Brit Colin McRae s fordem, loňský vítěz. Jenže doplatil na špatnou práci týmu, který mu hlásil v úvodní erzetě poslední etapy špatné mezičasy. McRae poté musel zvolit riskantní jízdu, aby dohnal ztrátu, a havaroval. Pak klesl až na šesté místo. "Myslel jsem, že jedu o dvě vteřiny rychleji než Grönholm, ale byl jsem o devět vteřin horší," vysvětloval McRae, který do závěrečné etapy vstupoval s náskokem 26,2 vteřiny. Tým Škoda počítal jen minusy. Kenneth Eriksson, který chvíli jel s octavií dokonce na pátém místě, skončil devátý. V šestnácté erzetě po defektu ztratil na necelých 22 kilometrech v tomto a následujícím měřeném úseku téměř tři minuty. Octavii se uvolnila vzpěra ramena pravého zadního zavěšení a navíc prořízla hadici brzdové kapaliny. Posádka sice závadu nouzově opravila a pokračovala v jízdě, ale na body už nemyslela. "Vím, že jsme na bod tentokrát měli," konstatoval smutně Eriksson. "Ale byli jsme rádi, že se nám závadu podařilo dostat jakž takž pod kontrolu a pokračovat v jízdě. Odpoledne hustě pršelo, a tak jsme se pouze soustředili, abychom dojeli do cíle." Fin Toni Gardemeister s další octavií obsadil 15. místo. Roman Kresta odstoupil ze soutěže v sobotní dvanácté rychlostní zkoušce, v níž zaskočila účastníky průtrž mračen, a český šampion na rozblácené trati havaroval. V devátém měřeném úseku vypadl kvůli technickým problémům soukromý závodník Pavel Valoušek s mitsubishi, jenž předtím figuroval ve skupině N na celkovém pátém místě. Šampionát pokračuje 17. až 19. května v Argentině, za Škodu pojedou opět Eriksson a Gardemeister, místo Kresty se představí domácí jezdec Gabriel Pozzo.
</TEXT>
</DOC>
<DOC>
<DOCID>MF-20020422434</DOCID>
<DOCNO>MF-20020422434</DOCNO>
<DATE>04/22/02</DATE>
<TITLE>
Smrže v první zatáčce srazil motocykl soupeře
</TITLE>
<GEOGRAPHY>Welkom</GEOGRAPHY>
<TEXT>
Do jihoafrické Velké ceny čeští motocyklisté téměř nezasáhli. Ve třídě do 125 ccm urazil Jakub Smrž jen pár stovek metrů, protože jej v první zatáčce sejmula letící motorka havarujícího Němce Nöhlese. Jaroslav Huleš zajel v pátém kole do boxů a odstoupil. "Všechno je v háji, cítím se, jakoby mě porazilo auto," řekl Huleš do telefonu, sotva se převlékl. Do závodu šel po třech pádech (volný trénink, kvalifikace, warm up), se zlomenou záprstní kůstkou levé ruky. Přesto si věřil. Na startovním roštu spřáhl ruce a přál si klid pro závodění. Marně. "Po startu jsem se dostal do dvou kolizí, nejprve hned v první zatáčce a potom přišla další skrumáž. V pátém kole jsem vyjel mimo asfalt, na kola se mi nalepilo plno škváry. Bylo jasné, že závod je ztracený, tak jsem zajel do depa," líčil černý den Huleš, tovární jezdec aprilie v týmu CWF Matteoni. V úvodní zatáčce, stejně jako Smržovi, skončila jízda ve Welkomu dalším pěti závodníkům. Kromě Smrže a Nöhlese upadli i Cecchinello, Ui a Olive. "Je to smůla, protože jsem výborně odstartoval a do první zatáčky jsem najížděl jako šestnáctý," vysvětloval Smrž, pilot stáje Elit Grand Prix. "Držel jsem ideální stopu, ale v tom jsem šel k zemi. Trefila mě motorka Klause Nöhlese, který spadl za mnou." Po strhující bitvě, kdy na sebe neúnavně útočilo deset závodníků, zvítězil loňský šampion Poggiali. Napínavý finiš nadchl i příznivce třídy MotoGP. Při vjezdu do posledního kola ještě vedl Ital Rossi, ale do pravotočivé sedmé zatáčky před koncem vjel příliš rychle a v té chvíli jej zevnitř předjel Japonec Ukawa. Třetí Velká cena MS se jede 5. května ve španělském Jerezu de la Frontera.
Welkom - Do jihoafrické Velké ceny čeští motocyklisté téměř nezasáhli. Ve třídě do 125 ccm urazil Jakub Smrž jen pár stovek metrů, protože jej v první zatáčce sejmula letící motorka havarujícího Němce Nöhlese. Jaroslav Huleš zajel v pátém kole do boxů a odstoupil. "Všechno je v háji, cítím se, jakoby mě porazilo auto," řekl Huleš do telefonu, sotva se převlékl. Do závodu šel po třech pádech (volný trénink, kvalifikace, warm up), se zlomenou záprstní kůstkou levé ruky. Přesto si věřil. Na startovním roštu spřáhl ruce a přál si klid pro závodění. Marně. "Po startu jsem se dostal do dvou kolizí, nejprve hned v první zatáčce a potom přišla další skrumáž. V pátém kole jsem vyjel mimo asfalt, na kola se mi nalepilo plno škváry. Bylo jasné, že závod je ztracený, tak jsem zajel do depa," líčil černý den Huleš, tovární jezdec aprilie v týmu CWF Matteoni. V úvodní zatáčce, stejně jako Smržovi, skončila jízda ve Welkomu dalším pěti závodníkům. Kromě Smrže a Nöhlese upadli i Cecchinello, Ui a Olive. "Je to smůla, protože jsem výborně odstartoval a do první zatáčky jsem najížděl jako šestnáctý," vysvětloval Smrž, pilot stáje Elit Grand Prix. "Držel jsem ideální stopu, ale v tom jsem šel k zemi. Trefila mě motorka Klause Nöhlese, který spadl za mnou." Po strhující bitvě, kdy na sebe neúnavně útočilo deset závodníků, zvítězil loňský šampion Poggiali. Napínavý finiš nadchl i příznivce třídy MotoGP. Při vjezdu do posledního kola ještě vedl Ital Rossi, ale do pravotočivé sedmé zatáčky před koncem vjel příliš rychle a v té chvíli jej zevnitř předjel Japonec Ukawa. Třetí Velká cena MS se jede 5. května ve španělském Jerezu de la Frontera.
</TEXT>
</DOC>
<DOC>
<DOCID>MF-20020422435</DOCID>
<DOCNO>MF-20020422435</DOCNO>
<DATE>04/22/02</DATE>
<TEXT>
Jako želvy Ninja vybojovali Jakub Strakoš, David Holzer a Vladimír Valouch (zepředu) titul mistrů republiky ve sportovním aerobiku. V červnu se s toutéž sestavou pokusí potřetí za sebou stát světovými šampiony.
</TEXT>
</DOC>
<DOC>
<DOCID>MF-20020422436</DOCID>
<DOCNO>MF-20020422436</DOCNO>
<DATE>04/22/02</DATE>
<TITLE>
Osmnáctiletí hokejisté na zlato nedosáhli jen těsně
</TITLE>
<GEOGRAPHY>Piešťany</GEOGRAPHY>
<TEXT>
Hokejoví reprezentanti do 18 let zvládli závěr světového šampionátu na Slovensku skvěle. Porazili tým USA 1:0 a Finsko 4:2, ale přestože na turnaji prohráli jediný zápas, s Rusy, skončili "až" třetí. Vítězství Američanů nad Rusy 3:1 korunovalo zámořské mužstvo na mistry světa. O rozdělení medailí rozhodly vzájemné zápasy. "Na šampionátu jsme měli kvalitní hráče, kteří dělali vše pro tým. Vyzdvihovat nikoho nebudu, celé mužstvo hrálo velmi dobře," řekl trenér Břetislav Kopřiva. Lukáš Mensátor byl vyhlášen nejlepším brankářem, spolu s útočníkem Jiřím Hudlerem se vešli i do All Star týmu.
Piešťany - Hokejoví reprezentanti do 18 let zvládli závěr světového šampionátu na Slovensku skvěle. Porazili tým USA 1:0 a Finsko 4:2, ale přestože na turnaji prohráli jediný zápas, s Rusy, skončili "až" třetí. Vítězství Američanů nad Rusy 3:1 korunovalo zámořské mužstvo na mistry světa. O rozdělení medailí rozhodly vzájemné zápasy. "Na šampionátu jsme měli kvalitní hráče, kteří dělali vše pro tým. Vyzdvihovat nikoho nebudu, celé mužstvo hrálo velmi dobře," řekl trenér Břetislav Kopřiva. Lukáš Mensátor byl vyhlášen nejlepším brankářem, spolu s útočníkem Jiřím Hudlerem se vešli i do All Star týmu.
</TEXT>
</DOC>
<DOC>
<DOCID>MF-20020422437</DOCID>
<DOCNO>MF-20020422437</DOCNO>
<DATE>04/22/02</DATE>
<TITLE>
Hokejové Znojmo opouští gólman Kudrna, obránci Holík, Heš, Jakeš a útočníci Folta, Pazourek, Fink a V. Král. Přijde gólman Petr Svoboda.
</TITLE>
<TEXT>
Atletický svaz loni hospodařil s třímiliónovým ziskem, přestože v rozpočtu počítal se schodkem. Pro rok 2002 počítají atleti s vyrovnaným rozpočtem okolo 50 milionů korun.
Basketbalistka Zuzana Klimešová, studující v USA a loni bronzová na univerziádě v Pekingu, byla v draftu zámořské WNBA vybrána týmem z Indiany jako pátá Češka v historii po Němcové, Vodičkové, Hamzové a Pavlíčkové.
Basketbalista Ben Wallace z Detroitu vyhrál anketu o nejlépe bránícího hráče roku v NBA.
Mistry Česka v plavání družstev jsou muži Komety Brno a ženy Bohemians Praha.
Triatlonista Martin Krňávek skončil šestý na mistrovství Austrálie v čase 1:57:01 hodin.
Michael Georgiev je novým předsedou úseku severské kombinace svazu lyžařů místo odvolaného Jana Heřmanského.
Dvacetiletý maratonec zemřel v cíli v Hamburku. Víc organizátoři nezveřejnili.
Cyklista Lubor Tesař vyhrál v Německu jednorázový závod 5. kategorie Kolem Dürenu.
Kritérijní liga v silniční cyklistice pokračovala v Plzni, vyhrál nečekaně cyklokrosař Ondřej Lukeš z týmu Tatra mléko.
Budvar Cup v cyklistice na horských kolech začal vítězstvími polské reprezentantky Maji Wloszowské (23 km za 1:17:06) a Radima Kořínka ze stáje ČS MTB (44 km za 1:53:32).
</TEXT>
</DOC>
<DOC>
<DOCID>MF-20020422438</DOCID>
<DOCNO>MF-20020422438</DOCNO>
<DATE>04/22/02</DATE>
<TITLE>
Ve výsledcích
</TITLE>
<HEADING>
Aerobik
</HEADING>
<TEXT>
SVĚTOVÁ SÉRIE, Queen Elezabeth II Cup v Hongkongu (2000 metrů, 1,8 milionu dolarů): 1. Eishin Preston (žokej Fukunaga, trenér Kitahashi, majitel Hirai, Jap.), 2. Agnes Digital, 3. Indigenous. (bda)
SVĚTOVÁ SÉRIE, Queen Elezabeth II Cup v Hongkongu (2000 metrů, 1,8 milionu dolarů): 1. Eishin Preston (žokej Fukunaga, trenér Kitahashi, majitel Hirai, Jap.), 2. Agnes Digital, 3. Indigenous. (bda)
</TEXT>
</DOC>
<DOC>
<DOCID>MF-20020422439</DOCID>
<DOCNO>MF-20020422439</DOCNO>
<DATE>04/22/02</DATE>
<TITLE>
A s Bicanem se mohli stát mistry světa...
</TITLE>
<HEADING>
Z historie světových šampionátů ve fotbale
</HEADING>
<TEXT>
Mohl to být další slavný fotbalový festival: v brance znovu Plánička, v útoku střelci Puč s Nejedlým, v záloze Kopecký. Jenže třetí mistrovství světa se Československu nepovedlo. Jinak by obhájci římského stříbra nemohli skončit dřív, než začaly bitvy o medaile. Vzpomeňme dva příběhy, které vše ovlivnily.
</TEXT>
<HEADING>
Podivný příběh Bicanův
</HEADING>
<TEXT>
"S Pepim jsme mohli být mistři světa," naříkalo se v roce 1938 na všech stranách. Josef Bican byl ve fantastické formě, za Slavii střílel nádherné góly. To by pro Československo byla obrovská posila. Jenže nedostal občanství, a nemohl na turnaj do Francie odjet. "Myslím, že ti strejcové, různí radové ani nevěděli, co to mistrovství světa je," zlobil se ještě dávno poté, jak stojí v knize Fotbal - vášeň 20. století. Mnozí ho považovali za hráče srovnatelného s Pelém, konkurenci převyšoval v rychlosti i technice, Slavii vystřílel triumf ve Středoevropském poháru, což byla obdoba dnešní Ligy mistrů. Uměním střílet góly připomínal bezchybného kanonýra. Bican se narodil ve Vídni a ještě v roce 1934 hrál na mistrovství světa za Rakousko. Jenže o čtyři roky později zatoužil hrát za Československo, od roku 1937 navíc oblékal dres Slavie. "Jsem přece Čech." Bicana se ujal starosta Slivence a předal mu dekret, kde stálo, že Bican v obci žije. Legendární útočník vyplnil písemnosti a požádal o občanství, o víc se nestaral, vždyť vůči vídeňským Čechům byl tehdy zákon o občanství tolerantnější. "Celé jaro roku 1938 se počítalo, že v reprezentaci bude hrát centrforvarda Bican, jenže nakonec se muselo improvizovat," říká historik Miloslav Jenšík. "Proč Bican nejel? Podle mě za tím stála úřednická zlomyslnost." Bicanův spis zapadl. Snad stačilo jen zavolat z fotbalové asociace a požádat o urychlení procesu o udělení občanství. Jenže v té černé době, kdy fašismus vládl světu, se na něco takového zapomnělo. "A já jsem pořád doufal," vzpomínal Bican. Bicanovi bylo uděleno občanství dva dny po skončení turnaje, 7. srpna 1938 už nastoupil ve středu útoku a při bravurním výkonu se třikrát trefil. Národní tým vyhrál ve Stockholmu nad Švédskem 6:2. Bican už se na mistrovství světa nikdy nepodíval, nejlepší fotbalové roky mu ukradli úředníci a válka.
</TEXT>
<HEADING>
Běžecký příběh Říhův
</HEADING>
<TEXT>
Československo bez elitního střelce se nedostalo přes čtvrtfinále, Brazilci vyhráli v opakovaném utkání 2:1. "V tom prvním nás nemilosrdně, až cynicky zkopali, a v opakovačce už to nešlo, nebyly zkrátka síly," vyprávěl útočník Oldřich Nejedlý. Ovšem nebyli ani hráči: Plánička si zlomil ruku, zdravý nebyl ani jeho brankářský náhradník Burkert, Nejedlého zase bolela noha. V sestavě bylo tenkrát 14. června pět nových hráčů, z toho útočník Senecký narychlo povolaný z Prahy. Jan Říha, dnes již nežijící křídelní útočník Sparty, nemohl hrát kvůli vyloučení z předchozího zápasu. Jak se to seběhlo? Běžela 89. minuta, když Říha se tvrdě pral o míč s obráncem Machadem. Brazilec zaúpěl a soupeře udeřil do prsou. "A já ho taky strčil," vzpomínal Říha před lety pro magazín Gól. "Rozhodčí Hertzka si myslel, že se pereme. Byl to Maďar a tak se obracím na Ferdu Daučíka, který uměl maďarsky. Ferdo, řekni mu něco, vždyť já nic neudělal." Nepomohlo to. Oba ven! Rozlícený Machado se za Říhou, stojícím už na kraji hřiště, vyřítil. "Nechtěl jsem se shodit, udělal jsem důstojně zbývající tři kroky. Jen jsem divákům zmizel z očí, vypálil jsem." Tunel ve stadionu byl dlouhý snad čtyřicet metrů, Říha jej prosvištěl ve sprintu a za ním Machado. Vypadalo to jako tygrův hon na antilopu. "Ženu se dál jako začínající toreador před rozzuřeným býkem." Teprve na tribuně se Říha uklidnil, nikoli Machado. "Dlouho na mne mával, ať si to spolu jdeme někam objasnit." Nešli, souboj v pěstích neskončil. V odvetě hrát nemohli oba. Za Brazílii nastoupilo devět nových hráčů - a vyhráli. Nakonec získali bronz. Přitom ještě před turnajem se o Brazilcích příliš nevědělo, pro Evropu byli spíš fotbalovou divočinou.
</TEXT>
<HEADING>
Mistrovství světa 1938 ve Francii
</HEADING>
<TEXT>
n Znovu vítězí Itálie, i když s úplně jiným týmem než před čtyřmi lety. Ve finále porazila Maďarsko 4:2. Z týmu minulých šampionů zbyli jen útočníci Meazza s Ferrarim a obránce Monzeglio. n Československo vypadlo ve čtvrtfinále s Brazílií, po boji, který trval 210 minut. První zápas skončil po prodloužení 1:1 (gól vstřelil Puč). Brankář Plánička tehdy odchytal závěrečných 35 minut se zlomenou rukou, čímž skončila i jeho skvělá kariéra v reprezentaci. Při opakování se jako první trefil Kopecký, jenže soupeř zápas otočil na 1:2. n Hlavní hvězda šampionátu? Brazilec Leonidas, míčový kouzelník, který jako první předváděl nůžky, čili střelu přes hlavu. n Fašistické Německo si přisvojilo silné Rakousko, vložilo do týmu pět jeho fotbalistů, ale vypadlo už v 1. kole. n Zřejmě největší outsider v historii: Holandská Východní Indie, náhradník za Japonsko. Na turnaj hráči cestovali tři týdny lodí z dnešní Jakarty, celá země měla jen šest tisíc fotbalistů. V prvním zápase dostali šest gólů od Maďarska a jeli domů. n Účast vzdaly Argentina, Mexiko, Egypt nebo USA, nepřijela ani Uruguay. Španělsko bylo zpustošené po občanské válce. n Zápas Brazílie a Polska s výsledkem 6:5 v prodloužení patří mezi nejzajímavější momenty fotbalové historie. n Na 12 let se mistrovství světa zastavuje, příští díl bude až v roce 1950 na brazilském stadionu Maracaná pro 200 000 lidí.
Brazilec Leonidas, později uznávaný rozhlasový reportér, vstřelil na šampionátu ve Francii 1938 sedm gólů. Jakou nosil přezdívku?
a) Černý diamant b) Ďábel z pralesa c) Profesor
ZNOVU ZLATÍ ITALOVÉ. Světový fotbalový šampionát v roce 1938 opět vyhrála Itálie, i když s úplně jiným týmem než čtyři roky předtím. Ve finále porazila Maďarsko 4:2. Na snímku vítězného týmu se Zlatou Niké nad hlavou trenér Pozzo.
REPRO Z KNIHY: FOTBAL - VÁŠEŇ 20. STOLETÍ
</TEXT>
</DOC>
<DOC>
<DOCID>MF-20020422440</DOCID>
<DOCNO>MF-20020422440</DOCNO>
<DATE>04/22/02</DATE>
<TITLE>
Oheň ohrožoval lidi v nemocnici
</TITLE>
<HEADING>
Policie musela na Karlovo náměstí dvakrát
</HEADING>
<TEXT>
Ve Všeobecné fakultní nemocnici založil neznámý pachatel požár. Před požárem navíc hledala policie v areálu nemocnice bombu. Pacienti nemuseli být evakuováni.
Nové Město - Dusivý dým z hořící výtahové kabiny a šachty zamořil v noci z pátku na sobotu několik oddělení Všeobecné fakultní nemocnice na Karlově náměstí. Požár ve výtahu na hematologickém oddělení nemocnice založil neznámý pachatel, po němž pátrá policie. Nikdo z pacientů ani zdravotnického personálu nebyl zraněn. Těsně před požárem přitom v areálu nemocnice zasahovala policie kvůli dopisům, ve kterých kdosi neznámý vyhrožoval, že je na interním oddělení uložena bomba. "Našli jsme dva dopisy, že na interně, což jsou čtyři kliniky, je bomba, takže jsme zavolali policii. Ta nic nenašla. Ovšem asi hodinu po jejím odjezdu někdo nalil hořlavinu do výtahu a zapálil jej," uvedl ředitel nemocnice Martin Holcát. V ohrožení kvůli bezprostřední blízkosti požáru žádný z pacientů nebyl, navíc podle ředitele fakultní nemocnice Holcáta hasiči rychle přijeli a oheň včas zlikvidovali, ovšem kouř se rozšířil i do mnoha pokojů, kde nemocní leželi. "Rozhodovali jsme se, zda budeme některé ležící pacienty evakuovat, ale sedmnáct lidí, o nichž se uvažovalo, bylo v pokojích se samostatnou klimatizací, takže jsme místnosti odvětrali a přemístit lidi nebylo třeba," řekl k požáru vyšetřovatel pražských hasičů Václav Hladík. Zcela vyhořela celá výtahová šachta včetně kabiny, lan a elektroinstalace. Škodu odhadovali hasiči a policisté na šest set tisíc korun.
Výtah je přitom důležitý pro chod nemocnice. "Musíme si vypomoci výtahem ve vedlejší klinice, ale ve třetím patře je jednotka, kde se transplantuje kostní dřeň, a tam teď není jiný přístup než po schodech. Takže když budeme v průběhu pobytu pacienta potřebovat nějaké vyšetření jinde, musíme ho tam přenést na nosítkách," uvedl jeden z lékařů, Ivan Špička. Jeho kolega, který měl v pátek v noci službu, potvrdil, že hasiči přijeli během pěti minut, čímž zabránili šíření ohně. Přesto ředitel nemocnice čeká možné komplikace. "Požár může oddálit otevření nově zrekonstruované kliniky anesteziologie a resuscitace, kam měli být lidé výtahem převáženi," uvedl ředitel Holcát. Policie potvrdila, že požár někdo založil úmyslně, a po pachateli, kterému za obecné ohrožení a poškození cizí věci hrozí až osm let vězení, v současné době pátrá. S podobným motivem požáru se hasiči setkali již v prosinci 1999 v pavilonu B Fakultní nemocnice na Karlově náměstí.
Hasiči museli v pátek krátce před třiadvacátou hodinou likvidovat požár výtahu, který v nemocnici na Karlově náměstí způsobil neznámý žhář. Do výtahové šachty nalil hořlavinu, a ohrozil tím život pacientů.
</TEXT>
</DOC>
<DOC>
<DOCID>MF-20020422441</DOCID>
<DOCNO>MF-20020422441</DOCNO>
<DATE>04/22/02</DATE>
<TITLE>
Politické strany v Praze požadují více křesel
</TITLE>
<GEOGRAPHY>Praha</GEOGRAPHY>
<TEXT>
Obyvatelé metropole budou při listopadových komunálních volbách vybírat více pražských členů zastupitelstva než před čtyřmi lety. Příští měsíc se na tom zřejmě definitivně dohodnou všechny politické strany. Počet křesel v městském zastupitelstvu by tak měl vzrůst ze současných pětapadesáti pravděpodobně na sedmdesát. Zástupci politických stran tvrdí, že jim nejde ani o křesla, ani o peníze, ale o zkvalitnění práce. "V rozpočtu města se to téměř neprojeví, ale na zvýšení kvality práce zastupitelstva to bude mít velký vliv," tvrdí náměstek primátora za ČSSD Jiří Paroubek. Proč tedy chtějí politické strany, aby se počet členů zastupitelstva zvýšil? "Protože je nás málo na práci ve výborech a v komisích. Většina z nás proto musí být členy více těchto orgánů najednou. Je to časově velmi zatěžující. Navíc i pro důkladnější kontrolu práce magistrátu i radních je určitě lepší, když se na ní při práci ve výborech a komisích podílí co nejvíce lidí," tvrdí Marián Hošek, předseda klubu zastupitelů za KDU-ČSL.
Stejný názor mají i zástupci ODS, ČSSD a Unie svobody. Navýšení počtu zastupitelů podpoří i komunisté, i když z jiného důvodu než ostatní politické strany. "My jsme obecně pro to, aby se co nejvíce lidí podílelo na správě věcí veřejných, tedy aby počet zastupitelů byl co nejvyšší," řekl předseda jejich zastupitelského klubu František Hoffman. Kromě pravidelných veřejných zasedání, která se konají v průměru jednou měsíčně, pracují členové zastupitelstva i v jedenácti výborech a v pětačtyřiceti různých komisích. Všechny připravují nebo posuzují dokumenty včetně žádostí na přidělení městských peněz, které potom radní města nebo zastupitelstvo schvalují. Zastupitelé však nepracují zadarmo. Vydělat si mohou několik tisíc korun měsíčně. "Odměny se jim ale nekumulují. I když pracují ve více komisích či výborech, dostávají i pouze za členství jedné z nich," upozornil tiskový mluvčí magistrátu Martin Kupka. Pokud jsou zastupitelé zvoleni do rady města nebo do funkcí primátora, jeho náměstků či uvolněných předsedů výborů, dostanou za to už každý měsíc několik desítek tisíc korun, a když zasedají za město v různých dozorčích a správních radách firem, mohou se těšit až na statisícové odměny ročně. Množství pražských zastupitelů se po listopadu 1989 měnilo. Po redukci z komunismu převzatého modelu, kdy se do vedení města volilo více než dvě stě lidí, klesl jejich počet na sedmdesát šest, před čtyřmi lety pak na pětapadesát. "Donutil nás k tomu zákon, jenž tuto hranici stanovil jako mezní pro Prahu," řekl Rudolf Blažek, šéf zastupitelů za ODS. Zákon se však změnil a navýšení křesel v zastupitelstvu metropole už povoluje.
Měsíční platy zastupitelů
- náměstek primátora (4 lidé) 60 512 Kč
- uvolnění předsedové výborů (3 lidé) 56 012 Kč
- neuvolnění členové zastupitelstva 2400 Kč
- neuvolněný předseda komise, výboru (13 lidí) 4600 Kč
</TEXT>
</DOC>
<DOC>
<DOCID>MF-20020422442</DOCID>
<DOCNO>MF-20020422442</DOCNO>
<DATE>04/22/02</DATE>
<TITLE>
Žákům dnes začínají přijímací zkoušky
</TITLE>
<GEOGRAPHY>Praha</GEOGRAPHY>
<TEXT>
Dnešní den rozhoduje o budoucnosti tisíců dětí - na středních školách se skládají přijímací zkoušky. Děti, které neuspějí, budou mít, zejména u nejžádanějších škol, jen minimální šanci na přijetí. Vloni se proti rozhodnutí o nepřijetí odvolávali rodiče přibližně patnácti set dětí, které nebyly přijaty na střední odborné školy a gymnázia v metropoli. "Po obou kolech nám dávají školy seznam volných míst, který je k dispozici na městských úřadech," říká Dagmar Blažková z magistrátu. Varuje však, že například loni zbylo po přijímacích řízeních u nejžádanějších škol pouze deset volných míst na gymnáziích a pět na obchodních akademiích.
Zbývají tak především učiliště, kde je největší zájem o obory elektro nebo automechanik. Jak mají rodiče případně formulovat odvolání? "Jednoduše," tvrdí Blažková: "Odvolávám se proti rozhodnutí ředitele školy, a tak dále. Důvod nemusí být uveden." Žák základní školy může podat na střední pouze dvě přihlášky, pro soukromé střední však žádné limity v počtu přihlášek nejsou. Podle vedoucí magistrátního oddělení soukromého školství Zuzany Venclíkové se v současné době nedá předem určit, kolik žáků tyto školy na příští vyučovací období skutečně přijmou. "Školy nemusí plně využít maximální kapacity," vysvětluje Venclíková. Odbor má přehled pouze o volných místech ve třídách víceletých gymnázií a nástavbového studia. "Se školami se totiž jednotlivě uzavírají smlouvy o tom, kolik tříd vlastně otevřou," řekla Venclíková. Aby střední školy blíže seznámily uchazeče s tím, co po nich budou v přijímacích zkouškách požadovat, připravily některé takzvané přijímací řízení nanečisto. "Jedná se o model, který časově, počtem otázek a jejich obtížností zhruba odpovídá tomu, na co se ptáme v přijímacím řízení. Této zkoušky se zúčastnilo asi sto zájemců," řekl ředitel čtyřletého gymnázia v Botičské ulici Ivan Šafařík. Celkově podle něj může tato střední škola v prvním kole přijmout osmdesát žáků ze sto dvaceti přihlášených. "Na výsledky druhého kola a odvolání si necháváme deset míst, takže celkem otevřeme tři třídy," dodal ředitel. Podle Evy Chlupové z magistrátního odboru školství se ročnících s velkým počtem záků v minulých letech začíná projevovat spíše klesající trend počtu přihlašovaných studentů.
</TEXT>
</DOC>
<DOC>
<DOCID>MF-20020422443</DOCID>
<DOCNO>MF-20020422443</DOCNO>
<DATE>04/22/02</DATE>
<TITLE>
U Apolináře chystají změny
</TITLE>
<GEOGRAPHY>Praha</GEOGRAPHY>
<TEXT>
Přednosta gynekologicko-porodnické kliniky 1. lékařské fakulty a Všeobecné fakultní nemocnice U Apolináře Jaroslav Živný vidí nejdůležitější kroky ke zlepšení porodnictví ve změně a zlidštění přístupu k maminkám. "Jsem rád, že se nám to už částečně podařilo," tvrdí.
</TEXT>
<HEADING>
Jak se takové změny dosahuje?
</HEADING>
<TEXT>
Pozitivním příkladem. Vždy se však bohužel najdou nějací lidé, kteří pak tu reputaci kazí. Ale už je tady běžné například to, že každý, kdo se o ženu stará, přijde hned na začátku služby a představí se. V tom je také velká humanizace, nejen v obrázkách na stěně.
Co si myslíte o žhavém problému vztahu lékaře a porodních asistentek, které tvrdí, že děláte zbytečně práci za ně?
Záleží především na organizaci a zdejším systému. Dosud tu pro změnu nejsou podmínky. V západních zemích je to tak, že lékař si prenatálně vede ženu až k porodu, pak i porodí a je s ní i dál. Tady v prenatálním období lékař maminku vede do určité doby, potom ji předává do zdravotnického zařízení, a potom se o ni také nestará. Nejde za ní, když je propuštěna třetí čtvrtý den, aby si ji šel zkontrolovat. Ale my tu například nyní zakládáme bakalářské studium pro porodnické asistentky. Směřuje to k tomu, že si asistentky vezmou větší část porodnického krajíce.
My nechceme jít proti trendu, ale za porod odpovídá lékař. Proto jej předává porodní asistentce, až když si je jistý hladkým průběhem.
Má tedy dnes žena nějakou možnost, aby u jejího porodu byl například kromě manžela také lékař?
Systém k tomu nepřispívá. My jsme nabídli některým lékařům z periferie, že mohou se svou pacientkou přijet odrodit. Nemají zájem. Nabídli jsme třeba také takzvané ambulantní porody. Druhý den by maminka šla domů a za určitou úhradu by se pak o ni staral porodník a pediatr. Za rok toho využily dvě ženy. Ony tady chtějí být čtyři dny, než se naučí pracovat s miminkem a odpočinou si.
</TEXT>
<HEADING>
To znamená, že ženu musí odrodit cizí člověk?
</HEADING>
<TEXT>
Běžná praxe samozřejmě vypadá tak, že každý má nějaké známé, kteří někoho někomu doporučí. Každý se může domluvit, my nejsme proti. Ale myslíme si, že stejně jako v jiných státech by mělo být vše dáno. Pokud bude žena chtít rodit zdarma na pojišťovnu, bude počítat s tím, že ji odrodí kdokoliv. Když řekne, že chce třeba od primáře či přednosty, musí být pevná taxa, že lékař s touto funkcí rodí za tolik a za tolik. Musí být organizace, kde ona peníze složí, z nich se pak zaplatí daň, část dostane nemocnice, část klinika, část lékař a část asistent. Je to průhledné a odpadnou všechny dohady, kde se berou úplatky a kdo komu kolik za co dal.
Vy sám jste trochu porodnická rarita. Tomuto oboru jste se nezačal věnovat hned po fakultě.
Jsem porodníkem až od roku 1983, i když jsem promoval ve čtyřiašedesátém. Patnáct let jsem totiž dělal vědeckovýzkumnou práci a teoretickou medicínu na Ústavu klinické fyziologie. Ale brzy jsem začal spolupracovat s druhou porodnickou poliklinikou na problematice transplantací vejcovodů. Pak se mi porodnictví a gynekologie zalíbilo natolik, tak jsem začal chodit dělat i tu klinickou práci a postupně na tento obor přešel.
</TEXT>
<HEADING>
Co vás tak zaujalo na porodnictví?
</HEADING>
<TEXT>
Byla to práce s mladými lidmi, která je velmi radostná. Zároveň také hodně odpovědná, protože člověk odpovídá minimálně za dva životy. Gynekologie a porodnictví je také vlastně spojení práce intelektuální a manuální. Protože tady je důležitá nejen teorie jako v interně či psychiatrii, ale člověk vidí okamžité výsledky.
Myslíte, že jste se díky své práci více přiblížil k ženskému myšlení, když jste tak často přítomen okamžiku, který ženy považují za nejdůležitější v životě?
Záleží hlavně na komunikaci a navázání vztahu se ženou. Těhotenství se navíc oprávněně říká jiný stav, protože žena se chová opravdu jinak než běžně. Potvrzují mi to i mé kamarádky. Ale i muž porodník se může vcítit do situace rodičky a také by se měl řídit zásadou, co nemáš sám rád, nedělej jiným.
Když žena občas zažívá při porodu velké bolesti a třeba i hodně nahlas křičí, obdivujete ji za to, nebo jí někdy máte chuť říci, aby toho nechala?
To víte, že někdy měl člověk chuť říct "přestaň a chovej se slušně". Ale je nutné zachovat chladnou hlavu a najít přijatelný kompromis pro oba. Někdy je to opravdu hodně těžké.
Byl byste tedy pro, aby každá žena využila možnosti epidurální analgezie, která jí bolesti zbaví?
Tak to rozhodně ne. Jednak existují zdravotní omezení a jednak i epidurál má svá rizika. Tak pět až sedm procent žen bolí hlava poměrně intenzivně. Na druhou stranu je nutné říci, že ženy, které mají velký strach z bolesti, a proto jsou během porodu ve stresu, mohou negativně ovlivnit i děťátko. Vyloučí se stresové hormony, dojde ke stahu cév, menšímu prokrvení a miminko je pak méně okysličené.
Zdá se, že porodnictvím žijete. Zbývá vám čas i na něco jiného?
Určitě sport. Bez toho bych nemohl existovat. Hrál jsem i ligu v basketbalu a volejbal. Teď jsem ulítl na tenise a v zimě mi zbyly lyže.
</TEXT>
</DOC>
<DOC>
<DOCID>MF-20020422444</DOCID>
<DOCNO>MF-20020422444</DOCNO>
<DATE>04/22/02</DATE>
<TITLE>
Milovníci Wericha vzpomínali na Kampě
</TITLE>
<TEXT>
Malá Strana - Příznivci Jana Wericha oslavili na pražské Kampě Světový den srandy. Vzpomínání na českého herce a spisovatele zahájilo několik desítek milovníků dobré nálady salvou z práskajících nafouknutých papírových pytlíků před domkem, kde Werich bydlel. Příjemnou náladu podkreslovaly písně slavného tria Ježek, Voskovec, Werich. Organizátoři zábavného odpoledne pak vyhlásili i soutěž o nejvtipnější pokrývku hlavy, v níž nakonec zvítězili všichni. "Všechny pokrývky hlavy byly hodně originální. Mně osobně se nejvíce líbila akrobatka s Knihou slibů na hlavě. Všichni si do té knihy mohli napsat svá tajná přání a ona slíbila, že je určitě vyplní," řekla Eva Gutová ze sdružení Werichovců. Letošní setkání připomnělo, že letos uplyne pětasedmdesát let od prvního uvedení slavné hry Osvobozeného divadla Vest Pocket Revue. Právě den prvního uvedení legendární divadelní hry - 19. duben - stanovili Werichovci za Světový den srandy. Sdružení Werichovců existuje od roku 1990 a nyní má kolem tisícovky členů z tuzemska i zahraničí. K jeho dalším aktivitám patří i hudební, dramatická, taneční, literární a výtvarná soutěž nazvaná Taky máte rádi Ježka a Voskovce + Wericha?
Několik desítek příznivců Jana Wericha vzpomínalo na Kampě na českého herce a spisovatele. Milovníci dobré nálady zahájili oslavu práskáním nafouknutých papírových pytlíků před domkem, kde herec bydlel.
</TEXT>
</DOC>
<DOC>
<DOCID>MF-20020422445</DOCID>
<DOCNO>MF-20020422445</DOCNO>
<DATE>04/22/02</DATE>
<TITLE>
Z celého města DNES
</TITLE>
<HEADING>
Nové Město - Na Václavském náměstí protestovali Židé
</HEADING>
<TEXT>
Přibližně stovka demonstrantů se včera sešla na Václavském náměstí, aby protestovala proti teroristickým útokům Palestinců v Izraeli. U podstavce sochy svatého Václava se objevily fotografie obětí sebevražedných atentátů, v rukou části demonstrantů pak izraelské vlajky a transparenty, které vyzývaly k ukončení nynějšího násilí na Blízkém východě. "Šlo nám především o to ukázat, že Izrael má právo na svoji obranu a má právo bránit své občany. Šlo nám o to ukázat, že lidský život má svoji hodnotu," řekl Tomáš Kolský z České unie židovské mládeže, která demonstraci pořádala. (ČTK)
</TEXT>
<HEADING>
Vinohrady - Divadlo na Vinohradech si připomíná Brodského
</HEADING>
<TEXT>
Dva černé prapory se včera objevily na průčelí budovy Divadla na Vinohradech. Připomínají, že právě na tomto jevišti strávil Vlastimil Brodský, který v sobotu náhle zemřel, čtyři desítky plodných let své herecké kariéry. Jedna z informačních vitrín na zdi divadla se proměnila v pietně upravené tablo. Obsahuje dvě desítky fotografií připomínajících jen část rolí, kterými se oblíbený herec na Vinohradech proslavil. (pha)
</TEXT>
<HEADING>
Chýnice - Mimořádné volby polovina lidí ignorovala
</HEADING>
<TEXT>
Nejmenší volební účast ze všech obcí, kde lidé mimořádně volili členy zastupitelstev, byla v sobotu v Chýnici v okrese Praha -západ, kde volilo 50,49 procenta dospělých obyvatel obce. Většina ze 104 obyvatel, kteří přišli k volbám, zvolila sdružení nezávislých kandidátů, které obsadí všech sedm míst v zastupitelstvu. (ČTK)
Dnes se děje
</TEXT>
<HEADING>
Holešovice - Děti pořádají dobročinnou akci
</HEADING>
<TEXT>
Žáci Základní školy Letohradská Praha 7 pořádají ke Dni Země dobročinnou akci. Na třech místech Prahy - u metra Vltavská, na Letenském náměstí a u obvodního úřadu - budou prodávat papírové květiny, které sami vytvořili. Zisk věnují na obnovu lesů v Krušných horách.
Nové Město - Město získá novou kašnu se sochami
Ve tři hodiny odpoledne bude na Senovážném náměstí slavnostně odhalena netradiční kašna s bronzovými sochami nazvanými Pražské jaro, jejichž autorkou je sochařka českého původu Anna Chromy. Kašna je součástí zrekonstruovaného Senovážného náměstí. Akce se zúčastní předseda Poslanecké sněmovny Václav Klaus.
Nové Město - Soud s gangem obviněným z nájemných vražd
U městského soudu dnes pokračuje proces s osmi lidmi obžalovanými z nájemných vražd. Gang je podezřelý například ze zosnování vraždy podnikatele Ladislava Zimmermanna v restauraci McDonald's ve Vodičkově ulici a z dalších trestných činů.
</TEXT>
</DOC>
<DOC>
<DOCID>MF-20020422446</DOCID>
<DOCNO>MF-20020422446</DOCNO>
<DATE>04/22/02</DATE>
<TITLE>
Fronty na jízdenky jsou příliš dlouhé
</TITLE>
<GEOGRAPHY>Smíchov</GEOGRAPHY>
<TEXT>
Stovky lidí tlačících se u čtyř otevřených pokladen, to je typický obrázek pro sobotní dopoledne na smíchovském nádraží. Situace je zvlášť kritická před odjezdem vlaku do Plzně v 9.20 hodin. "Minule jsem přišel půl hodiny před odjezdem, ale k pokladně jsem se nedostal. Když jsem se ptal nějakého železničáře, co mám dělat, tak mi odpověděl, že mám chodit dřív. To mě dorazilo," řekl Vladimír Novotný z Košíř. Do vlaku pak nastoupil bez jízdenky, bez níž dojel až do Berouna, protože průvodčí ani neobcházel přeplněnou soupravu. Pavel Tesař z tiskového oddělení Českých drah potvrdil, že velké potíže s odbavením cestujících jsou především u tohoto spoje. "V tu dobu bývají na Smíchově otevřeny čtyři pokladny, ale v krátké době se tady sejdou obrovské davy, a tak velký nával není možné zvládnout. Lidé však mohou dostat lístky také u tří automatů. Ale pokud někdo cestuje jen do Řevnic, může použít jízdenku pro městskou dopravu," tvrdí Tesař. Podle něho není možné, aby v době největšího náporu byly otevřeny další pokladny. "Na tak krátkou dobu se to nevyplatí. My raději vyhlásíme nádražním rozhlasem, že cestující mohou do vlaku nastoupit bez jízdenky a koupit si jízdenku u průvodčího bez přirážky," dodal. Největší problém je v tom, že tento vlak jako jediný odjíždí v sobotním dopoledni ve směru na Beroun ze Smíchova, kdežto ostatní spoje bývají přistaveny již na hlavním nádraží. V tom případě však nápor zhruba tisícovky cestujících musí zvládnout jen smíchovská stanice. Kdyby tato plzeňská souprava vyjížděla z hlavního nádraží, nemusela by situace na Smíchově být tak kritická. "To není z technických důvodů možné, protože kolem deváté hodiny tady kvůli rychlíkům nebývá volná kolej," namítl Tesař. Pro lidi, kteří chtějí dopoledne cestovat na Berounsko, zbývá ještě jedna možnost. Koupit si jízdenku v předprodeji.
S dlouhým čekáním ve frontách u pokladen na smíchovském nádraží musí cestující počítat v sobotu zejména před odjezdem vlaku do Plzně v 9.20 hodin. Dráhy o problému vědí, více pokladen však otevírat nechtějí.
</TEXT>
</DOC>
<DOC>
<DOCID>MF-20020422447</DOCID>
<DOCNO>MF-20020422447</DOCNO>
<DATE>04/22/02</DATE>
<TEXT>
Kvůli čištění je v noci zcela uzavřen Letenský tunel v Praze 7. Řidiči musí volit jinou trasu ulicemi Milady Horákové, Veletržní, Dukelských hrdinů a po nábřeží Kapitána Jaroše. Uzavírka potrvá do zítřka.
</TEXT>
</DOC>
<DOC>
<DOCID>MF-20020422448</DOCID>
<DOCNO>MF-20020422448</DOCNO>
<DATE>04/22/02</DATE>
<TITLE>
Ekologové odmítli informace o firmě ASA
</TITLE>
<GEOGRAPHY>Malešice</GEOGRAPHY>
<TEXT>
Kampaň ekologického hnutí Děti Země proti spuštění spalovny v Praze - Malešicích platil podle nového čísla časopisu Týden nadnárodní koncern ASA provozující po Evropě skládky. Týdeník se odvolává na zjištění ministerstva financí. Podle něj bylo v letech 1998 a 1999 převedeno z vídeňského účtu, na který ASA skládala peníze, na konto v České republice nejméně 260 tisíc korun. Vlastníka konta ale nelze zjistit, jeho jméno totiž podléhá bankovnímu tajemství. ASA přitom provozuje osm skládek i v České republice. Někdejší šéf kampaně Dětí Země proti spalovně Jindřich Petrlík informace Týdne odmítl. "Kampaň jsme platili z grantu nadace Partnerství. Je ale pravda, že jsem nikdy nepátral, odkud ty peníze pocházejí, a je také pravda, že jsme se nakonec s nadací rozešli, neboť byla napojená na společnost Monsanto, která je podezřelá z používání pesticidů a genetických úprav potravin," řekl Petrlík. Šéf odboru ministerstva financí Karel Korynta odmítl informace komentovat s odvoláním na povinnost mlčenlivosti. Vyjádření neposkytla ani centrála společnosti ASA. Týden tvrdí, že firma ASA financovala kampaň, protože výstavba spaloven obecně snižuje zisky provozovatelů skládek. Spalovna, jejíž spuštění provázely protesty ekologů, pracuje v Malešicích od března 1998.
Malešice - Kampaň ekologického hnutí Děti Země proti spuštění spalovny v Praze - Malešicích platil podle nového čísla časopisu Týden nadnárodní koncern ASA provozující po Evropě skládky. Týdeník se odvolává na zjištění ministerstva financí. Podle něj bylo v letech 1998 a 1999 převedeno z vídeňského účtu, na který ASA skládala peníze, na konto v České republice nejméně 260 tisíc korun. Vlastníka konta ale nelze zjistit, jeho jméno totiž podléhá bankovnímu tajemství. ASA přitom provozuje osm skládek i v České republice. Někdejší šéf kampaně Dětí Země proti spalovně Jindřich Petrlík informace Týdne odmítl. "Kampaň jsme platili z grantu nadace Partnerství. Je ale pravda, že jsem nikdy nepátral, odkud ty peníze pocházejí, a je také pravda, že jsme se nakonec s nadací rozešli, neboť byla napojená na společnost Monsanto, která je podezřelá z používání pesticidů a genetických úprav potravin," řekl Petrlík. Šéf odboru ministerstva financí Karel Korynta odmítl informace komentovat s odvoláním na povinnost mlčenlivosti. Vyjádření neposkytla ani centrála společnosti ASA. Týden tvrdí, že firma ASA financovala kampaň, protože výstavba spaloven obecně snižuje zisky provozovatelů skládek. Spalovna, jejíž spuštění provázely protesty ekologů, pracuje v Malešicích od března 1998.
</TEXT>
</DOC>
<DOC>
<DOCID>MF-20020422449</DOCID>
<DOCNO>MF-20020422449</DOCNO>
<DATE>04/22/02</DATE>
<TITLE>
Řidič útočil na řidiče
</TITLE>
<TEXT>
Malá Strana - Obuškem a pistolí ohrožoval čtyřiapadesátiletý muž řidiče a spolujezdce auta, které stálo stejně jako útočník se svým vozem v koloně aut poblíž Křížovnického náměstí. Podle svědků po předchozí ústní rozepři udeřil útočník pětadvacetiletého řidiče obuškem do ruky. "Napadený mu však obušek vytrhnul, ale muž obviněný z výtržnictví na něj i jeho spolujezdce začal mířit pistolí," uvedl mluvčí pražské policie Jan Holub. Po tomto incidentu útočník odjel a policie jej zadržela na základě vyhlášeného pátrání poblíž Mělníka. Pistoli držel legálně a nyní je stíhán na svobodě. V případě odsouzení mu hrozí peněžitý trest nebo dva roky vězení.
</TEXT>
</DOC>
<DOC>
<DOCID>MF-20020422450</DOCID>
<DOCNO>MF-20020422450</DOCNO>
<DATE>04/22/02</DATE>
<TITLE>
Nová hřiště na sídlišti
</TITLE>
<TEXT>
Jižní Město - Rekonstrukce dvou školních hřišť v Praze 11 budou stát přes 6 milionů korun. Rada městské části schválila podle tiskové mluvčí Prahy 11 Lenky Stříhavkové investiční záměr na rekonstrukci povrchu hřišť základní školy Mendelova a Květnového vítězství. "V areálu školy v Mendelově ulici vznikne hřiště pro kopanou, dvě hřiště pro malou kopanou a tři hřiště pro tenis, volejbal a basketbal," uvedla Stříhavková. Dodala, že v Květnového vítězství se školní hřiště rozšíří a na ploše vzniknou dvě hřiště pro malou kopanou, tenis a volejbal a jedno hřiště pro basketbal.
</TEXT>
</DOC>
<DOC>
<DOCID>MF-20020422451</DOCID>
<DOCNO>MF-20020422451</DOCNO>
<DATE>04/22/02</DATE>
<TITLE>
Policie hledá svědky tří dopravních nehod
</TITLE>
<GEOGRAPHY>Praha</GEOGRAPHY>
<TEXT>
Pražští policisté hledají svědky tří dopravních nehod, při nichž byly zraněny dvě ženy a posádka osobního vozu. "Policie nezná totožnost dvou řidičů a jednoho chodce," řekl Jan Holub z pražské policejní správy. Zranění utrpěla v pondělí 15. dubna cestující, která jela po 14. hodině tramvají číslo 26 z centra ulicí Milady Horákové v Praze 6. Žena v tramvaji upadla, protože její řidič prudce zabrzdil, když mu do jízdní dráhy vběhl neznámý chodec. Další nehoda se stala v pátek 12. dubna kolem půl desáté večer v ulici Mezilesí v Praze 9 před domem číslo 26. Couvající vozidlo Škoda 105 L žluté barvy se střetlo s osobním autem Citroën ZX, jehož posádka utrpěla zranění. Řidič škodovky z místa nehody ujel. Policie pátrá také po řidiči, který 21. března kolem čtvrté hodině odpolední při odbočování z Vítězné do Zborovské ulice v Praze 5 srazil na přechodu pro chodce ženu. Řidič, pravděpodobně tmavého vozu Mercedes, z místa nehody ujel. Svědci mohou kontaktovat policii na oddělení dopravních nehod v Kongresové ulici 2 v Praze 4 osobně nebo telefonicky na čísle 61 21 41 41.
Praha - Pražští policisté hledají svědky tří dopravních nehod, při nichž byly zraněny dvě ženy a posádka osobního vozu. "Policie nezná totožnost dvou řidičů a jednoho chodce," řekl Jan Holub z pražské policejní správy. Zranění utrpěla v pondělí 15. dubna cestující, která jela po 14. hodině tramvají číslo 26 z centra ulicí Milady Horákové v Praze 6. Žena v tramvaji upadla, protože její řidič prudce zabrzdil, když mu do jízdní dráhy vběhl neznámý chodec. Další nehoda se stala v pátek 12. dubna kolem půl desáté večer v ulici Mezilesí v Praze 9 před domem číslo 26. Couvající vozidlo Škoda 105 L žluté barvy se střetlo s osobním autem Citroën ZX, jehož posádka utrpěla zranění. Řidič škodovky z místa nehody ujel. Policie pátrá také po řidiči, který 21. března kolem čtvrté hodině odpolední při odbočování z Vítězné do Zborovské ulice v Praze 5 srazil na přechodu pro chodce ženu. Řidič, pravděpodobně tmavého vozu Mercedes, z místa nehody ujel. Svědci mohou kontaktovat policii na oddělení dopravních nehod v Kongresové ulici 2 v Praze 4 osobně nebo telefonicky na čísle 61 21 41 41.
</TEXT>
</DOC>
<DOC>
<DOCID>MF-20020422452</DOCID>
<DOCNO>MF-20020422452</DOCNO>
<DATE>04/22/02</DATE>
<TITLE>
Porodnice se mění postupně
</TITLE>
<TEXT>
Pražské zdravotnictví: Nové metody léčby i porodů
</TEXT>
<HEADING>
Konzervativní porodnice U Apolináře plánuje rozšíření alternativních metod.
</HEADING>
<TEXT>
V první době porodní sice dosud maminky v porodnici U Apolináře mohly využívat vanu s teplou vodou, míče a ribstoly, ale vlastní vypuzovací fáze porodu dítěte se vykonávala na porodních stolech v horizontální poloze. Avšak nyní se i přísný zastánce klasického porodnictví, zástupce přednosty gynekologicko-porodnické kliniky Všeobecné fakultní nemocnice Zdeněk Hájek přiznává k tomu, že plánují také rozšíření výběru poloh při porodu. "Chystáme se nakoupit také nějaké porodní stoličky. Naše porodní asistentky už odvedly několik porodů v této poloze, a tak si říkáme, proč to těm maminkám neumožnit," uvedl Hájek. Přednosta Jaroslav Živný přisvědčuje, že ač jim byla horizontální poloha u porodu vždy vyčítána, rozhodně se nepovažují za nějaké odpůrce alternativních pomůcek u porodu. "Míče už máme mnoho let, a také je většina žen využívá. Do poloviny druhé doby porodní může maminka využít také jedné ze dvou van, které vlastníme," uvedl příklady Živný. Zastáncem porodů do vody však u Apolináře rozhodně nejsou, především kvůli hygieně. "Nikde jsem se nedočetl, že by byť sebedivočejší kmen třeba i před stovkami let rodil do vody. Nevím tedy, proč si něco takového vymýšlet," řekl Živný. Hájek dodává, že při porodu do vody odchází ze ženy vše včetně krve a stolice, ona v tom leží a dítě se do té vody rodí. "To mi opravdu nepřipadá nejvhodnější," poznamenává. Na přání ženy také u Apolináře závisí holení či klystýr. "Holíme pouze tam, kde hrozí poranění," upřesnil Živný. Co se klystýru týče, chtějí se přiblížit praxi ve Francii, ale zatím to údajně není možné. "Existuje přípravek, který si žena vezme před příchodem do porodnice a sama se vyprázdní. Takový je i náš cíl. Pojišťovna přípravek sice hradí, ale stejně to jde z našeho rozpočtu a my na to nemáme. Přestože by si ženy tři sta korun rády zaplatily, není to bez předpisu možné," upřesnil Hájek. Stejně tak není podle vedení porodnice pravidlem nástřih hráze. Ten se odvíjí především od spolupráce s rodičkou. "Když se žena snaží a zatlačí, když má, dítě postupuje pomalu a žena má čas se postupně rozšířit. Když jde vše příliš rychle, může dojít k ošklivému potrhání. Pak je lepší udělat preventivně nástřih, který se čistě zašije a následně zahojí bez následků," uvedl Živný. U Apolináře chtějí, aby ženy rodily v ideálním prostředí. Ale je to otázka peněz, aby porodní sály mohly být barevné s obrázky. "Víme, že nejsme v tomto ohledu ideální. Na to bychom potřebovali desítky milionů korun," řekl přednosta. I přes omezené množství peněz zaměstnanci porodnice tvrdí, že se jim celkem daří uspokojovat maminky v jídle. Nejen že mají speciální dietu bez nadýmavých potravin, ale snaží se jim vyjít vstříc v jejich rozmarech. "Pokud je žena vegetariánka, snažím se jí vymyslet co nejrozmanitější jídelníček a v kuchyni mi vyhoví," potvrdila dietní sestra Eliška Nováková. Samozřejmostí je podle ní vaření pro nemocné matky, které potřebují udělat dietu přímo "na tělo". Vyjdou zde tedy vstříc například i těm, které nejedí určité potraviny z náboženských důvodů. Všechny změny je podle Hájka nutné dělat postupně. "Nelze udělat velký skok jako v Číně," uvedl s tím, že by to mohlo ovlivnit špičkové výsledky porodnictví. Nyní je totiž republika mezi šesti zeměmi na světě s nejnižší porodní úmrtností.
Lékařka podolského Ústavu péče o matku a dítě vyšetřuje budoucí maminku v předoperačním pokoji.
</TEXT>
</DOC>
<DOC>
<DOCID>MF-20020422453</DOCID>
<DOCNO>MF-20020422453</DOCNO>
<DATE>04/22/02</DATE>
<TITLE>
Linka už funguje
</TITLE>
<GEOGRAPHY>Praha</GEOGRAPHY>
<TEXT>
Bezplatná informační linka 0844111135, na níž se lidé dozvědí adresu nejbližšího kožního lékaře, který jim v Evropském dni melanomu 13. května vyšetří podezřelá mateřská znaménka, byla minulý týden přetížena. "Linka zahájila provoz 15. dubna, denně volalo v průměru pět set lidí. Nyní nápor polevil," řekl supervizor linky Luděk Řehoř. Zájemci se nyní již dovolají bez problémů v pracovních dnech od 9 do 15 hodin. Cílem je informovat lidi o vzrůstajícím nebezpečí rakoviny kůže a nabídnout jim bezplatné vyšetření. Loni bylo v tomto dni v deseti evropských zemích vyšetřeno třiapadesát tisíc lidí, u tří set sedmdesáti byl zjištěn melanom.
Praha - Bezplatná informační linka 0844111135, na níž se lidé dozvědí adresu nejbližšího kožního lékaře, který jim v Evropském dni melanomu 13. května vyšetří podezřelá mateřská znaménka, byla minulý týden přetížena. "Linka zahájila provoz 15. dubna, denně volalo v průměru pět set lidí. Nyní nápor polevil," řekl supervizor linky Luděk Řehoř. Zájemci se nyní již dovolají bez problémů v pracovních dnech od 9 do 15 hodin. Cílem je informovat lidi o vzrůstajícím nebezpečí rakoviny kůže a nabídnout jim bezplatné vyšetření. Loni bylo v tomto dni v deseti evropských zemích vyšetřeno třiapadesát tisíc lidí, u tří set sedmdesáti byl zjištěn melanom.
</TEXT>
</DOC>
<DOC>
<DOCID>MF-20020422454</DOCID>
<DOCNO>MF-20020422454</DOCNO>
<DATE>04/22/02</DATE>
<TITLE>
Homolka má nejlepší přístroj
</TITLE>
<GEOGRAPHY>Motol</GEOGRAPHY>
<TEXT>
Provoz nejmodernější magnetické rezonance v České republice zahájila v pátek Nemocnice Na Homolce. Nový přístroj rozšíří kromě jiného nabídku neinvazivních, tedy šetrných, vyšetřovacích technik, jako je vyšetření tepen, srdce, žlučových cest či funkční vyšetření mozku. "Velkou výhodou nové magnetické rezonance také je, že dokáže nahradit řadu pro pacienta nepříjemných vyšetření, jako je například kontrastní vyšetření cév čili angiografie. Při ní je jinak nutné kvůli zavedení katetru napíchnout pacientovu tepnu a nemocného následně hospitalizovat," řekl vedoucí lékař pracoviště Magnetické rezonance Josef Vymazal. "Nový přístroj toto vyřeší ambulantně, pacientovi je před vyšetřením pouze aplikována do žíly kontrastní látka," dodal. V Nemocnici Na Homolce mají tedy nyní k dispozici magnetické rezonance dvě. Na obou je vyšetření hrazeno ze zdravotního pojištění. Jelikož diagnostiku s pomocí magnetické rezonance využívají lékaři u narůstajícího počtu onemocnění, čekací lhůty na vyšetření jsou stále problémem. Předpokládá se, že čekací doba na neakutní vyšetření může být i dva měsíce, akutní vyšetření však budou lékaři schopni provést okamžitě, v jakoukoliv denní i noční hodinu, sedm dnů v týdnu. Kromě vyšetření vlastních pacientů je Nemocnice Na Homolce připravena, jako tomu bylo dosud, vyjít i při diagnostice na nejmodernější magnetické rezonanci vstříc požadavkům jiných zdravotnických zařízení. Magnetická rezonance je moderní diagnostická technika, která byla zavedena v osmdesátých letech minulého století a používá se na vyšetřování téměř všech částí těla. Na rozdíl od tradičnější počítačové tomografie (CT) nepoužívá škodlivé paprsky zatěžující pacienta, má většinou vyšší rozlišovací schopnost a je jí možné vyšetřovat orgány v libovolně zvolené rovině. Původní přístroje této techniky vyšetřovaly převážně ty části těla, které mají jen minimální samostatný pohyb při vyšetření - tedy centrální nervovou soustavu, páteř či klouby. Moderní přístroje jsou schopny vyšetřit i tak rychle se hýbající orgány, jako je srdce. "Dokážou diagnostikovat nejen morfologický neboli tvarový stav tkáně či orgánu, ale do jisté míry i jeho funkci. Uplatňuje se to kupříkladu v neurochirurgii při plánování operací mozku," upřesnil doktor Vymazal.
Provoz nejmodernější magnetické rezonance v republice zahájila v pátek Nemocnice Na Homolce. Nový přístroj rozšíří kromě jiného nabídku vyšetřovacích technik, jako je vyšetření tepen, srdce, žlučových cest či funkční vyšetření mozku.
</TEXT>
</DOC>
<DOC>
<DOCID>MF-20020422455</DOCID>
<DOCNO>MF-20020422455</DOCNO>
<DATE>04/22/02</DATE>
<TITLE>
Anenské náměstí 5, tel. 22222026
</TITLE>
<HEADING>
Hana Křížková.
</HEADING>
<TEXT>
Příběh s podtitulem "klidně si nechte zamordovat tatínka, jen když se máte rádi" vypráví o mladém sirotkovi Sloanovi, jenž hledá ubytování u svobodné osamělé ženy. Otec čtyřicetileté Kath je zprvu proti tomu, aby v domě bydlel cizí člověk, v němž navíc pozná vraha svého šéfa. Zámožný Kathin bratr, homosexuál, je naopak stejně jako jeho sestra mladíčkem nadšen. Hrají: Jaromír Dulava, Lenka Skopalová, Jiří Zahajský, Michal Zelenka. ( 19.30)
Jungmannova 31, tel. 24946436
</TEXT>
<HEADING>
Bez roucha aneb Ještě jednou zezadu.
</HEADING>
<TEXT>
Režisér Jiří Menzel připravil novou komedii světoznámého dramatika M. Frayna. Dějem této hry je úsměvný pohled do divadelního zákulisí těsně před premiérou. Hrají: Jana Švandová, Veronika Freimanová / Kateřina Frýbová, Barbora Leichnerová, Petra Hobzová / Dana Morávková, Rudolf Hrušínský, Jiří Kodet / Jiří Menzel, Josef Carda, Petr Pospíchal, David Suchařípa. ( 19.00)
Ovocný trh 6, tel. 24901448
</TEXT>
<HEADING>
Olga a ďábel.
</HEADING>
<TEXT>
O krásné Olze, šlechetném knížeti Pavlovi, Pokušiteli a napjatých vztazích s Moskvou napsal Přemysl Rut apokryf na téma života s Pokušitelem na motivy staré ruské pověsti o Petru a Fevronii. Hrají: Sabina Králová, Ondřej Pavelka, Jan Teplý ml., Vladislav Beneš, Petr Pelzer, Rudolf Stärz. ( 19.00)
Celetná 17, tel. 2326843
</TEXT>
<HEADING>
Volpone aneb Komedie plná chytráků.
</HEADING>
<TEXT>
Komedie z doby, ve které začal být dobrý advokát důležitější než kněz. Zámožný benátský šlechtic a jeho mazaný a po čertech schopný sluha vymysleli geniální trik za získávání dalších peněz a zlata. (Divadelní sdružení CD 94). Hrají: I. Řezáč, M. Dlouhý, R. Jašków, R. Kalvoda, K. Pospíšil, V. Janků, K. Cibulková, Z. Velen, M. Taclík a V. Fridrich. ( 19.30)
Řeznická 17, tel. 22230996
</TEXT>
<HEADING>
Kráska z Leenane.
</HEADING>
<TEXT>
Hořká komedie o čtyřicetileté ženě a její poslední šanci, jak uniknout bezvýchodnému osudu v irském venkově. Hrají: Nina Divíšková, Jana Staňková, Libor Hruška, Jaroslav Šmíd. ( 19.30)
Ovocný trh 1, tel. 24901448
</TEXT>
<HEADING>
Idiot.
</HEADING>
<TEXT>
Dostojevského kníže Myškin je okolím považován za idiota a svými dobrými skutky obrací naruby životy všech lidí, s nimiž se setká. Chybí mu zcela živočišnost, kterou přetéká jeho protihráč Rogožin. Středem dramatu se stává zápas těchto mužů o jedinou ženu. Hrají: Vladimír Javorský, Martina Válková, Petr Motloch, Iva Janžurová, Alois Švehlík, Ladislav Mrkvička, Věra Galatíková, Kateřina Winterová a další. ( 19.00)
Římská 45, tel. 22518716
Turecká kavárna.
Tři příběhy téměř detektivní. (Pražská divadelní agentura). Hrají: Václav Vydra, Naďa Konvalinková, Jana Boušková, Matěj Hádek. ( 19.00)
ŽIŽKOVSKÉ DIV. J. CIMRMANA
Štítného 522, tel. 780396
</TEXT>
<HEADING>
Anatol.
</HEADING>
<TEXT>
Divadlo konzervatoře (DIK) předvede sedm podob lásky, nenávisti, nenaplněných snů, sebeklamu a přetvářky v hořké komedii Arthura Schnitzlera. Atmosféra Vídně konce 19. století, pohledem sedmi osudových setkání mladého bohéma Anatola. Hrají studenti pátého ročníku. ( 19.00)
Křesomyslova 625, tel. 41404040
</TEXT>
<HEADING>
Fidlovačka aneb Žádný hněv a žádná rvačka.
</HEADING>
<TEXT>
Letitý svár mezi vlasteneckým ševcem Kroutilem a poněmčenou máselnicí Mastílkovou končí naštěstí usmířením, a dokonce trojnásobnými zásnubami. Hrají: M. Dvorská, L. Trojan, L. Lipský, E. Balzerová, Y. Blanarovičová, P. Rychlý, B. Slováček, V. Sloup, M. Durnová, P. Haničinec a další. ( 19.30)
Zelená 15a, tel. 3112430
</TEXT>
<HEADING>
Oblomov.
</HEADING>
<TEXT>
Jevištní adaptace románu I. A. Gončarova o netypickém hrdinovi nejen své doby. Hrají: Ivan Trojan, Martin Myšička, David Novotný, Jiří Macháček j. h., Igor Chmela, Lenka Krobotová, Jana Holcová a Denisa Nová. ( 19.30)
Zenklova 34, tel. 84812209
</TEXT>
<HEADING>
Amadeus.
</HEADING>
<TEXT>
Až vás uštknou první neúspěchy, přijďte se podívat, jak tento problém vyřešil Antonio Salieri, polozapomenutý rival geniálního Mozarta. Hrají: Jiří Bartoška, Jiří Langmajer, Klára Issová, Rostislav Čvrtlík, Ivo Kubečka, René Přibil / Jiří Havel, Petr Kracik, Tereza Kostková, Karel Hlušička / Pavel Šporcl, Lukáš Klánský / Bohumír Stehlík, Aleš Alinče. ( 19.00)
Až vás uštknou první neúspěchy, přijďte se podívat, jak tento problém vyřešil Antonio Salieri, polozapomenutý rival geniálního Mozarta. Hrají: Jiří Bartoška, Jiří Langmajer, Klára Issová, Rostislav Čvrtlík, Ivo Kubečka, René Přibil / Jiří Havel, Petr Kracik, Tereza Kostková, Karel Hlušička / Pavel Šporcl, Lukáš Klánský / Bohumír Stehlík, Aleš Alinče. ( 19.00)
</TEXT>
</DOC>
<DOC>
<DOCID>MF-20020422456</DOCID>
<DOCNO>MF-20020422456</DOCNO>
<DATE>04/22/02</DATE>
<TITLE>
Ideální manžel v Divadle ABC
</TITLE>
<TEXT>
Nové Město - Anglická salonní komedie slavného autora i po sto letech od svého vzniku oslovuje dnešní publikum inteligentním humorem, ironií a překvapivým rozuzlením téměř detektivní zápletky. Světová premiéra hry byla v Anglii roku 1895 a zdálo se, že po úspěších her Vějíř lady Windermerové, Salome a Jak je důležité míti Filipa dokonala triumfální výstup Wildea na umělecké nebe. Osud však autorovi nedopřál pochopení a toleranci, to, co sám tak dopřával ostatním. Sestup byl příliš strmý a rychlý. Otec Wildeova přítele obvinil autora ze sexuální zvrácenosti. Ten byl zatčen a uvězněn, jeho majetek zkonfiskován. Po dvou letech věznění se zlomený Wilde vrátil do Francie, kde zemřel v zapomnění. Kdo ví, zda by v jiné době, která by lépe ocenila jeho hodnoty, napsal více tak slavných her, jako je Ideální manžel, který se hraje po celém světě. Hrají: Otakar Brousek ml., Veronika Jeníková, Kamila Špráchalová, Jiří Bábek, Jaromír Meduna, Simona Stašová, Jana Hermachová, Jan Szymik. ( 19.00)
</TEXT>
</DOC>
<DOC>
<DOCID>MF-20020422457</DOCID>
<DOCNO>MF-20020422457</DOCNO>
<DATE>04/22/02</DATE>
<TITLE>
Divadlo uvedlo premiéru Běsů
</TITLE>
<GEOGRAPHY>Praha</GEOGRAPHY>
<TEXT>
Takřka celý herecký soubor Divadla v Dlouhé dostal příležitost v novince této scény, kterou jsou Dostojevského Běsi v dramatizaci Alberta Camuse. Premiéra inscenace, kterou upravili režisérka Hana Burešová a dramaturg Štěpán Otčenášek, se uskutečnila v sobotu večer. V hlavních rolích této kroniky jedné apokalypsy, která se stala v jednom až dosud zcela nenápadném guberniálním městě, se představili Miroslav Táborský, hostující David Prachař a Marie Málková, Jan Vondráček, Pavel Tesař a Tomáš Turek. Dále účinkovali například Miroslav Hanuš, Klára Sedláčková a Magdalena Zimová. Podle dramaturga Štěpána Otčenáška navázalo Divadlo v Dlouhé touto inscenací na předchozí náročné projekty typu Obrazů z francouzské revoluce. Camusova dramatizace byla poprvé uvedena v Paříži koncem padesátých let minulého století, o osm let později se hrála v Liberci. Zatímco tam zaplnila dva večery, pražská verze je zkoncentrovala do tříhodinového představení. Režisérka Hana Burešová na scéně využila i filmové dotáčky. Autorem hudby byl Vladimír Franz. Už tento týden začne na jevišti divadla pátý ročník festivalu Dítě v Dlouhé, který v pěti dnech nabídne čtrnáct představení, z nich osm pražských premiér. Nejnovější projekty představí Loutkové divadlo Radost Brno, Divadlo bratří Formanů, Divadlo Líšeň, brněnská Husa na provázku a Polárka, mostecké Divadlo rozmanitostí, Studio dell'arte České Budějovice, Divadlo Aha! Praha, královéhradecký Drak, Středočeské divadlo Kladno, Naivní divadlo Liberec a Ochotnice z Kampy. Také letos budou účastníci soutěžit o cenu diváků, ta bude však udělena až po skončení festivalu.
Praha - Takřka celý herecký soubor Divadla v Dlouhé dostal příležitost v novince této scény, kterou jsou Dostojevského Běsi v dramatizaci Alberta Camuse. Premiéra inscenace, kterou upravili režisérka Hana Burešová a dramaturg Štěpán Otčenášek, se uskutečnila v sobotu večer. V hlavních rolích této kroniky jedné apokalypsy, která se stala v jednom až dosud zcela nenápadném guberniálním městě, se představili Miroslav Táborský, hostující David Prachař a Marie Málková, Jan Vondráček, Pavel Tesař a Tomáš Turek. Dále účinkovali například Miroslav Hanuš, Klára Sedláčková a Magdalena Zimová. Podle dramaturga Štěpána Otčenáška navázalo Divadlo v Dlouhé touto inscenací na předchozí náročné projekty typu Obrazů z francouzské revoluce. Camusova dramatizace byla poprvé uvedena v Paříži koncem padesátých let minulého století, o osm let později se hrála v Liberci. Zatímco tam zaplnila dva večery, pražská verze je zkoncentrovala do tříhodinového představení. Režisérka Hana Burešová na scéně využila i filmové dotáčky. Autorem hudby byl Vladimír Franz. Už tento týden začne na jevišti divadla pátý ročník festivalu Dítě v Dlouhé, který v pěti dnech nabídne čtrnáct představení, z nich osm pražských premiér. Nejnovější projekty představí Loutkové divadlo Radost Brno, Divadlo bratří Formanů, Divadlo Líšeň, brněnská Husa na provázku a Polárka, mostecké Divadlo rozmanitostí, Studio dell'arte České Budějovice, Divadlo Aha! Praha, královéhradecký Drak, Středočeské divadlo Kladno, Naivní divadlo Liberec a Ochotnice z Kampy. Také letos budou účastníci soutěžit o cenu diváků, ta bude však udělena až po skončení festivalu.
</TEXT>
</DOC>
<DOC>
<DOCID>MF-20020422458</DOCID>
<DOCNO>MF-20020422458</DOCNO>
<DATE>04/22/02</DATE>
<TEXT>
Americký spisovatel William T. Vollmann (vpravo) a primátor Jan Kasl se setkali při zahájení Festivalu spisovatelů Praha, které se konalo včera v primátorově rezidenci.
</TEXT>
</DOC>
<DOC>
<DOCID>MF-20020422459</DOCID>
<DOCNO>MF-20020422459</DOCNO>
<DATE>04/22/02</DATE>
<TITLE>
Výstavy
</TITLE>
<TEXT>
Betlémslé náměstí
</TEXT>
<HEADING>
Space Invaders Nová britská architektura.
</HEADING>
<TEXT>
Výstava zkoumá dílo a filozofii patnácti architektonických stylů, které se objevily v posledních pěti letech a které reprezentují nejvyspělejší koncepci současné generace. Otevřeno je od devíti do osmnácti hodin.
Národní 10, tel. 21991111
</TEXT>
<HEADING>
Alison Willoughby - Vrstvy.
</HEADING>
<TEXT>
Alison Willoughby představí ve Window Gallery modely, které tematicky volně navazují na předcházející výstavy textilního designu. Ve svých pracích Willoughby kombinuje potištěné textilie a směsové látky. Hotové modely se vyznačují barevností a propracovanými dekoracemi. ( 9.00 - 16.00)
GALERIE J. A B. KOLÁŘOVÝCH
Betlémské náměstí 8, tel. 22220689
Světová grafika.
Dalího, Chagallova, Ernstova, Lamova, Kupkova, Miróova, Nemesova, Picassova a Warholova díla na společné výstavě grafiky. ( 10.00 - 18.00)
Dlouhá 12
Autorské kolekce:
Balcar, Hejna, Načeradský, Vožniak. Otevřeno pouze v pondělí od 14.00 do 19.00 hod. po telefonické objednávce.
Rytířská 25-27, tel. 24222424
Barvy a prostor. Barevnost v maďarské architektuře. ( 10.00 - 19.00)
Kouzlo rostlin pražských zahrad.
Francouzský fotograf Michel Laverret a jeho okouzlení pražskými zahradami.
</TEXT>
<HEADING>
Jindřich Štreit - Za oponou Státní opery Praha.
</HEADING>
<TEXT>
Fotografie ze zákulisí zobrazují jednu uměleckou sezonu Státní opery Praha, zachycenou objektivem našeho předního fotografa Jindřicha Štreita. ( 10.00 - 18.00)
tel. 24373368
</TEXT>
<HEADING>
Střední Evropa kolem roku 1000.
</HEADING>
<TEXT>
Výstava v gotickém a románském podlaží Starého královského paláce na Pražském hradě je jedním z největších evropských výstavních projektů poslední doby.
RAKOUSKÝ KULT. INSTITUT
Jungmannovo náměstí 18, tel. 24234875
Galerie Oskara Kokoschky:
Oskar Kokoschka na téma láska. ( 10.00 - 13.00 a 14.00 - 16.00)
Další tipy
Branická, tel. 44462779
Izerská padesátka.
Představení kabaretiérské dvojice, imitátora Zdeňka Izera a hudebníka Marka Dobrodinského. ( 19.00)
Purkyňova 4, tel. 24948137
Televizní pondělky z Bratislavy - Chaos.
Televizní inscenace podle divadelní komedie Mumraj Lva Birinského. Scénář a režie Milan Lasica. ( 17.00)
Václavské náměstí 68, tel. 24497111
Dadaismus.
Přednáší Michaela Ivaniškinová. ( 18.00)
</TEXT>
</DOC>
<DOC>
<DOCID>MF-20020422460</DOCID>
<DOCNO>MF-20020422460</DOCNO>
<DATE>04/22/02</DATE>
<TITLE>
XVIII. století patřilo Janu Nepomuckému
</TITLE>
<GEOGRAPHY>Praha</GEOGRAPHY>
<TEXT>
Nahlédneme-li do podrobnějších církevních dějin Prahy v 18. století, pak s trochou nadsázky můžeme tuto dobu označit za století svatého Jana Nepomuckého. Světce kdysi velice populárního, který nejméně polovinu svého života spojil s Prahou a pražskými událostmi. Janovým blahoslavením v roce 1721 a následným svatořečením v roce 1729 vyvrcholila letitá úcta, kterou mu katolická část české a samozřejmě i pražské veřejnosti od nepaměti prokazovala s tichým souhlasem pražských arcibiskupů. Na základě této úcty také papež Inocenc XIII. prohlásil Jana Nepomuckého za blahoslaveného. Měrou svrchovanou rozhojnilo Janovu úctu a slávu po vatikánském svatořečení baroko. Pravda v mnoha směrech bylo také jeho jméno využíváno či spíše zneužíváno k cílům násilné rekatolizace. Leč podobných případů posmrtného zneužití historických osobností najdeme v českých dějinách nemálo. To však jim nemůže ubrat jejich velké zásluhy i příkladný a bezúhonný život.
</TEXT>
<HEADING>
Janova historická existence je nezpochybnitelná
</HEADING>
<TEXT>
Sotva dnes bude někdo zpochybňovat historickou existenci tohoto muže, jehož písemné záznamy uvádějí buď jako Jan z Pomuku anebo jako Jan z Nepomuku či Nepomucký. Mimo diskusi je patrně také fakt, že byl jak generálním vikářem pražské arcidiecéze, tak i zpovědníkem královny Žofie, druhé manželky Václava IV. Světlo světa spatřil kolem roku 1345 v západočeském městečku Pomuku, pro které se později ustálilo jméno Nepomuk. Ve sporech arcibiskupa Jana z Jenštejna s Václavem IV. stál na straně církve a hájil její práva a svobodu. Velice rozbouřil vnitropolitickou situaci, když roku 1393 potvrdil volbu nového opata benediktinského kláštera v Kladrubech. Král měl totiž s klášterem jiné plány. V Kladrubech chtěl zřídit novou diecézi, dosadit tam za biskupa svého člověka, a tím oklestit církevní pravomoc pražského arcibiskupa. Rozzuřený vladař dal Jana Nepomuckého s nejbližšími arcibiskupovými spolupracovníky zatknout a krutě zmučit. Subtilní generální vikář na královu krutost doplatil životem. Mrtvé Janovo tělo bylo 20. března 1393 shozeno z Karlova mostu do Vltavy. Pozdější tradice jeho smrt spojila s pověstí o zachování zpovědního tajemství, když odmítl králi prozradit prohřešky jeho manželky Žofie. A tak mučedník za svobodu církve byl též uctíván jako mučedník zpovědního tajemství. Z Vltavy Janovo tělo vylovili až 17. dubna 1393. Původně bylo pochováno na hřbitově staroměstského kostela sv. Kříže Většího, odtud pak bylo v roce 1396 přeneseno do metropolitní katedrály na Pražském hradě. Tam u jeho hrobu se soustřeďovala úcta, kterou Janovi prokazovali už jeho současníci. Následující události - husitská revoluce, přechod většiny obyvatel na stranu podobojích a pak k protestantismu, protihabsburská vzpoura protestantských stavů proti Ferdinandu II. v letech 1618-1620 a třicetiletá válka - Jana Nepomuckého poněkud odstrčily do pozadí.
</TEXT>
<HEADING>
Pět svatojanských kostelů slouží náboženským účelům
</HEADING>
<TEXT>
Téměř pětadvacet sakrálních staveb zbudovala Praha na počest sv. Jana Nepomuckého, z toho pět kostelů a zbytek kaplí. Je zajímavé, že všechny kostely stojí a dosud slouží náboženským účelům. Na první místo jejich chronologického žebříčku se zařadil malý kostel v nebušické Jenerálce. Stojí na skalnaté vyvýšenině v malebném prostředí Šáreckého údolí, kde kaňon Divoké Šárky přechází v otevřenější Tichou Šárku. Koncem druhého desetiletí 18. století jej dal postavit Strahovský klášter. Kostel má čtvercovou loď s trojboce uzavřeným kněžištěm. V roce 1785 při něm zřídili lokálii, kterou zhruba o sedm desítek let později povýšili na faru. Ta však zanikla už v druhé polovině osmdesátých let 19. století. Kostel pak nějakou dobu sloužil jako hřbitovní. Zchátralá stavbička byla v letech 1989-1990 vkusně opravena. Snad jako dárek ke svatořečení získal Jan Nepomucký v roce 1729 dva další pražské kostely. Historicky a umělecky nejcennější stojí na Hradčanech v Kanonické ulici. Pro řád voršilek ho v barokním slohu postavil Kilián Ignác Dienzenhofer. Velkolepá barokní freska uvnitř, znázorňující život a zázraky sv. Jana Nepomuckého, je dílem Václava Vavřince Reinera. Druhý kostelík, postavený v roce 1729, stojí na lesní výšince mezi Velkou a Malou Chuchlí a jeho hranolová věž výrazně dominuje okolí. Jednolodní barokní stavbičku se čtvercovým presbytářem postavili jako poutní svatyňku. Za komunistického režimu byla totálně vykradena a zdevastována. Zachránila ji oprava, která se dostavila začátkem devadesátých let dvacátého století. Mistr barokní architektury Kilián Ignác Dienzenhofer rovněž projektoval kostel sv. Jana Nepomuckého na Skalce na Novém Městě. Krásná centrální stavba s hlavním prostorem na půdorysu osmiúhelníku se dvěma věžemi byla postavena v roce 1739. Nahradila malou kapličku téhož světce, kterou na tomto místě v roce 1691, tedy třicet let před Janovým blahořečením, postavil vrchní berní Křišťan Höger. Nástropní fresku v dnešním chrámu, znázorňující apoteózu sv. Jana Nepomuckého, maloval roku 1748 Jan Karel Kovář. Vnitřní zařízení je vesměs rokokové, na hlavním oltáři stojí dřevěný model barokní sochy Jana Nepomuckého, který roku 1682 zhotovil Jan Brokof. Podle něho pak o rok později ulili v Norimberku bronzovou sochu, která stojí na severní straně Karlova mostu. Nejmladší pražský svatojanský kostel mají Košíře. Jde o jednolodní funkcionalistickou sakrální stavbu složenou z několika hranolovitých, skoro stavebnicových částí. Se svou padesát metrů vysokou hranolovitou věží tu vytváří zajímavou dominantu košířského údolí. Podle projektu architekta Jaroslava Čermáka ji v letech 1940-1942 v hrubých rysech postavil stavitel Couf, který byl krátce potom na kobyliské střelnici za heydrichiády popraven. Na stavbě se ovšem pokračovalo i v poválečných letech. Vnitřek kostela je prostý, ale architektonicky dobře promyšlený a barevně vkusně laděný.
Obliba tohoto světce přetrvala až do dnešních dnů. S jeho patrně nejznámější sochou se v Praze můžeme setkat na Karlově mostě, ale jinak je s Janem Nepomuckým spojeno ve městě pětadvacet sakrálních objektů.
</TEXT>
</DOC>
<DOC>
<DOCID>MF-20020422461</DOCID>
<DOCNO>MF-20020422461</DOCNO>
<DATE>04/22/02</DATE>
<TITLE>
Radnice přispěje na opravu sochy světce
</TITLE>
<GEOGRAPHY>Smíchov</GEOGRAPHY>
<TEXT>
Radnice Prahy 5 dá šedesát tisíc korun na opravu sochy sv. Jana Nepomuckého při zdi zahrady statku v ulici Pod Žvahovem. Příspěvek radnice bude použit na úhradu restauračních prací poškozené plastiky. Socha má ulomenou hlavu a vousy a na několika místech jsou záseky způsobené ostrými předměty. Akademický sochař Jiří Kašpar v odborném posudku ocenil výtvarnou hodnotu barokní sochy, která pochází zřejmě z hutě Dienzenhoferů. Sochař doporučuje plastiku chránit před vandaly mříží.
Smíchov - Radnice Prahy 5 dá šedesát tisíc korun na opravu sochy sv. Jana Nepomuckého při zdi zahrady statku v ulici Pod Žvahovem. Příspěvek radnice bude použit na úhradu restauračních prací poškozené plastiky. Socha má ulomenou hlavu a vousy a na několika místech jsou záseky způsobené ostrými předměty. Akademický sochař Jiří Kašpar v odborném posudku ocenil výtvarnou hodnotu barokní sochy, která pochází zřejmě z hutě Dienzenhoferů. Sochař doporučuje plastiku chránit před vandaly mříží.
</TEXT>
</DOC>
<DOC>
<DOCID>MF-20020422462</DOCID>
<DOCNO>MF-20020422462</DOCNO>
<DATE>04/22/02</DATE>
<TITLE>
Hitparáda Rádia Zlatá Praha
</TITLE>
<TEXT>
ZLAŤÁKY č. 378
1. Rank 1 Awakening
2. Scooter Nessaja
3. ATB You're not alone
4. Datura Will be one (Todo en dods)
5. Aquagen Hard to say I'm sorry
6. Members of mayday Culture flash
7. DJ Tomcraft Overdose
8. Starsplash Free
9. Ian van dahl Will I
10. 4 Strings Take me away (Into the night)
11. Trance allstars Lost in love
12. DJ's @ Work Time 2 Wonder
13. Noemi In my dreams
14. Kosheen Catch
15. Molella Whistle's party
16. Apoptygma Berzerk Until the end of the world
17. Sylver Skin
19. Lazard 4 o'clock in the morning
20. DJ Boozy Woozy Party affair
21. Dumonde vs. Lange Memory
22. Dee Dee ForeveR
23. Cosmic gate Back to earth
24. F/X Love, freedom, toleramce
25. Sven Vath Mind Games
26. DB Boulevard Point of view
27. Molella Love last forever
28. SMS feat. Rehb Amour bijou bijou
29. Ravers on dope Hardcore vibes
30. B1 feat. Maverick Indian summer
</TEXT>
</DOC>
<DOC>
<DOCID>MF-20020422463</DOCID>
<DOCNO>MF-20020422463</DOCNO>
<DATE>04/22/02</DATE>
<TITLE>
Události pražské historie
</TITLE>
<HEADING>
22. duben
</HEADING>
<TEXT>
se souhlasem císaře Karla IV. byla v Praze založena samostatná právnická univerzita, odtržená od pražského vysokého učení; zanikla v husitské éře
novoměstská obec uzavřela kompromisní dohodu s benediktinským opatem v Emauzích o kostelu sv. Mikuláše v Podskalí; patronát převzalo Nové Město, kostel jako filiální přidělen sv. Vojtěchu Většímu v Jirchářích
architekt a stavitel Kilián Ignác Dienzenhofer podepsal s převorem augustiniánského kláštera na Malé Straně smlouvu o barokní přestavbě konventního kostela sv. Tomáše
komunistický Státní soud v Praze odsoudil osmičlennou skupinu intelektuálů (tzv. Zelená internacionála) za "spikleneckou a diverzní činnost": Josef Kepka dostal trest smrti, Josef Kostohryz, Otakar Čapek, Vlastimil Klíma, Antonín Chloupek, František Topol a Vilém Knebort doživotí a Václav Renč 25letý žalář
</TEXT>
<HEADING>
27. duben
</HEADING>
<TEXT>
pražský arcibiskup Arnošt Vojtěch z Harrachu vyhlásil za patrona české země sv. Norberta, někdejšího magdeburského arcibiskupa a zakladatele premonstrátského řádu
V roce 1997 pražský arcibiskup kardinál Miloslav Vlk obnovil u metropolitní katedrály na Pražském hradě dřívější patrocinium svatého Víta, Václava a Vojtěcha.
</TEXT>
</DOC>
<DOC>
<DOCID>MF-20020422464</DOCID>
<DOCNO>MF-20020422464</DOCNO>
<DATE>04/22/02</DATE>
<TITLE>
College Classic zvládl závěr
</TITLE>
<TEXT>
Po špatném startu vyhrál hlavní cvalový dostih opět kůň z Radomyšle
Radomyšl na Strakonicku je místem, kde nyní sídlí nejlepší tuzemští tříletí angličtí plnokrevníci. Po výhře Charitmy se v jejích stopách včera vydal i její tréninkový partner College Classic.
Velká Chuchle - Krátce po startu Velké ceny Union pojišťovny se College Classic propadl na poslední pozici, ale v oblouku před cílem se posunul mezi přední koně a v cílové rovině si poradil se všemi soupeři. "Start nám vůbec nevyšel, ale jak se dostal na nohy, šel velmi dobře," chválila vítěze Helena Blažková. Ale v cílové rovině nastaly problémy, a tak po dostihu výkon nadějné jezdkyně rozebírali dostihoví komisaři. "College Classic běhá rád okolo bariéry, a tak jak se propracoval na první místo, zahnul k bariéře." Právě to byl moment, který Blažkové byl vytknut, a díky němu si nezajezdí 1. a 4. května. "Je štěstí, že budu moci jezdit Jarní cenu klisen," oddechla si po výroku jezdkyně Blažková. Důvěru má i od majitele stáje Clint Martina Wolfa. "Podílí se na přípravě koní, a tak zůstane v jejich sedle i v klasických dostizích." Druhý honorář vybojoval pro stáj Hrubý zlepšený Lunashali, a pokud bude jeho progres pokračovat stejným tempem, může za tři týdny pomýšlet na vítězství v prvním díle Trojkoruny. Třetím místem potvrdil dobrou formu svěřenců Josefa Andrése Lavander. Ostře sledovaný Richest Vein finišoval na čtvrtém místě. Hvězdou odpoledne se však stal Radek Koplík, nejmladší z jezdeckého klanu Koplíků. Hattrickem si upevnil vedoucí pozici v jezdeckém šampionátu a také dosáhl padesáti vítězství v kariéře, a tím od příštího týdne se bude moci pyšnit titulem žokeje.
</TEXT>
</DOC>
<DOC>
<DOCID>MF-20020422465</DOCID>
<DOCNO>MF-20020422465</DOCNO>
<DATE>04/22/02</DATE>
<TITLE>
Itschus Starovi drželo kopyto, a tak zvítězil
</TITLE>
<TEXT>
Velká Chuchle - Dramatickou podívanou nabídl závěr Jarního kritéria tříletých Fortuny na 1675 metrů. Zejména pro ostře sledovaného Itschus Stara nebylo velkým problémem dohnat dvacetimetrový přídavek a dotáhnout se na startující z první mety a v závěrečné pasáži se utkal o vítězství s Armageddonem, který se tentokrát vyvaroval cvalové chyby a podal výborný výkon. U cílového mezníku rozhodovaly centimetry, o pouhou krátkou hlavu zvítězil Itschus Star, který ještě před měsícem laboroval se zraněným kopytem. "Dělali jsme všechno, aby se mohl představit a prokázat výkonnost. Jsme rádi, že se to podařilo," usmíval se Mykola Volf. Spokojen byl i realizační tým druhého Armageddona. "Kůň šel výborně, už sice nemohl zvýšit rychlost, ale ještě jedno kolo ve stejném tempu by klidně zvládl," hledal příčiny těsné porážky trenér a jezdec v jedné osobě Jindřich Klaubenschalk.
</TEXT>
</DOC>
<DOC>
<DOCID>MF-20020422466</DOCID>
<DOCNO>MF-20020422466</DOCNO>
<DATE>04/22/02</DATE>
<TITLE>
Futsalisté Benaga v poháru zdolali Žižkov
</TITLE>
<GEOGRAPHY>Letná</GEOGRAPHY>
<TEXT>
Futsalisté Benaga v přestávce čtvrtfinále ligového play off zvítězili v utkání domácího poháru nad Viktorií Žižkov. V hale na Letné zvítězilo Benago nad městským rivalem i bez osmi hráčů základního kádru vyhrálo 10:4. Branky Benaga stříleli: Giil 3, Šindelář 2, Kafka 2, Macháček 2 a Klíma. Za Žižkov měli přesnou mušku Dlouhý 2, Šmíd a Socher. Odveta je na programu v úterý od 21.30 ve vršovickém Edenu.
Letná - Futsalisté Benaga v přestávce čtvrtfinále ligového play off zvítězili v utkání domácího poháru nad Viktorií Žižkov. V hale na Letné zvítězilo Benago nad městským rivalem i bez osmi hráčů základního kádru vyhrálo 10:4. Branky Benaga stříleli: Giil 3, Šindelář 2, Kafka 2, Macháček 2 a Klíma. Za Žižkov měli přesnou mušku Dlouhý 2, Šmíd a Socher. Odveta je na programu v úterý od 21.30 ve vršovickém Edenu.
</TEXT>
</DOC>
<DOC>
<DOCID>MF-20020422467</DOCID>
<DOCNO>MF-20020422467</DOCNO>
<DATE>04/22/02</DATE>
<TITLE>
Basketbalová škola pořádá talentové zkoušky
</TITLE>
<GEOGRAPHY>Hloubětín</GEOGRAPHY>
<TEXT>
Základní škola Hloubětínská v Praze 9 pořádá ve spolupráci s Basketem Slovanka, jedním z nejúspěšnějších klubů v kategorii dívek za poslední desetiletí, talentové zkoušky pro doplnění svých sportovních tříd. Talentové zkoušky, které se týkají žáků pátých tříd, jsou zaměřeny spíš na všeobecné disciplíny. Velký důraz je kladen na dosavadní prospěch žáků. Talentové zkoušky se uskuteční 24. dubna od 16 hodin. Podrobnější informace lze získat na vedení školy na telefonu 02/81867071.
Hloubětín - Základní škola Hloubětínská v Praze 9 pořádá ve spolupráci s Basketem Slovanka, jedním z nejúspěšnějších klubů v kategorii dívek za poslední desetiletí, talentové zkoušky pro doplnění svých sportovních tříd. Talentové zkoušky, které se týkají žáků pátých tříd, jsou zaměřeny spíš na všeobecné disciplíny. Velký důraz je kladen na dosavadní prospěch žáků. Talentové zkoušky se uskuteční 24. dubna od 16 hodin. Podrobnější informace lze získat na vedení školy na telefonu 02/81867071.
</TEXT>
</DOC>
<DOC>
<DOCID>MF-20020422468</DOCID>
<DOCNO>MF-20020422468</DOCNO>
<DATE>04/22/02</DATE>
<TITLE>
Plavecko-běžecký pohár se pomalu blíží do finále
</TITLE>
<GEOGRAPHY>Praha</GEOGRAPHY>
<TEXT>
Pátý závod plavecko-běžeckého poháru, určeného pro žáky základních škol a víceletých gymnázií z metropole, je na programu v úterý 23. dubna od osmi hodin ráno. Na start závodu, který je označen jako mistrovský, a jeho vítěz se tedy stane mistrem regionu pro rok 2002, se může postavit až pět stovek mladých závodníků. Ti budou muset zvládnout nejprve padesát až sto metrů plavání (disciplína je na programu a areálu letňanského plaveckého areálu Lagoon) a poté běh na 500 až 1000 metrů. Běh je na programu nedaleko plaveckého areálu Lagoon.
Praha - Pátý závod plavecko-běžeckého poháru, určeného pro žáky základních škol a víceletých gymnázií z metropole, je na programu v úterý 23. dubna od osmi hodin ráno. Na start závodu, který je označen jako mistrovský, a jeho vítěz se tedy stane mistrem regionu pro rok 2002, se může postavit až pět stovek mladých závodníků. Ti budou muset zvládnout nejprve padesát až sto metrů plavání (disciplína je na programu a areálu letňanského plaveckého areálu Lagoon) a poté běh na 500 až 1000 metrů. Běh je na programu nedaleko plaveckého areálu Lagoon.
</TEXT>
</DOC>
<DOC>
<DOCID>MF-20020422469</DOCID>
<DOCNO>MF-20020422469</DOCNO>
<DATE>04/22/02</DATE>
<TITLE>
Tatran drží v baráži krok
</TITLE>
<GEOGRAPHY>Střešovice</GEOGRAPHY>
<TEXT>
Volejbalistky Tatranu Střešovice si pokazily slibný rozjezd baráže o extraligu proti NH Ostrava. Zatímco v sobotu suverénně vyhrály, včerejší zápas jim vůbec nevyšel a prohrály jednoznačně 0:3. Pro Pražanky byl katastrofální už úplný začátek, kdy šly Ostravanky do vedení 7:1. V prvním setu domácí hráčky ještě zabojovaly, ale ztratily ho v koncovce. Druhou sadu získala Ostrava hlavně zásluhou vynikajícího servisu. V obrat mohli diváci doufat ve třetím setu. Po vyrovnaném průběhu šel Tatran do vedení 24:23, ale koncovku domácí hráčky opět nezvládly. Další tři míče prohrály a do Ostravy tak jedou za nerozhodného stavu série 1:1.
Volejbalistky Tatranu Střešovice vyhrály suverénně první ligu a chtějí zpět do nejvyšší soutěže. Jejich barážová série s NH Ostrava je zatím vyrovnaná.
</TEXT>
</DOC>
<DOC>
<DOCID>MF-20020422470</DOCID>
<DOCNO>MF-20020422470</DOCNO>
<DATE>04/22/02</DATE>
<TITLE>
Admira vyhrála v ČFL důležité derby s Krčí
</TITLE>
<GEOGRAPHY>Praha</GEOGRAPHY>
<TEXT>
Fotbalová rezerva Sparty prohrála prestižní derby se Slavií B ve 23. kole České fotbalové ligy a vzhledem k tomu, že Prachatice vyhrály jasně v Chrudimi, má Sparta B na čele ČFL už jen jednobodový náskok. Překvapení se zrodilo i na Střížkově, který doma prohrál s týmem Semil.
</TEXT>
<HEADING>
Slavia B - Sparta B 1:0
</HEADING>
<TEXT>
Prestižní zápas juniorských týmů dvou nejslavnějších českých klubů rozhodl ve prospěch mladých slávistů Lexa takřka po hodině hry. Po přihrávce Bošanského prostřelil z úhlu gólmana Bičíka. Úvod střetnutí byl přitom dost opatrný. Střelci měli na obou stranách velký respekt a chyběla jim přesnost. Bičíka ohrozil nejdřív Bošanský, ale jeho rána z úhlu minula branku. Stejně se vedlo sparťanu Žižkovi z trestného kopu a slávistickou branku netrefil zblízka ani Kopta. Jako první se tak mohl v zápase blýsknout sparťanský gólman Bičík, který včas vyběhl proti Kounovskému a ten gólmana jen nastřelil. Do vedení mohla jít Slavia B krátce po přestávce, ale šanci Kratochvíla zmařil na poslední chvíli obránce Žižka. Pak už se slávisté dočkali a Lexa propálil z úhlu Bičíka. Po hodině hry pomohl sparťanskému gólmanovi Abanda odkopem střel Bošanského a Kalivody z brankové čáry. Na straně Sparty B byl nebezpečný hlavně Dort, ale také on v šancích střelecky zklamal. Náskok mohla Slavia B pojistit v 70. minutě, ale Bičík parádními zákroky vychytal jak Kalivodu, tak Kounovského. V závěru zápasu Sparta B stupňovala územní převahu, ale vyloženou šanci už neměla. Ve druhém poločase navíc rány sparťanů postrádaly přesnost, ani jednou netrefily branku Slavie B.
Sázka Semil na pozornou obranu a brejky vynesla hostujícímu týmu tři body. Šest minut před poločasem totiž semilský Staněk převzal na půlicí čáře míč, obhodil si Hynka a prostřelil i gólmana Pavlíka. Střížkov se sice snažil útočit, ale proti dobře organizované obraně dirigované zkušeným Hromádkem se neprosadil. Za pozornost ze strany Střížkova snad stál pokus Maška, který lobem přehodil nejen gólmana, ale i semilskou branku. Zkázu Střížkova dovršil pět minut před koncem Duda. Ten totiž neproměnil penaltu nařízenou za ruku jednoho ze semilských beků v pokutovém území.
Branka: 39. Staněk. Rozhodčí: Damková. ŽK: Kovář, Bejda. Diváků: 200. Poločas: 0:1.
Admira získala v derby důležité vítězství, když Krč neuhlídala její nebezpečné standardky. První velkou šanci v zápase promarnil krčský Hucek, jemuž se odvážně vrhl pod nohy gólman Fišer a vzal mu míč. Pak Admira zvýšila aktivitu a držela otěže zápasu ve svých rukách. Ale na trestný kop Martinice nejprve na zadní tyči nedosáhl Marek a Fíčkovu ránu zase ztlumil gólman Vorel, následnou dorážku útočníka Admiry odvrátil z brankové čáry Havlíček. Ve 24. minutě se už Admira dočkala zasloužené odměny po trestném kopu Smejkala, na nějž si naskočil osamocený Procházka a nedal Vorlovi šanci. Možnost zvýraznit náskok dostala Admira chvíli před půlí, kdy Samuel zastavil nedovoleně v pokutovém území Kejmara a Smejkal z penalty s přehledem pojistil týmu z Kobylis náskok. Po hodině hry mohl Krči zasadit třetí úder Stránský, ale jeho ránu z těžké pozice Vorel vytáhl na rohový kop. Zápas tak nabral na dramatičnosti. Nejprve byl vyloučen Havlíček, ale i tak Krč snížila po ráně Majera z hranice pokutového území, na niž Fišer nereagoval. O chvíli později dal Admiře klid přesnou hlavičkou Bartoš po trestném kopu Smejkala. Krč už pak neměla na další pokus o zvrat sílu.
Branky:
24. Procházka, 39. Smejkal, 71. Bartoš - 67. Majer.
Fotbalisté Sparty B se snaží připravit jednoho ze slávistických protihráčů o míč v třetiligovém derby. V tomto souboji sice sparťané uspěli, celkově ale vyhrála Slavia B.
</TEXT>
</DOC>
<DOC>
<DOCID>MF-20020422471</DOCID>
<DOCNO>MF-20020422471</DOCNO>
<DATE>04/22/02</DATE>
<TITLE>
Fotbalisté Vyšehradu zdolali v divizi Rychnov
</TITLE>
<GEOGRAPHY>Praha</GEOGRAPHY>
<TEXT>
Důležitá vítězství získali ve 21. kole fotbalové divize fotbalisté Viktorie Žižkov B a Vyšehradu. Žižkov B si spravil chuť po posledních nezdarech s Olympií Hradec Králové a Vyšehrad získal důležité body v boji o záchranu s Rychnovem. Další cenné body si připsal na domácím hřišti také Břevnov, který zdolal druhou Roudnici. Příliš se nevedlo Satalicím, které z domácího zápasu s Velkými Hamry vytěžily jen bod. Žižkov B - Olympia 5:1
Žižkovská rezerva neměla s posledním týmem divize C slitování a nasázela mu pět branek. Žižkovu vyšel náramně vstup do zápasu a rychle vedl 2:0. Nejprve se trefil z přímého kopu žižkovský kapitán Socha a o chvíli později zvýraznil náskok Pražanů Michal Svoboda, který po ideální přihrávce skóroval do prázdné branky. Olympia sice stihla korigovat skóre Brnákem, který se po chybě obrany prosadil po centru hlavou. To ale bylo ze strany Hradce vše. Žižkovská rezerva byla naopak dál aktivní a Socha napálil další kop do břevna a dvě minuty před koncem vrátil Pražanům dvoubrankový náskok druhým gólem Svoboda. Ve druhém poločase tempo hry mírně opadlo. I tak se ale diváci dočkali kromě karetních manévrů i dvou pěkných branek. Obě obstaral po samostatné akci Socha.
</TEXT>
</DOC>
<DOC>
<DOCID>MF-20020422472</DOCID>
<DOCNO>MF-20020422472</DOCNO>
<DATE>04/22/02</DATE>
<TITLE>
Mareše gól neutěšil
</TITLE>
<HEADING>
Obránce fotbalové Sparty jeden gól dal i zavinil
</HEADING>
<TEXT>
Jarní trápení fotbalové Sparty v zápase s oslabenými Teplicemi neskončilo. Letenský tým prohrál, a po zápase jeho hráči prchali smutní do kabiny. Tepličtí fotbalisté si naopak vychutnávali s hrstkou fanoušků velkou radost.
Letná - Sparťanům nebylo po prohře 2:3 příliš do řeči. Nejen že se jim definitivně rozplynul sen o obhajobě mistrovského titulu, ale vzdaluje se jim i naděje na druhé místo, z nějž lze ještě proklouznout do prestižní Ligy mistrů. "Tohle jsem vážně nečekal. Dal jsem v zápase sice gól, ale radost z něj mi úplně kazí to, že jsme prohráli. Je to strašná škoda," uznal po zápase obránce Pavel Mareš. "Snažili jsme se, ale Teplice dokázaly potrestat naše chyby, a navíc jsme nedali dvě penalty. Výsledkem byla tahle porážka. Kdybychom ty penalty dali, bylo by to jiné." Samotný bek přiznal vinu na druhém gólu Teplic, kdy míč přihrál na kopačku Zelenkovi, který překonal Čecha a vyrovnal na 2:2. "Míč se ke mně dostal tak, že přeletěl dva hráče. Já jsem se nějak v tu chvíli nedomluvil s Martinem Horákem a místo odkopu do autu z toho vznikla šance pro Zelenku a ten ji proměnil," popisoval jeden z důležitých momentů zápasu letenský bek. Sparta, která tradičně bojuje o první místo, je v pro ni neznámé pozici a nakonec nemusí skončit ani druhá. Myslí i na to sparťanský obránce? "Možné je všechno. Liga ale ještě neskončila a my budeme bojovat." Teplický tým, kterému na Letné chyběli Verbíř, Kolomazník, Holomek, Rada, Horváth, Tesařík a Rampáček, vzal Spartě na jejím hřišti body poprvé v historii, a hned to Severočechům pomohlo k záchraně. "O tom, že udržíme první ligu, jsem nepochyboval, ale že si záchranu uhrajeme zrovna tady, jsem si nemyslel," vykládal brankář Teplic Tomáš Poštulka, který dřív působil právě ve Spartě. "Taky si myslím, že Sparta nepřišla o titul právě v tomhle zápase. Já jsem tu působil řadu let a za tu dobu jsme prohráli doma jen dvakrát. A za tenhle rok stihla Sparta doma už taky dvě porážky," našel jeden z důvodů proč Sparta neobhájí titul Poštulka, jeden z hrdinů zápasu.
Brankář fotbalové Sparty Petr Čech se marně snaží zachytit střelu teplického útočníka Radka Diveckého v sobotním ligovém utkání na Letné. Sparta zápas prohrála 2:3, a definitivně tak ztratila naději na obhajobu mistrovského titulu.
</TEXT>
</DOC>
<DOC>
<DOCID>MF-20020422473</DOCID>
<DOCNO>MF-20020422473</DOCNO>
<DATE>04/22/02</DATE>
<TITLE>
Trenér fotbalistů Bohemians po prohře pozastavil svoji funkci
</TITLE>
<TEXT>
Staré Město - Cílem fotbalistů Bohemians je čtvrté místo. Teď k němu mají zase dál. Kvůli množství zranění a potrestaných hráčů totiž Pražané už před zápasem na Synotu mysleli raději jen na remízu. Bohemians nastoupili ve Starém Městě s osmi změnami. Kvůli trestům chyběli Kulig, Obermajer a Petrouš. Zranění odstavila pětici Baláž, Dvořák, Hartig, Šírl a Valenta. "S úspěchem proti rozjetému Synotu jsme vůbec nepočítali," přiznal po utkání Kamil Čontofalský, brankář Bohemains. "Náš tým je příliš mladý, na souhry nebylo kdy. Nakonec jsme předvedli katastrofální výkon, horší než jsme čekali. Mohli jsme prohrát mnohem víc." Trenéra Bohemians Vlastimila Petrželu dohnal výsledek k zajímavému rozhodnutí. Po utkání, které málem skončilo mnohem větším debaklem Bohemians, oznámil dočasné pozastavení své funkce prvního trenéra. "Jako sportovní ředitel klubu mám ke změnám pravomoce. Tým povede ve zbývajících třech utkáních Vladimír Borovička. Odpovědnosti za výsledky a celkové postavení v tabulce se ale nezříkám," prohlásil Petržela. Deziluze Vršovických byla o to větší, že na straně soupeře se dívali na radostné oddechnutí. Byla to sice jen teorie, ale domácí před utkáním stále počítali sestupové rovnice. Teď už je jisté, že ani případný trojnásobný výpadek Synotu ligovou příslušnost nezmění. "Konečně jsme zachráněni," ulevil si trenér domácích Dušan Radolský. Jeho výběr, překvapení jarních dohrávek, nasbíral bez vážných potíží 36 bodů. Před zápasem s Bohemians měla sestupová teze tuto krkolomnou podobu: pokud Synot klopýtne s Bohemians a prohraje také zbývající tři utkání, musí čekat, co na to Blšany. Předposlednímu celku pořadí kynula před nedělí jediná možnost, čtyřikrát zvítězit. "Ještě se to snad ve fotbalu nestalo? Že ano? Tak vidíte. Až teprve od neděle máme definitivu," shrnul konečný úspěch šťastný Dušan Radolský. Starosti mu přidělali jen dva klíčoví hráči. Útočník Meduna si zlomil nos, nedohrál ani kapitán Vajda.
</TEXT>
</DOC>
<DOC>
<DOCID>MF-20020422474</DOCID>
<DOCNO>MF-20020422474</DOCNO>
<DATE>04/22/02</DATE>
<TITLE>
Žižkov se ukáže doma s Hradcem
</TITLE>
<GEOGRAPHY>Praha</GEOGRAPHY>
<TEXT>
Fotbalisté Viktorie Žižkov mají po sobotním klopýtnutí Sparty na dosah účast v předkole Ligy mistrů. Pokud v dnešní dohrávce proti Hradci Králové vyhrají, vzdálí se letenskému konkurentovi v tabulce už na pět bodů a zároveň si udrží naději až do konce soutěže ohrožovat vedoucí Slovan Liberec v boji o titul. Na podzim dokázali Žižkovští v Hradci vyhrát, ale celkově je vzájemná bilance poměrně vyrovnaná. Viktoria na vlastním hřišti neprohrála od prosince 1999, ale v jarních zápasech vyhrává jen těsným rozdílem. Ve čtyřech případech zvítězila o branku, ve třech případech pouze 1:0. Statistika Pražanů kontrastuje s bilancí Východočechů, kteří v předešlých šesti utkáních na hřišti soupeře nedokázali vstřelit gól. V dresu Žižkova je nepravděpodobný start špílmachra Luďka Straceného. Hráč už sice trénuje, ale k utkání asi ještě připraven nebude, stejně jako Vávra. Zápas na Žižkově má výkop dnes v 16 hodin.
Praha - Fotbalisté Viktorie Žižkov mají po sobotním klopýtnutí Sparty na dosah účast v předkole Ligy mistrů. Pokud v dnešní dohrávce proti Hradci Králové vyhrají, vzdálí se letenskému konkurentovi v tabulce už na pět bodů a zároveň si udrží naději až do konce soutěže ohrožovat vedoucí Slovan Liberec v boji o titul. Na podzim dokázali Žižkovští v Hradci vyhrát, ale celkově je vzájemná bilance poměrně vyrovnaná. Viktoria na vlastním hřišti neprohrála od prosince 1999, ale v jarních zápasech vyhrává jen těsným rozdílem. Ve čtyřech případech zvítězila o branku, ve třech případech pouze 1:0. Statistika Pražanů kontrastuje s bilancí Východočechů, kteří v předešlých šesti utkáních na hřišti soupeře nedokázali vstřelit gól. V dresu Žižkova je nepravděpodobný start špílmachra Luďka Straceného. Hráč už sice trénuje, ale k utkání asi ještě připraven nebude, stejně jako Vávra. Zápas na Žižkově má výkop dnes v 16 hodin.
</TEXT>
</DOC>
<DOC>
<DOCID>MF-20020422475</DOCID>
<DOCNO>MF-20020422475</DOCNO>
<DATE>04/22/02</DATE>
<TITLE>
Basketbalistům Sparty vyšlo první čtvrtfinále
</TITLE>
<TEXT>
Nymburk, Brno - Basketbalisté Sparty urvali v prvním čtvrtfinálovém utkání Mattoni NBL na palubovce T-E Brno těsnou výhru. Mistrovský tým USK vzdoroval Nymburku, ale nakonec prohrál.
</TEXT>
<HEADING>
Nymburk - USK 71:69
</HEADING>
<TEXT>
Podle předpokladů vítězní, ale zároveň šokovaní opouštěli po utkání hřiště basketbalisté Nymburka. Šokováni způsobem, jakým hru řídili a jaký styl připustili sudí Paulík s Karáskem. První z nich jen potvrdil, že za všech okolností musí být na palubovce vidět: odpískal množství technických přestupků, kupu jiných ale nechal bez povšimnutí. Mladý a nezkušený Karásek mu zdatně sekundoval. Na oba arbitry si stěžovaly oba týmy. Až na dva momenty ve třetí a čtvrté části, kdy Nymburk odskočil na deset bodů, bylo skóre celý zápas vyrovnané. Úporná a více než tvrdá osobní obrana USK, kde si hráči stále přebírají clony, udržela tradičně nízké poločasové skóre (31:24). V útoku často střídající Pražané kromě pěti trojek (tři Janda) neměli proti většinou osobní obraně co nabídnout. Za dvě čtvrtiny proměnili jen tři koše za dva body, přičemž ve druhé části dali pouze dvě trojky. Skvěle bráněný střelec Treml neskóroval. Od třetí čtvrtiny se v dresu USK k Jandovi s Lukšem (spolu do půle 19 bodů) přidal Treml, který mimo jiné řídil i rozehrávku, a hosté stále žili. Domácím se zase rozjel Jelínek, ve vypjatém závěru díky průnikům a bodům hlavní postava vítězů. Při bodovém výpadku Daniloviče s Kubálkem byl dalším důležitým článkem útoku Hrubý. Naopak pivoti už se téměř neprosadili. Slabinu Nymburka představoval útočný a v klíčových chvílích i obranný doskok, kde chyběla výpomoc krátkých. Tým tak měl málo možností k opakovanému útoku a při velmi dlouhých postupných útocích vyslal jen dvaačtyřicet střel z pole. Hosty srážely vedle hloupých chyb také neproměněné tutovky zpod koše. V dramatickém konci, kdy hosté třemi trojkami téměř smazali náskok domácích, mohl urvat výhru Vrchota, ale jeho trojku zblokoval Damjanovič. "Po první čtvrtině jsme věřili, že s Nymburkem budeme držet krok, ale po vyfaulování našich vyšších hráčů se projevila výšková převaha soupeře," řekl rozehrávač USK Ondřej Vrchota. "Vydali jsme na toto vítězství strašně moc sil, USK je hrozně nepříjemný soupeř a my hráli to, co nám bylo umožněno," shrnul kouč vítězů Predrag Benáček.
Sparta vykročila za úspěchem výtečně zvládnutým prvním poločasem, kdy kralovala při doskakování pod oběma koši a získala náskok. Po pauze se Brno zvedlo, ale zápas již nestihlo zvrátit. "O naší výhře rozhodl první poločas, a hlavně úspěšná střelba trojek," poznamenal kouč Sparty Michal Ježdík.
</TEXT>
</DOC>
<DOC>
<DOCID>MF-20020422476</DOCID>
<DOCNO>MF-20020422476</DOCNO>
<DATE>04/22/02</DATE>
<TITLE>
Fotbalisté Xaverova se doma vytáhli na Plzeň
</TITLE>
<TEXT>
Horní Počernice - Spanilá jízda fotbalistů Xaverova jarní částí druhé fotbalové ligy pokračuje. Svěřenci trenérů Juraje Šimurky a Bohuše Vígera vybojovali v souboji s Plzní už sedmou jarní výhru.
</TEXT>
<HEADING>
Xaverov - Plzeň 2:0
</HEADING>
<TEXT>
Souboj dvou nejlepších mužstev jarní části druhé ligy byl hodně vyrovnaný. Plzeň zahrozila už ve třetí minutě, ale Barteska pálil jen vedle branky. Stejně se vedlo i Ježovi s Fořtem. Xaverov branku v první půlhodině ohrožoval jen zřídka. Jeho akce brzdila pozorná plzeňská obrana stejně jako výroky sudího Marady. Jindy klidné počernické publikum často bouřilo. Jeden z diváků dokonce v návalu emocí vytáhl z peněženky tisíc korun a pokřikoval na asistenta rozhodčího, ať si peníze vezme. Hlavně ať řídí zápas objektivně. Xaverov se poprvé vážněji prosadil až ve 33. minutě, kdy po akci Putíka odvracel před číhajícím Myšákem na poslední chvíli Smola. O chvíli později pak opět Putík z hranice pokutového území těsně přestřelil branku Plzně. Odměny za bojovnost se Xaverov dočkal dvě minuty po přestávce. Chytrý oblouček Ložka našel v pokutovém území Plzně osamoceného Myšáka a ten svou šanci chladnokrevně proměnil. "Myšák měl první šanci v zápase a naložil s ní tak, jak je u něj v poslední době zvykem. S přehledem dal gól," jásal po zápase trenér Xaverova Juraj Šimurka. "Tahle situace celý zápas rozhodla. Druhý poločas byl už potom z naší strany hodně nevydařený a Xaverov vyhrál naprosto zaslouženě. Nepomohlo nám ani to, že jsme od 65. minuty hráli na tři útočníky. Branku jsme ani tak pořádně neohrozili a musím říct, že jsme proti posledním zápasům předvedli výkon tak na dvacet procent. Taky mě mrzí, že u gólů byli naši nejzkušenější hráči," zlobil se kouč Plzně Petr Rada. Druhou ránu dostala Plzeň v 63. minutě, když Podzemský fauloval v pokutovém území Putíka a sám postižený hráč penaltu s přehledem proměnil. "Pak už jsme se i my dostávali víc do šancí. Do přestávky nám toho Plzeň ale moc nedovolila," konstatoval Juraj Šimurka. Plzeň se v závěru snažila aspoň korigovat výsledek, ale rány Švejnohy a Šedivce vychytal parádními zákroky brankář Víšek.
Kapitán Xaverova Jaroslav Ložek si tentokrát pomohl proti Šedivcovi faulem. Nakonec měl ale v druholigovém zápase víc radosti právě Ložek, Xaverov vyhrál 2:0.
</TEXT>
</DOC>
<DOC>
<DOCID>MF-20020422477</DOCID>
<DOCNO>MF-20020422477</DOCNO>
<DATE>04/22/02</DATE>
<TITLE>
Boxer Kutil vyhrál v bundeslize další boj
</TITLE>
<GEOGRAPHY>Praha</GEOGRAPHY>
<TEXT>
Ladislav Kutil, boxer pražského klubu BC OSA, získal při startu v bundeslize v dresu Halle další vítězství. V boji proti Leverkusenu porazil český reprezentant a svěřenec Rostislava Osičky mistra Německa Dobrossiho 4:3 na body. Celkově zápas Halle s Leverkusenem skončil remízou.
Praha - Ladislav Kutil, boxer pražského klubu BC OSA, získal při startu v bundeslize v dresu Halle další vítězství. V boji proti Leverkusenu porazil český reprezentant a svěřenec Rostislava Osičky mistra Německa Dobrossiho 4:3 na body. Celkově zápas Halle s Leverkusenem skončil remízou.
</TEXT>
</DOC>
<DOC>
<DOCID>MF-20020422478</DOCID>
<DOCNO>MF-20020422478</DOCNO>
<DATE>04/22/02</DATE>
<TITLE>
Běžecký pohár žáků už zná první vítěze
</TITLE>
<GEOGRAPHY>Praha</GEOGRAPHY>
<TEXT>
Petr Linhart z PSK Olymp a Mirka Petronjuková z AC Kovošrot Praha vyhráli premiérový ročník žákovského poháru běžců 2002, který uspořádal SK Aktis spolu se Spartakem Praha 4, USK a Duklou. Na startu poháru, který se skládal celkem ze čtyř závodů, se objevilo přes dvě stovky mladých běžců.
Praha - Petr Linhart z PSK Olymp a Mirka Petronjuková z AC Kovošrot Praha vyhráli premiérový ročník žákovského poháru běžců 2002, který uspořádal SK Aktis spolu se Spartakem Praha 4, USK a Duklou. Na startu poháru, který se skládal celkem ze čtyř závodů, se objevilo přes dvě stovky mladých běžců.
</TEXT>
</DOC>
<DOC>
<DOCID>MF-20020422479</DOCID>
<DOCNO>MF-20020422479</DOCNO>
<DATE>04/22/02</DATE>
<TITLE>
1915: Německá armáda použila poprvé v první světové válce otravné plyny v bitvě u Ypres.
</TITLE>
<TEXT>
1751: Ruth Osbornová byla poslední Angličankou popravenou za čarodějnictví
1838: První parník s názvem Great Western přeplul Atlantický oceán z británie do New Yorku
1984: Francouzští a američtí vědci oznámili, že izolovali virus způsobující AIDS
1992: Přes 200 lidí zahynulo při výbuších plynu v mexickém městě Guadalajara
2001: Řadový boxer Hasim Rahman udivil příznivce boxu, když knockoutoval mistra světa těžké váhy Lennoxe
</TEXT>
</DOC>
<DOC>
<DOCID>MF-20020422480</DOCID>
<DOCNO>MF-20020422480</DOCNO>
<DATE>04/22/02</DATE>
<TITLE>
Za tržnici bez Paláce Morava by město muselo platit
</TITLE>
<GEOGRAPHY>Olomouc</GEOGRAPHY>
<TEXT>
Pokud by zastupitelé Olomouce změnili názor na výstavbu Paláce Morava, jak to po nich chtějí stovky lidí, radnice by musela za tržnici bez obchodního centra, v němž má být i supermarket či multikino, zřejmě zaplatit více než dva miliony korun. "Ve smlouvách je stanovena sankce dva miliony korun plus náhrada škody. Její výše by se odvíjela od nároků firmy, například za projekt," řekl náměstek primátora Jaromír Czmero (ČSSD). Hnutí Duha požádalo vedení města, aby nepodnikalo žádné nevratné kroky kolem výstavby Paláce Morava. "Žádáme radu města, aby zastavila podepisování smluv s investorem a související územní či stavební řízení, dokud neproběhne znovuprojednání stavby v zastupitelstvu," píše se v žádosti aktivistů. Podle nich by tak totiž radní zásadně ovlivnili jednání zastupitelů, které vyvolala petice obyvatel. "Nevratné kroky ztěžují případné přehodnocení původního usnesení," míní hnutí. K Paláci Morava, který chce na tržnici postavit soukromá firma, se musejí zastupitelé ještě jednou vrátit. Donutila je k tomu žádost, která obsahuje podpisy více než půl procenta obyvatel. Podle zákona o obcích je město povinno takové žádosti vyhovět a bod na jednání zařadit. "Tento týden jsem podepsal dodatky smluv s firmou. I kdyby se mi třeba nelíbily, jsem vázán usnesením zastupitelstva je podepsat. Smlouvy byly známy už loni v červnu a byly veřejné," řekl náměstek Czmero, který předpokládá, že protesty kolem výstavby se bude zabývat už rada na jednání v úterý. "Nerad bych říkal do té doby osobní názor. Některé námitky v peticích mají svou logiku, ale na druhou stranu v tomto místě se vždy plánovalo něco postavit. Stále je však prostor pro jednání. A před volbami se může stát cokoliv," míní politik. O paláci se totiž bude jednat jen pět měsíců před komunálními volbami. "O termínu jednání zastupitelstva, které se bude zabývat Palácem Morava, už je rozhodnuto. Uskuteční se 3. června od 16 hodin v sále Sidia v ulici Kosmonautů," uvedl včera mluvčí radnice Martin Hála. Zastupitelé se obvykle scházejí už od rána v pracovní dny. Odpolední zasedání byla dosud jen mimořádná a v zasedací místnosti radnice, kam se kromě politiků vejdou jen jednotlivci. Tentokrát je to poprvé, co magistrát naplánoval jednání ve velkém sále.
Olomouc - Pokud by zastupitelé Olomouce změnili názor na výstavbu Paláce Morava, jak to po nich chtějí stovky lidí, radnice by musela za tržnici bez obchodního centra, v němž má být i supermarket či multikino, zřejmě zaplatit více než dva miliony korun. "Ve smlouvách je stanovena sankce dva miliony korun plus náhrada škody. Její výše by se odvíjela od nároků firmy, například za projekt," řekl náměstek primátora Jaromír Czmero (ČSSD). Hnutí Duha požádalo vedení města, aby nepodnikalo žádné nevratné kroky kolem výstavby Paláce Morava. "Žádáme radu města, aby zastavila podepisování smluv s investorem a související územní či stavební řízení, dokud neproběhne znovuprojednání stavby v zastupitelstvu," píše se v žádosti aktivistů. Podle nich by tak totiž radní zásadně ovlivnili jednání zastupitelů, které vyvolala petice obyvatel. "Nevratné kroky ztěžují případné přehodnocení původního usnesení," míní hnutí. K Paláci Morava, který chce na tržnici postavit soukromá firma, se musejí zastupitelé ještě jednou vrátit. Donutila je k tomu žádost, která obsahuje podpisy více než půl procenta obyvatel. Podle zákona o obcích je město povinno takové žádosti vyhovět a bod na jednání zařadit. "Tento týden jsem podepsal dodatky smluv s firmou. I kdyby se mi třeba nelíbily, jsem vázán usnesením zastupitelstva je podepsat. Smlouvy byly známy už loni v červnu a byly veřejné," řekl náměstek Czmero, který předpokládá, že protesty kolem výstavby se bude zabývat už rada na jednání v úterý. "Nerad bych říkal do té doby osobní názor. Některé námitky v peticích mají svou logiku, ale na druhou stranu v tomto místě se vždy plánovalo něco postavit. Stále je však prostor pro jednání. A před volbami se může stát cokoliv," míní politik. O paláci se totiž bude jednat jen pět měsíců před komunálními volbami. "O termínu jednání zastupitelstva, které se bude zabývat Palácem Morava, už je rozhodnuto. Uskuteční se 3. června od 16 hodin v sále Sidia v ulici Kosmonautů," uvedl včera mluvčí radnice Martin Hála. Zastupitelé se obvykle scházejí už od rána v pracovní dny. Odpolední zasedání byla dosud jen mimořádná a v zasedací místnosti radnice, kam se kromě politiků vejdou jen jednotlivci. Tentokrát je to poprvé, co magistrát naplánoval jednání ve velkém sále.
</TEXT>
</DOC>
<DOC>
<DOCID>MF-20020422481</DOCID>
<DOCNO>MF-20020422481</DOCNO>
<DATE>04/22/02</DATE>
<TEXT>
Obyvatelka Pavlovic u Kojetína vhazuje svůj hlas do volební urny. Zatímco v Pavlovicích a Kobylé nad Vidnávkou lidé hlasovali kvůli osamostatnění obcí, ve Vyšehoří na Šumpersku nebylo kompletní zastupitelstvo.
</TEXT>
</DOC>
<DOC>
<DOCID>MF-20020422482</DOCID>
<DOCNO>MF-20020422482</DOCNO>
<DATE>04/22/02</DATE>
<TITLE>
Prostějov: Na letišti se převrátilo přistávající letadlo
</TITLE>
<HEADING>
Z celého kraje DNES
</HEADING>
<TEXT>
Při přistávacím manévru na letišti v Prostějově se včera převrátil sportovní motorový hornoplošník Brigadýr poté, co zřejmě najel na nerovnost na přistávací dráze. Čtyřmístný letoun zdejší aeroklub používá pro výsadky parašutistů. Při havárii byl v letadle pouze pilot, kterému se nic nestalo. Na místě zasahovali prostějovští hasiči, kteří potvrdili, že do půdy neunikl benzin ani olej.
Při přistávacím manévru na letišti v Prostějově se včera převrátil sportovní motorový hornoplošník Brigadýr poté, co zřejmě najel na nerovnost na přistávací dráze. Čtyřmístný letoun zdejší aeroklub používá pro výsadky parašutistů. Při havárii byl v letadle pouze pilot, kterému se nic nestalo. Na místě zasahovali prostějovští hasiči, kteří potvrdili, že do půdy neunikl benzin ani olej.
</TEXT>
</DOC>
<DOC>
<DOCID>MF-20020422483</DOCID>
<DOCNO>MF-20020422483</DOCNO>
<DATE>04/22/02</DATE>
<TITLE>
Loštice: Zloděj vykradl památník Adolfa Kašpara
</TITLE>
<HEADING>
Z celého kraje DNES
</HEADING>
<TEXT>
V noci se vloupal neznámý zloděj do památníku Adolfa Kašpara v Lošticích poté, co rozbil okna. Z hlavní expozice ukradl dva obrazy za šest tisíc korun. Na jednom z nich je pohled na Žadlovice, jde o olej na plátně v jednoduchém rámu z poloviny 19. století, na druhém je pohled na Loštice a jde rovněž o olej na plátně v jednoduchém zlaceném rámu také z poloviny 19. století.
V noci se vloupal neznámý zloděj do památníku Adolfa Kašpara v Lošticích poté, co rozbil okna. Z hlavní expozice ukradl dva obrazy za šest tisíc korun. Na jednom z nich je pohled na Žadlovice, jde o olej na plátně v jednoduchém rámu z poloviny 19. století, na druhém je pohled na Loštice a jde rovněž o olej na plátně v jednoduchém zlaceném rámu také z poloviny 19. století.
</TEXT>
</DOC>
<DOC>
<DOCID>MF-20020422484</DOCID>
<DOCNO>MF-20020422484</DOCNO>
<DATE>04/22/02</DATE>
<TITLE>
Olomouc: Šéf pozemních sil pořádá turnaj v šachu
</TITLE>
<HEADING>
Z celého kraje DNES
</HEADING>
<TEXT>
Již popáté pořádá velitel pozemních sil armády šachový turnaj. Losování začne v pondělí o půl čtvrté odpoledne v Domě armády v Olomouci. Zapsáno je 39 šachistů, vojáků, zaměstnanců armády a civilních osob. "O kvalitě soutěže svědčí vysoký koeficient ELO deseti nejsilnějších hráčů, který je 2005. Účast potvrdili dva kandidáti mistra a osm hráčů první výkonnostní třídy," řekl mluvčí pozemních sil Zdeněk Kroutil. Turnaj se hraje švýcarským systémem. Diváci mohou přijít každý den od 8 do 12 a od 13 do 15 hodin. Vítěz bude vyhlášen ve čtvrtek.
Již popáté pořádá velitel pozemních sil armády šachový turnaj. Losování začne v pondělí o půl čtvrté odpoledne v Domě armády v Olomouci. Zapsáno je 39 šachistů, vojáků, zaměstnanců armády a civilních osob. "O kvalitě soutěže svědčí vysoký koeficient ELO deseti nejsilnějších hráčů, který je 2005. Účast potvrdili dva kandidáti mistra a osm hráčů první výkonnostní třídy," řekl mluvčí pozemních sil Zdeněk Kroutil. Turnaj se hraje švýcarským systémem. Diváci mohou přijít každý den od 8 do 12 a od 13 do 15 hodin. Vítěz bude vyhlášen ve čtvrtek.
</TEXT>
</DOC>
<DOC>
<DOCID>MF-20020422485</DOCID>
<DOCNO>MF-20020422485</DOCNO>
<DATE>04/22/02</DATE>
<TITLE>
Teď nám bude lépe, věří obyvatelé
</TITLE>
<TEXT>
Pavlovice u Kojetína - Přestože do řádných komunálních voleb zbývá jen půl roku, většina obyvatel Pavlovic u Kojetína ani na chvíli nepochybuje o tom, že zvolit zastupitele jejich nové obce je i na tak krátkou dobu potřeba. Svědčí o tom alespoň účast v sobotních mimořádných volbách: jen během prvních dvou hodin přišly odevzdat své hlasy dvě třetiny z nich. "Nějaký pořádek v obci konečně musí být," říká starší paní, když souká do volební urny hlasovací lístek. Je po třetí hodině odpoledne. Nad Pavlovicemi se jarní slunce pere s dešťovými mraky a z chraplavého obecního rozhlasu pamatujícího ještě hlubokou totalitu zpívá Michal David: "Nenapovídej..." "Každým dnem čekáme na bezdrátový rozhlas. Mysleli jsme si, že to stihneme ještě do voleb," omlouvá katastrofální kvalitu vysílání Marie Kreplová, dočasná správkyně obce, která se s Unčovicemi loni odtrhla od sousedních Mořic. Zatímco dopoledne se ve volební místnosti vystřídala většina vesnice, od oběda napočítali její členové sotva dvacet lidí. Bratři Rumplíkovi se proto chopili přenosné volební urny a vyrazili za těmi, kdo se na provizorní obecní úřad po svých nedostanou.
"Věřím, že to tu teď bude lepší. V Mořicích se o nás málo starali," uvažuje devětasedmdesátiletá Marie Novotná, když háže do urny svůj lístek. "Lidi tady ve vesnici si už potřebují zkusit rozhodovat sami. Dnes je každý chytrý, tak ať si to zkusí," tvrdí kriticky mladá maminka, která vsí prochází s malým synem. Ačkoli osamostatnění Pavlovic nepředcházely žádné velké protesty, ve vesnici se dodnes najdou takoví, kteří si její samostatnost nepřáli. Není jich však mnoho. "Je tu několik lidí, kteří věřili mořickému starostovi, že nejdříve bylo třeba investovat do Mořic a teď by konečně přišly na řadu i Pavlovice," říká Roman Rumplík. Podobným názorům nahrávala i nepříjemná situace obce. Přestože je samostatná víc než rok, kvůli chybějícímu zákonu si nemohla zvolit zastupitele. Řídila ji jen pověřená správkyně, která měla velmi omezené pravomoci. Nebýt nové střechy na kostele, na kterou se složili lidé z Pavlovic a okolních obcí, téměř nic by se tu nezměnilo. Těch, kdo nakonec k volbám nedorazili, bylo jen padesát z celkem 242 voličů. Po sobotní půlnoci je už jasné, že v novém devítičlenném zastupitelstvu zasedne osm lidí z první a jeden z druhé kandidátky nezávislých. O chodu obce bude rozhodovat šest lidí z Pavlovic a tři z Unčovic. Zastoupení tu budou mít všechny místní spolky - myslivci, hasiči i sokolové.
Volby v Pavlovicích
Strana (zvolení kandidáti) % m
1. Sdružení nezávislých kandid. obce Pavlovice I. (Kreplová, Novotný, Plšek, Přecechtěl,
Novotný, Matulová, Blažek, Pospíšil) 82,29 8
2. SNK obce Pavlovice II. (Bilík) 17,71 1
Voličů: 242; účast: 193, tj. 79,75%; rozděleno hlasů: 1474.
</TEXT>
</DOC>
<DOC>
<DOCID>MF-20020422486</DOCID>
<DOCNO>MF-20020422486</DOCNO>
<DATE>04/22/02</DATE>
<TITLE>
Zločinci napadají bary v Prostějově
</TITLE>
<HEADING>
Noční život města se kvůli loupežím proměnil
</HEADING>
<TEXT>
Série loupežných přepadení nočních barů nemá v Prostějově v posledních několika letech obdoby. Město dosud po této stránce platilo za poměrně klidné místo.
Prostějov - Detektivové zatím marně pátrají po lupičích, kteří od začátku letošního roku stihli v Prostějově přepadnout tři bary a jednu benzinovou stanici a odnesli si odtud statisíce korun. Sérii loupeží odstartovala v lednu vražda pětadvacetileté servírky v baru poblíž centra Prostějova, kam si pachatel podle policie pravděpodobně přišel pro peníze. Prostějovští kriminalisté se ovšem kromě toho museli zabývat i další loupeží v baru. Před čtrnácti dny kdosi nad ránem svázal a okradl servírku z herny v Drozdovicích. Po pár dnech ale vyšlo najevo, že si mladá dívka a její dva kumpáni vše vymysleli. V ostatních případech však policie zatím jasno nemá. "Byl bych rád, kdybych mohl říct, že máme pachatele," povzdechl si ředitel prostějovské policie Zdeněk Riedinger. Policie přiznala, že podobná série nemá ve městě obdoby. "Je to opravdu výjimečná situace a nevylučujeme, že první loupežná vražda vše odstartovala. Ať už tak, že pachatelé zjistili, že jim loupež v baru může vynést peníze, nebo že se dá taková loupež nafingovat," podotkl šéf policie Riedinger. Noční život se mezitím ve městě proměnil. Není výjimkou, že obsluha baru v noci dovnitř nepustí zákazníka, kterého okoukne přes sklo a nepozdává se jí. Pracovníci podniků s celonočním provozem jsou ve střehu a řada z nich posílila bezpečnostní opatření. "I přes noc jsou u nás stále dva až tři zaměstnanci a nikdy tady nezůstane nikdo sám. Loupeží je v poslední době opravdu hodně, ale my na bezpečnost dbáme od začátku," sdělila majitelka baru a herny Ponorka. Také okresní státní zástupkyně v Prostějově Naděžda Kezniklová vnímá, že loupeží je už opravdu moc. "Kriminalita tohoto druhu nebývala a po této stránce byl Prostějov klidný okres. Loupeže spojené s násilím a v jednom případě dokonce s vraždou jsou fenomén, který je alarmující," řekla žalobkyně. Policie ale na druhou stranu uklidňuje, že série loupeží nemá žádné dopady do normálního života lidí. "Občané se bát nemusejí. Na ulicích se v žádném případě víc nekrade. K obavám nejsou důvody," ubezpečil šéf policie Riedinger.
Poté, co neznámý pachatel zavraždil v Prostějově servírku, v baru ukradl dva číšnické fleky a vypáčil hrací automat, následovalo přepadení benzinové stanice na opačném konci města a poté loupež v baru poblíž benzinky a loupež v baru ve stejné ulici, kde se stala vražda. Poslední přepadení - vymyšlené ovšem - bylo v Drozdovicích. Servírka je nyní obviněna ze zpronevěry a krádeže a její dva kumpáni, se kterými se na loupeži domluvila, z krádeže. "Chyběly jí nějaké peníze v kase a tak se domluvili, že to zakryjí přepadením, a přitom vzali ještě další peníze," vysvětlil šéf prostějovské policie. Nevylučuje přitom, že také některá další nahlášená přepadení v barech mohou být fingovaná "Je to jedna z verzí. Loupeže nesou podobné znaky. Barmanky tam byly samotné a stalo se to nad ránem. Důkazy ale zatím nemáme," dodal šéf policie. Na případu loupežné vraždy nyní pracují detektivové z Olomouce i z Brna. Hledají zejména osvětleného cyklistu, který jel okolo baru v pět hodin a patnáct minut v den vraždy a podle záznamu z bezpečnostní kamery míjel muže, které ve směru od baru zrovna přecházel ulici. Není ani vyloučeno, že cyklista a muž jsou jedna osoba, neboť na záběru nejsou několik vteřin vidět.
Přepadení v Prostějově:
18. ledna - loupežná vražda v baru Eso v Plumlovské ulici
24. února - loupež na benzince na Petrském náměstí březen - loupež v baru Las Vegas v Trávnické ulici březen - loupež v baru Amerika v Plumlovské ulici
6. dubna - vymyšlená loupež v baru v Drozdovicích
</TEXT>
</DOC>
<DOC>
<DOCID>MF-20020422487</DOCID>
<DOCNO>MF-20020422487</DOCNO>
<DATE>04/22/02</DATE>
<TITLE>
Ves ovládne spektrum nezávislých
</TITLE>
<TEXT>
Kobylá nad Vidnávkou - Po sedmadvaceti letech má obec Kobylá nad Vidnávkou znovu své zastupitelstvo. Z vynuceného svazku s Žulovou utekla sice už k prvnímu lednu 2001, ale teprve nyní se rozhoupalo ministerstvo vnitra, aby dalo lidem šanci vybrat své zástupce. Konečně skončí poručníkování správce dosazeného okresním úřadem, těší se většina místních. Noví zastupitelé si vyberou svého starostu, který začne vládnout. "Trvalo to hodně dlouho, už jsme se voleb nemohli dočkat. Teď už máme definitivně dění obce ve vlastních rukách," těšil se Jan Kachyňa z Kobylé. Problémy v Kobylé dosud řešil správce. "Řada věcí mohla být mnohem dál. Správce nám sice vycházel vstříc, ale mnoho problémů nebylo možné řešit bez souhlasu zastupitelstva, které jsme neměli," říká jeden z hlavních iniciátorů odtržení od Žulové, vítěz voleb, a hlavní kandidát na starostenský post Bohumil Poulíček. Do volební místnosti přicházeli lidé hned po jejím otevření v sedm hodin. "První člověk odvolil už tři minuty po sedmé. Spěchal do práce," řekla předsedkyně volební komise Eva Brožová. I s prvním voličem přišlo odvolit sedmdesát procent z 382 lidí oprávněných volit. "Na dnešní dobu je účast naprosto perfektní," pochvaloval si Poulíček. Lidé vybírali do devítičlenného zastupitelstva ze tří kandidátek nezávislých. Dvě kompletní, třetí zůstala jen na pěti lidech. Také to zohlednila v názvu: Pětka. Z třiadvaceti kandidátů nebyl jediný straník.
Adepti do obecního zastupitelstva obsáhli kompletně život obce. Muži byli jen ve dvoučlenné převaze nad ženami. Své síly ve prospěch Kobylé nabízeli hasiči, myslivci, fotbalisté. Svého člověka chtěli mít v obecním parlamentu důchodci, škola či soukromí podnikatelé. Boj o účast mezi elitou obce sváděl také šéf početné místní romské komunity Štefan Goga. "Když mě lidé z přípravného výboru oslovili, vůbec jsem neváhal," říká Goga. Mezi vyvolené se nakonec neprobojoval. "Mrzí mě to, ale i tak chci pro obec pracovat a hledat cesty, jak zdejší komunitě pomoci," slibuje Goga. Naopak bez potíží proplul do zastupitelstva lídr jedné z kandidátek Ludvík Krajíček, zastupující silnou kolonii myslivců. "Je dobře, že se chtělo zapojit co nejširší spektrum občanů. Nebude ale rozhodující, jestli je někdo myslivec nebo fotbalista, protože všichni chceme dostat obec nahoru," prohlásil Krajíček. Odpovědnost za osud obce svěřili voliči také dvěma ženám se stejným jménem Helena Kurková. Jedna je učitelka, druhá účetní. "Jsme švagrové," vysvětlila učitelka. Obě své příjmení získaly po svých manželích, bratrech. Rodiny navíc bydlí naproti sobě jen přes silnici. Cesta obou žen do zastupitelstva vedla rovněž přes manžele. "Naši muži se podíleli na práci přípravného výboru za odtržení Kobylé, ale protože oba podnikají a bojují s nedostatkem času, požádali nás, abychom do toho šly místo nich," řekla Kurková účetní. Jak je chtějí zastupitelé odlišovat v zápisech a různých dokumentech? "Nebudeme je označovat jedničkou a dvojkou. Paní učitelka má magisterský titul, takže to bude dostačující," přemítá Bohumil Poulíček. Nově zvolené zastupitelstvo nyní bude volit starostu. Málokdo pochybuje o tom, že do starostenského křesla neusedne právě Poulíček. "Dokud nebudu zvolen, je to pořád jenom spekulace," brání se. Ustavující zasedání s volbou starosty chtějí co nejdříve. Jsou ale limitováni tím, že termín musí být vyhlášen nejméně se sedmidenním předstihem. "V každém případě chceme už do května vstupovat se vším všudy. To znamená i se starostou," uvedl Poulíček.
Volby v Kobylé
Strana (zvolení kandidáti) % m
1. Sdružení občanů za samostatnost obce Kobylá nad Vidnávkou (Poulíček, Kurková, Kurková, Popelka) 45,14 4
2. Sdr. občanů Kobylá n. V. (Krajíček, Sloup, Slaný, Richterová) 38,38 4
3. SNK Pětka (Grigoriadisová) 16,48 1
Voličů: 385; účast: 271, tj. 70,57%; rozdáno hlasů: 2251.
</TEXT>
</DOC>
<DOC>
<DOCID>MF-20020422488</DOCID>
<DOCNO>MF-20020422488</DOCNO>
<DATE>04/22/02</DATE>
<TITLE>
Volby: Noví zastupitelé jsou jen nezávislí
</TITLE>
<TEXT>
Pouze nezávislí usednou do nových zastupitelstev tří obcí v Olomouckém kraji. K volebním urnám přišli v sobotu obyvatelé tří obcí na Šumpersku, Jesenicku a Prostějovsku. Účast voličů přesáhla 70 procent.
Vyšehoří - Necelé dvě stovky voličů ve Vyšehoří na Šumpersku stály při sobotních komunálních volbách před nelehkým úkolem. Musely se totiž rozhodnout, zda chtějí mít obec čistější či krásnější. O jejich hlasy se totiž ucházela dvě sdružení nezávislých kandidátů, která se mezi sebou v názvech lišila pouze přívlastky. Lidé nakonec dali přednost kandidátům, kteří slibovali krásnější prostředí. Na předvolební schůzi se lidé, kteří se dosud podíleli na chodu obce, prostě dohodli, že vytvoří dvě sdružení. "Utvořili jsme dvě strany jen kvůli tomu, abychom měli náhradníky. Chceme se tak vyvarovat toho, aby se sdružení rozpadlo," řekl starosta obce a lídr Za Vyšehoří krásnější Zdeněk Hroch. Připustil přitom, že obě sdružení spojovala i shodná volba zmocněnců. "Původně jsme tam měli lidi, kteří kandidovali, ale pak jsme zjistili, že to není možné. Tak jsme jednoduše zvolili do rolí zmocněnců naše manželky," dodal starosta. Z názvů obou sdružení byla o půlnoci při vyhlašování výsledků zmatena i předsedkyně volební komise. Na otázku, zda dali lidé přednost sdružení za obec krásnější či čistější, odpověděla, že spokojenější. "Trochu nás to pletlo. Ale o názvy přeci vůbec nešlo," řekla. Vyšehoří nebylo jedinou obcí, kde kandidáti neusilovali o zcela originální název. Například v Pavlovicích u Kojetína na Prostějovsku se voliči museli spokojit s označením římská I. a II. Mimořádné volby se měly konat také ve třech obcích na Přerovsku, v žádné z nich se však nenašla strana, která by chtěla kandidovat. Podle přednosty Miloslava Přikryla starostové a zastupitelstva budou obce spravovat do řádných voleb na podzim.
Volby ve Vyšehoří
Strana (zvolení kandidáti) % m
1. Za Vyšehoří krásnější (Hroch, Krmela, Rozlowská, Unzeitigová) 60.33 4
2. Za Vyšehoří čistější (Šturm, Straka, Krobot) 39.67 3
m = mandátů
Voličů: 167; účast 124; tj. 74,25%; rozděleno hlasů: 779.
</TEXT>
</DOC>
<DOC>
<DOCID>MF-20020422489</DOCID>
<DOCNO>MF-20020422489</DOCNO>
<DATE>04/22/02</DATE>
<TEXT>
Kvalifikačního turnaje o postup na mistrovství republiky ve hře scrabble se o víkendu v Přerově zúčastnil i písničkář Jaromír Nohavica (vpravo) - vůbec první mistr republiky z roku 1997. Slovní hra se do země rozšířila až v devadesátých letech. V Přerově soutěžilo kolem osmi desítek hráčů. Hlavu si lámal i Vít Sázavský ze skupiny Neřež. Finále ve scrabble bude na podzim.
</TEXT>
</DOC>
<DOC>
<DOCID>MF-20020422490</DOCID>
<DOCNO>MF-20020422490</DOCNO>
<DATE>04/22/02</DATE>
<TITLE>
Občanská, spol. s r . o.
</TITLE>
<HEADING>
Na okraj týdne
</HEADING>
<TEXT>
Je celkem zajímavé pozorovat, jak se na nejrůznějších úrovních (včetně polemik v médiích) stále více hovoří o občanské společnosti - rozmanité struktuře mezi státem a úřady na straně jedné a jednotlivci či rodinami na straně druhé. Občanská společnost procitá z totalitního spánku a mne si oči i z polistopadového podřimování. Dost hodně jí k tomu pomáhá i mizerná politická předvolební nabídka. Ne že by bylo stran málo a věrní stoupenci si nevěděli rady se svým hlasem. Ovšem co konkrétního například můžeme očekávat od budoucích 11 až 12 poslanců z Olomouckého kraje? Jaké postoje zaujímají ke komunálním či krajským tématům? Jistě, jsou výjimky, ovšem co ta většina? Nepochybně se podobných otázek od voličů dočkají.
Například v Olomouci se nyní vzedmulo nevídané množství lidí z nejrůznějších sfér, aby protestovali proti podobě Paláce Morava, či stavbě tohoto druhu vůbec. Toto "široké hnutí proti rozhodnutí zastupitelstva" je ovšem jen nahodilá snaha odporu. Ovšem nejen k věci samotné, ale i k formě a způsobům městské vlády. Zdejší komunální politici totiž předvádějí naprostou vyprahlost programu. Místo toho, aby nabízeli témata k široké diskusi, jsou tlačeni různými jednoúčelovými aktivitami - ekologistů vůči supermarketům, či nájemníků za privatizaci bytů - do defenzivy. Politici prostě neumějí v době informační exploze internetu komunikovat. Například opoziční zastupitel Pavel Konečný (ODS) žádal radní, aby zveřejňovali podklady na jednání zastupitelů a výstupy z rokování na internetu. Síť sítí by mohla také nabízet výsledky z elektronického hlasování zastupitelů a dokonce přenášet obrazovou i zvukovou podobu přímého přenosu jednání městských poslanců. Zatímco mnohá města v kraji některé vymoženosti moderní techniky dávno vyzkoušela a přináší třeba přenosy ze zastupitelstva v místní kabelové televizi, olomoučtí konšelé musejí nejprve prověřit "reálnost" návrhu. A přitom to jsou věci, které měly být samozřejmostí v krajském (!) městě už dávno. Nejen půlrok před volbami.
To se zase budou v listopadu strany ve svých programech kasat, že chtějí maximálně informovat, a přitom opak je smutnou pravdou. I politické strany jsou občanská společnost, a tak by se měly občanům přibližovat. Nyní sice připomínají uzavřené společnosti s ručením omezeným, ovšem tlaku různých spolků (a ovšemže i lobbistů) věčně odolávat nemohou. Strany se před volbami zaručeně vzchopí, pak ovšem přerozdělí posty a opět ustrnou. Komické je totiž třeba odložení koncepce bytové politiky až po volbách, když rozhodující většina nového zastupitelstva bude staronová. Nebo se snad strany otevřou občanským iniciativám? A mají vůbec kde brát? tomas.sulak@mfdnes.cz
</TEXT>
</DOC>
<DOC>
<DOCID>MF-20020422491</DOCID>
<DOCNO>MF-20020422491</DOCNO>
<DATE>04/22/02</DATE>
<TITLE>
Stránky o Paláci Morava chystá také Hnutí Duha
</TITLE>
<GEOGRAPHY>Olomouc</GEOGRAPHY>
<TEXT>
Internetové stránky o záměru magistrátu nechat postavit soukromou firmou obchodně-společenské centrum Palác Morava chystá Hnutí Duha v Olomouci. Na adrese: www.volny.cz/duhaolomouc je zprovozní během tohoto týdne. "Budou to navíc naše oficiální internetové stránky, které jsme dosud neměli," uvedla Jiřina Koukolová z Hnutí Duha. Ekologičtí aktivisté plánují současně se zprovozněním stran s informacemi o své neziskové organizaci dát lidem k dispozici také další informace. "Na webu lidé najdou popis stavby Paláce Morava, jeho návrh, názory čtenářů z MF DNES a jiných médií, otevřený dopis památkářů primátorovi i jeho odpověď," vypočítává Koukolová. Hnutí uveřejní také text všech peticí, které o plánované obchodní centrum na prahu památkové rezervace vyvolalo. Zájemci budou moci k problému napsat svůj názor. Na stránkách lidé najdou také jména a kontakty na zastupitele v jednotlivých obvodech Olomouce. Hnutí Duha, které bojuje i proti supermarketům, se v případě Paláce Morava obává, že další plánovaný supermarket přitáhne do města další auta. V třípodlažní stavbě s podzemními garážemi budou kromě toho obchody, multikino a restaurace. Lidé mají už dnes možnost vyjádřit svůj názor na internetu. Anketa, kde se mohou vyslovit, jak se jim líbí projekt, který schválili zastupitelé, je na adrese idialog.cz/trznice nebo na webových stránkách olomoucké radnice www.olomoucko.cz. Výsledky ankety chtějí autoři předat zastupitelům. Hlasování na webové stránce idialog.cz/trznice včera o půl osmé vypadalo takto: s podobou "paláce" souhlasí 42 procent hlasujících, 14 procent s výhradami, proti je 44 %.
Olomouc - Internetové stránky o záměru magistrátu nechat postavit soukromou firmou obchodně-společenské centrum Palác Morava chystá Hnutí Duha v Olomouci. Na adrese: www.volny.cz/duhaolomouc je zprovozní během tohoto týdne. "Budou to navíc naše oficiální internetové stránky, které jsme dosud neměli," uvedla Jiřina Koukolová z Hnutí Duha. Ekologičtí aktivisté plánují současně se zprovozněním stran s informacemi o své neziskové organizaci dát lidem k dispozici také další informace. "Na webu lidé najdou popis stavby Paláce Morava, jeho návrh, názory čtenářů z MF DNES a jiných médií, otevřený dopis památkářů primátorovi i jeho odpověď," vypočítává Koukolová. Hnutí uveřejní také text všech peticí, které o plánované obchodní centrum na prahu památkové rezervace vyvolalo. Zájemci budou moci k problému napsat svůj názor. Na stránkách lidé najdou také jména a kontakty na zastupitele v jednotlivých obvodech Olomouce. Hnutí Duha, které bojuje i proti supermarketům, se v případě Paláce Morava obává, že další plánovaný supermarket přitáhne do města další auta. V třípodlažní stavbě s podzemními garážemi budou kromě toho obchody, multikino a restaurace. Lidé mají už dnes možnost vyjádřit svůj názor na internetu. Anketa, kde se mohou vyslovit, jak se jim líbí projekt, který schválili zastupitelé, je na adrese idialog.cz/trznice nebo na webových stránkách olomoucké radnice www.olomoucko.cz. Výsledky ankety chtějí autoři předat zastupitelům. Hlasování na webové stránce idialog.cz/trznice včera o půl osmé vypadalo takto: s podobou "paláce" souhlasí 42 procent hlasujících, 14 procent s výhradami, proti je 44 %.
</TEXT>
</DOC>
<DOC>
<DOCID>MF-20020422492</DOCID>
<DOCNO>MF-20020422492</DOCNO>
<DATE>04/22/02</DATE>
<TEXT>
Starší obyvatelka Pavlovic u Kojetína vhazuje svůj volební hlas do přenosné urny při sobotních mimořádných volbách v nové samostatné obci. V letošním supervolebním roce čekají obyvatele ještě červnové volby do Poslanecké sněmovny, říjnové senátní volby na Přerovsku a v obvodu Olomouc-venkov (pravděpodobně dvoukolové) a listopadové komunální volby.
</TEXT>
</DOC>
<DOC>
<DOCID>MF-20020422493</DOCID>
<DOCNO>MF-20020422493</DOCNO>
<DATE>04/22/02</DATE>
<TITLE>
Moc se nezajímáte o druhé, říká Bulharka
</TITLE>
<TEXT>
MF DNES přináší další z rozhovorů seznamujících s projektem "Multikulturní Olomouc v minulosti a dnes"
Elena Antonova Bričkova pochází z hlavního města Bulharska, ze Sofie. Je jí dvaadvacet let a studuje na Filozofické fakultě UP filozofii a sociologii.
Olomouc - Od rodiny odešla již po maturitě, dnes žije už čtvrtý rok v Olomouci. "Čím déle tu jsem, tím více si uvědomuji, jak moc mám Bulharsko ráda. Teď už vím, že se po studiu chci vrátit domů do své země."
- Proč vedla vaše cesta za studiem právě do České republiky?
Byla to úplná náhoda. Přijela jsem navštívit tatínka, který tady měl práci. V té době jsem zrovna začala přemýšlet o tom, že bych chtěla vycestovala do ciziny. A protože se mi tady moc líbilo, rozhodla jsem se zůstat. Navíc jsem právě dokončila střední školu, takže se to hodilo. Zjistila jsem si možnosti studia na vysoké škole a začala jsem se připravovat na přijímačky. Přiznám se, že jsem o České republice tehdy nic nevěděla. Opravdu jsem to neplánovala.
- Dokázala byste si vybavit první pocity při příjezdu do Čech?
Moc se mi tu líbilo, především architektura, která je jiná než bulharská. Všude tu panuje pořádek a řád. Uvažovali jsme i o Praze, tam ale v nabídce nebyla kombinace oborů, které jsem chtěla studovat. Olomouc tedy zvítězila.
- Studujete v Olomouci, zbytek rodiny žije v Bulharsku. Jak rodina funguje takto na dálku?
Telefonicky. Všechno je věc zvyku. Ze začátku jsem odloučení od rodiny pochopitelně nesla těžce. Tatínek tu se mnou totiž zůstal jen první tři měsíce a potom se vrátil zpět domů. Nedalo se nic dělat, musela jsem si zvykat na to, že jsem sama v cizí zemi. Dnes už je to jiné, naučila jsem se mít samotu ráda. Poslední dobou se domů dostanu častěji než dříve, dvakrát třikrát do roka.
- Jak se vám jako cizince studuje v Čechách? Co spolužáci a učitelé?
To, že pocházím právě z Bulharska, nehraje roli. Nezáleží na tom, jaké jste národnosti, ale vždy na konkrétním člověku. Někteří se chovají, skoro jako bych ani cizinka nebyla. Samozřejmě se často ptají, například na naše svátky a zvyky. Jsou tady ovšem i lidé, kteří o mě neprojevují zájem. Mám dojem, že i po několika letech studia tady se mi mezi spolužáky stále nepodařilo úplně zapadnout. Zatím jako bychom nenašli společnou řeč.
- Ve volném čase se tedy stýkáte spíše s cizinci?
První měsíce v Olomouci jsem se přátelila převážně se zahraničními studenty. Skutečnost, že jsme cizinci, nás spojovala. Dnes mám kamarádky Češky. Kromě nich občas navštěvuji také Bulhary. Po odjezdu mého přítele zpátky do Bulharska se s nimi ale setkávám méně. Musím přiznat, že tady neznám žádného bulharského studenta, slyšela jsem jen o jedné studentce medicíny. Moji bulharští kamarádi tu pracují v restauraci, jeden z nich je její majitel. Co se týče mých českých kamarádek, řekla bych, že jsou zvídavé a otevřené, což není pro Čechy zrovna typická vlastnost. Ony se snaží být otevřené okolnímu světu, zajímají se o jiné národnosti, o život v jiných zemích. Na druhé straně i já sama jsem se musela snažit, abych si tu našla přátele. Nemohla jsem jen čekat. Ve volném čase se setkávám jak s Čechy, tak s Bulhary. Hodně času mi ale zabírá příprava do školy, vše mi jde pomaleji. Studovat v cizím jazyce je vždy složitější.
- Existuje v Olomouci nějaká bulharská komunita tak jako například v Brně nebo Ostravě?
Máme tu Bulharský klub. Lidé, se kterými se setkávám já, do něj ale nedocházejí. Bulhaři se tu navzájem znají a i když se příliš nestýkají, mohou se na sebe spolehnout.
- Je nějaká vlastnost, která vám na Češích vyloženě vadí?
Někdy se mi zdá, že Češi jsou líní. A když něco není přímo jejich, tak se o to nestarají. Také si myslím, že nepřijímají názory jiných, nemají rádi nové věci, které by je vytrhly z jejich poklidné každodennosti. Zpočátku mi vadil jejich mnohdy egoistický přístup. Dnes si ale myslím, že trocha egoismu neuškodí. Je dobré zabývat se také sebou samým a být samostatný. Ale Bulhaři se daleko víc zajímají o sebe navzájem. Češi jsou spíš pro sebe, to ale může být někdy pozitivní. Člověk se tak naučí naplnit si volný čas bez toho, aby k tomu vždy potřeboval další osobu.
- V čem vidíte největší rozdíly mezi Čechy a Bulhary? V čem jsou si naopak tyto národy podobné?
Liší se hlavně ve způsobu zábavy. Například v hospodě - Čech si představuje zábavu tak, že přijde do hospody, opije se a jde domů. Bulhaři se i v hospodě snaží být opravdu společně, baví se, pijí, ale neopijí se. Nikdy nepijeme samotný alkohol, třeba i k jednomu pivu si dáme něco k jídlu. Obyčejné posezení u stolu si užíváme. Také v rodinném životě vidím rozdíly. V Bulharsku se rodiny často navštěvují. Co si pamatuji, každý víkend jsme doma někoho měli nebo jsme naopak byli u známých my. Muž a žena u nás mají společné kamarády. Tady je to jiné. Muž má své kamarády a žena zase své kamarádky. Proto bych za manžela chtěla mít raději Bulhara. Alespoň si to teď myslím. Dokážu si ale představit, že bych dál žila i tady v Čechách.
</TEXT>
<HEADING>
- Setkala jste se s předsudky vůči Bulharsku?
</HEADING>
<TEXT>
Češi mají na Bulharsko často krásné vzpomínky, protože tam byli u moře. Nic víc ale většinou nevědí. O Bulharsku se v novinách příliš nepíše. Snad i proto se často setkávám s otázkou: "Máte to tam také?" Musím vysvětlovat, že nežijeme v lesích. Lidé mnohdy ani nevědí, kde Bulharsko leží. Znají Turecko či Řecko, kde leží Bulharsko ale nevědí. Nevím, proč to tak je.
</TEXT>
<HEADING>
- A jak se tedy žije v Bulharsku?
</HEADING>
<TEXT>
Letos to budou čtyři roky, co jsem pryč, proto nemůžu být úplně objektivní. Já už dnes do Bulharska jezdím v podstatě jako na dovolenou. Vím ale, že lidé se tam dnes musí hodně starat o peníze, stále pracují... Kdysi bylo možné život více prožívat. Myslím, že výrok "makat jak Bulhar", který je u vás tak rozšířený, platí čím dál více. V současné době probíhají v Bulharsku změny, lidé upínají své naděje k novým osobnostem na politické scéně. Nemyslím si ale, že by Bulharsko bylo chudou zemí. Možná je má představa ovlivněna také tím, že pocházím z hlavního města. Sofie je bohaté město, v jiných částech země je situace určitě jiná. Asi jsem si už příliš zvykla na velkoměsto, neumím si proto představit život v malém městě, jako je například Olomouc.
- V současné době se v celosvětovém měřítku objevuje fenomén emigrace. Týká se také Bulharů?
Je pravda, že hodně mladých lidí, především studentů, se snaží vycestovat do světa. I naši politici vyjadřují lítost nad tím, že odjíždějí schopní lidé. V cizině je to vždycky tak trochu krok zpátky, protože člověk je omezen novým prostředím, neumí řeč. Na druhé straně se naučí mnoho důležitých věcí, ze kterých může později těžit. Já jsem měla nejdřív pocit, že se už vrátit nechci, teď vidím situaci jinak. Před týdnem jsem byla v Bulharsku a všimla jsem si, že lidé se tam vracejí. Že odjeli skutečně jen za studiem, načerpat znalosti, ale pracovat chtějí doma. I já bych se chtěla vydat stejnou cestou, pokud se domů vrátím.
</TEXT>
<HEADING>
- Chtěla byste něco Čechům vzkázat?
</HEADING>
<TEXT>
Přála bych si, aby Češi nebrali cizince jako nežádoucí element, který jim bere práci. Hodně předsudků vzniká z nedostatku informací, proto bych všem doporučila vydat se do Bulharska a na vlastní oči se přesvědčit, jaké to tam je.
Multikulturní Olomouc v minulosti a dnes je projekt, jehož cílem je představit menšiny, které v Olomouci žijí či v minulosti žily, a přispět tak k větší toleranci vůči nim. Cyklus přednášek a výstav vyvrcholí festivalem, který proběhne 8. května v prostorách olomouckého letního kina. Organizátorem projektu je občanské sdružení Mládež pro interkulturní porozumění. Pozvánky na jednotlivé akce přináší pravidelně středomoravská příloha MF DNES, která je mediálním partnerem projektu.
</TEXT>
</DOC>
<DOC>
<DOCID>MF-20020422494</DOCID>
<DOCNO>MF-20020422494</DOCNO>
<DATE>04/22/02</DATE>
<TITLE>
Bulhaři v Olomouci
</TITLE>
<TEXT>
První Bulhaři se začali v Olomouci a jejím okolí usazovat již před 2. světovou válkou. Nejdříve představovali především novou pracovní sílu, později sem začali přicházet také studenti. Ti byli společně s Poláky prvními zahraničními studenty na Univerzitě Palackého. Podle aktuálních zdrojů cizinecké policie žije v současnosti v Olomouci trvale 30 Bulharů, přechodně dalších 31. V 70. letech byl v Olomouci zřízen bulharský klub, který funguje dodnes a je zaměřen především na kulturní osvětu. Pořádají se zde nejen kurzy češtiny pro Bulhary, ale také kurzy bulharštiny pro Čechy. Každý měsíc vydávají časopisy " Roden glas" a "Inform Bulletin".
</TEXT>
</DOC>
<DOC>
<DOCID>MF-20020422495</DOCID>
<DOCNO>MF-20020422495</DOCNO>
<DATE>04/22/02</DATE>
<TEXT>
"Češi mají na Bulharsko často krásné vzpomínky, protože tam byli u moře. Nic víc o té zemi ale většinou nevědí," říká Bulharka Elena Antonova Bričkova, která studuje v Olomouci.
</TEXT>
</DOC>
<DOC>
<DOCID>MF-20020422496</DOCID>
<DOCNO>MF-20020422496</DOCNO>
<DATE>04/22/02</DATE>
<TITLE>
Události týdne
</TITLE>
<HEADING>
V zoo je opičí mafie
</HEADING>
<TEXT>
V nově otevřeném opičím safari v zoo na Svatém Kopečku se dvě skupiny opic pokousaly. Samice z Říma se podle pracovníků zoo prý chovaly jako italská mafie a pokousaly dva samce z Amsterodamu. Jde o makaky červenolící. Návštěvníkům podle zoo nic nehrozí.
</TEXT>
<HEADING>
Domašov odmítá dluhy
</HEADING>
<TEXT>
Domašov nad Bystřicí na Olomoucku už nechce platit dluhy zkrachovalé místní stáčírny vod, za jejíž úvěry se obec před lety zaručila. Domašov proto vystřídal advokáty, olomouckou kancelář Ritter-Šťastný nahradil kandidátkou ČSSD do voleb a právničkou Janou Hamplovou a celou věc hodlá hnát klidně až k Ústavnímu soudu.
</TEXT>
<HEADING>
Kozel zahradníkem
</HEADING>
<TEXT>
Bývalého policistu ze Šumperka zatkla v polské Nyse policie a tamní soud ho poslal do vazby, protože je podezřelý, že byl hlavním dodavatel zbraní pro jeden organizovaný gang polského podsvětí. Šumperský podnikatel, který nyní ve městě provozoval obchod se zbraněmi, pašoval samopaly, brokovnice, pistole a munici za stovky tisíc korun. Choval se profesionálně a konspirativně.
</TEXT>
<HEADING>
Jeseník chce víc úředníků
</HEADING>
<TEXT>
Město Jeseník požaduje po ministerstvu vnitra víc úředníků pro malý okres, který zde vznikne. Starosta Jiří Krátký (ČSSD) řekl, že 101 úředníků by ještě stačilo, ale 77 je opravdu málo.
</TEXT>
<HEADING>
Ministr Tvrdík se sekl
</HEADING>
<TEXT>
Ministerstvo obrany neuspořádá na Libavé referendum o budoucnosti vojenského újezdu, jak slíbil ministr obrany Jaroslav Tvrdík, ale pouze anketu. Vyšlo najevo, že referendum by bylo nezákonné.
</TEXT>
<HEADING>
Policisté vyšli do ulic
</HEADING>
<TEXT>
Dopravní policisté zastavovali auta v Olomouci, aby řidičům poradili, jak zabránit vykradení vozů. Na preventivní akci strážci zákona rozdávali letáky: Auto není výloha.
</TEXT>
<HEADING>
Politici vyšli také
</HEADING>
<TEXT>
ODA rozbalila na olomouckém náměstí první předvolební mítink po registraci stran k letošním volbám. Místopředseda ODA Oldřich Kužílek řídil mítink z auta, protože zrovna pršelo.
</TEXT>
<HEADING>
Je po stěhování
</HEADING>
<TEXT>
Romové ze zdevastované kolonie U svaté Anny v Prostějově se zatím do Kojetína stěhovat nebudou. Spolumajitelky domu v Kojetíně jej totiž prodaly nejprve Romům z Prostějova a vzápětí i kojetínské radnici, která jim nabídla o milion víc. Věc nyní bude řešit soud.
</TEXT>
<HEADING>
Nedávejte rodná čísla
</HEADING>
<TEXT>
Úřad na ochranu osobních údajů poradil lidem, aby v žádném případě nedávali obcím a radnicím svá rodná čísla při registraci poplatků za odpady. Je to totiž nezákonné. Radnice ale tvrdí opak a citlivé údaje na lidi budou sbírat dál.
</TEXT>
<HEADING>
Bývalý šéf je před soudem
</HEADING>
<TEXT>
Se dvěma advokáty přišel k soudu bývalý šéf Školského úřadu v Prostějově Jiří Suchomel, obžalovaný z podvodů a zpronevěr asi za šest set tisíc korun. Jde o podezřelé machinace s učebními pomůckami, televizory, videopřehraváči z doby, kdy šéfoval Středisku služby škole. Dnes pojišťovák vinu popřel.
</TEXT>
<HEADING>
Vědci nalezli pravěk
</HEADING>
<TEXT>
Pravěkou osadu vůbec prvních zemědělců na českém území z doby 5000 let před Kristem vykopali archeologové v Bukovanech na Olomoucku.
</TEXT>
<HEADING>
Mohelnice zase chybovala
</HEADING>
<TEXT>
Radnice v Mohelnici musí zaplatit pokutu, protože opět porušila zákon o zadávání veřejných zakázek. Tentokrát jde o výběr banky na stomilionový úvěr a pokutu ve výši sto tisíc korun. Starosta Mohelnice Ladislav Kavřík (ODS) to na své vývěsce před radnicí svedl na opozici.
</TEXT>
<HEADING>
Nemocnice vyhazuje miliony
</HEADING>
<TEXT>
Ministerstvo zdravotnictví zakázalo pokračovat ve stavbě nového areálu nemocnice v Prostějově. Nemocnice tak každý měsíc vyhodí asi milion korun z okna na údržbu rozestavěného areálu. Ministerstvo se nyní hádá s krajským úřadem, kdo bude dostavbu platit.
Ministerstvo zdravotnictví zakázalo pokračovat ve stavbě nového areálu nemocnice v Prostějově. Nemocnice tak každý měsíc vyhodí asi milion korun z okna na údržbu rozestavěného areálu. Ministerstvo se nyní hádá s krajským úřadem, kdo bude dostavbu platit.
</TEXT>
</DOC>
<DOC>
<DOCID>MF-20020422497</DOCID>
<DOCNO>MF-20020422497</DOCNO>
<DATE>04/22/02</DATE>
<TEXT>
Korunku nejkrásnější vysokoškolačky ČR vyhrála ve Zlíně jedenadvacetiletá Eva Machů, která studuje Pedagogickou fakultu UP v Olomouci.
</TEXT>
</DOC>
<DOC>
<DOCID>MF-20020422498</DOCID>
<DOCNO>MF-20020422498</DOCNO>
<DATE>04/22/02</DATE>
<TEXT>
Bývalý ředitel Školského úřadu v Prostějově Jiří Suchomel čeká před soudní síní v Prostějově. Je viněn z podvodů a zpronevěr za šest set tisíc korun.
</TEXT>
</DOC>
<DOC>
<DOCID>MF-20020422499</DOCID>
<DOCNO>MF-20020422499</DOCNO>
<DATE>04/22/02</DATE>
<TEXT>
Harmonikář hraje na zahájení výstavy k osmdesátiletému výročí hasičů Olomouc - město v galerii v Armádním domě.
</TEXT>
</DOC>
<DOC>
<DOCID>MF-20020422500</DOCID>
<DOCNO>MF-20020422500</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
KINO SVĚT: Pán prstenů I - Společenstvo prstenu ( 16.00, 19.00)
GALERIE A KNIHKUPECTVÍ SKLEP: Marcel Hubáček - Obrazy
KAVÁRNA PLÍŽIVÁ KONTRA: Výstava prací studentů animace
OKRESNÍ ÚŘAD: Výtvarné práce žáků ZUŠ okresu Jeseník
DIVADLO PETRA BEZRUČE: Screamers - Letem světem ( 19.00)
KINO SVĚT: Mach, Šebestová a kouzelné sluchátko ( 16.00) , Vanilkové nebe ( 19.30)
STŘEDISKO VOLNÉHO ČASU: Akademie III. věku ( 16.30)
KINO CENTRAL: Otesánek ( 17.30, 20.00)
KINO LÍPA: Na křídlech vážky ( 17.30, 20.00)
KINO METROPOL: Perníková věž ( 17.30, 20.00)
MORAVSKÉ DIVADLO: Komedie masopustu (Večer tříkrálový) (Moravské divadlo, 10.00) , Hra bez názvu (Platonov) (Moravské divadlo, 19.00)
DIVADLO HUDBY: Filip Topol ( 19.30)
ZÁKLADNÍ UMĚLECKÁ ŠKOLA IŠI KREJČÍHO: Absolventský koncert ( 18.00)
GALERIE BOHÉMA: Milan Zimmermann - Obrazy
GALERIE CAESAR: Bdělé snění
GALERIE G: Art Klub Karviná
GALERIE JANA - SV. KOPEČEK: Bohumil Teplý - Sochy
GALERIE MONA LISA: Karel Demel - Kresby a grafické listy
GALERIE PATRO: Hedvika Koupilová - Obrazy a ruční práce
GALERIE PODKOVA: Jindra Viková - Keramické plastiky, kresby, Suzanne Pastor - Skleněné knihy, fotografie
GALERIE RUBIKON: Jarní salon
GALERIE SKÁCELÍK: Marina Richter, Igor Kitzberger
GALERIE TITANIC (DIVADLO HUDBY): Lenka Vítková - Plátna a šmirgly
GALERIE U MLOKA (P-CENTRUM): Vít Šimánek - Republika Žižkov
GALERIE V ČSOB: Lenka Čočková - Příběhy v krajině
VĚDECKÁ KNIHOVNA: Evžen Opatrný - Dřevíčka
MUZEUM UMĚNÍ: Umělci, o kterých se mluví - Tomáš Císařovský ( 18.30)
BUDDHISTICKÉ CENTRUM LINIE KARMA KAGJÜ: Praxe buddhismu Diamantové cesty
CENTRUM VOLNÉHO ČASU YMCA: Doučování a kroužek keramiky ( 14.00)
MATEŘSKÉ CENTRUM KLUBÍČKO: Budoucím maminkám ( 10.00)
</TEXT>
<HEADING>
S-KLUB: Turnaj ve stolním fotbale ( 19.00)
</HEADING>
<TEXT>
STUDIO ČTYŘLÍSTEK: Cvičení na velkých míčích ( 8.00) , Alternativní školička ( 9.00), Tělocvičné hrátky ( 9.00), Výtvarné hříčky ( 10.00)
ZENOVÁ ŠKOLA KWAN UM: Praxe zenového buddhismu ( 18.00)
KINO HVĚZDA: E.T. - Mimozemšťan ( 17.30), Zatracení ( 20.00)
MĚSTSKÝ DŮM: Robin Hood aneb Jak to bylo doopravdy (Divadlo Dostavník Přerov, 8.15, 10.15)
MĚSTSKÉ INFORMAČNÍ CENTRUM: Mateřídouška - vše pod jednou střechou
KINO METRO 70: Na kometě ( 14.00) , Synův pokoj ( 17.30), Rok ďábla ( 20.00)
GALERIE MODRÝ ANDĚL: Miroslav Šnajdr ml. - Komiks
KULTURNÍ KLUB DUHA: Jubilanti Holara 2002, Zločiny komunismu a III. odboj v obrazech a dokumentech
LIDOVÁ HVĚZDÁRNA: Hvězdný vesmír, Z dějin astronomie
LIDOVÁ HVĚZDÁRNA: Den Země: videosnímky na téma Krásy naší planety ( 19.30)
KULTURNÍ KLUB DUHA: Taneční studio Evy Štefkové ( 16.30) , Zkoušky SLPT Mánes ( 19.00)
KINO OKO: Ti druzí ( 20.00)
DŮM KULTURY: Výstava výtvarných prací studentů SOŠ památkové péče
GALERIE TUNKLŮV DVOREC: České dýmky po roce 1950
KLUB: Eva Chyťová, Pavel Rozsíval - Černobílé rozhledy
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020422501</DOCID>
<DOCNO>MF-20020422501</DOCNO>
<DATE>04/22/02</DATE>
<TITLE>
Tara Fuki v Rumunsku a na Ukrajině: od klubů po státní filharmonii
</TITLE>
<TEXT>
Přerov, Olomouc - Ještě čtyři dny před svým koncertem v přerovském Duha klubu Dlažka se duo violoncellistek Tara Fuki procházelo po ulicích ukrajinského Lvova. V tamním klubu Ljalka zakončila dvojice své malé rumunsko-ukrajinské turné uspořádané Českými centry v Kyjevě a Bukurešti společně s Polským institutem. "Každý koncert byl specifický tím, že byl v jiném prostoru. V Rumunsku jsme hrály v Sibiu v sále Státní filharmonie, v Bukurešti v rockovém klubu, údajně ve městě nejlepším, třetí koncert se konal ve Francouzském institutu v Iasi, kde to bylo podobné jako třeba v olomouckém Divadle hudby," říká polovina z Tara Fuki Andrea Konstankiewicz. Technické vybavení klubů přitom mnohdy nebylo nejlepší. Výbornou zvukovou techniku sice měli v užhorodském klubu Juventus, pořadatelé však zřejmě podcenili propagaci a na koncert dorazilo minimum návštěvníků. "Hráli jsme pro dvacet třicet lidí a byla tam strašná zima. A přitom zvuk a vybavení tam bylo velmi dobré," vzpomíná Dorota Blahutová, druhá z členek Tara Fuki, na jejichž koncerty chodívali nejen obyvatelé Ukrajiny či Rumunska. "Publikum, to byl mix Poláků, českých krajanů a lidí, co tam žijí," dodává Andrea. Případným problémům například s úřady se díky péči Českých center violoncellistky vyhnuly. "Cestoval s námi ředitel Českého centra svým diplomatickým vozem, takže problémy ani na hranicích nebyly. A to na nich den před naším přejezdem zadrželi pašeráka s asi šedesáti kilogramy heroinu," podotýká s ulehčením Andrea. Tara Fuki sice neměly příliš času poznat obě země natolik, aby je mohly podrobně srovnat, letmých postřehů však mají spousty. "Sympatičtější a otevřenější mi přišlo kupodivu spíše Rumunsko. Na Ukrajině byla z lidí cítit beznaděj, prázdnota. Byli sice milí, ale hodně z nich čišela životní bída, těžký život. V Rumunsku byli lidé daleko otevřenější ke komunikaci, a také jsme si tam mohly vybrat, v jakém jazyce se chtějí bavit - anglicky, francouzsky, polsky. Na Ukrajině všichni ukrajinsky," míní Konstankiewicz, podle níž to ani s životním prostředím není na Ukrajině nijak růžové. "Třeba znečištění vzduchu. Možná byla zrovna inverze, ale ve Lvově se téměř nedalo vyjít na ulici. Jen jsem prošla přes centrum a dusila jsem se. A to jsem kuřák," dodává hudebnice, podle níž nejneuvěřitelnější zážitek měly Tara Fuki z rumunského výběžku na Ukrajině, kde v několika chudých vesnicích narazily na nedostavěné hrubé stavby milionářských vil. "Ale v každé vesnici tak stovky. A vedle rozestavěných paláců chudé domky, v nichž se žije. Pak jsme zjistily proč. Tamní Rumuni před sedmi osmi lety pálili vodku a pašovali ji za hranice a hrozně moc na tom zbohatli. Úřady jim to pak překazily, lidé domy nedostavěli, a nedokončené vily tam stojí dodnes," líčí Konstankiewicz.
</TEXT>
</DOC>
<DOC>
<DOCID>MF-20020422502</DOCID>
<DOCNO>MF-20020422502</DOCNO>
<DATE>04/22/02</DATE>
<TITLE>
Co se může také hodit při návštěvě festivalu afo/info
</TITLE>
<TEXT>
Festivalové noviny vycházejí denně, nabízejí program, postřehy, rozhovory, jsou zdarma, připravují je studenti UP.
</TEXT>
<HEADING>
hosté
</HEADING>
<TEXT>
Měli by přijet mimo jiné z Velké Británie (např. režisérka Everdien Wood), Polska (mj. filmový kritik Piotr Zawojski), Rumunska (novinář Andrea Mogos) či Brazílie (např. režisér Fernando de Souza Dias).
</TEXT>
<HEADING>
vstupné
</HEADING>
<TEXT>
Pokud není uvedeno jinak, pak projekce v 17.30 a ve 20 hodin: 30 Kč, koncerty v 17.30 v Divadle hudby: 40 Kč, slavnostní zahájení a zakončení v kině Metropol: 80 Kč.
večerní projekce
Během festivalového týdne budou k vidění filmy Noční hovory s matkou, Rok ďábla, Nachové plachty, Kandahár, Do cizí náruče.
V Divadle hudby bude denně v 17.30 koncert, kde se vystřídá Klar, Natálie Velšmídová a Natalika, Jablkoň, Jarret, La Jazz Kygna. AFO zahajuje Emil Viklický a Zuzana Lapčíková, ukončí Jiří Stivín a Funny Fellows.
besedy
Jednou z besedujících bude Lenka Reinerová, poslední žijící představitelka pražské německé literatury.
předpremiéry
Zvědavci se dočkají předpremiéry nového dílu televizního cyklu Předčasná úmrtí, který mapuje osud malíře Josefa Vyleťala.
</TEXT>
</DOC>
<DOC>
<DOCID>MF-20020422503</DOCID>
<DOCNO>MF-20020422503</DOCNO>
<DATE>04/22/02</DATE>
<TITLE>
Nejnovější Academia film rozdá tvůrcům sošky Afy
</TITLE>
<TEXT>
Shovívavý usměv ženy Afy by měl být největší odměnou filmařům, kteří se sjíždějí do Olomouce na dnes začínající festival Academia film.
Olomouc - Afa je totiž soška, kterou vytvořil sochař Daniel Klose a získají ji vítězové této tradiční mezinárodní přehlídky dokumentárních filmů a multimediálních pořadů. Afa je jednou z novinek, které sedmatřicátý ročník Academia filmu připravil návštěvníkům a filmařům. Další změnou je místo, kde se bude odehrávat část festivalového dění: k Divadlu hudby a kinu Central přibylo ještě Muzeum umění. Stejně tak se letos už neuděluje prestižní ocenění zvané Cena za celoživotní dílo. Poté, kdy někteří z oceněných autorů namítali, že navzdory této ceně mají ještě kus života a práce před sebou, změnili pořadatelé název na výstižnější Cenu za přínos dokumentárnímu filmu. Jejím letošním držitelem bude legenda polského dokumentu, režisér a scenárista Marcel Łozinski. Dnes začínající festival má v záhlaví napsáno motto "... a co dál, dokumente?" Měl by na skoro stovce soutěžních filmů z 26 zemí světa ukázat, zda - a pokud ano, tak jak -, se dokument coby filmový žánr vyvíjí a mění. Právě zaměření na dokumentární film, velký hudební doprovodný program, v němž se vystřídají třeba Emil Viklický, Zuzana Lapčíková nebo Jiří Stivín a početné doprovodné besedy mimo jiné s tvůrci televizního cyklu Nevyjasněná úmrtí, otevírají veřejnosti do široka brány v minulosti výrazně vědecky orientovaného festivalu. "Na festivalu je patrný odklon od ryze vědeckých filmů, určených uzavřenému publiku, spíše ke snímkům populárním," souhlasí programová ředitelka AFO Pavla Bergmannová. Academia film má podle organizátorů z Univerzity Palackého i svá "nej". "Jsme druhým nejstarším tuzemským festivalem. Navíc AFO pořádá druhá nejstarší univerzita v zemi a jsme také s rozpočtem 1 800 000 korun jedním z nejchudších českých festivalů," vypočítá festivalový prezident Rostislav Hladký.
</TEXT>
</DOC>
<DOC>
<DOCID>MF-20020422504</DOCID>
<DOCNO>MF-20020422504</DOCNO>
<DATE>04/22/02</DATE>
<TITLE>
Dnešní a zítřejší program přehlídky AFO
</TITLE>
<TEXT>
16.00, Kino Metropol: Slavnostní zahájení festivalu, součástí je koncert Emila Viklického a Zuzany Lapčíkové a filmová projekce filmu Česká rapsodie - V. Jasný, ČR 1969.
9.00 - 11.00, Muzeum umění: Historie - jaká vlastně byla? Časopis jménem DOMOV - M. Skyba, ČR 2001, Pomníky - zející rány - M. Pátek, ČR 2001, Paďousy - letní sídlo diplomatů - V. Drha, ČR 2001.
12.00 - 14.00, Divadlo hudby: Život s překážkami: Svět podle Kalbeho - S. Bamforth, Velká Británie 2001, Pochod Zapatistů: Historie Mexika - J. P. Lozano, Francie 2001, Jeden, žádný, dva tisíce - D. Sondelli, Itálie 2001.
12.00 - 14.00, Kino Central: Ten sportovní život: Sumó - K. Vrbová, ČR 2001, Bashkim - V. Jendreyko, Švýcarsko 2001.
12.00 - 14.00, Muzeum umění: Lidé kolem nás: ženský svět: Příběhy ženského rodu - H. Sauper, Francie 2001, Juntos: návraty po letech - R. Aellig, N. Wiedmer, Švýcarsko 2001.
20.00 - 22.00, Divadlo hudby: Ten sportovní život: Sumó - K. Vrbová, ČR 2001, Panenka proti zbytku světa - J. Gogola ml., ČR 2001, Fotbalová abeceda - I. Rotem, Izrael 2000, Bam, bam, bam.
20.00 - 22.00, Kino Central: Mimořádná projekce filmu Jana Němce: Noční hovory s matkou.
</TEXT>
</DOC>
<DOC>
<DOCID>MF-20020422505</DOCID>
<DOCNO>MF-20020422505</DOCNO>
<DATE>04/22/02</DATE>
<TITLE>
Tip dnes
</TITLE>
<TEXT>
Pianista Filip Topol vystoupí dnes od 19.30 hodin v Divadle hudby v Olomouci se svým recitálem.
</TEXT>
</DOC>
<DOC>
<DOCID>MF-20020422506</DOCID>
<DOCNO>MF-20020422506</DOCNO>
<DATE>04/22/02</DATE>
<TEXT>
Australan žijící ve Velké Británii, Clive James, publicista, kritik a svérázný průvodce cestovatelskými dokumenty, se stal loni největší hvězdou Academia filmu.
</TEXT>
</DOC>
<DOC>
<DOCID>MF-20020422507</DOCID>
<DOCNO>MF-20020422507</DOCNO>
<DATE>04/22/02</DATE>
<TITLE>
Poberta okradl řidiče, když měnil kolo
</TITLE>
<HEADING>
Krimi
</HEADING>
<GEOGRAPHY>Olomouc</GEOGRAPHY>
<TEXT>
Dalšího řidiče, který zrovna opravoval pneumatiku, okradl zloděj. Krádež se stala na silnici první třídy v obci Příkazy na Olomoucku, když řidič opravoval píchnuté zadní kolo. Policie uvedla, že zloděj se dostal do kabiny a ukradl peněženku s korunami a eurobankovkami za celkem sedmnáct tisíc korun.
Olomouc - Dalšího řidiče, který zrovna opravoval pneumatiku, okradl zloděj. Krádež se stala na silnici první třídy v obci Příkazy na Olomoucku, když řidič opravoval píchnuté zadní kolo. Policie uvedla, že zloděj se dostal do kabiny a ukradl peněženku s korunami a eurobankovkami za celkem sedmnáct tisíc korun.
</TEXT>
</DOC>
<DOC>
<DOCID>MF-20020422508</DOCID>
<DOCNO>MF-20020422508</DOCNO>
<DATE>04/22/02</DATE>
<TITLE>
Lupič přepadl sázkovou kancelář
</TITLE>
<HEADING>
Krimi
</HEADING>
<GEOGRAPHY>Olomouc</GEOGRAPHY>
<TEXT>
Neznámý ozbrojený muž o víkendu dopoledne přepadl pracovnici sázkové kanceláře u centra Olomouce. Asi pětadvacetiletý mladík uloupil téměř 50 tisíc korun. Muž si obličej kryl rukou a pracovnici nutil, aby se otočila zády. Byl zhruba 175 centimetrů vysoký, měl černou čepici a byl oblečen do maskovací uniformy, kterou v minulosti používala československá armáda. Měl slovenský přízvuk. Při loupeži nebyl nikdo zraněn.
Olomouc - Neznámý ozbrojený muž o víkendu dopoledne přepadl pracovnici sázkové kanceláře u centra Olomouce. Asi pětadvacetiletý mladík uloupil téměř 50 tisíc korun. Muž si obličej kryl rukou a pracovnici nutil, aby se otočila zády. Byl zhruba 175 centimetrů vysoký, měl černou čepici a byl oblečen do maskovací uniformy, kterou v minulosti používala československá armáda. Měl slovenský přízvuk. Při loupeži nebyl nikdo zraněn.
</TEXT>
</DOC>
<DOC>
<DOCID>MF-20020422509</DOCID>
<DOCNO>MF-20020422509</DOCNO>
<DATE>04/22/02</DATE>
<TITLE>
V paneláku hořel výtah
</TITLE>
<HEADING>
Krimi
</HEADING>
<GEOGRAPHY>Mohelnice</GEOGRAPHY>
<TEXT>
Kabinu výtahu ve druhém patře panelového domu v Mohelnici, která v noci na včerejšek shořela, patrně někdo zapálil. Několik jednotek hasičů na místě zasahovalo až do rána, zraněn nebyl nikdo. "První pohled na věc ukázal, že kabinu asi někdo úmyslně zapálil," řekl operační důstojník šumperských hasičů. Škoda je kolem půl milionu korun.
Mohelnice - Kabinu výtahu ve druhém patře panelového domu v Mohelnici, která v noci na včerejšek shořela, patrně někdo zapálil. Několik jednotek hasičů na místě zasahovalo až do rána, zraněn nebyl nikdo. "První pohled na věc ukázal, že kabinu asi někdo úmyslně zapálil," řekl operační důstojník šumperských hasičů. Škoda je kolem půl milionu korun.
</TEXT>
</DOC>
<DOC>
<DOCID>MF-20020422510</DOCID>
<DOCNO>MF-20020422510</DOCNO>
<DATE>04/22/02</DATE>
<TITLE>
Zloději vybrali chalupu
</TITLE>
<HEADING>
Krimi
</HEADING>
<GEOGRAPHY>Dolany</GEOGRAPHY>
<TEXT>
Do rekreační chalupy v Dolanech na Olomoucku se vloupali zloději a vzali starožitnosti, sošky, hodiny, tepané zbraně, helmice, štíty, olejomalby, grafiky, ale i kolo a sekačku. Škoda je kolem 300 tisíc korun. Policie po zlodějích pátrá.
Dolany - Do rekreační chalupy v Dolanech na Olomoucku se vloupali zloději a vzali starožitnosti, sošky, hodiny, tepané zbraně, helmice, štíty, olejomalby, grafiky, ale i kolo a sekačku. Škoda je kolem 300 tisíc korun. Policie po zlodějích pátrá.
</TEXT>
</DOC>
<DOC>
<DOCID>MF-20020422511</DOCID>
<DOCNO>MF-20020422511</DOCNO>
<DATE>04/22/02</DATE>
<TITLE>
Lupič vykradl sklad
</TITLE>
<HEADING>
Krimi
</HEADING>
<GEOGRAPHY>Rapotín</GEOGRAPHY>
<TEXT>
Další sklad neodolal v Rapotíně na Šumpersku. Zloděj vypáčil dveře od plechového skladu nářadí a stavebních hmot. Odstřihl zámek od bedny s nářadím a odnesl si pilu za 17 tisíc korun.
Rapotín - Další sklad neodolal v Rapotíně na Šumpersku. Zloděj vypáčil dveře od plechového skladu nářadí a stavebních hmot. Odstřihl zámek od bedny s nářadím a odnesl si pilu za 17 tisíc korun.
</TEXT>
</DOC>
<DOC>
<DOCID>MF-20020422512</DOCID>
<DOCNO>MF-20020422512</DOCNO>
<DATE>04/22/02</DATE>
<TITLE>
Nedbal na opatrnost
</TITLE>
<HEADING>
Krimi
</HEADING>
<GEOGRAPHY>Zábřeh</GEOGRAPHY>
<TEXT>
Ani časté krádeže, ke kterým dochází kvůli neopatrnosti majitelů, nevarovaly podnikatele ze zahradnictví v Zábřehu. Ve své prodejně odložil na chvíli příruční tašku se šesti tisíci korunami. Neznámý pachatel využil dobu, kdy prodavačka obsluhovala dalšího zákazníka, a tašku odcizil.
Zábřeh - Ani časté krádeže, ke kterým dochází kvůli neopatrnosti majitelů, nevarovaly podnikatele ze zahradnictví v Zábřehu. Ve své prodejně odložil na chvíli příruční tašku se šesti tisíci korunami. Neznámý pachatel využil dobu, kdy prodavačka obsluhovala dalšího zákazníka, a tašku odcizil.
</TEXT>
</DOC>
<DOC>
<DOCID>MF-20020422513</DOCID>
<DOCNO>MF-20020422513</DOCNO>
<DATE>04/22/02</DATE>
<TITLE>
Program Ekologických dnů Olomouc 2002 - Na mezi
</TITLE>
<HEADING>
Dokončení ze sobotního vydání
</HEADING>
<TEXT>
Divadlo hudby, 17.00: ZANIKLO V ČECHÁCH KRITICKÉ MYŠLENÍ? VÁCLAV ŽÁK - Listy, LIBUŠE KOUBSKÁ - Nová Přítomnost, MILAN HANUŠ - Prostor, moderuje olomoucký publicista VÁCLAV BURIAN. Společensko-kulturní témata z pohledu představitelů časopisů, které nepatří k nejprodávanějším.
Chrám sv. Michala, 20.00: VARHANNÍ KONCERT - ROBERTO MARINI (Itálie) J.S. Bach, M. Durufle, M. Reger.
Aula Filozofické fakulty UP (Křížkovského ulice), 17.00: ROPÁCI, JACÍ JSOU? Jaký vztah k přírodě mají lidé, kteří byli označeni anticenou Ropák roku?
Aula Filozofické fakulty UP (Křížkovského ulice), 20.00: MINISTERSKÝ POTLACH. MILOŠ KUŽVART (Ministr ŽP ČR), MARTIN BURSÍK, IVAN DEJMAL, BEDŘICH MOLDAN, JIŘÍ SKALICKÝ. O aktuálních problémech v ochraně životního prostředí.
Galerie U Mloka, Lafayettova 9, 19.00: APEYRON, OLGA HAVLÍKOVÁ a MARIE KAPUSTOVÁ. Verše, které se zakousnou do vašeho těla i duše. P-centrum - Festival básníků.
Horní náměstí, orloj, sraz 9.00: JÁ MÁM KOLO, KDO MÁ VÍC. Cyklistický výlet seznamující s mezinárodně významným mokřadem Litovelské Pomoraví. Správa CHKO Litovelské Pomoraví a Olomoučtí kolaři.
Divadlo hudby, 19.00: NA KOLE NAPŘÍČ EVROPOU Z BROUMOVA AŽ DO AFRIKY. MARTIN STILLER. Pouť přes 10 států o délce více jak 5750 km. Zajímavé zážitky, krásné diapozitivy.
</TEXT>
<HEADING>
Pondělí a středa 13. a 15. 5.
</HEADING>
<TEXT>
Divadlo hudby 9.00 a 10.30: JAK SE ZACHRAŇUJE SVĚT. DIVADLO PIŠKOT LIBEREC. Divadelní představení pro školy, které se zapojily do třídění odpadů a projektu "Jak neskončit v koši".
Galerie U Mloka, 19.00: JIŘÍ OLIČ A PŘEMYSL RUT.Úsměvný nadhled nad životem. P-centrumFestival básníků.
Horka nad Moravou, Areál Doly (značeno od zastávky v Sedlisku), 17.00: LAMPIONOVÝ VEČER Klobouk, A.M.Úlet, Dan Kašpar (Danny), Ostravské divadelní duo Bambus, Andreas Kröper, ...
Pátek a sobota 17. 5. a 18. 5.
ZŠ Milady Horákové. HŘIŠTĚ NOVÉ SADY. Akční plánování nového hřiště s veřejností.
Kulturní dům SIDIA, 19.00: ZPÍVÁNÍ O LÁSCE. HRADIŠŤAN S JIŘÍM PAVLICOU A BAMBINI DI PRAGA S JIŘÍM KULÍNSKÝM. Pořádá Agentura Gong. Slavnostní ukončení EDO 2002.
</TEXT>
</DOC>
<DOC>
<DOCID>MF-20020422514</DOCID>
<DOCNO>MF-20020422514</DOCNO>
<DATE>04/22/02</DATE>
<TITLE>
Kořínek zahájil pohár výhrou na domácí trati
</TITLE>
<GEOGRAPHY>Tovéř</GEOGRAPHY>
<TEXT>
Radim Kořínek z týmu České spořitelny se stal vítězem úvodního závodu Budvar cupu v cross country horských kol, který se jel v Tovéři na Olomoucku. Rozhodl o tom v pátém z osmi okruhů, kdy předjel celou dobu vedoucího Milana Barényiho. "Na začátku jsem měl technický problém, když jsem se otočil na vlhkém kořenu a ztratil jsem tak patnáct sekund. Ale ani potom se mi Barényi moc nevzdaloval, takže jsem si chystal nástup," řekl nejlepší český biker posledních let. "Věděl jsem, že když ho dojedu, budu na tom lépe. Navíc nasadil dost rychlé tempo a vzadu asi taktizovali, takže útok zezadu nehrozil. Tak jsem v pátém kole využil momentu překvapení." Slovák Barényi po dobrém nástupu věřil, že může vyhrát. "Dvě kola před koncem mě ale chytla křeč, a tak jsem rád, že jsem vůbec dojel," ulevil si Barényi. Na stupních vítězů stál olomoucký odchovanec Kořínek v Tovéři i loni, kdy pomáhal k vítězství svému oddílovému kolegovi z týmu České spořitelny Lubomíru Kondisovi, a dojel třetí. I tento rok měl tým na stupních vítězů dva závodníky, když třetí dojel mistr republiky Pavel Elsnic. V tomto týmu startovali ještě další "domácí" závodníci. Olomoučan Jaromír Purmenský a Alois Kaňkovský z Bělkovic, který jel svůj první větší závod na horském kole. "Startoval jsem asi z padesátého místa, přepálil jsem start a najednou jsem byl desátý. Jenže pak jsem se z toho další dvě kola vzpamatovával. V posledním kole mě chytly křeče a předjelo mě ještě asi deset lidí," popsal své trápení juniorský mistr světa z dráhy. "Tady je zapotřebí o hodně více síly."
Tovéř - Radim Kořínek z týmu České spořitelny se stal vítězem úvodního závodu Budvar cupu v cross country horských kol, který se jel v Tovéři na Olomoucku. Rozhodl o tom v pátém z osmi okruhů, kdy předjel celou dobu vedoucího Milana Barényiho. "Na začátku jsem měl technický problém, když jsem se otočil na vlhkém kořenu a ztratil jsem tak patnáct sekund. Ale ani potom se mi Barényi moc nevzdaloval, takže jsem si chystal nástup," řekl nejlepší český biker posledních let. "Věděl jsem, že když ho dojedu, budu na tom lépe. Navíc nasadil dost rychlé tempo a vzadu asi taktizovali, takže útok zezadu nehrozil. Tak jsem v pátém kole využil momentu překvapení." Slovák Barényi po dobrém nástupu věřil, že může vyhrát. "Dvě kola před koncem mě ale chytla křeč, a tak jsem rád, že jsem vůbec dojel," ulevil si Barényi. Na stupních vítězů stál olomoucký odchovanec Kořínek v Tovéři i loni, kdy pomáhal k vítězství svému oddílovému kolegovi z týmu České spořitelny Lubomíru Kondisovi, a dojel třetí. I tento rok měl tým na stupních vítězů dva závodníky, když třetí dojel mistr republiky Pavel Elsnic. V tomto týmu startovali ještě další "domácí" závodníci. Olomoučan Jaromír Purmenský a Alois Kaňkovský z Bělkovic, který jel svůj první větší závod na horském kole. "Startoval jsem asi z padesátého místa, přepálil jsem start a najednou jsem byl desátý. Jenže pak jsem se z toho další dvě kola vzpamatovával. V posledním kole mě chytly křeče a předjelo mě ještě asi deset lidí," popsal své trápení juniorský mistr světa z dráhy. "Tady je zapotřebí o hodně více síly."
</TEXT>
</DOC>
<DOC>
<DOCID>MF-20020422515</DOCID>
<DOCNO>MF-20020422515</DOCNO>
<DATE>04/22/02</DATE>
<TITLE>
Košíkářky Přerova vyhrály jen jedno utkání
</TITLE>
<GEOGRAPHY>Přerov</GEOGRAPHY>
<TEXT>
Pouze jedno vítězství si na své konto připsaly košíkářky Přerova, které na domácí palubovce v boji o sedmé místo v lize hostily KP Brno. Tomuto soupeři podlehly na domácí palubovce poprvé v sezoně a zkomplikovaly si tak cestu za záchranou soutěže, protože další zápasy se hrají v Brně, kde si domácí v případě dvou výher vybojují sedmé místo a jistou záchranu. Poražený tým z této série, která se hraje na tři vítězství, půjde do baráže o nejvyšší soutěž, kde narazí na vítěze druhé ligy. V prvním zápase prohrály Přerovanky 65:70, když doplatily na špatný začátek, v němž prohrávaly až o 17 bodů. Dotahování ztráty přerovské hráčky stálo hodně sil, které jim chyběly v dramatickém závěru. "Byl to pro mě šok. Tak špatně jsme ještě snad nehráli. Hráčky si zřejmě myslely, že vítězství přijde samo," ulevil si přerovský trenér Miroslav Zahradník, který po utkání zažil bezesnou noc. "Chodil jsem po bytě a nemohl jsem se z toho vzpamatovat. Soupeř hrál enormně dobře a do koše mu spadlo úplně všechno. Na druhé straně my jsme hrály mizerně, především v obraně, a Brňankám vítězství usnadnili," dodal Zahradník. Ani odvetu nezačal domácí celek dobře. Po první čtvrtině prohrával 12:16, zlepšenou hrou však dokázal ještě do poločasu otočit skóre. Hostující tým oproti prvnímu zápasu stačil na Přerov necelé dvě čtvrtiny. "Došel jim dech, přece jen bylo málo času na obnovu sil, a to se projevilo hlavně po přestávce," oddechl si alespoň částečně přerovský trenér, jehož tým druhé utkání vyhrál 66:47. Ani toto vítězství však nedokázalo přebít zklamání z prvního duelu. "Stav 1:1 na zápasy je nepříjemný. V Brně půjde o hodně především v prvním zápase. Nedokážu si představit, v jakém stavu bychom šli do čtvrtého střetnutí, kdyby byl stav 1:2. To by bylo hodně špatné," dívá se směrem dopředu Zahradník, který chce třetí zápas bezpodmínečně vyhrát. "Musíme bojovat, Královo Pole se samo neporazí. Základem bude dobrá hra v obraně," tvrdí kouč.
Přerov - Pouze jedno vítězství si na své konto připsaly košíkářky Přerova, které na domácí palubovce v boji o sedmé místo v lize hostily KP Brno. Tomuto soupeři podlehly na domácí palubovce poprvé v sezoně a zkomplikovaly si tak cestu za záchranou soutěže, protože další zápasy se hrají v Brně, kde si domácí v případě dvou výher vybojují sedmé místo a jistou záchranu. Poražený tým z této série, která se hraje na tři vítězství, půjde do baráže o nejvyšší soutěž, kde narazí na vítěze druhé ligy. V prvním zápase prohrály Přerovanky 65:70, když doplatily na špatný začátek, v němž prohrávaly až o 17 bodů. Dotahování ztráty přerovské hráčky stálo hodně sil, které jim chyběly v dramatickém závěru. "Byl to pro mě šok. Tak špatně jsme ještě snad nehráli. Hráčky si zřejmě myslely, že vítězství přijde samo," ulevil si přerovský trenér Miroslav Zahradník, který po utkání zažil bezesnou noc. "Chodil jsem po bytě a nemohl jsem se z toho vzpamatovat. Soupeř hrál enormně dobře a do koše mu spadlo úplně všechno. Na druhé straně my jsme hrály mizerně, především v obraně, a Brňankám vítězství usnadnili," dodal Zahradník. Ani odvetu nezačal domácí celek dobře. Po první čtvrtině prohrával 12:16, zlepšenou hrou však dokázal ještě do poločasu otočit skóre. Hostující tým oproti prvnímu zápasu stačil na Přerov necelé dvě čtvrtiny. "Došel jim dech, přece jen bylo málo času na obnovu sil, a to se projevilo hlavně po přestávce," oddechl si alespoň částečně přerovský trenér, jehož tým druhé utkání vyhrál 66:47. Ani toto vítězství však nedokázalo přebít zklamání z prvního duelu. "Stav 1:1 na zápasy je nepříjemný. V Brně půjde o hodně především v prvním zápase. Nedokážu si představit, v jakém stavu bychom šli do čtvrtého střetnutí, kdyby byl stav 1:2. To by bylo hodně špatné," dívá se směrem dopředu Zahradník, který chce třetí zápas bezpodmínečně vyhrát. "Musíme bojovat, Královo Pole se samo neporazí. Základem bude dobrá hra v obraně," tvrdí kouč.
</TEXT>
</DOC>
<DOC>
<DOCID>MF-20020422516</DOCID>
<DOCNO>MF-20020422516</DOCNO>
<DATE>04/22/02</DATE>
<TITLE>
PO 31 ZÁPASECH PROHRÁLI
</TITLE>
<TEXT>
Ani brankář Pavel Raška nezabránil porážce Hranic ve druhém finále první ligy proti Kopřivnici. Hraničtí házenkáři doma prohráli po 31 zápasech, v nichž ztratili jediný bod.
</TEXT>
</DOC>
<DOC>
<DOCID>MF-20020422517</DOCID>
<DOCNO>MF-20020422517</DOCNO>
<DATE>04/22/02</DATE>
<TITLE>
Hranická pevnost padla ve finále a série s Kopřivnicí je vyrovnaná
</TITLE>
<GEOGRAPHY>Hranice</GEOGRAPHY>
<TEXT>
Domácí prvoligovou neporazitelnost a vítězné tažení play off hranickým házenkářům ve druhém finále ukončila Kopřivnice. Po sobotní výhře favorita rozdílem šesti branek se hosté v odvetě zmobilizovali a brankou osm sekund před koncem srovnali stav série na 1:1.
Vyrovnané skóre v prvním zápase vydrželo až do poloviny druhého dějství. Poté však vítěz základní části získal šestibrankový náskok, který udržel až do konce zápasu.
Druhý zápas se dlouho vyvíjel ve prospěch hranických házenkářů, kteří poločas vyhráli o čtyři branky. Rozdíl ve skóre mohl být ještě vyšší, ale domácí se o výraznější náskok připravili zbytečnými chybami. Ještě v páté minutě druhé půle Hranice vedly o čtyři branky (15:11). Poté se však favorizovaný celek přestal prosazovat přes vysunutou kopřivnickou obranu, za níž se navíc rozchytal Kličuk, který po přestávce nahradil Kulhánka. Kopřivničtí házenkáři toho dokázali využít a již v desáté minutě vyrovnali na 15:15. Sedm minut před koncem dokonce hosté vedli o dvě branky (22:20). Poté se však rozchytal Raška a Hranice vyrovnaly. Nerozhodný stav vydržel až do poslední minuty, v níž šli kopřivničtí hráči do postupného útoku. Patnáct sekund před koncem normální hrací doby si vzal kopřivnický trenér Miroslav Bartoň oddechový čas. Po opětovném zahájení hry trefil Farkaš ranou z devíti metrů tyč, od níž se míč odrazil na brankoviště k Dořičákovi, který osm sekund před koncem skóroval téměř do prázdné branky. Domácím už tak k ataku kopřivnické branky nezbyl čas.
</TEXT>
</DOC>
<DOC>
<DOCID>MF-20020422518</DOCID>
<DOCNO>MF-20020422518</DOCNO>
<DATE>04/22/02</DATE>
<TITLE>
Půlmaratonu vévodil Ženčák
</TITLE>
<GEOGRAPHY>Olomouc</GEOGRAPHY>
<TEXT>
Veteránskému mistrovství se podobal čtvrtý ročník Hanáckého půlmaratonu Litovelským Pomoravím. Do první pětice absolutního pořadí se totiž dostali čtyři běžci z kategorie 40 až 49 let. Trať dlouhou 21,1 kilometru zdolal nejrychleji Jaroslav Ženčák ze Šumperka s náskokem dvaceti sekund před Miroslavem Bětíkem, vítězem kategorie A. "Běžel jsem si svoje tempo od startu do cíle. Asi na šestnáctém kilometru jsem trochu zrychlil a nasadil k rozhodujícímu úniku," řekl Ženčák. "Je to ostuda, že tady hlavní roli hráli veteráni. Mladí lidi asi málo běhají." Závod byl zároveň mistrovstvím Moravy a Slezska i přeborem Olomouckého kraje. Obě trofeje patří Ženčákovi a Petře Kamínkové.
Olomouc - Veteránskému mistrovství se podobal čtvrtý ročník Hanáckého půlmaratonu Litovelským Pomoravím. Do první pětice absolutního pořadí se totiž dostali čtyři běžci z kategorie 40 až 49 let. Trať dlouhou 21,1 kilometru zdolal nejrychleji Jaroslav Ženčák ze Šumperka s náskokem dvaceti sekund před Miroslavem Bětíkem, vítězem kategorie A. "Běžel jsem si svoje tempo od startu do cíle. Asi na šestnáctém kilometru jsem trochu zrychlil a nasadil k rozhodujícímu úniku," řekl Ženčák. "Je to ostuda, že tady hlavní roli hráli veteráni. Mladí lidi asi málo běhají." Závod byl zároveň mistrovstvím Moravy a Slezska i přeborem Olomouckého kraje. Obě trofeje patří Ženčákovi a Petře Kamínkové.
</TEXT>
</DOC>
<DOC>
<DOCID>MF-20020422519</DOCID>
<DOCNO>MF-20020422519</DOCNO>
<DATE>04/22/02</DATE>
<TITLE>
Skóre otevřel náhradník
</TITLE>
<TEXT>
Fotbalistům Sigmy po výhře nad Drnovicemi 3:0 chybí bod k záchraně
Výrazně oslabené Drnovice nebyly pro fotbalisty Olomouce soupeřem. Domácí rozhodli o výhře dvěma góly během šesti minut.
Olomouc - Spokojenost s jasným vítězstvím byla na všech hráčích patrná, i když si uvědomovali, že výkon nebyl zdaleka bezchybný. "Záloha a útok se nenabízely. Proto byla naše rozehrávka komplikovaná a nepřesná. Měli jsme možnost zahrát si fotbal pro diváky a místo toho jsme si právem vysloužili pískot," poznamenal olomoucký obránce Radim Kučera, podle něhož však má vítězství svoji cenu. "Tři góly v tomto ročníku ligy často nedáváme, takže alespoň s tím můžeme být spokojeni," dodal Kučera, podle něhož poslední soupeř opustil ligovou scénu. "Pokud budou hrát tímto způsobem, nemůžou do konce soutěže bodovat." V záchranu Drnovic nevěří ani brankář Martin Vaniak, i když by to týmu Drnovic přál. "Upřímně si myslím, že Drnovice sestoupí. Nemají hráče na záchranu," uvedl brankář, který se do Olomouce vrátil právě z Drnovic. Olomoucký gólman musel v utkání řešit jedinou brankovou situaci po střele Adamce pět minut před koncem. "Na míč jsem viděl až v poslední chvíli. Jsem rád, že jsme uhráli nulu, protože těch moc nemáme. I čisté konto může náš tým v posledních zápasech povzbudit." Olomouc měla před zápasem velké starosti se sestavou. Urbánek má nohu v sádře, kvůli zranění nemohl nastoupit ani Špilár. Reiter nakonec hrál a dal i gól, ale o jeho startu se rozhodovalo až krátce před zápasem. "Bylo to pro nás nesmírně obtížné utkání, protože jsme sestavu dávali dohromady s největšími obtížemi. Nastoupit musel třeba Spáčil, který se však odvděčil dobrým výkonem, a navíc dal první gól, který týmu výrazně pomohl v cestě za vítězstvím," konstatoval olomoucký trenér Bohumil Páník, který si uvědomoval, že mužstvo je pod psychickým tlakem. "Museli vyhrát a přitom na tom nebyli někteří hráči dobře zdravotně ani fyzicky. Proto si tří bodů cením." Se svým výkonem byl spokojený Michal Spáčil, autor první branky. "Hrálo se mi dobře, jsem rád, že jsem dostal šanci. Při gólu jsem byl v pravou chvíli na pravém místě, a navíc jsem se trefil, kam jsem chtěl," uvedl hráč.
</TEXT>
</DOC>
<DOC>
<DOCID>MF-20020422520</DOCID>
<DOCNO>MF-20020422520</DOCNO>
<DATE>04/22/02</DATE>
<TEXT>
Olomoucký Radim Kořínek z týmu České spořitelny se stal na domácí trati v Tovéři vítězem úvodního závodu Budvar cupu
</TEXT>
</DOC>
<DOC>
<DOCID>MF-20020422521</DOCID>
<DOCNO>MF-20020422521</DOCNO>
<DATE>04/22/02</DATE>
<TITLE>
Muž dostal šok z požáru a zemřel
</TITLE>
<GEOGRAPHY>Ostrava</GEOGRAPHY>
<TEXT>
Neuvěřitelně tragickou dohru měl zcela neškodný požár, který vypukl v kbelíku na balkoně přízemního bytu ve Slezské Ostravě v noci z pátku na sobotu. Šestapadesátiletého majitele bytu našli hasiči v pokoji mrtvého. "V pátek kolem půl jedenácté večer se na balkoně v Bohumínské ulici vzňal plastový kbelík na odpadky. Oheň pravděpodobně vznikl od neuhašené cigarety," uvedl mluvčí policie Milan Klézl. Protože majitel bytu nijak nereagoval na výzvy hasičů, záchranáři se začali obávat o jeho život a vnikli do bytu přes balkon. Jak se záhy ukázalo, bylo už pozdě. "Hasiči nalezli v pokoji mrtvého muže, ve kterém byl později identifikován majitel bytu. Přivolaný lékař nezjistil cizí zavinění jeho smrti. Uvedl, že pravděpodobnou příčinou úmrtí byl srdeční infarkt nebo mozková mrtvička jako následek šoku z požáru," sdělil Klézl. "Přesnou příčinu by však měla zjistit pitva," dodal. Operační důstojník ostravských hasičů Radim Zbořil považuje případ, kdy člověka zabije šok z požáru, za velmi výjimečný. "Nevylučuji, že už se to někdy nestalo, ale osobně jsem se s něčím podobným dosud nesetkal, ani jsem o tom neslyšel," uvedl. "Případ je o to tragičtější, že požár kbelíku nezpůsobil žádné hmotné škody," řekl hasič.
Ostrava - Neuvěřitelně tragickou dohru měl zcela neškodný požár, který vypukl v kbelíku na balkoně přízemního bytu ve Slezské Ostravě v noci z pátku na sobotu. Šestapadesátiletého majitele bytu našli hasiči v pokoji mrtvého. "V pátek kolem půl jedenácté večer se na balkoně v Bohumínské ulici vzňal plastový kbelík na odpadky. Oheň pravděpodobně vznikl od neuhašené cigarety," uvedl mluvčí policie Milan Klézl. Protože majitel bytu nijak nereagoval na výzvy hasičů, záchranáři se začali obávat o jeho život a vnikli do bytu přes balkon. Jak se záhy ukázalo, bylo už pozdě. "Hasiči nalezli v pokoji mrtvého muže, ve kterém byl později identifikován majitel bytu. Přivolaný lékař nezjistil cizí zavinění jeho smrti. Uvedl, že pravděpodobnou příčinou úmrtí byl srdeční infarkt nebo mozková mrtvička jako následek šoku z požáru," sdělil Klézl. "Přesnou příčinu by však měla zjistit pitva," dodal. Operační důstojník ostravských hasičů Radim Zbořil považuje případ, kdy člověka zabije šok z požáru, za velmi výjimečný. "Nevylučuji, že už se to někdy nestalo, ale osobně jsem se s něčím podobným dosud nesetkal, ani jsem o tom neslyšel," uvedl. "Případ je o to tragičtější, že požár kbelíku nezpůsobil žádné hmotné škody," řekl hasič.
</TEXT>
</DOC>
<DOC>
<DOCID>MF-20020422522</DOCID>
<DOCNO>MF-20020422522</DOCNO>
<DATE>04/22/02</DATE>
<TITLE>
Ostrava: Opilí mladíci hrozili Romům, že je zabijí
</TITLE>
<HEADING>
Z celého kraje DNES
</HEADING>
<TEXT>
Obvinění z trestných činů hanobení národa, rasy a přesvědčení a z výtržnictví čelí dva třiadvacetiletí mladíci, kteří v noci z pátku na sobotu vyhrožovali romské rodině v Moravské Ostravě. "Napadli je rasistickými hesly a sprostými výrazy. Vyhrožovali, že zabijí dospělé i děti," uvedl mluvčí ostravské policie Milan Klézl. Oba ostravské mladíky, kteří byli opilí, odvezla policie k vystřízlivění do detoxikačního centra.
Obvinění z trestných činů hanobení národa, rasy a přesvědčení a z výtržnictví čelí dva třiadvacetiletí mladíci, kteří v noci z pátku na sobotu vyhrožovali romské rodině v Moravské Ostravě. "Napadli je rasistickými hesly a sprostými výrazy. Vyhrožovali, že zabijí dospělé i děti," uvedl mluvčí ostravské policie Milan Klézl. Oba ostravské mladíky, kteří byli opilí, odvezla policie k vystřízlivění do detoxikačního centra.
</TEXT>
</DOC>
<DOC>
<DOCID>MF-20020422523</DOCID>
<DOCNO>MF-20020422523</DOCNO>
<DATE>04/22/02</DATE>
<TITLE>
Havířov: Obyvatelé mohou nechat zapsat své kolo na policii
</TITLE>
<HEADING>
Z celého kraje DNES
</HEADING>
<TEXT>
Obyvatelé Havířova si mohou zadarmo zaevidovat své kolo na městské policii. "Potřebují k tomu občanský průkaz a jízdní kolo včetně dokladů o koupi. Děti, které mají méně než patnáct let, musí přijít i s rodiči," uvedla mluvčí havířovského magistrátu Jana Nováková. Evidenci provádějí městští policisté v Havířově už sedm let a není povinná. Do 1. dubna své kolo nechalo zapsat už skoro dva tisíce lidí.
Obyvatelé Havířova si mohou zadarmo zaevidovat své kolo na městské policii. "Potřebují k tomu občanský průkaz a jízdní kolo včetně dokladů o koupi. Děti, které mají méně než patnáct let, musí přijít i s rodiči," uvedla mluvčí havířovského magistrátu Jana Nováková. Evidenci provádějí městští policisté v Havířově už sedm let a není povinná. Do 1. dubna své kolo nechalo zapsat už skoro dva tisíce lidí.
</TEXT>
</DOC>
<DOC>
<DOCID>MF-20020422524</DOCID>
<DOCNO>MF-20020422524</DOCNO>
<DATE>04/22/02</DATE>
<TITLE>
Štěpánkovice: Podnikatele v důchodovém věku možná čeká vězení
</TITLE>
<HEADING>
Z celého kraje DNES
</HEADING>
<TEXT>
Policie obvinila z podvodu třiašedesátiletého, v minulosti už pětkrát trestaného muže ze Štěpánkovic v okrese Opava. Jako podnikatel odebral na faktury od března do června roku 2000 od firmy ze Služovic motorovou naftu v hodnotě přes 236 tisíc korun. Vzhledem k jeho finanční situaci mu přitom muselo být zřejmé, že nebude schopen zaplatit. "Po urgencích společnosti sice dluh v plné výši uznal a zavázal se uhradit ho tím, že společnosti přenechá dodávkový automobil. Dodnes tak ale neučinil," uvedla policejní mluvčí Dagmar Bednarčíková.
Policie obvinila z podvodu třiašedesátiletého, v minulosti už pětkrát trestaného muže ze Štěpánkovic v okrese Opava. Jako podnikatel odebral na faktury od března do června roku 2000 od firmy ze Služovic motorovou naftu v hodnotě přes 236 tisíc korun. Vzhledem k jeho finanční situaci mu přitom muselo být zřejmé, že nebude schopen zaplatit. "Po urgencích společnosti sice dluh v plné výši uznal a zavázal se uhradit ho tím, že společnosti přenechá dodávkový automobil. Dodnes tak ale neučinil," uvedla policejní mluvčí Dagmar Bednarčíková.
</TEXT>
</DOC>
<DOC>
<DOCID>MF-20020422525</DOCID>
<DOCNO>MF-20020422525</DOCNO>
<DATE>04/22/02</DATE>
<TITLE>
Třinec: Začíná výstava o historii slévárenské výroby
</TITLE>
<HEADING>
Dnes se děje
</HEADING>
<TEXT>
V Muzeu Třineckých železáren a města Třince dnes ve čtyři hodiny odpoledne začíná výstava 160 let slévárenské výroby. Výstava potrvá do konce června 2002.
V Muzeu Třineckých železáren a města Třince dnes ve čtyři hodiny odpoledne začíná výstava 160 let slévárenské výroby. Výstava potrvá do konce června 2002.
</TEXT>
</DOC>
<DOC>
<DOCID>MF-20020422526</DOCID>
<DOCNO>MF-20020422526</DOCNO>
<DATE>04/22/02</DATE>
<TITLE>
Jak se daří technickým památkám?
</TITLE>
<HEADING>
Čtěte zítra
</HEADING>
<TEXT>
Jak se ekonomicky vede technickým památkám v Ostravě? Jaké jsou šance na využití komplexu Dolu Hlubina a vysokých pecí Vítkovic? Jak je na tom těžní věž Jindřiška? Čtěte v zítřejším vydání.
Jak se ekonomicky vede technickým památkám v Ostravě? Jaké jsou šance na využití komplexu Dolu Hlubina a vysokých pecí Vítkovic? Jak je na tom těžní věž Jindřiška? Čtěte v zítřejším vydání.
</TEXT>
</DOC>
<DOC>
<DOCID>MF-20020422527</DOCID>
<DOCNO>MF-20020422527</DOCNO>
<DATE>04/22/02</DATE>
<TITLE>
Vrtulník vezl z hor ženu, jež měla záchvat
</TITLE>
<TEXT>
Karlova Studánka - Bez pomoci záchranářů se včera nemohla dostat z hor padesátiletá žena, která je hostem lázní v Karlově Studánce. "Kolem páté hodiny odpoledne jsme dostali informaci, že ve skupině turistů směřujících po stezce z Ovčárny do Karlovy Studánky je žena, která nemůže pokračovat v cestě kvůli potížím s dýcháním. Vydali jsme se ji hledat, zčásti na lyžích, zčásti pěšky, a právě kvůli špatné přístupnosti místa jsme pro ni zavolali vrtulník letecké záchranné služby z Ostravy," uvedl člen Horské služby Jeseníky Petr Bačík. "Pilot byl šikovný. Kolem tři čtvrtě na sedm večer přistál na palouku u lesa," dodal jeden ze sedmi mužů, kteří se záchranné akce účastnili. Podle lékaře Romana Gřegoře ženu postihl astmatický záchvat a léky, které měla u sebe, jí nezabraly. "Poté, co jsme jí podali léky do žíly a hlavně kyslík, její stav se zlepšil. Předali jsme ji rychlé záchranné službě v Bruntále," uvedl lékař.
</TEXT>
</DOC>
<DOC>
<DOCID>MF-20020422528</DOCID>
<DOCNO>MF-20020422528</DOCNO>
<DATE>04/22/02</DATE>
<TEXT>
Obyvatelé Písečné u Jablunkova na Frýdecko-Místecku si o víkendu poprvé zvolili vlastní zastupitelstvo. Svůj hlas vhodily do volební urny tři čtvrtiny všech oprávněných voličů.
</TEXT>
</DOC>
<DOC>
<DOCID>MF-20020422529</DOCID>
<DOCNO>MF-20020422529</DOCNO>
<DATE>04/22/02</DATE>
<TEXT>
Divadlo z polské Bielsko-Biale Teatr lalek Banialuka získalo dvě ze tří cen na přehlídce netradičního divadla Kopřiva v Kopřivnici na Novojičínsku
</TEXT>
</DOC>
<DOC>
<DOCID>MF-20020422530</DOCID>
<DOCNO>MF-20020422530</DOCNO>
<DATE>04/22/02</DATE>
<TITLE>
Polský Teatr Banialuka se stal hvězdou festivalu
</TITLE>
<GEOGRAPHY>Kopřivnice</GEOGRAPHY>
<TEXT>
Letošní, šestnáctá přehlídka netradičního divadla Kopřiva, která se uskutečnila o víkendu v kopřivnickém Domě kultury, se jak žánrově, tak tematicky mírně odlišovala od předešlých ročníků. Odklonilo-li zaměření letošní festivalové produkce na loutkové divadlo, či divadlo kombinující činohru s loutkoherectvím Kopřivu mírně od její tradiční žánrové pestrosti, pak co do výběru zpracovaného tématu jednotlivých představení zde panovala téměř shoda. Téma smrti, smrt ve všech podobách, se stala téměř mottem šestnáctého ročníku Kopřivy. Zcela tradičně ovšem letošní Kopřiva svým divákům nabídla kvalitu vybraných souborů i představení. Hlavní organizátor festivalu Jiří Cachnín si v pestré festivalové nabídce pochvaloval především účast polského souboru Teatr lalek Banialuka, který se se svým představením Medyk stal podle předpokladů také držitelem dvou ze tří festivalových cen. "Nebylo jednoduché rozhodnout, které z představení bude oceněno, dá se říct, že co porotce, to jiný názor," říká o nelehkém úkolu poroty jeden ze tří letošních porotců Jiří Hruška.
Jako tradičně byly i letos uděleny tři ceny. Cena divácká a dvě ceny poroty - za nejlepší herecký výkon a cena pro nejlepší, respektive nejinspirativnější představení. Porota tvořená třemi divadelníky ve složení Luděk Richter, Miloslav Maršálek a Jiří Hruška ocenila v obou kategoriích polské divadlo Banialuka s "faustovským" představením Piotra Tomaszuka Medyk. Inscenaci plnou dramatického napětí a vizuálních metafor porotci ocenili za "zajímavé a inspirativní propojení loutky a živých herců". Cenu diváků nakonec získalo představení divadla Dno z Hradce Králové, které svou Variaci na téma Cyrano sehrálo jako kombinaci prstového divadla s živým herectvím. Festival se přes často pochmurnou atmosféru jednotlivých představení nesl v hravém duchu, který podpořil i nový moderátor Kopřivy, ostravský herec Vladimír Polák, který letos vystřídal dlouholetého průvodce festivalem Jana Horáka.
</TEXT>
</DOC>
<DOC>
<DOCID>MF-20020422531</DOCID>
<DOCNO>MF-20020422531</DOCNO>
<DATE>04/22/02</DATE>
<TITLE>
Odtržená obec už má své zastupitele
</TITLE>
<TEXT>
Hlavním úkolem starosty Písečné bude získat co nejdříve majetek, který stále nepatří obci
Pro Písečnou u Jablunkova skončil o víkendu stav, který ji prakticky paralyzoval. Obec už bude moci brzy vzít svůj osud do vlastních rukou. Zvolila si zastupitele.
Písečná - Jen pár minut poté, co se v sobotu v sedm hodin ráno otevřela volební místnost v Písečné u Jablunkova, přišel volit první obyvatel. Mladá obec, přezdívaná zahradou Jablunkova, neměla dosud starostu ani zastupitelstvo. Obec se loni v lednu odtrhla od Jablunkova a prakticky nemohla o ničem rozhodovat. Její majetek dosud vlastní Jablunkov. Po víkendu už má svých sedm zastupitelů, kteří v poslední dubnový den zvolí také v historii prvního starostu obce. Volby neprovázela žádná rivalita kandidujících stran či nezávislých sdružení. Obec s osmi stovkami obyvatel a s čtvrtinovou menšinou obyvatel polské národnosti sice volila ze čtyř nezávislých sdružení, ovšem tato sdružení vznikla hlavně proto, aby naplnila literu zákona. "Sešli jsme se před časem a rozdělili jsme se do čtyř skupin, aby jakási sdružení vznikla. Jinak si, myslím, dobře rozumíme a věřím, že to tak bude ještě chvíli po volbách trvat," řekl David Cmiel, jeden z kandidátů sdružení nezávislých Za samostatnou Písečnou, které sobotní volby vyhrálo.
David Cmiel získal druhý nejvyšší počet hlasů, hned za dosavadním správcem obce Janem Krzokem. K volbám přišlo v sobotu přes čtyři sta voličů, což jsou tři čtvrtiny všech voličů. Vítězné nezávislé sdružení získalo podporu šestatřiceti procent hlasů ve volební urně. Samotné volby byly v sobotu velmi klidné. Obyvatelé obce rozeseté po stráních nad Jablunkovem většinou nastartovali svá auta, přijeli ke kulturnímu domu a po chvíli zase nasedli a odjeli domů. "Víte, že se u voleb nepije. A měli byste to tady trochu pozametat," dobírala si vesele dva muže před samoobsluhou jedna z obyvatelek obce, která zažila zákazy prodeje alkoholu ve dnech voleb před pádem totality. Muži žertem kontrovali tím, že kdo podpoří jejich vyhlédnutého kandidáta, bude mít zadarmo popelnice a nebude muset platit do obecní pokladny místní poplatky. Členy volební komise si také dopoledne dobíral starší muž, kterému ve volební místnosti chyběl volební guláš. "V životě je důležité, koho volíš a koho valíš," nechal se slyšet před volební místností muž, mluvící místním specifickým polsko-českým nářečím. Mnoho obyvatel Písečné je totiž spokojeno, že se jejich obec od Jablunkova odtrhla. "Je to teď dobré. Horší než před pár lety to nemůže být," řekla spokojeně Anna Badová. Ta doufá, že nové zastupitelstvo začne pracovat na tom, aby v obci byl plyn. "Jablunkov už plánoval, že ho sem někdy zavede, ale poté, co jsme se odtrhli, tak už bylo po plánech," řekla Anna Badová. Lidem v obci chybí hospoda, ale mnozí chtějí také rozšířit školu a opravit cesty. "Hospoda tady byla u kulturního domu, ale zavřeli ji, protože neměla sociální zařízení," řekl jeden z obyvatel obce. Nové zastupitelstvo však bude pracovat v obci jen pár měsíců do podzimních komunálních voleb. A s tím srozuměni také zastupitelé do funkcí jdou. "Nebudeme mít příliš času na to ukázat nějaké své schopnosti. Musí se především udělat ty nejnutnější práce. Také musíme přijmout obecní vyhlášku a zažádat o dotace. Také je třeba přijmout plán územního rozvoje," řekl David Cmiel. Obec se však chystá v první řadě převzít majetek od města Jablunkov, který tvoří pozemky, kulturní dům, škola a požární zbrojnice. Správce obce Jan Krzok řekl, že objekty mohou mít hodnotu několika milionů. "Je třeba přistavět školu, která je už malá a nevyhovující a také postavit obecní úřad, protože zatím sídlí provizorně v jedné místnosti ve škole," řekl Krzok. Dodal, že obec se chystá také opravit místní komunikace a zlepšit pouliční osvětlení. Protože získal nejvíce hlasů, musí zvažovat také možnost, že ho zastupitelé zvolí starostou obce. "Asi bych to na toho půlroku vzal, ale zůstal bych neuvolněným starostou," řekl Jan Krzok. Přestože má možnost pracovat jako starosta na plný úvazek, nechce opustit místo elektrikáře v Třineckých železárnách. "Dělal jsem to takovým způsobem jako správce obce od loňského ledna, tak bych s tím neměl mít problémy," řekl Jan Krzok.
- Voleb v Písečné se zúčastnilo 439 voličů ( 74,2 procenta voličů v obci)
- Všechna čtyři sdružení nezávislých budou mít své lidi v zastupitelstvu
- Nejvíce preferenčních hlasů získal dosavadní správce Jan Krzok
</TEXT>
<HEADING>
Složení zastupitelstva Písečné:
</HEADING>
<TEXT>
sdružení Za samostatnou Písečnou - 3 členové sdružení Kandidáti Písečné - Kandydaxi Piosecznej - 2 členové sdružení Za Písečnou - 1 člen Sdružení nezávislých - 1 člen
sdružení Za samostatnou Písečnou - 3 členové sdružení Kandidáti Písečné - Kandydaxi Piosecznej - 2 členové sdružení Za Písečnou - 1 člen Sdružení nezávislých - 1 člen
</TEXT>
</DOC>
<DOC>
<DOCID>MF-20020422532</DOCID>
<DOCNO>MF-20020422532</DOCNO>
<DATE>04/22/02</DATE>
<TITLE>
Metan je jenom jedním z nebezpečí, říkají Orlovští
</TITLE>
<HEADING>
Jak se žije
</HEADING>
<GEOGRAPHY>Orlová</GEOGRAPHY>
<TEXT>
Centrum staré Orlové bylo minulý týden blízko neštěstí. V kanalizaci před radnicí se nahromadil důlní plyn metan ve výbušné koncentraci. Důlní technici, kteří při měření nebezpečí objevili, brzy zalarmovali své kolegy a v centru starého města začala rychlá akce. Zátarasy bránící přístup k nebezpečným místům, těžká technika, lidé s přístroji a vysílačkami, odvětrávací vrt na zahradě mateřské školky... Přes všechen shon se ale nezdálo, že by většina obyvatel Orlové byla příliš vyvedena z míry.
"Žijeme tady nejen s metanem, ale i s poddolováním a otřesy. To, co by možná někoho jinde vyděsilo, nás už ani moc nepřekvapuje," rozkládá mohutnýma rukama před svým krámem nedaleko radnice místní řezník Antonín Macura. Pod domem, kde řezník s rodinou zároveň i bydlí, metan prý není. To ale neznamená, že by byl Antonín Macura potíží, které připomínají hornickou minulost i současnost Orlové, ušetřen. "Za druhé světové války stříleli sklepními okénky Němci na Rusy. Dnes jsou ta okna metr a půl pod zemí," ukazuje řezník Macura, o kolik už jeho dům kvůli poddolování poklesl. Majitel řeznictví nezapře svojí vizáží mohutného muže v řeznické vestě příslušnost ke svému povolání, na první pohled váží více než sto kilogramů. Přesto i jeho často otřesy pod domem, vzniklé v podzemí při zavalování porubu, shodí z postele. "Jsou to někdy pořádné řachy, občas se divím, co všechno už náš dům vydržel," říká Antonín Macura.
</TEXT>
<HEADING>
Děti jsou na odvětrávací vrty zvyklé, říká ředitelka
</HEADING>
<TEXT>
Na zahradě mateřské školky trůní od minulého týdne nákladní tatrovka a se speciální výbavou vrtá do země, aby z hlubin odvětrala metan do ovzduší. Všude jinde by takové monstrum pár kroků od místa, kde si hrají děti, asi způsobilo pozdvižení, ne tak v Orlové. "Děti jsou zvyklé, ve městě je několik míst, kde technici odvětrávají z podzemí metan. Na procházkách okolo nich chodíme," říká ředitelka mateřské školky Eliška Kaniová. Když se nedaleko školky objevily zátarasy a na zahradě zaparkovala nákladní tatra, s rodiči dětí to ani nehnulo. "Vysvětlili jsme jim, o co jde, a sdělili výsledky měření metanu ve sklepě pod školkou, které bylo negativní. Druhý den přišly do školky všechny děti," říká ředitelka Kaniová. "Prostě si teď nějakou dobu nebudou chodit hrát na zahradu," popisuje zřejmě jedinou nepříjemnost, kterou výskyt nebezpečných koncentrací metanu dětem přinesl, ředitelka. O tom, co by se stalo, kdyby se metan nahromadil třeba i pod školkou, prý spolu s kolegyněmi jen žertují. "Říkáme si, že pak bychom se na naši školku dívali asi z nějakého obláčku," směje se ředitelka Kaniová.
</TEXT>
<HEADING>
Bývalého horníka vyžene těžba uhlí z domova
</HEADING>
<TEXT>
Méně do smíchu je bývalému horníkovi Vojtěchu Ženíškovi. V šachtách strávil devětapadesátiletý muž třiatřicet let. Paradoxně právě těžba uhlí jej nejspíše v době, kdy by si měl užívat hornického důchodu, vyžene z domova. "Bydlím Na Kopaninách a přímo pod námi jsou chodby Dolu Doubrava. Na domku nám praskají stěny, bojíme se, že prasklinami z podzemí vzlíná i metan," říká Vojtěch Ženíšek. Také on už si zvykl na noční otřesy. "Kolikrát to se mnou škubne i s postelí. Mění se akorát směr, kterým to hází." Bývalý horník říká, že ve svém domku už nebude bydlet déle než pět let. "Důlní technici nám řekli, že do pěti let si půda pod našimi domy sedne kvůli poddolování ještě o sedm a půl metru. Na to už čekat nechci." Už teď v domcích Na Kopaninách praskají zdi i okna. "Půjdu nejspíše někam, kde není žádné uhlí, asi na jih Moravy nebo do Čech, kde jsem se narodil. Škoda, myslel jsem si, že tady už dožiju," říká Vojtěch Ženíšek.
</TEXT>
<HEADING>
Nevíme, kde se metan objeví příště, říká starosta
</HEADING>
<TEXT>
Ačkoli zátarasy z centra staré Orlové zmizely už v polovině minulého týdne a v kanalizaci by už metan v nebezpečných koncentracích neměl být, starostu Bohumíra Bobáka to příliš neuklidňuje. "Znepokojuje mě, že nikdo přesně neví, jak to vlastně v podzemí pod Orlovou vypadá, kde jsou staré šachty a na kterých místech by mohl metan hrozit znovu," říká starosta. Stěžuje si také na to, že informace o nebezpečných místech se dají těžko sehnat. Není sám, majitel stavebnin v Orlové Lumír Spurný zažil podobné rozčarování. "Měl jsem ve skladu šest procent metanu, což je výbušná koncentrace. Nikdo mi ale nic neřekl, až po několika dnech po měření mi to potvrdili technici z Paskova," zlobí se Lumír Spurný. Halina Möchwaldová, která se svým synem chodí centrem staré Orlové každý den, se také o nebezpečném metanu dozvěděla až z novin. "Myslím, že lidé se o nebezpečí měli dozvědět okamžitě."
</TEXT>
<HEADING>
Nebezpečí je zažehnáno. Avšak na jak dlouho?
</HEADING>
<TEXT>
Zátarasy, varující před vstupem a škrtnutím zápalky, už před starou radnicí v Orlové nejsou. I do místní restaurace se začali vracet hosté, které obavy z metanu přinutily zůstat doma. "Když ještě byly zátarasy před radnicí a já otevřela hospodu, dívali se na mě někteří jako na blázna. Mnoha hostům se do hospody kvůli metanu nechtělo, ale snad už se teď všechno uklidní," říká číšnice Andrea Jarmarová. Také řezník Antonín Macura si přeje, aby se do města vrátil klid, ale na mysli má dobu o mnoho let dříve, dávno před událostmi z minulého týdne. "Ve městě byly čtyři střední školy, jezdila tudy tramvaj, rodily se zde známé osobnosti. Město prostě žilo a snad zase bude žít," říká řezník a ukazuje staré zažloutlé fotografie z dob, kdy byl ve městě Sokolský slet, řečnil zde Masaryk a o poddolování nebo metanu tu ještě nikdo nic nevěděl. "Když jsme nedávno dělali výstavu, která měla připomenout, jak se kdysi v Orlové žilo, tak tu mnozí lidé i brečeli," vzpomíná Antonín Macura.
Zátarasy, varující před vstupem a škrtnutím zápalky, už před starou radnicí v Orlové nejsou. I do místní restaurace se začali vracet hosté, které obavy z metanu přinutily zůstat doma. "Když ještě byly zátarasy před radnicí a já otevřela hospodu, dívali se na mě někteří jako na blázna. Mnoha hostům se do hospody kvůli metanu nechtělo, ale snad už se teď všechno uklidní," říká číšnice Andrea Jarmarová. Také řezník Antonín Macura si přeje, aby se do města vrátil klid, ale na mysli má dobu o mnoho let dříve, dávno před událostmi z minulého týdne. "Ve městě byly čtyři střední školy, jezdila tudy tramvaj, rodily se zde známé osobnosti. Město prostě žilo a snad zase bude žít," říká řezník a ukazuje staré zažloutlé fotografie z dob, kdy byl ve městě Sokolský slet, řečnil zde Masaryk a o poddolování nebo metanu tu ještě nikdo nic nevěděl. "Když jsme nedávno dělali výstavu, která měla připomenout, jak se kdysi v Orlové žilo, tak tu mnozí lidé i brečeli," vzpomíná Antonín Macura.
</TEXT>
</DOC>
<DOC>
<DOCID>MF-20020422533</DOCID>
<DOCNO>MF-20020422533</DOCNO>
<DATE>04/22/02</DATE>
<TITLE>
V posilovně se díky vůli invalidů dějí zázraky
</TITLE>
<GEOGRAPHY>Opava</GEOGRAPHY>
<TEXT>
Několikrát týdně má devětadvacetiletý Jiří Chovanec z Krnova chuť radostí zakřičet: "Cítím, jako by mi rostly nové nohy." Větu má na jazyku pokaždé, když zpocený opouští posilovnu v Opavě-Kylešovicích. Zatímco před časem se sotva vlekl, dnes už se mu na končetinách pomalu protahují svaly a jeho krok je stále jistější. Chovanec totiž v dětství onemocněl obrnou, téměř zcela ochrnul a puncu těžkého invalidy se zbavil, až když začal navštěvovat posilovnu, kterou mu doporučil stejně postižený kamarád. Právě díky posilovacím strojům zjistil, že zázraky se dějí. A nebyl sám. Několik těžce postižených mužů dnes shodně tvrdí, že když před pár lety začali docházet do kylešovické posilovny, mnozí je vnímali jako doživotně odepsané mrzáky. Jejich prodělané nemoci, jako mozková obrna a mrtvice, ochrnutí po zlomeninách páteře, nemocné plíce po letech strávených na šachtě, několik infarktů, prožitá klinická smrt a lékaři předpovídaná pojízdná invalidní postel, hovořily za vše. Díky obětavosti místního trenéra Jiřího Týna a buldočí vůli dokázali nemožné. Na hrudích nosí zlaté medaile z různých mistrovství, činky, s kterými někdy zápolí i zdraví sportovci, zvedají jakoby nic a lékaři nad nimi jen nevěřícně kroutí hlavou. "Tady jsem poprvé v životě ucítil prsty u nohou. V mládí mi našli nádor na páteři a po jeho odstranění jsem ochrnul od pasu dolů. Pět let jsem cestoval z nemocnice do nemocnice. Postavit jsem se dokázal, ale ne ovládat končetiny. Ihned jsem se řítil k zemi," popisuje nepřízeň osudu šestadvacetiletý Mojmír Kroker. Zatímco dnes už vytáčí děvčata na diskotékách a dělá dřepy s činkou na zádech, tehdy si připadal méněcenný a ztracený. "Našel jsem posilovnu, kde se na mě nedívali jako na překážku a nikoho neděsila moje vizáž. Trenér mi sestavil cvičební program a já se snažil. Kdybych dal na lékaře, asi už nevycházím z domu," říká šťastně mladý muž a zapřen na posilovacím stroji tlačí nahoru nohama úctyhodné závaží. Zkušený kulturista Jiří Týn se každému postiženému jednotlivě věnoval, a když viděl, jak se mu před očima invalidé mění v statné muže, rozhodl se z nich sestavit desetičlenné družstvo a vyrazit s nimi na závody. Tvrdá dřina přinesla ovoce. Předloni se stali vicemistry Slovenska a mistry republiky v bench pressu čili tlaku na vodorovné lavici s činkou. Titul loni obhájili. Na Týna nedají dopustit. "Vymyslel speciální upínače, kterými nás zpočátku, když jsme se ještě neudrželi, připoutal k nářadí, abychom mohli cvičit jako ostatní," vzpomínají. "Zlatou medaili bych nejraději ukázal lékaři, který mi prorokoval vozík v poloze v leže. Dětská obrna, klinická smrt a zlomená páteř, jsou už pro mne neznámé pojmy," tvrdí šestačtyřicetiletý Petr Szalacsi a ukazuje, jak se i člověk po zlomené páteři může dotknout dlaněmi země.
Opava - Několikrát týdně má devětadvacetiletý Jiří Chovanec z Krnova chuť radostí zakřičet: "Cítím, jako by mi rostly nové nohy." Větu má na jazyku pokaždé, když zpocený opouští posilovnu v Opavě-Kylešovicích. Zatímco před časem se sotva vlekl, dnes už se mu na končetinách pomalu protahují svaly a jeho krok je stále jistější. Chovanec totiž v dětství onemocněl obrnou, téměř zcela ochrnul a puncu těžkého invalidy se zbavil, až když začal navštěvovat posilovnu, kterou mu doporučil stejně postižený kamarád. Právě díky posilovacím strojům zjistil, že zázraky se dějí. A nebyl sám. Několik těžce postižených mužů dnes shodně tvrdí, že když před pár lety začali docházet do kylešovické posilovny, mnozí je vnímali jako doživotně odepsané mrzáky. Jejich prodělané nemoci, jako mozková obrna a mrtvice, ochrnutí po zlomeninách páteře, nemocné plíce po letech strávených na šachtě, několik infarktů, prožitá klinická smrt a lékaři předpovídaná pojízdná invalidní postel, hovořily za vše. Díky obětavosti místního trenéra Jiřího Týna a buldočí vůli dokázali nemožné. Na hrudích nosí zlaté medaile z různých mistrovství, činky, s kterými někdy zápolí i zdraví sportovci, zvedají jakoby nic a lékaři nad nimi jen nevěřícně kroutí hlavou. "Tady jsem poprvé v životě ucítil prsty u nohou. V mládí mi našli nádor na páteři a po jeho odstranění jsem ochrnul od pasu dolů. Pět let jsem cestoval z nemocnice do nemocnice. Postavit jsem se dokázal, ale ne ovládat končetiny. Ihned jsem se řítil k zemi," popisuje nepřízeň osudu šestadvacetiletý Mojmír Kroker. Zatímco dnes už vytáčí děvčata na diskotékách a dělá dřepy s činkou na zádech, tehdy si připadal méněcenný a ztracený. "Našel jsem posilovnu, kde se na mě nedívali jako na překážku a nikoho neděsila moje vizáž. Trenér mi sestavil cvičební program a já se snažil. Kdybych dal na lékaře, asi už nevycházím z domu," říká šťastně mladý muž a zapřen na posilovacím stroji tlačí nahoru nohama úctyhodné závaží. Zkušený kulturista Jiří Týn se každému postiženému jednotlivě věnoval, a když viděl, jak se mu před očima invalidé mění v statné muže, rozhodl se z nich sestavit desetičlenné družstvo a vyrazit s nimi na závody. Tvrdá dřina přinesla ovoce. Předloni se stali vicemistry Slovenska a mistry republiky v bench pressu čili tlaku na vodorovné lavici s činkou. Titul loni obhájili. Na Týna nedají dopustit. "Vymyslel speciální upínače, kterými nás zpočátku, když jsme se ještě neudrželi, připoutal k nářadí, abychom mohli cvičit jako ostatní," vzpomínají. "Zlatou medaili bych nejraději ukázal lékaři, který mi prorokoval vozík v poloze v leže. Dětská obrna, klinická smrt a zlomená páteř, jsou už pro mne neznámé pojmy," tvrdí šestačtyřicetiletý Petr Szalacsi a ukazuje, jak se i člověk po zlomené páteři může dotknout dlaněmi země.
</TEXT>
</DOC>
<DOC>
<DOCID>MF-20020422534</DOCID>
<DOCNO>MF-20020422534</DOCNO>
<DATE>04/22/02</DATE>
<TITLE>
Mladí lidé sbírali odpad z přírody
</TITLE>
<TEXT>
Háj ve Slezsku - Třicet plastových pytlů naditých odpadky, patnáct starých pneumatik a hromady jiných věcí, jenž nepatří do přírody, lemují od soboty cestu, která vede z Háje ve Slezsku ke štěrkovně v Dolním Benešově na Opavsku. Nejde o černé skládky, ale o výsledek dobrovolné brigády, kterou ke Dni Země zorganizovala opavská pobočka ekologického sdružení Vita. "Ačkoli jsme akci organizovali poprvé, vydařila se a měla smysl," míní předseda Vity Petr Berg. Čtrnáct mladých lidí, členů a příznivců Vity a skautského oddílu z Háje, stihlo zhruba za čtyři hodiny vyčistit příkopy podél celé, asi čtyři kilometry dlouhé cesty. "Je neuvěřitelné, co všechno lidé dokážou vyhodit v přírodě - použité plenky, olejový filtr, rozbitá skla z aut, pytle stavebního odpadu... A nejvíc toho je u mostků, lidé mají tendenci věci topit," líčí Berg. "Všechno jsme snesli na hromady, jejichž odvoz zajistí a uhradí obecní úřad," dodal.
</TEXT>
</DOC>
<DOC>
<DOCID>MF-20020422535</DOCID>
<DOCNO>MF-20020422535</DOCNO>
<DATE>04/22/02</DATE>
<TEXT>
Vladimír Vašek, který přišel o nohu na šachtě, si předloni odnesl zlatou medaili z mistrovství světa. Podobných úspěchů už postižení návštěvníci kylešovické posilovny vybojovali více.
</TEXT>
</DOC>
<DOC>
<DOCID>MF-20020422536</DOCID>
<DOCNO>MF-20020422536</DOCNO>
<DATE>04/22/02</DATE>
<TITLE>
Rekreační chata přes noc shořela
</TITLE>
<GEOGRAPHY>Nýdek</GEOGRAPHY>
<TEXT>
Rušnou noc ze soboty na neděli zažili příslušníci tří profesionálních i dobrovolných hasičských jednotek z Frýdecko-Místecka. Téměř pět hodin likvidovali rozsáhlý požár rekreační chaty v Nýdku u Bystřice nad Olší a až do rána dávali pozor, aby se oheň nerozhořel znovu. "Požár napáchal škody za osm set tisíc korun. Budova téměř zcela shořela, včetně střechy. Její majitel se však naštěstí stačil zachránit. Vyvázl zcela bez zranění," uvedl operační důstojník frýdecko-místeckých hasičů René Rodek. Hasiči dostali hlášení o požáru v sobotu čtyři minuty po třiadvacáté hodině. Když ale přijeli na místo, celá chata už byla v plamenech, takže neměli šanci ji zachránit. "Při příjezdu první jednotky byl už požár ve třetí fázi, což znamená, že oheň už zachvátil celý objekt," potvrdil Rodek. Podotkl, že soukromá chata byla sice v přízemí zděná, ale příčky, střešní konstrukce i obložení bylo ze dřeva, proto se oheň rychle šířil. Hasiči likvidovali plameny vodou z pěti cisteren do čtyř hodin včerejšího rána. Požářiště pak hlídali až do půl deváté. "Příčina požáru je v šetření. Zatím nevíme, zda oheň způsobila například technická závada nebo nedbalost," uvedl operační důstojník hasičů.
Nýdek - Rušnou noc ze soboty na neděli zažili příslušníci tří profesionálních i dobrovolných hasičských jednotek z Frýdecko-Místecka. Téměř pět hodin likvidovali rozsáhlý požár rekreační chaty v Nýdku u Bystřice nad Olší a až do rána dávali pozor, aby se oheň nerozhořel znovu. "Požár napáchal škody za osm set tisíc korun. Budova téměř zcela shořela, včetně střechy. Její majitel se však naštěstí stačil zachránit. Vyvázl zcela bez zranění," uvedl operační důstojník frýdecko-místeckých hasičů René Rodek. Hasiči dostali hlášení o požáru v sobotu čtyři minuty po třiadvacáté hodině. Když ale přijeli na místo, celá chata už byla v plamenech, takže neměli šanci ji zachránit. "Při příjezdu první jednotky byl už požár ve třetí fázi, což znamená, že oheň už zachvátil celý objekt," potvrdil Rodek. Podotkl, že soukromá chata byla sice v přízemí zděná, ale příčky, střešní konstrukce i obložení bylo ze dřeva, proto se oheň rychle šířil. Hasiči likvidovali plameny vodou z pěti cisteren do čtyř hodin včerejšího rána. Požářiště pak hlídali až do půl deváté. "Příčina požáru je v šetření. Zatím nevíme, zda oheň způsobila například technická závada nebo nedbalost," uvedl operační důstojník hasičů.
</TEXT>
</DOC>
<DOC>
<DOCID>MF-20020422537</DOCID>
<DOCNO>MF-20020422537</DOCNO>
<DATE>04/22/02</DATE>
<TITLE>
Lyžovalo už jen málo lidí, sezona v kraji záhy skončí
</TITLE>
<GEOGRAPHY>Ovčárna</GEOGRAPHY>
<TEXT>
Jen pár set skalních lyžařů si o uplynulém víkendu nenechalo ujít jednu z posledních možností vyžití na sjezdovkách v kraji. Navštívili Ovčárnu v Jeseníkách, kde ještě funguje pět vleků. "Sněhu je dost, dalo by se lyžovat nejméně do poloviny května. Bohužel, ministr životního prostředí rozhodl, že musíme skončit už 30. dubna. Příští víkend bude tedy poslední, kdy si u nás mohou lidé zalyžovat," uvedl majitel většiny vleků na Ovčárně Josef Figura. Podnikatel, stejně jako mnozí starostové, rozhodnutí kritizuje. "Dřív o ukončení provozu sjezdovek rozhodovali ochránci přírody podle konkrétní situace, tedy podle výšky sněhové pokrývky. Teď je však datum striktně stanoveno," zlobí se. Figura uvedl, že Ovčárnu navštívila uplynulý víkend sotva třetina lyžařů ve srovnání se stejným víkendem loňského roku. "Kvůli zkracování a omezování sjezdovek ztrácí středisko exkluzivitu," míní. Pokles turistů v Jeseníkách potvrdila i Horská služba. "Návštěvnost Ovčárny byla střední, nižších poloh minimální. Ošetřili jsme tři lehká zranění," řekl dispečer Petr Bačík. Naproti tomu členové Horské služby Beskydy nemuseli ošetřovat žádná zranění. Díky špatnému počasí tak prožili zcela klidnou víkendovou službu už druhý týden po sobě. "V sobotu odpoledne byly bouřky. Včera se počasí zlepšilo, ale návštěvnost hor zůstala po oba dny minimální," uvedl dispečer Karel Palička. Podotkl, že přicházeli jen pěší turisté. "Lyžovat se tu už nedá a pro cyklisty je brzy, místy se ještě drží sníh. Ale když se počasí nezkazí, už příští týden by mohli přijet," míní.
Ovčárna - Jen pár set skalních lyžařů si o uplynulém víkendu nenechalo ujít jednu z posledních možností vyžití na sjezdovkách v kraji. Navštívili Ovčárnu v Jeseníkách, kde ještě funguje pět vleků. "Sněhu je dost, dalo by se lyžovat nejméně do poloviny května. Bohužel, ministr životního prostředí rozhodl, že musíme skončit už 30. dubna. Příští víkend bude tedy poslední, kdy si u nás mohou lidé zalyžovat," uvedl majitel většiny vleků na Ovčárně Josef Figura. Podnikatel, stejně jako mnozí starostové, rozhodnutí kritizuje. "Dřív o ukončení provozu sjezdovek rozhodovali ochránci přírody podle konkrétní situace, tedy podle výšky sněhové pokrývky. Teď je však datum striktně stanoveno," zlobí se. Figura uvedl, že Ovčárnu navštívila uplynulý víkend sotva třetina lyžařů ve srovnání se stejným víkendem loňského roku. "Kvůli zkracování a omezování sjezdovek ztrácí středisko exkluzivitu," míní. Pokles turistů v Jeseníkách potvrdila i Horská služba. "Návštěvnost Ovčárny byla střední, nižších poloh minimální. Ošetřili jsme tři lehká zranění," řekl dispečer Petr Bačík. Naproti tomu členové Horské služby Beskydy nemuseli ošetřovat žádná zranění. Díky špatnému počasí tak prožili zcela klidnou víkendovou službu už druhý týden po sobě. "V sobotu odpoledne byly bouřky. Včera se počasí zlepšilo, ale návštěvnost hor zůstala po oba dny minimální," uvedl dispečer Karel Palička. Podotkl, že přicházeli jen pěší turisté. "Lyžovat se tu už nedá a pro cyklisty je brzy, místy se ještě drží sníh. Ale když se počasí nezkazí, už příští týden by mohli přijet," míní.
</TEXT>
</DOC>
<DOC>
<DOCID>MF-20020422538</DOCID>
<DOCNO>MF-20020422538</DOCNO>
<DATE>04/22/02</DATE>
<TITLE>
Lidé se bojí, že oprava cesty jim vezme klid
</TITLE>
<TEXT>
Zatímco většina lidí si přeje jezdit po rovných silnicích, obyvatele Rybářské ulice v Opavě záměr rekonstrukce rozbité cesty dost vyděsil. Bojí se o klid a čistý vzduch.
Opava - Když po rozbité silnici v Rybářské ulici v Opavě projede nákladní auto, někteří místní obyvatelé si stěžují, že jejich rodinné domky se třesou v základech a okna málem padají z rámů. Záměr radnice, která chce cestu kompletně zrekonstruovat a rozšířit, je ale nenadchl. Dokonce proti němu sepsali petici, kterou už podepsalo skoro tisíc lidí. Problém je v tom, že z nepříliš využívané místní komunikace, která je kvůli špatnému technickému stavu zčásti pouze jednosměrná, se má za dva tři roky stát součást hlavního tahu z Ostravy na Bruntál, která odlehčí přetížené Krnovské ulici. Lidé se ale bojí, že život v těsné blízkosti rušné silnice se pro ně stane nesnesitelným. "Radnice znovu oprášila myšlenku, která vznikla už někdy před třiceti lety. Chce rozšířit a narovnat silnici v Rybářské ulici, čemuž padne za oběť téměř 130 vzrostlých stromů. Ale to není náš hlavní problém," tvrdí jeden z dotčených obyvatel Richard Adam. "Zatímco dnes je Rybářská ulice celkem poklidná, i když na rozbité silnici dělají auta hluk a působí otřesy, po zvýšení objemu přepravy se situace zcela změní. Můžeme očekávat silně negativní dopady na životní prostředí." Právě obavy lidí o dopad na životní prostředí přiměly členy opavské pobočky ekologického sdružení Vita, aby vyhověli přání lidí a pomohli řešit spor mezi nimi a představiteli radnice. Pozvali je k jednacímu stolu. "Nenašli jsme sice řešení, které by vyhovovalo všem, ale úkol jsme splnili už tím, že se podařilo zorganizovat první schůzku, na které si zástupci obou stran vysvětlili svá stanoviska z očí do očí," uvedl zástupce Vity Petr Durčák. "Setkání se bude určitě opakovat," dodal. Richard Adam tvrdí, že on i další obyvatelé Rybářské ulice na schůzce získali řadu důležitých informací. Vadí mu ale, že radnice nechce problémy řešit dříve, než nastanou. Místostarosta Pavel Mališ však uvedl, že v současnosti nemůže pro nespokojené obyvatele udělat víc než to, že s nimi bude za radnici komunikovat. "Máme sice hotový projekt ke stavebnímu řízení, o stavební povolení však zřejmě bude žádat kraj. Až budou známé přesnější podmínky stavby, město se jako jeden z dotčených účastníků může postavit na stranu lidí, jejichž životní podmínky se zřejmě zhorší," vysvětluje. Mališ tvrdí, že zatím se nedají dopady přesně odhadnout. "Až se tak stane, město by mělo postiženým lidem jejich újmu nějak kompenzovat," míní.
</TEXT>
</DOC>
<DOC>
<DOCID>MF-20020422539</DOCID>
<DOCNO>MF-20020422539</DOCNO>
<DATE>04/22/02</DATE>
<TITLE>
Muž prodával náhradní díly ale příjmy zatajil
</TITLE>
<GEOGRAPHY>Odry</GEOGRAPHY>
<TEXT>
Pro trestné činy zkreslování údajů o stavu hospodaření a porušování práv k obchodnímu jménu je stíhán jednatřicetiletý muž z Oder. "Od března loňského roku vystupoval jako obchodní zástupce firmy Tatra. Nejméně v patnácti případech prodal firmám náhradní díly na nákladní vozy Tatra za celkovou částku téměř 200 tisíc korun. Do svých účetních knih, zápisů či jiných dokladů však příjmy za prodej nezahrnoval a neuvedl je ani ve svém daňovém přiznání za rok 2001," uvedla policejní mluvčí Dagmar Bednarčíková.
Odry - Pro trestné činy zkreslování údajů o stavu hospodaření a porušování práv k obchodnímu jménu je stíhán jednatřicetiletý muž z Oder. "Od března loňského roku vystupoval jako obchodní zástupce firmy Tatra. Nejméně v patnácti případech prodal firmám náhradní díly na nákladní vozy Tatra za celkovou částku téměř 200 tisíc korun. Do svých účetních knih, zápisů či jiných dokladů však příjmy za prodej nezahrnoval a neuvedl je ani ve svém daňovém přiznání za rok 2001," uvedla policejní mluvčí Dagmar Bednarčíková.
</TEXT>
</DOC>
<DOC>
<DOCID>MF-20020422540</DOCID>
<DOCNO>MF-20020422540</DOCNO>
<DATE>04/22/02</DATE>
<TITLE>
Ženě hrozí trest za psa, který vážně zranil muže
</TITLE>
<GEOGRAPHY>Bruntál</GEOGRAPHY>
<TEXT>
Obvinění z trestného činu ublížení na zdraví nyní čelí pětačtyřicetiletá žena z Bruntálu, jejíž pes předloni v červnu zranil šedesátiletého muže. Majitelka nechala zvíře pobíhat bez náhubku a vodítka. "Pes napadl muže a kousl ho do pravého lýtka. Způsobil mu tržnou ránu s částečným přetržením lýtkového svalu a částečnou obrnou. Muž se léčil déle než rok, zranění zanechalo trvalé následky," popisuje případ policejní mluvčí Dagmar Bednarčíková.
Bruntál - Obvinění z trestného činu ublížení na zdraví nyní čelí pětačtyřicetiletá žena z Bruntálu, jejíž pes předloni v červnu zranil šedesátiletého muže. Majitelka nechala zvíře pobíhat bez náhubku a vodítka. "Pes napadl muže a kousl ho do pravého lýtka. Způsobil mu tržnou ránu s částečným přetržením lýtkového svalu a částečnou obrnou. Muž se léčil déle než rok, zranění zanechalo trvalé následky," popisuje případ policejní mluvčí Dagmar Bednarčíková.
</TEXT>
</DOC>
<DOC>
<DOCID>MF-20020422541</DOCID>
<DOCNO>MF-20020422541</DOCNO>
<DATE>04/22/02</DATE>
<TITLE>
Mladík nenastoupil civilní službu
</TITLE>
<GEOGRAPHY>Ostrava</GEOGRAPHY>
<TEXT>
Trestu neujde devatenáctiletý mladík z Ostravy-Zábřehu, který si místo vojenské základní služby zvolil službu civilní, ale i té se vyhýbal. "Přesto, že mladík obdržel povolávací příkaz, nedostavil se na místo výkonu civilní služby a zmeškal tak celkem třicet sedm dní," uvedl mluvčí ostravské policie Milan Klézl. Mladíkovi hrozí až tříleté vězení.
Ostrava - Trestu neujde devatenáctiletý mladík z Ostravy-Zábřehu, který si místo vojenské základní služby zvolil službu civilní, ale i té se vyhýbal. "Přesto, že mladík obdržel povolávací příkaz, nedostavil se na místo výkonu civilní služby a zmeškal tak celkem třicet sedm dní," uvedl mluvčí ostravské policie Milan Klézl. Mladíkovi hrozí až tříleté vězení.
</TEXT>
</DOC>
<DOC>
<DOCID>MF-20020422542</DOCID>
<DOCNO>MF-20020422542</DOCNO>
<DATE>04/22/02</DATE>
<TITLE>
Děti opět mohou trávit volný čas ve skate parku
</TITLE>
<GEOGRAPHY>Ostrava</GEOGRAPHY>
<TEXT>
Skate park v Ostravě-Výškovicích, který bývá v zimní sezoně uzavřený, už úřad největšího ostravského obvodu Jih znovu otevřel . Děti a mladí lidé tu mohou za příznivého počasí trávit svůj volný čas sedm dní v týdnu. V případě zájmu si návštěvníci mohou přímo v areálu půjčit kolečkové brusle, chrániče i přilby.
Ostrava - Skate park v Ostravě-Výškovicích, který bývá v zimní sezoně uzavřený, už úřad největšího ostravského obvodu Jih znovu otevřel . Děti a mladí lidé tu mohou za příznivého počasí trávit svůj volný čas sedm dní v týdnu. V případě zájmu si návštěvníci mohou přímo v areálu půjčit kolečkové brusle, chrániče i přilby.
</TEXT>
</DOC>
<DOC>
<DOCID>MF-20020422543</DOCID>
<DOCNO>MF-20020422543</DOCNO>
<DATE>04/22/02</DATE>
<TITLE>
Opereta bude milou pohádkou pro dospělé
</TITLE>
<GEOGRAPHY>Opava</GEOGRAPHY>
<TEXT>
Operetní soubor Slezského divadla v Opavě uvede v neděli premiéru jednoho z nejpopulárnějších českých děl operetního žánru, dílo Járy Beneše Na tý louce zelený. Tato lidová opereta se od roku 1935 stále objevuje v repertoárech nejen českých, ale i dalších evropských divadel. Čtveřici libretistů s pseudonymy Tobis, Špilar, Mírovský a Rohan se v operetě situované do pošumavského polesí podařilo vytvořit několik stále životných lidových typů, ať již jde o hajného Štětivce, jeho ženu Barboru, dceru Hančí, či nesmělého profesora Václava Bulfínka. Pro opavské divadlo operetu Na tý louce zelený pohostinsky nastudoval ostravský režisér Tomáš Kočko, jehož vlastní hudební aktivity procházejí řadou hudebních žánrů od folkloru přes muzikál až po metal. Kočko, který se v současné době věnuje práci na jednom ze vznikajících pražských muzikálů, koncertuje s vlastním albem Hodovnice a aranžérsky se podílí na nové desce metalových The Silent Stream of Godless Elegy, říká, že se s žánrem operety sblížil teprve při práci na operetě Na tý louce zelený. " Po několikerém přečtení scénáře jsem si uvědomil, že vlastně existují dvě možnosti, jak podobné dílo inscenovat. Buď formou parodie, což se v operetním žánru, který neustále balancuje na ostří nože žánrovosti a zesměšnění sebe sama, nabízí, nebo uznat, že jde o žánr, který určuje pravidla, a já je budu respektovat," říká mladý režisér. Kočko se proto rozhodl vytvořit příjemné představení, které nabízí poctivé divadlo, v rámci možností operetního souboru vycizelované role a nadhled. Operetu Na tý louce zelený režisér charakterizuje takto: "Autoři libreta milovali české pohádky a tato skutečnost se pak promítla do jejich Louky. A tak je Louka milou pohádkou pro dospělé." Hra obsahuje několik divácky vděčných výstupů, je plná dějových zvratů. Tyto zvraty však nejsou nijak dramatické, spíše úsměvné. V hlavních rolích operetního představení, na kterém spoluúčinkuje také orchestr, sbor a balet Slezského divadla, se představí Vladimír Němec, Věra Smolková, Zdena Mervová a řada dalších. Dirigovat bude domácí Jan Snítil, choreografii vytvořil brněnský host Jiří Kyselák, a to ve scéně olomouckých Martina Víška a Růženy Švecové. Premiéra představení se uskuteční v neděli v sedm hodin večer.
Opava - Operetní soubor Slezského divadla v Opavě uvede v neděli premiéru jednoho z nejpopulárnějších českých děl operetního žánru, dílo Járy Beneše Na tý louce zelený. Tato lidová opereta se od roku 1935 stále objevuje v repertoárech nejen českých, ale i dalších evropských divadel. Čtveřici libretistů s pseudonymy Tobis, Špilar, Mírovský a Rohan se v operetě situované do pošumavského polesí podařilo vytvořit několik stále životných lidových typů, ať již jde o hajného Štětivce, jeho ženu Barboru, dceru Hančí, či nesmělého profesora Václava Bulfínka. Pro opavské divadlo operetu Na tý louce zelený pohostinsky nastudoval ostravský režisér Tomáš Kočko, jehož vlastní hudební aktivity procházejí řadou hudebních žánrů od folkloru přes muzikál až po metal. Kočko, který se v současné době věnuje práci na jednom ze vznikajících pražských muzikálů, koncertuje s vlastním albem Hodovnice a aranžérsky se podílí na nové desce metalových The Silent Stream of Godless Elegy, říká, že se s žánrem operety sblížil teprve při práci na operetě Na tý louce zelený. " Po několikerém přečtení scénáře jsem si uvědomil, že vlastně existují dvě možnosti, jak podobné dílo inscenovat. Buď formou parodie, což se v operetním žánru, který neustále balancuje na ostří nože žánrovosti a zesměšnění sebe sama, nabízí, nebo uznat, že jde o žánr, který určuje pravidla, a já je budu respektovat," říká mladý režisér. Kočko se proto rozhodl vytvořit příjemné představení, které nabízí poctivé divadlo, v rámci možností operetního souboru vycizelované role a nadhled. Operetu Na tý louce zelený režisér charakterizuje takto: "Autoři libreta milovali české pohádky a tato skutečnost se pak promítla do jejich Louky. A tak je Louka milou pohádkou pro dospělé." Hra obsahuje několik divácky vděčných výstupů, je plná dějových zvratů. Tyto zvraty však nejsou nijak dramatické, spíše úsměvné. V hlavních rolích operetního představení, na kterém spoluúčinkuje také orchestr, sbor a balet Slezského divadla, se představí Vladimír Němec, Věra Smolková, Zdena Mervová a řada dalších. Dirigovat bude domácí Jan Snítil, choreografii vytvořil brněnský host Jiří Kyselák, a to ve scéně olomouckých Martina Víška a Růženy Švecové. Premiéra představení se uskuteční v neděli v sedm hodin večer.
</TEXT>
</DOC>
<DOC>
<DOCID>MF-20020422544</DOCID>
<DOCNO>MF-20020422544</DOCNO>
<DATE>04/22/02</DATE>
<TEXT>
Cedule u zátarasů na orlovském náměstí před týdnem varovaly před únikem metanu a zakazovaly kouření i manipulaci s ohněm
</TEXT>
</DOC>
<DOC>
<DOCID>MF-20020422545</DOCID>
<DOCNO>MF-20020422545</DOCNO>
<DATE>04/22/02</DATE>
<TITLE>
PRYČ Z ORLOVÉ!
</TITLE>
<TEXT>
Bývalý horník Vojtěch Ženíšek se chce z Orlové odstěhovat, aby unikl následkům dolování. "Půjdu někam, kde není žádné uhlí," říká.
</TEXT>
</DOC>
<DOC>
<DOCID>MF-20020422546</DOCID>
<DOCNO>MF-20020422546</DOCNO>
<DATE>04/22/02</DATE>
<TEXT>
Nejlepší divadlo přehlídky Kopřiva, polský Teatr Banialuka, vystoupilo s představením Medyk
</TEXT>
</DOC>
<DOC>
<DOCID>MF-20020422547</DOCID>
<DOCNO>MF-20020422547</DOCNO>
<DATE>04/22/02</DATE>
<TITLE>
Havířov zvolil zrádce Koldera
</TITLE>
<HEADING>
ROK 1964: Jak se volili poslanci parlamentu
</HEADING>
<GEOGRAPHY>Havířov</GEOGRAPHY>
<TEXT>
Ostravský rodák a někdejší havíř Drahomír Kolder stanul v roce 1964 jako jediný kandidát pro parlamentní volby ve volebním obvodu číslo 182 v Havířově. Do parlamentu ho navrhla celozávodní buňka KSČ Dolu Dukla. Kandidáta prověřil ústřední výbor strany, přičemž Koldera ještě formálně schválila předvolební schůze havířovských občanů. Jednohlasně. Taková bývala předvolební praxe. V červnových volbách byl tak Kolder vlastně jen znovu masově potvrzen. A v srpnu roku 1968 už bylo pozdě této čtyři roky staré volby litovat. Kolder tehdy patřil k největším konzervativcům ve vedení KSČ a přímo se podílel na přípravách sovětské intervence. Například spoluautorstvím takzvaného zvacího dopisu, kterým byla okupace vojsky Varšavské smlouvy později oficiálně zdůvodňována. Kolder zemřel za normalizace roku 1971 - ve funkci vládního ministra a předsedy Výboru lidové kontroly. Termín "kolderovština" se stal synonymem politické podlosti.
Havířov - Ostravský rodák a někdejší havíř Drahomír Kolder stanul v roce 1964 jako jediný kandidát pro parlamentní volby ve volebním obvodu číslo 182 v Havířově. Do parlamentu ho navrhla celozávodní buňka KSČ Dolu Dukla. Kandidáta prověřil ústřední výbor strany, přičemž Koldera ještě formálně schválila předvolební schůze havířovských občanů. Jednohlasně. Taková bývala předvolební praxe. V červnových volbách byl tak Kolder vlastně jen znovu masově potvrzen. A v srpnu roku 1968 už bylo pozdě této čtyři roky staré volby litovat. Kolder tehdy patřil k největším konzervativcům ve vedení KSČ a přímo se podílel na přípravách sovětské intervence. Například spoluautorstvím takzvaného zvacího dopisu, kterým byla okupace vojsky Varšavské smlouvy později oficiálně zdůvodňována. Kolder zemřel za normalizace roku 1971 - ve funkci vládního ministra a předsedy Výboru lidové kontroly. Termín "kolderovština" se stal synonymem politické podlosti.
</TEXT>
</DOC>
<DOC>
<DOCID>MF-20020422548</DOCID>
<DOCNO>MF-20020422548</DOCNO>
<DATE>04/22/02</DATE>
<TITLE>
Kampaň také na německou notu
</TITLE>
<HEADING>
ROK 1964: Jak se volili poslanci parlamentu
</HEADING>
<TEXT>
Ostrava, Praha - Na první schůzi nového československého parlamentu, která připadla na úterý 23. června, byl novým předsedou Národního shromáždění zvolen jednomyslně poslanec Bohuslav Laštovička. Komunista a předválečný novinář, který měl před válkou blízký vztah k Ostravě. Pracoval tu mimo jiné v Ostravském deníku - paradoxně v novinách národně demokratické strany. "Stoprocentní důvěrou dali naši voliči do rukou poslanců Národního shromáždění obrovský morálně-politický kapitál. Jsme všichni naplněni vůlí hospodařit s tímto kapitálem odpovědně, nešetřit sil pro plnění náročných úkolů, jak to od nás očekává lid Československé socialistické republiky a Komunistická strana Československa," prohlásil v prvním parlamentním projevu jeho nový předseda Laštovička. Na první parlamentní schůzi dostal slovo i další ze severomoravských poslanců Oldřich Voleník. Ten mimo jiné připomněl, že na předvolebních shromážděních vyslechl i řadu odmítavých projevů řadových občanů vůči německým revanšistům a jejich aktuálním požadavkům ohledně vyhnání Němců ze Sudet. A to navíc Voleník nemohl tušit, že sudetská karta se bude vynášet při předvolebních schůzích ještě téměř za dalších čtyřicet let. V demokratické České republice. "Je v naprostém souladu s názory našich lidí a s jejich přáním, když naše vláda usiluje o to, aby vláda NSR se zřekla mnichovského diktátu a když odmítá nestoudné projevy revanšistů," prohlásil tehdy na půdě Národního shromáždění Československé socialistické republiky komunistický poslanec Oldřich Voleník. "Setkal jsem se na předvolebních schůzích s řadou názorů a myslím si, že by si všichni ti staronoví nositelé teorie Drang nach Osten, kteří znovu provokují, měli uvědomit, že spoléhali na to přijít s touto teorií do předvolební kampaně, počítali s vyvoláním určité paniky mezi našimi lidmi, avšak tím vším jen dokázali, že naši lidé si uvědomili, co dnes je Československá socialistická republika," dokončil Voleník. V kontextu s mnohými proslovy z letošní předvolební kampaně jistě dějinný výrok, který stojí za připomenutí.
Pravidelný pondělní seriál regionální přílohy MF DNES připomíná jednotlivé roky dvacátého století na kontextu regionálních dějin dnešního Moravskoslezského kraje.
</TEXT>
</DOC>
<DOC>
<DOCID>MF-20020422549</DOCID>
<DOCNO>MF-20020422549</DOCNO>
<DATE>04/22/02</DATE>
<TITLE>
Volební den provázela až třicetistupňová vedra
</TITLE>
<HEADING>
ROK 1964: Jak se volili poslanci parlamentu
</HEADING>
<GEOGRAPHY>Ostrava</GEOGRAPHY>
<TEXT>
Bez naděje na déšť, v třicetistupňových vedrech. V takovém počasí kráčeli voliči do volebních místností v neděli 14. června 1964. "Na radostné náladě ale vedro nic neubralo. Na náměstích a návsích vyhrávaly hudby a na domech vlály prapory," zdůraznilo později pondělní Rudé právo. Socialistický volič přece na počasí nehledí.
</TEXT>
<HEADING>
Dvojnásobná výheň
</HEADING>
<TEXT>
Naopak. Například Laco Pjenček strávil polovinu volební neděle v dvojnásobném hicu. U vysokých pecí na ostravské Nové huti. Přesto stačil od pecí vzkázat Rudému právu: "My se potíme teď. Komise budou mít práci večer!" Na jeho kolegu Helmuta Wolfa z další tavičské party Nové huti připadlo tu neděli volno. Ve voličské místnosti poblíž svého bydliště v Ostravě-Porubě byl podle Rudého práva jedním z prvních ranních voličů. V obci Krásné Pole u Ostravy byl ten den naposledy ve funkci předseda tamního místního národního výboru František Výtisk, kterého po volbách vystřídal František Prášek. A v NDR právě končila výroba posledních vozů typu Trabant 600, už od roku 1962 oblíbených i v Československu. Na výrobní lince nahradil vůz moderněji tvarovaný Trabant 601.
</TEXT>
<HEADING>
Volby na výstavišti
</HEADING>
<TEXT>
Zvláštní volební místnost byla v Ostravě upravena i na výstavišti Černá louka. Právě tady začínala prodejní výstava s názvem Ostrava 64, na které mimo jiné Ostravané obdivovali sovětskou montovanou chatu typ 3-35-2Šč, která byla k mání za 15 200 korun. "Vždyť je to chata velká jako dům," obdivovali návštěvníci s nadšením sovětský výrobek, a jen za první dva dny výstavy si chatku objednalo na 50 návštěvníků. Na voličský průkaz ten den na ostravském výstavišti odvolil například zpěvák Karel Hála, jenž zde právě v neděli vystupoval v doprovodném hudebním programu. V opavském muzeu právě probíhala výstava nazvaná O gotickém slohu. Na pultech knihkupectví se objevilo nové vydání Přadleny Jarmily Glazarové, Agostina Alberta Moravia, panoramatické leporelo pro děti Les a druhé vydání Dějin komunistické strany Sovětského svazu. V Československé televizi volební den zakončila Prodaná nevěsta.
Zvláštní volební místnost byla v Ostravě upravena i na výstavišti Černá louka. Právě tady začínala prodejní výstava s názvem Ostrava 64, na které mimo jiné Ostravané obdivovali sovětskou montovanou chatu typ 3-35-2Šč, která byla k mání za 15 200 korun. "Vždyť je to chata velká jako dům," obdivovali návštěvníci s nadšením sovětský výrobek, a jen za první dva dny výstavy si chatku objednalo na 50 návštěvníků. Na voličský průkaz ten den na ostravském výstavišti odvolil například zpěvák Karel Hála, jenž zde právě v neděli vystupoval v doprovodném hudebním programu. V opavském muzeu právě probíhala výstava nazvaná O gotickém slohu. Na pultech knihkupectví se objevilo nové vydání Přadleny Jarmily Glazarové, Agostina Alberta Moravia, panoramatické leporelo pro děti Les a druhé vydání Dějin komunistické strany Sovětského svazu. V Československé televizi volební den zakončila Prodaná nevěsta.
</TEXT>
</DOC>
<DOC>
<DOCID>MF-20020422550</DOCID>
<DOCNO>MF-20020422550</DOCNO>
<DATE>04/22/02</DATE>
<TITLE>
ROK 1964: Jak se volili poslanci parlamentu
</TITLE>
<TEXT>
Přes 99 procent voličů z Havířova dalo hlas D. Kolderovi (vpravo), který se voličům neslavně odměnil o čtyři roky později, když do země pozval sovětské vojáky.
</TEXT>
</DOC>
<DOC>
<DOCID>MF-20020422551</DOCID>
<DOCNO>MF-20020422551</DOCNO>
<DATE>04/22/02</DATE>
<TITLE>
Kampaň s kandidátem Bichlerem
</TITLE>
<HEADING>
ROK 1964: Jak se volili poslanci parlamentu
</HEADING>
<GEOGRAPHY>Hrčava</GEOGRAPHY>
<TEXT>
V parlamentu už Antonín Bichler seděl v roce 1964 čtvrtým rokem. Pro červnové volby byl ale ve volebním obvodu číslo 127 opět jediným kandidátem. Buď Bichler, nebo nikdo! Více než 99,90 procenta voličů nakonec zvolilo Bichlera. Ve středu 29. dubna 1964 už v kraji běžela předvolební kampaň na plné obrátky. Na titulní straně ten den zveřejnilo Rudé právo reportáž z předvolební kampaně na Třinecku. Hrdinou dne byl Antonín Bichler. Upřímně řečeno, nebyla to reportáž o volební kampani, jaké známe z novin dnes. Bichler nemusel nikam cestovat a přesvědčovat voliče v jednotlivých obcích obvodu. Rudé právo jen shrnulo, co vše stačil pro obvod z Prahy udělat v posledních čtyřech letech. Na Hrčavu, dnes nejvýchodnější obec republiky, byla právě za poslancování Bichlera konečně postavena silnice. "Teď už se nemusejí Hrčavští prodírat za civilizací lesními cestičkami. A vědí, že jim silnici postavil stát. Stát - to jsme my, to je i ten štíhlý poslanec v brýlích," vykreslovala goralům z Těšínska reportáž v Rudém právu podstatu socialistického volebního systému. V lidovém tónu. "O socialismu tu lidé moc nemeditují, pro ně je socialismus třeba ta nová cesta," vysvětlil pro Rudé právo také přímo kandidát Antonín Bichler. Člen KSČ a jediná alternativa pro červnové parlamentní volby pro voliče z Třinecka. V Praze ovšem Bichler nemyslel jen na goraly z Těšínska. Jako předseda parlamentního Výboru pro hlavní výrobní odvětví a dopravu měl velké ambice. "Předhonit Spojené státy ve výrobě oceli na obyvatele nebylo lehké. Stálo to hodně potu a úsilí. Bude stát i nyní hodně potu a úsilí, abychom zvítězili na frontě kvalitativních ukazatelů. Ale my tu zvítězit musíme," přemítal Bichler v parlamentu například 9. prosince 1964.
Hrčava - V parlamentu už Antonín Bichler seděl v roce 1964 čtvrtým rokem. Pro červnové volby byl ale ve volebním obvodu číslo 127 opět jediným kandidátem. Buď Bichler, nebo nikdo! Více než 99,90 procenta voličů nakonec zvolilo Bichlera. Ve středu 29. dubna 1964 už v kraji běžela předvolební kampaň na plné obrátky. Na titulní straně ten den zveřejnilo Rudé právo reportáž z předvolební kampaně na Třinecku. Hrdinou dne byl Antonín Bichler. Upřímně řečeno, nebyla to reportáž o volební kampani, jaké známe z novin dnes. Bichler nemusel nikam cestovat a přesvědčovat voliče v jednotlivých obcích obvodu. Rudé právo jen shrnulo, co vše stačil pro obvod z Prahy udělat v posledních čtyřech letech. Na Hrčavu, dnes nejvýchodnější obec republiky, byla právě za poslancování Bichlera konečně postavena silnice. "Teď už se nemusejí Hrčavští prodírat za civilizací lesními cestičkami. A vědí, že jim silnici postavil stát. Stát - to jsme my, to je i ten štíhlý poslanec v brýlích," vykreslovala goralům z Těšínska reportáž v Rudém právu podstatu socialistického volebního systému. V lidovém tónu. "O socialismu tu lidé moc nemeditují, pro ně je socialismus třeba ta nová cesta," vysvětlil pro Rudé právo také přímo kandidát Antonín Bichler. Člen KSČ a jediná alternativa pro červnové parlamentní volby pro voliče z Třinecka. V Praze ovšem Bichler nemyslel jen na goraly z Těšínska. Jako předseda parlamentního Výboru pro hlavní výrobní odvětví a dopravu měl velké ambice. "Předhonit Spojené státy ve výrobě oceli na obyvatele nebylo lehké. Stálo to hodně potu a úsilí. Bude stát i nyní hodně potu a úsilí, abychom zvítězili na frontě kvalitativních ukazatelů. Ale my tu zvítězit musíme," přemítal Bichler v parlamentu například 9. prosince 1964.
</TEXT>
</DOC>
<DOC>
<DOCID>MF-20020422552</DOCID>
<DOCNO>MF-20020422552</DOCNO>
<DATE>04/22/02</DATE>
<TITLE>
ROK 1964: Jak se volili poslanci parlamentu
</TITLE>
<TEXT>
Ve středu 29. dubna 1964 už v kraji běžela předvolební kampaň na plné obrátky. Na titulní straně ten den zveřejnilo Rudé právo reportáž o kandidátovi A. Bichlerovi z Třinecka.
</TEXT>
</DOC>
<DOC>
<DOCID>MF-20020422553</DOCID>
<DOCNO>MF-20020422553</DOCNO>
<DATE>04/22/02</DATE>
<TITLE>
Volby v Třinci předeslal smutný pohřeb hutníků
</TITLE>
<HEADING>
ROK 1964: Jak se volili poslanci parlamentu
</HEADING>
<GEOGRAPHY>Třinec</GEOGRAPHY>
<TEXT>
Volební neděli v Třinci předznamenala smutná událost. Sobotní pohřeb obětí výbuchu u pece číslo dvanáct v Třineckých železárnách. "Jak ukázalo šetření, smrt byla zaviněna tlakovou vlnou nebo bezprostředně střepinami nevybuchlé munice, která se dostala do pece s vojenským šrotem," jen stručně informovala oficiální zpráva zveřejněná těsně před volbami. V sobotu 13. června 1964 byl pohřben tavič P. Kantor, dělnice L. Kubicová, dělnice bílého zdiva A. Zavadová a dělník a člen BSP na peci číslo čtrnáct P. Byrtus. Kromě čtyř smrtelných obětí si neštěstí v Třineckých železárnách vyžádalo ještě několik vážných i lehčích zranění. K předvolebním neštěstím, která vyděsila průmyslové Ostravsko, patřil v roce 1964 i požár těžní věže na dole Petr Cingr v Ostravě-Michálkovicích, který se nakonec obešel bez lidských obětí. Stalo se v neděli 24. května kolem půl třetí odpoledne. "Nad těžní věž Dolu Petr Cingr vyrazil černý kouř, který rychle sílil. Plameny zachvátily střechu budovy a brzy šlehaly v konstrukci těžní věže," uvedla dobová zpráva. Krátce po volbách zase kraj přišel o jednu cenou kulturní památku. Hasičské sbory se 13. srpna 1964 marně snažily uhasit hořící dřevěný kostel z šestnáctého století v Tiché u Frenštátu pod Radhoštěm. Kostel sv. Mikuláše vzplanul po zásahu bleskem při bouřce.
Třinec - Volební neděli v Třinci předznamenala smutná událost. Sobotní pohřeb obětí výbuchu u pece číslo dvanáct v Třineckých železárnách. "Jak ukázalo šetření, smrt byla zaviněna tlakovou vlnou nebo bezprostředně střepinami nevybuchlé munice, která se dostala do pece s vojenským šrotem," jen stručně informovala oficiální zpráva zveřejněná těsně před volbami. V sobotu 13. června 1964 byl pohřben tavič P. Kantor, dělnice L. Kubicová, dělnice bílého zdiva A. Zavadová a dělník a člen BSP na peci číslo čtrnáct P. Byrtus. Kromě čtyř smrtelných obětí si neštěstí v Třineckých železárnách vyžádalo ještě několik vážných i lehčích zranění. K předvolebním neštěstím, která vyděsila průmyslové Ostravsko, patřil v roce 1964 i požár těžní věže na dole Petr Cingr v Ostravě-Michálkovicích, který se nakonec obešel bez lidských obětí. Stalo se v neděli 24. května kolem půl třetí odpoledne. "Nad těžní věž Dolu Petr Cingr vyrazil černý kouř, který rychle sílil. Plameny zachvátily střechu budovy a brzy šlehaly v konstrukci těžní věže," uvedla dobová zpráva. Krátce po volbách zase kraj přišel o jednu cenou kulturní památku. Hasičské sbory se 13. srpna 1964 marně snažily uhasit hořící dřevěný kostel z šestnáctého století v Tiché u Frenštátu pod Radhoštěm. Kostel sv. Mikuláše vzplanul po zásahu bleskem při bouřce.
</TEXT>
</DOC>
<DOC>
<DOCID>MF-20020422554</DOCID>
<DOCNO>MF-20020422554</DOCNO>
<DATE>04/22/02</DATE>
<TITLE>
Loajálnost u volebních uren Škrtat se v kraji odvážilo jen 1140 občanů, přes milion voličů souhlasilo
</TITLE>
<TEXT>
Seriál STOLETÍ
</TEXT>
<HEADING>
ROK 1964: Jak se volili poslanci parlamentu
</HEADING>
<TEXT>
V jednom z ostravských kin se těsně před parlamentními volbami promítal podnes kultovní film o boji za svobodu a spravedlnost Sedm statečných. Při následných volbách se v bývalém Severomoravském kraji našlo v kraji hned 1140 statečných. Na boj s režimem to ale byl žalostně malý počet hrdinů.
Ostrava - Necelých třináct let po sametové revoluci z roku 1989 se svobodné volby staly pro občany takovou samozřejmostí, že část obyvatel kraje se ani letos v červnu asi nebude obtěžovat do volebních místností vůbec dojít. Možnost svobodné volby z výběrů kandidátů jako by v kraji voliče příliš nelákala. To nesvobodné volby v červnu roku 1964 měly jiný úspěch! Ze strachu z možných problémů přišla k volbám nejen drtivá většina voličů, ale navíc jen málokdo z nich si ve volební místnosti troufal za plentou škrtnout navrhovaného kandidáta Národní fronty. Z 1117121 voličů v kraji se kandidáty pro jednotlivé volební obvody rozhodlo přeškrtat jen 1140 voličů. Díky této hrstce statečných sice nebyl nikterak ohrožen volební úspěch kandidátů, kraj ale přesto získal primát "nejhoršího" voličského kraje. Pro kandidáty Národní fronty do Národního shromáždění hlasovalo totiž v Severomoravském kraji "pouhých" 99,90 procenta voličů, zatímco v Jihočeském kraji bylo loajálních s režimem hned 99,98 procenta voličů, což v praxi značilo, že na jihu Čech se našlo pouze 114 občanů, kteří se za plentou odvážili škrtat. "Téměř úplná účast voličů na volbách a jednoznačný souhlas s navrženými kandidáty přesvědčivě prokázal jednotu našeho lidu a jeho semknutost v Národní frontě kolem Komunistické strany Československa," mohla si strana hned po volbách ulevit ve své zprávě, která zaplnila první stranu Rudého práva. Dlužno ale dodat, že strana neměla velké obavy z jiného výsledku voleb. Miliony občanů už prakticky své kandidáty zvolily na "nedobrovolně - dobrovolných" předvolebních shromážděních. V den voleb už šlo prakticky jen o to, ve kterém volebním obvodě dříve odvolí všichni voličové. "Volební místnost číslo 127 hlásila v deset hodin dopoledne účast 78,3 procenta voličů," bylo možno například slyšet v neděli 14. června 1964 ve zpravodajství Československého rozhlasu. Ve volební místnostech se totiž vedla bitva nikoliv o politické strany, ale o disciplinovanost voličů. Už v jednu hodinu po poledni, tedy pouhých šest hodin od otevření volebních místností, v Severomoravském kraji odvolilo 88,83 procenta oprávněných voličů. Disciplinovanost občanů za panování prezidenta Antonín Novotného byla opravdu záviděníhodná. Onu volební neděli ale voliči nevolili jen poslance parlamentu. Volili i poslance národních výborů a soudce. Stejně jako v případě kandidátů pro parlament, neměl volič na výběr. Buď byl pro kandidáty na lístcích, nebo je mohl maximálně přeškrtat. Jak navrhované poslance národních výborů, tak i soudce nakonec proškrtalo stejně mizivé procento občanů jako v případě parlamentních kandidátů. Vstoupit ve volební místnosti za plentu to byl v roce 1964 ještě čin hodný jen hrdinů.
</TEXT>
</DOC>
<DOC>
<DOCID>MF-20020422555</DOCID>
<DOCNO>MF-20020422555</DOCNO>
<DATE>04/22/02</DATE>
<TITLE>
Co se také stalo v roce 1964
</TITLE>
<HEADING>
ROK 1964: Jak se volili poslanci parlamentu
</HEADING>
<TEXT>
Na letní olympiádě v Tokiu získal zlatou medaili ve vzpírání ve střední váze Hans Zdražila, člen TJ Baník Ostrava. Byl zaveden nový systém důchodů a sociálního zabezpečení a důchody přesahující 700 Kčs měsíčně byly progresivně zdaňovány (průměrný důchod činil 746 Kčs). Pedagogický institut v Ostravě byl změněn v samostatnou pedagogickou fakultu. Po předchozím souhlasu předsednictva ÚV KSČ přijal parlament usnesení, podle něhož komunistické instituce schvalovaly jen politické zásady významných zákonů. Konečnou podobu zpracovávala vláda a parlament.Tím došlo k posílení Národního shromáždění.Delegace římskokatolických duchovních se účastnila II. vatikánského koncilu v Římě.
Na letní olympiádě v Tokiu získal zlatou medaili ve vzpírání ve střední váze Hans Zdražila, člen TJ Baník Ostrava. Byl zaveden nový systém důchodů a sociálního zabezpečení a důchody přesahující 700 Kčs měsíčně byly progresivně zdaňovány (průměrný důchod činil 746 Kčs). Pedagogický institut v Ostravě byl změněn v samostatnou pedagogickou fakultu. Po předchozím souhlasu předsednictva ÚV KSČ přijal parlament usnesení, podle něhož komunistické instituce schvalovaly jen politické zásady významných zákonů. Konečnou podobu zpracovávala vláda a parlament.Tím došlo k posílení Národního shromáždění.Delegace římskokatolických duchovních se účastnila II. vatikánského koncilu v Římě.
</TEXT>
</DOC>
<DOC>
<DOCID>MF-20020422556</DOCID>
<DOCNO>MF-20020422556</DOCNO>
<DATE>04/22/02</DATE>
<TITLE>
ROK 1964: Jak se volili poslanci parlamentu
</TITLE>
<TEXT>
Prezident Československa Antonín Novotný (na snímku vítá Nikitu Chruščova, který v roce 1964 znovu navštívil Československo), prožil šťastný rok. Dvanáctého listopadu byl opět zvolen do funkce prezidenta ČSSR. A desátého prosince se ve zdraví dožil šedesáti let.
</TEXT>
</DOC>
<DOC>
<DOCID>MF-20020422557</DOCID>
<DOCNO>MF-20020422557</DOCNO>
<DATE>04/22/02</DATE>
<TITLE>
Kulturní servis
</TITLE>
<TEXT>
KINO RADOST: Harry Potter a Kámen mudrců, USA ( 15.30, 18.30)
KINO CENTRUM: Formule!, USA ( 18.15, 20.30)
GALERIE V KAPLI: David Černý Výstava objektů.
ZÁMECKÉ MUZEUM: Černá a bílá Výstava grafik ve spolupráci galerií Zdeněk Slenář.
GALERIE CHAGALL: Skupina Bezruč
KINO CENTRAL: Vanilkové nebe, USA ( 17.15, 19.30)
MALÁ GALERIE: Eduard Petr Akroterion
FRÝDEK-MÍSTEK
KINO PETRA BEZRUČE: Rok ďábla, ČR ( 17.45)
HUDEBNÍ KLUB STOUN: DJ Komár: In memoriam aneb Hity ze záhrobí ( 19.30) Večer s nesmrtelnými songy.
KINO SLAVIA: Harry Potter a Kámen mudrců, USA ( 16.00)
KINO CENTRUM: 102 dalmatinů, USA ( 15.30) Bulšit, USA ( 17.45) Malý svědek, USA ( 20.00)
GALERIE SPIRÁLA: "Barva je čistá radost" Jaromír E. Brabenec
PAMÁTNÍK ŽIVOTICKÉ TRAGÉDIE: Modely vojenské techniky
VÝSTAVNÍ SÍŇ V. WÜNSCHEHO: Kurt Gebauer Letem světem vlastním státem Výběr z díla z let 1969 - 2002
KINO CENTRUM: Spy Game, USA ( 17.45, 20.00)
KINOKAVÁRNA REFLEX: Pravá blondýnka, USA ( 17.00, 20.00)
MUZEUM TĚŠÍNSKA: Dravci Přírodovědná výstava
ZÁMECKÁ GALERIE CHAGALL: Profesoři a docenti Akademie umění Banská Bystrica
KINO PULS: Prci, prci, prcičky 2, USA ( 18.00, 20.00)
KINO MÍR 70: Pán prstenů I - Společenstvo prstenu, USA ( 17.00) Výlet, ČR ( 20.00)
KINO KVĚTEN: Černý jestřáb sestřelen , USA ( 18.00, 20.15)
KINO ELEKTRA: Darebáčci, USA ( 17.30) O, USA ( 20.00)
KINO MÍR: Harry Potter a Kámen mudrců, USA ( 16.30, 19.30)
DŮM UMĚNÍ: Evgen Bavčar (Francie) Výstava fotografií nevidomého romského fotografa.
GALERIE U JAKOBA: Ladislav Maria Wagner a Barbara Issa Wagner
KINO VESMÍR: Křižovatka smrti 2, USA ( 17.45) Milionový závod, USA ( 20.00)
KINO ART: Pán prstenů I - Společenstvo prstenu, USA ( 17.00, 20.00)
KINO LUNA: Pán prstenů I - Společenstvo prstenu, USA ( 17.00) Amélie z Montmartru, Francie ( 20.00)
KINO VESMÍR: Perníková věž, ČR ( 20.00) Protiúder, USA ( 17.45)
MINIKINOKAVÁRNA: Karu Süda - Medvědí srdce, Estonsko ( 17.00, 19.30)
DIVADLO PETRA BEZRUČE: Tracyho tygr ( 18.00)
DŮM UMĚNÍ: Svět tance Jiřího Jašky a Josefa Sudka, Berenika Ovčáčková Deset let grafické tvorby 1992 - 2002
GALERIE 761: Jiří David Druhá z třetí
GALERIE AMETYST: Michal Vaška Výstava obrazů ostravského výtvarníka
GALERIE CHAGALL (DŮM KNIHY LIBREX): Pavel Horák Grafika
GALERIE FIDUCIA: Jiří David Třetí z Třetí
GALERIE MAGNA: Oldřich Smutný Dřevíčka, Obrazy
GALERIE MLEJN: Vymezený prostor 34 autorů Unie výtvarných umělců
GALERIE NIBIRU: Jiří David První z Třetí
GALERIE OPERA: Stefan Wojnecki Retrospektiva polského fotografa
GALERIE STUDENT: Artperitiv I. Pálená hlína, výběr prací z výuky.
GALERIE U BEZRUČŮ: Sofia a Maria Prusali Malby
NOVÁ SÍŇ: Vladimír Kopecký Sklo
VÝSTAVNÍ SÍŇ SOKOLSKÁ 26: Beskyde, beskyde... Moravskoslezské Beskydy na starých pohlednicích a fotografiích
VÝTVARNÉ CENTRUM CHAGALL: Profesoři a docenti Akademie umění Banská Bystrica
KINO PANORAMA: Traffic - Nadvláda gangů, USA ( 17.00)
KINO ÚSMĚV: Z pekla, USA ( 18.00, 20.00)
MUZEUM: Poezie dřeva Výstava studentských prací.
HOTEL JAVOR: Marta Sobelová a Martin Byrtus Obrazy
KINO KOSMOS: Lužinova obrana, USA ( 17.30) Zatracení, ČR ( 20.00)
GALERIE HELGA: Rudolf Chlebus Obrazy
GALERIE TRISIA: Původní lidé jihozápadní Etiopie Výstava fotografií
MUZEUM TŘINECKÝCH ŽELEZÁREN A MĚSTA TŘINCE: Evropské lovecké a sportovní zbraně Střelecké terče.
</TEXT>
</DOC>
<DOC>
<DOCID>MF-20020422558</DOCID>
<DOCNO>MF-20020422558</DOCNO>
<DATE>04/22/02</DATE>
<TITLE>
Kunín a Opava začaly play off výhrami
</TITLE>
<TEXT>
Čtvrtfinále play off basketbalistů: Mlékárna Kunín - NH Ostrava 104:88 a Opava - BVV Brno 100:98
V pohodovém stylu začali basketbalisté Mlékárny Kunín play off první ligy. Bez větších problémů doma porazili Ostravu o 16 bodů. Druhý zápas v Ostravě je zítra.
Nový Jičín - Pouze v úvodní čtvrtině se zdálo, že by mladý tým ostravských basketbalistů mohl potrápit ligového suveréna. Mlékárna Kunín jim ovšem nedala šanci. Do poločasu si domácí díky výborné obraně a kolektivnímu zakončení vypracovali takřka třicetibodový náskok a zápas už v klidu dohráli. "Soupeř neměl co ztratit, čekali jsme, že se chytí z trojek. Pak to mohl být těžký zápas," říká kunínský křídelník Radek Nečas. "Ale vypracovali jsme si náskok a pak už hráli v pohodě." Začátek patřil Nové huti. Ostravané bez respektu útočili, v obraně získávali míče. Kunín se poprvé dostal do vedení až v 7. minutě, po průniku a přesnému zakončení s faulem Mariana Přibyla (17:14). V té chvíli začala pod akcemi Kunínských hořet palubovka. Whitfield skvěle rozehrával, Kovář bojoval, Navrátil se blýsknul řadou efektních košů. Nebezpeční ale byli všichni, v tom byla velká síla Kunína. V obraně domácí přidali, nepustili soupeře pod koš, výborně doskakovali. Pod kunínským košem hráči za celý zápas svedli 20 vzdušných soubojů a Ostravané vyhráli jediný! "Doskok a trestné hody byly špatné," říkal ostravský trenér Jiří Pršala. "To mě mrzí, při těchto činnostech jsme ztratili zápas." Trestných hodů hosté házeli 31, proměnili jen 18. To jim bralo klid. Navíc slovenské opory Pohanka s Gavlákem se tentokrát předvedly jen řečněním, každý si vysloužili po technické chybě. Reprezentanta Jana Sitaře vymazal Jaroslav Kovář. "První poločas jsme hráli dobře," pochvaloval si trenér vítězů Štefan Garba. "Pak jsem dal šanci mladíkům a už to tak dobré nebylo. To se ale stává a v play off nehraje skóre roli." Kunínští dohrávali v klidu, ovšem jejich soupeři svědčí ke cti, že zápas nezabalil. Druhý poločas Nová huť vyhrála o 7 bodů. Rozehrávač Kudela neúnavně táhnul jeden útok za druhým, diváci se bavili útočným basketbalem. "Domácí už nebránili tak urputně a také bylo znát, když na hřišti nebyl Whitfield. S ním je Kunín o třicet procent silnější," řekl Ladislav Kudela.
</TEXT>
</DOC>
<DOC>
<DOCID>MF-20020422559</DOCID>
<DOCNO>MF-20020422559</DOCNO>
<DATE>04/22/02</DATE>
<TITLE>
Zatím nerozhodný je boj volejbalistek o záchranu
</TITLE>
<GEOGRAPHY>Ostrava</GEOGRAPHY>
<TEXT>
Záchrana v extralize snadná nebude. Volejbalistky NH Ostrava se o tom přesvědčily v úvodních dvou utkáních kvalifikace s vítězkami první ligy ze Střešovic. Po duelech v Praze je stav série 1:1 na zápasy. Střešovice vyhrály v sobotu za 105 minut 3:1 ( -17, 20, 15, 22), včera uspěly Ostravanky za 78 minut 3:0 (21, 11, 24). Třetí zápas se hraje v sobotu a čtvrtý v neděli. Oba v Ostravě. "Holky konečně zahrály to, co celý rok trénujeme," pochválil ostravský trenér David Zahradník družstvo za nedělní výhru. "Výborně zahrál celý tým včetně lavičky. Tak by naše hra měla vypadat." Ostravanky zvládly i koncovku nejvyrovnanějšího, třetího setu. "Byli jsme jednoznačně lepší, holky si věřily," podotkl trenér Zahradník. V sobotu ostravskému celku do smíchu nebylo. "Určitě jsme se kvalifikace nelekli, jen jsme hráli nedůrazně a soupeřky toho doma dokázaly využít," řekl David Zahradník k úvodní prohře. "Rádi bychom o záchraně rozhodli v dalších dvou zápasech doma, ale Střešovice ještě budou kousat."
Ostrava - Záchrana v extralize snadná nebude. Volejbalistky NH Ostrava se o tom přesvědčily v úvodních dvou utkáních kvalifikace s vítězkami první ligy ze Střešovic. Po duelech v Praze je stav série 1:1 na zápasy. Střešovice vyhrály v sobotu za 105 minut 3:1 ( -17, 20, 15, 22), včera uspěly Ostravanky za 78 minut 3:0 (21, 11, 24). Třetí zápas se hraje v sobotu a čtvrtý v neděli. Oba v Ostravě. "Holky konečně zahrály to, co celý rok trénujeme," pochválil ostravský trenér David Zahradník družstvo za nedělní výhru. "Výborně zahrál celý tým včetně lavičky. Tak by naše hra měla vypadat." Ostravanky zvládly i koncovku nejvyrovnanějšího, třetího setu. "Byli jsme jednoznačně lepší, holky si věřily," podotkl trenér Zahradník. V sobotu ostravskému celku do smíchu nebylo. "Určitě jsme se kvalifikace nelekli, jen jsme hráli nedůrazně a soupeřky toho doma dokázaly využít," řekl David Zahradník k úvodní prohře. "Rádi bychom o záchraně rozhodli v dalších dvou zápasech doma, ale Střešovice ještě budou kousat."
</TEXT>
</DOC>
<DOC>
<DOCID>MF-20020422560</DOCID>
<DOCNO>MF-20020422560</DOCNO>
<DATE>04/22/02</DATE>
<TEXT>
Basketbalista Marian Přibyl z Mlékárny Kunín se probíjí kolem bránícího Ladislava Kudely z Nové huti Ostrava. V úvodním čtvrtfinále play off Kunínští soupeře několikrát vygumovali ze hřiště, ovšem tentokrát se Kudelova hlava skrývá za konstrukcí tribuny.
</TEXT>
</DOC>
<DOC>
<DOCID>MF-20020422561</DOCID>
<DOCNO>MF-20020422561</DOCNO>
<DATE>04/22/02</DATE>
<TITLE>
Dopředu se hnal i brankář Baránek
</TITLE>
<GEOGRAPHY>Opava</GEOGRAPHY>
<TEXT>
Do útoku se v závěrečných minutách hnal i brankář Vít Baránek. Fotbalistům Slezského FC Opava se však vyrovnat nepodařilo. Ve včerejším 27. kole první ligy podlehli Slavií Praha 1:2 (0:2) a ztratili byť teoretickou šanci na záchranu. Gól domácích dal Rozsypal. "Dopředu mě pořád posílal brácha," komentoval svoje útočné choutky Vít Baránek. Jeho bratr Jan ho neustále hnal do soupeřova brankoviště. "Poprvé jsem tam dostal do týlu, ani jsem nevěděl, kde jsem. Už jsem nechtěl dopředu jít, ale brácha byl neodbytný," postěžoval si Vít Baránek. Gólmanova útočná aktivita vyplynula ze hry. "Měli jsme převahu, tak jsme zkoušeli vše pro to, abychom vyrovnali. Škoda, nepovedlo se to," řekl Vít Baránek. "Slavisté hráli chytře ze zadu," řekl Jan Baránek. "My jsme bojovali, ale opět jsme doplatili na individuální chyby." Laciný byl především první gól hostů po slabé malé domů Michala Šlachty, kterou pohodlně doběhl Tomáš Došek. "To zápas ovlivnilo," uznal Michal Šlachta. "Bohužel každý zápas někdo z nás chybuje." Trenér Slavie Miroslav Beránek nebyl s hrou svého celku spokojený. "Aspoň jsme si ale před středečním pohárem s Baníkem zkusili hru pod tlakem. Těší mě, že jsme se ubránili při standardních situacích soupeře." Ve druhé půli se slavisté jen bránili a málem dvoubrankový náskok ztratili. "Mnohé situace jsme řešili hloupě," řekl slavistický záložník Tomáš Kuchař. "Úplně zbytečně jsme se zbavovali míče místo toho, abychom ho podrželi a hráli v klidu. Tím jsme se dostali pod tlak." Opavští fanoušci ve druhé půli monotónně bušili do bubnu a tiše zpívali bojové písně. Loučili se s první ligou. Aspoň viděli dramatický závěr utkání. "Vypadá to, že potřebujeme dostat dvě branky a pak začneme hrát," podotkl Vít Baránek. "Slavia ale zápas asi trochu podcenila." Jak se Opavané vyrovnávají se sestupem? "S tím jsme už dávno smířeni. Už hrajeme jen o prémie," prohlásil Vít Baránek.
Opava - Do útoku se v závěrečných minutách hnal i brankář Vít Baránek. Fotbalistům Slezského FC Opava se však vyrovnat nepodařilo. Ve včerejším 27. kole první ligy podlehli Slavií Praha 1:2 (0:2) a ztratili byť teoretickou šanci na záchranu. Gól domácích dal Rozsypal. "Dopředu mě pořád posílal brácha," komentoval svoje útočné choutky Vít Baránek. Jeho bratr Jan ho neustále hnal do soupeřova brankoviště. "Poprvé jsem tam dostal do týlu, ani jsem nevěděl, kde jsem. Už jsem nechtěl dopředu jít, ale brácha byl neodbytný," postěžoval si Vít Baránek. Gólmanova útočná aktivita vyplynula ze hry. "Měli jsme převahu, tak jsme zkoušeli vše pro to, abychom vyrovnali. Škoda, nepovedlo se to," řekl Vít Baránek. "Slavisté hráli chytře ze zadu," řekl Jan Baránek. "My jsme bojovali, ale opět jsme doplatili na individuální chyby." Laciný byl především první gól hostů po slabé malé domů Michala Šlachty, kterou pohodlně doběhl Tomáš Došek. "To zápas ovlivnilo," uznal Michal Šlachta. "Bohužel každý zápas někdo z nás chybuje." Trenér Slavie Miroslav Beránek nebyl s hrou svého celku spokojený. "Aspoň jsme si ale před středečním pohárem s Baníkem zkusili hru pod tlakem. Těší mě, že jsme se ubránili při standardních situacích soupeře." Ve druhé půli se slavisté jen bránili a málem dvoubrankový náskok ztratili. "Mnohé situace jsme řešili hloupě," řekl slavistický záložník Tomáš Kuchař. "Úplně zbytečně jsme se zbavovali míče místo toho, abychom ho podrželi a hráli v klidu. Tím jsme se dostali pod tlak." Opavští fanoušci ve druhé půli monotónně bušili do bubnu a tiše zpívali bojové písně. Loučili se s první ligou. Aspoň viděli dramatický závěr utkání. "Vypadá to, že potřebujeme dostat dvě branky a pak začneme hrát," podotkl Vít Baránek. "Slavia ale zápas asi trochu podcenila." Jak se Opavané vyrovnávají se sestupem? "S tím jsme už dávno smířeni. Už hrajeme jen o prémie," prohlásil Vít Baránek.
</TEXT>
</DOC>
<DOC>
<DOCID>MF-20020422562</DOCID>
<DOCNO>MF-20020422562</DOCNO>
<DATE>04/22/02</DATE>
<TITLE>
Kulhavý skončil třetí
</TITLE>
<TEXT>
Pacov, Bílovec - Motokrosař Josef Kulhavý z týmu LR Cosmetic Bonver začal mezinárodní mistrovství mezi dospělými výborně. V Pacově skončil ve třídě do 125 ccm na skvělém třetím místě. "Nejlepší byl Ital Stevanini, ale za ním jsme s Čadkem a Brabcem docela bojovali," říká sedmnáctiletý mladík z Bílovce. "Já pokaždé odstartoval kolem osmého místa. V první jízdě jsem skončil čtvrtý, ve druhé jsem si o jedno místo polepšil. Celkově to stačilo na bronz, jsem spokojený." Dohromady v Pacově startovalo 65 jezdců, konkurence byla obrovská. Ve třídě do 500 ccm se na špici držel i petrovický Jindřich Hrabica z KTM Sette. V první jízdě však spadl ze sedmého místa, ve druhé už sedmou příčku udržel.
</TEXT>
</DOC>
<DOC>
<DOCID>MF-20020422563</DOCID>
<DOCNO>MF-20020422563</DOCNO>
<DATE>04/22/02</DATE>
<TITLE>
Házenkáři Kopřivnice se vytáhli
</TITLE>
<GEOGRAPHY>Hranice</GEOGRAPHY>
<TEXT>
Házenkáři Tatry Kopřivnice skvěle rozjeli finále první ligy. Z úvodních dvou zápasů v Hranicích dokázali jeden vyhrát. V sobotu Kopřivničtí prohráli 21:27 (10:12). Včera však dokázali v nervydrásajícím duelu zvítězit 26:25 (9:13). Hraje se na tři výhry, vítěz bude hrát baráž s Duklou Praha o Interligu. "I v sobotu jsme hráli hodně vyrovnaný zápas, těsnější výsledek jsme ztratili až v závěru," líčí kopřivnický trenér Miroslav Bartoň. "Rozhodovali hlavně gólmani. Zatímco naše dvojice měla jen 28 procent úspěšnosti, zkušený Raška na tom byl lépe." V neděli se ale Kopřivničtí na hřišti nejlepšího týmu základní části vytáhli. Vítězný gól vstřelil 8 vteřin před koncem Dořičák. Byla to první domácí prohra Hranic v letošním ročníku první ligy. "Po přestávce jsme prohrávali už o čtyři branky, ale díky lepší fyzičce jsme dokázali výsledek otočit. A přálo nám i štěstí. Při rozhodující brance se Farkašova rána odrazila od tyčky přímo k Dořičákovi," řekl Bartoň.
Hranice - Házenkáři Tatry Kopřivnice skvěle rozjeli finále první ligy. Z úvodních dvou zápasů v Hranicích dokázali jeden vyhrát. V sobotu Kopřivničtí prohráli 21:27 (10:12). Včera však dokázali v nervydrásajícím duelu zvítězit 26:25 (9:13). Hraje se na tři výhry, vítěz bude hrát baráž s Duklou Praha o Interligu. "I v sobotu jsme hráli hodně vyrovnaný zápas, těsnější výsledek jsme ztratili až v závěru," líčí kopřivnický trenér Miroslav Bartoň. "Rozhodovali hlavně gólmani. Zatímco naše dvojice měla jen 28 procent úspěšnosti, zkušený Raška na tom byl lépe." V neděli se ale Kopřivničtí na hřišti nejlepšího týmu základní části vytáhli. Vítězný gól vstřelil 8 vteřin před koncem Dořičák. Byla to první domácí prohra Hranic v letošním ročníku první ligy. "Po přestávce jsme prohrávali už o čtyři branky, ale díky lepší fyzičce jsme dokázali výsledek otočit. A přálo nám i štěstí. Při rozhodující brance se Farkašova rána odrazila od tyčky přímo k Dořičákovi," řekl Bartoň.
</TEXT>
</DOC>
<DOC>
<DOCID>MF-20020422564</DOCID>
<DOCNO>MF-20020422564</DOCNO>
<DATE>04/22/02</DATE>
<TITLE>
Czudek zavelel k obratu
</TITLE>
<GEOGRAPHY>Opava</GEOGRAPHY>
<TEXT>
Neskutečný kousek předvedli basketbalisté Opavy v prvním utkání čtvrtfinálové série ligy s BVV Brno. V prvním poločase už prohrávali o 24 bodů, přesto se dokázali vrátit do hry a v poslední vteřině vstřelit vítězný koš. Opavané vyhráli 100:98 (22:29, 44:64, 80:84). Opavští basketbalisté do play off vstoupili s odbarvenými hlavami na blond, ale nasazení nechali v šatně. "Dokázali jsme si, že jmény se zápasy nevyhrávají," říká opavský Marek Stuchlý. "Začali jsme dost laxně." Trenér František Rón cítil nervozitu. "Kluci nedávali stoprocentní šance, kdežto Brnu se dařilo." Skvělý byl rozehrávač Pavlík nastřílel 31 bodů. Přesto to Brnu k vítězství nestačilo. Do cesty se mu postavili Petr Czudek a skvělé publikum. Czudek neměl kvůli zraněnému svalu hrát. V kritické chvíli však na palubovku vyběhl. A tým strhnul. "Petr je náš tahoun," souhlasil Stuchlý. "Na vítězství má největší zásluhu." Trenér Rón věděl, že riskuje. "Chtěl jsem Petra ušetřit, není ještě úplně fit, ale tým strhnul a vyšlo to." Nejvíc bodů nastříleli Adžič (18), Czudek (15), Staněk a Stuchlý (oba 14). Druhý zápas v Brně se hraje zítra.
Opava - Neskutečný kousek předvedli basketbalisté Opavy v prvním utkání čtvrtfinálové série ligy s BVV Brno. V prvním poločase už prohrávali o 24 bodů, přesto se dokázali vrátit do hry a v poslední vteřině vstřelit vítězný koš. Opavané vyhráli 100:98 (22:29, 44:64, 80:84). Opavští basketbalisté do play off vstoupili s odbarvenými hlavami na blond, ale nasazení nechali v šatně. "Dokázali jsme si, že jmény se zápasy nevyhrávají," říká opavský Marek Stuchlý. "Začali jsme dost laxně." Trenér František Rón cítil nervozitu. "Kluci nedávali stoprocentní šance, kdežto Brnu se dařilo." Skvělý byl rozehrávač Pavlík nastřílel 31 bodů. Přesto to Brnu k vítězství nestačilo. Do cesty se mu postavili Petr Czudek a skvělé publikum. Czudek neměl kvůli zraněnému svalu hrát. V kritické chvíli však na palubovku vyběhl. A tým strhnul. "Petr je náš tahoun," souhlasil Stuchlý. "Na vítězství má největší zásluhu." Trenér Rón věděl, že riskuje. "Chtěl jsem Petra ušetřit, není ještě úplně fit, ale tým strhnul a vyšlo to." Nejvíc bodů nastříleli Adžič (18), Czudek (15), Staněk a Stuchlý (oba 14). Druhý zápas v Brně se hraje zítra.
</TEXT>
</DOC>
<DOC>
<DOCID>MF-20020422565</DOCID>
<DOCNO>MF-20020422565</DOCNO>
<DATE>04/22/02</DATE>
<TEXT>
Kopřivnický Karel Hanzelka (vlevo) přihrává před dotírajícím Tomášem Drabíkem z Hranic.
</TEXT>
</DOC>
<DOC>
<DOCID>MF-20020422566</DOCID>
<DOCNO>MF-20020422566</DOCNO>
<DATE>04/22/02</DATE>
<TITLE>
Sportovní události v kraji
</TITLE>
<TEXT>
Kamil Konečný je novým trenérem hokejistů Femax Havířov. S Vítkovicemi Konečný jako asistent trenéra Aloise Hadamczika vybojoval stříbro.
Volejbalisté Danzasu Ostrava nedosáhli na bronzové medaile z extraligy. Podlehli Příbrami 0:2 na zápasy, stejně jako loni skončili v nejvyšší soutěži čtvrtí.
Motokrosař Jan Zaremba z Petrovic u Karviné přivezl tři body z mistrovství světa. Ve španělském Bellpuig skončil ve třídě do 125 ccm na 18. místě.
</TEXT>
</DOC>
<DOC>
<DOCID>MF-20020422567</DOCID>
<DOCNO>MF-20020422567</DOCNO>
<DATE>04/22/02</DATE>
<TITLE>
Kuchaři přivezli zlato ze Singapuru
</TITLE>
<TEXT>
Technika pomůže, ale nejdůležitější je vždy kuchař, tvrdí Jiří Král z národního týmu
Zatímco Aleše Valentu znají díky jeho neuvěřitelnému skoku i ti, kteří se o sport nezajímají, jména kuchaře Jiřího Krále nebo cukrářky Sylvie Sulanské něco řeknou jen zasvěceným. Ale i oni přivezli zlatou a bronzovou medaili z významné mezinárodní akce - z gastronomické soutěže FHA 2002 Culinary Challenge, která se uskutečnila před několika dny v Singapuru. Akce, jež se koná jednou za čtyři roky, se mohlo zúčastnit jen devět nejlepších národních týmů světa - a Češi nechyběli.
Kdyby vám někdo řekl, že jde fandit svému kuchaři, asi byste se hodně divili. Ale milovníci dobrého jídla vědí své. Hlavně v jižních zemích dokážou diváci při gastronomických soutěžích povzbuzovat své vyvolené hodně vehementně. Koneckonců, hodnotí se nejen chuť a vzhled, ale i technika, a tak lze hlasitým aplausem porotu "jemně" upozornit na umění favorita. "V Singapuru soutěžily v prosklené kuchyni vždy tři týmy najednou, takže diváci v hledišti mohli snadno porovnávat, kdo a co umí, už od pohledu. Dvě třetiny bodů jsou ovšem stále za vzhled a chuť, jen třetina za techniku," vysvětluje šéf soutěžní sekce Asociace kuchařů a cukrářů ČR Jiří Král. V Singapuru se diváci kochali nejen pohledem na umění soutěžících, ale hlavně se těšili na kulinářské zážitky, protože menu jednotlivých účastníků si mohli předplatit (100 dolarů). Jen bylo třeba přijít včas. Při soutěžích se totiž nevaří jedna porce, ale u teplé kuchyně je třeba připravit 85 porcí, z toho pět pro porotu. Ke cti českého týmu patří určitě i to, že jeho menu bylo vyprodáno jako jedno z prvních, zatímco některým týmům zůstala část porcí ještě po skončení soutěže. Diváci na ně prostě nedostali chuť. Studená kuchyně se pak prezentovala na výstavišti - soutěž byla totiž součástí 13. ročníku mezinárodního veletrhu gastronomie a hotelnictví FHA 2002.
</TEXT>
<HEADING>
Zbabělí Francouzi?
</HEADING>
<TEXT>
Dostat se do Singapuru nebylo vůbec jednoduché, jednotlivé země totiž vybírá podle předchozích výsledků a "pověsti" Mezinárodní kuchařská asociace. Té pak vybrané týmy zasílají půl roku předem dvě menu na výběr, to proto, aby se jeden den nesešla podobná jídla. Menu musí odrážet národní kuchyni. Kromě českého týmu se do výběru národních týmů dostali Švýcaři, kteří jsou pokládáni za světovou špičku, Norové a Němci a dále pak reprezentace Singapuru, Koreje či Mauricia a další. Marně byste tu však hledali Francouze. "Ti se světových soutěží nezúčastňují, asi by nepřežili pohanu, kdyby nevyhráli, soutěží jen mezi sebou," vysvětluje Jiří Král. Z bývalých postkomunistických zemí byla Česká republika vybrána jako jediná. Ostatní země, například USA, Japonsko či Austrálie, se musely spokojit s vedlejšími soutěžemi. "Už tím, že jsme sem přijeli, jsme si v Singapuru získali vysoké ocenění. Pro republiku to byla velká reklama, z níž měl velkou radost i český zastupitel v Singapuru. Škoda, že nám tak úplně nevyšla studená kuchyně. I v gastronomii je to jako ve sportu. Když vám komisaři neboli rozhodčí nepřejí, máte smůlu. Soutěžili jsme druhý den, kdy byla porota skoupá na body, třetí den byla mnohem vstřícnější. Bylo to poučení i pro nás. V teplotách nad 40 °C a vlhkosti vzduchu, která je tady přes 90 procent, jsme ještě nikdy nepracovali. Aspik, který je pro kuchaře nesmírně důležitý při soutěžní úpravě pokrmu, nám v takovém vedru neztuhl po celý den, cukrářka měla problémy s karamelem a s ozdobami z těsta. Získali jsme bronz, za teplou kuchyni to byla ovšem zlatá medaile. V konečném součtu bodů jsem pak obsadili čtvrté místo, což je obrovský úspěch." Pokud Jiřího Krále v Singapuru něco překvapilo, pak to byly podmínky, v nichž se zde pracuje, alespoň pokud šlo o suroviny. "Těsně po revoluci nám doma chybělo spoustu věcí, teď už jsme na tom jako v Německu, ale tady jsou ještě mnohem dál. Když jsme v deset večer chtěli objednat kachní prsa, zeptali se: Chcete 180-, 200-, či 250gramová - a bude vám to stačit do jedné hodiny v noci?" Naopak ho nepřekvapil poměrně malý počet žen. "V životě jsem snad nezažil, aby soutěžní tým vedla žena. Jsou v týmech, ale hlavně jako cukrářky. Kuchařina je strašně náročná profese na čas i na námahu; jakmile má žena rodinu, těžko se jí může věnovat naplno. Já bych docela rád vařil i doma, ale manželka to vidí nerada, prý dělám kolem sebe moc nepořádku," říká s omluvou Jiří Král, který své profesi s chutí propadl. Rád vaří i jí, jen rýžový nákyp "nemusí".
</TEXT>
<HEADING>
Kuchaři s diplomem
</HEADING>
<TEXT>
"V zahraničí jsou gastronomické soutěže nesmírně populární. Například když se nedávno konal světový kongres kuchařů v Japonsku, byli jeho zástupci přivítáni japonským princem a princeznou. Princ měl půlhodinový projev, v němž vzdal nejen hold kvalitní gastronomii, ale bylo také jasné, že o ní i mnoho ví. V zahraničí je dobrý šéfkuchař nesmírně ceněným odborníkem, prostě pan Někdo," hodnotí svou profesi Jiří Král, jinak šéfkuchař Francouzské a Plzeňské restaurace Obecního domu v Praze. Podle něho mají dnes čeští kuchaři otevřené dveře do světa, ovšem s podmínkou, že umějí jazyky. (V Singapuru by po úspěchu týmu mohli zůstat okamžitě všichni. Je totiž docela zajímavé, že právě v tomto městě pochází většina šéfkuchařů z Evropy.) O váženém postavení kuchařů v zahraničí svědčí například to, že ve Spojených státech se připravují ti nejlepší na vysokých školách. Před soutěžemi trénují i půl roku. Jejich zaměstnavatelé jim přitom vyplácejí mzdu, protože úspěšný kuchař je pro podnik tou nejlepší reklamou. I u nás kuchaři trénují, ale v poněkud jiných podmínkách. "Jídlo je třeba několikrát uvařit, děláme veřejné i neveřejné zkoušky, chodí kolegové z oboru a hodnotí. Samozřejmě i kritizují. Kdo netrénuje, má smůlu stejně jako ve sportu. Moderní přístroje neboli technika sice hodně pomůže, ale nejdůležitější je stále kuchař."
</TEXT>
<HEADING>
"Zlaté" menu
</HEADING>
<TEXT>
Předkrm: Pošírovaný losos a candát na fenyklovo-petrželovém pyré a opékaných bramborách s fenyklovou omáčkou a zeleninovým vinaigrettem z hnědého másla
Hlavní jídlo: Steak z kachních prsou pod majoránkovou krustou, pečené houby, bramborový nákyp s houbami a husími játry, ragú z mladé kapusty a perličkové cibule, houbové glace a česnekovo-majoránková pěna
Dezert: Vanilkový dortík v čokoládovém mantlu s višňovým coulis a sorbetem z červené grenadiny se skořicovými kroužky a karamelovými spirálkami
Foto: Rybí mísa: losos a candát pošírovaný se špenátovou fáší, tuňák pečený v bylinkách - jedno z jídel studené kuchyně oceněné bronzovou medailí
JIŘÍ KRÁL (1971) V SINGAPURU (vlevo). Král se stal již v roce 1996 Kuchařem roku ČR a od roku 1998 vozí medaile z mezinárodních soutěží (čtyři stříbrné ze soutěží Expogast Luxembourg, IGEHO Basel, International Cook Olympic Games Erfurt a Arena Nova Austria a dvě zlaté z Intergastra Stuttgart.
</TEXT>
</DOC>
<DOC>
<DOCID>MF-20020422568</DOCID>
<DOCNO>MF-20020422568</DOCNO>
<DATE>04/22/02</DATE>
<TITLE>
Lidé volili na půlrok zastupitele
</TITLE>
<TEXT>
K mimořádným volbám v sedmi obcích Plzeňského kraje přišla o víkendu většina voličů
Nová zastupitelstva složená v naprosté většině z nezávislých kandidátů zvolili o víkendu obyvatelé sedmi obcí kraje. Ačkoliv lidé vybírali komunální politiky jen na půl roku, mimořáné volby doprovázela vysoká účast voličů.
Plzeň - V šesti obcích volili lidé zastupitelstva proto, že původní nebyla po odchodu některých členů kompletní, Sytno na Tachovsku si po osamostatnění od Stříbra vybíralo vedení obce vůbec poprvé. Ve většině obcí přišlo k volebním urnám více než polovina oprávněných voličů. "K volbám se sešlo více než sedmdesát procent voličů. Do zastupitelstva se dostal i dosavadní starosta Štefan Šuranyi," uvedla zapisovatelka volební komise v Zadním Chodově na Tachovsku Václava Květoňová. Také v další tachovské obci, v Částkově, volilo šedesát procent obyvatel. Do zastupitelstva se rovněž dostala dosavadní starostka Marie Dohányosová. V Kvíčovicích na Domažlicku byla volební účast nižší. "Ze tří set voličů přišlo sto čtyřicet," uvedl tajemník Holýšova Kamil Šefl. V Kvíčovicích dosavadní starostka Mária Faloutová nekandidovala. Šestapadesát procent voličů vhodilo své hlasovací lístky do volební urny v obci Vrčeň v okrese Plzeň-jih. "Obyvatelé volili sedmičlenné zastupitelstvo. Navržení kandidáti získali 92 až 106 hlasů," uvedla Miroslava Suchá z Městského úřadu v Nepomuku. Na Rokycansku jsou nyní tři obce bez zastupitelstva - Čilá, Chomle a Hradiště. Zatímco v prvně jmenované obci se nepodařilo dát dohromady kandidátku, ve zbylých dvou obcích se volby uskutečnily bez problému. "V Chomli přišlo k volbám 46 obyvatel ze 62 zapsaných voličů, což je zhruba 74 procent. Ještě vyšší účast - devadesátiprocentní - byla v Hradišti, kde se k volbám nedostavili z 20 zapsaných voličů pouze dva," uvedla pracovnice Okresního úřadu v Rokycanech Miluše Budweiserová. Ta informovala, že okresní volební komise navštívila v sobotu dopoledne obě místa. "Nezaznamenali jsme žádnou stížnost nebo připomínku."
</TEXT>
</DOC>
<DOC>
<DOCID>MF-20020422569</DOCID>
<DOCNO>MF-20020422569</DOCNO>
<DATE>04/22/02</DATE>
<TITLE>
Ekologové: život bez aut
</TITLE>
<GEOGRAPHY>Plzeň</GEOGRAPHY>
<TEXT>
Dny alternativní dopravy, které upozorní veřejnost na problémy automobilismu, začínají dnes v Plzni. "Přestože automobilová doprava patří mezi nejvýznamnější znečišťovatele životního prostředí v Plzni, není ze strany magistrátu patrná výrazná snaha o podporu ekologicky šetrnějších alternativ. Proto jsme se rozhodli tuto mezeru alespoň zčásti zaplnit," řekl Vít Roušal z pořádající ekologické organizace Děti Země. Akci odstartují ekologové dnes odpoledne výstavou o dopravě v Plzni na pěší zóně U Branky. Zítra organizátoři chystají jízdu městem na kolech a chtějí upozornit na nedostatek vhodných cyklistických tras. Středeční jízda zvláštního vlaku po příměstských tratích má zase ukázat výhody železniční dopravy. Ekologové plánují i bezplatné jízdy trolejbusem.
Plzeň - Dny alternativní dopravy, které upozorní veřejnost na problémy automobilismu, začínají dnes v Plzni. "Přestože automobilová doprava patří mezi nejvýznamnější znečišťovatele životního prostředí v Plzni, není ze strany magistrátu patrná výrazná snaha o podporu ekologicky šetrnějších alternativ. Proto jsme se rozhodli tuto mezeru alespoň zčásti zaplnit," řekl Vít Roušal z pořádající ekologické organizace Děti Země. Akci odstartují ekologové dnes odpoledne výstavou o dopravě v Plzni na pěší zóně U Branky. Zítra organizátoři chystají jízdu městem na kolech a chtějí upozornit na nedostatek vhodných cyklistických tras. Středeční jízda zvláštního vlaku po příměstských tratích má zase ukázat výhody železniční dopravy. Ekologové plánují i bezplatné jízdy trolejbusem.
</TEXT>
</DOC>
<DOC>
<DOCID>MF-20020422570</DOCID>
<DOCNO>MF-20020422570</DOCNO>
<DATE>04/22/02</DATE>
<TEXT>
Ředitel bilanční přehlídky českých filmů Finále Plzeň 2002 Ivan Jáchim ukazuje hlavní cenu festivalu, Zlatého ledňáčka, který je letos poprvé skleněný. Slavnostní zahájení festivalu je dnes od 19 hodin a jako úvodní film zvolili jeho pořadatelé loutkový Sen noci svatojánské Jiřího Trnky, jednoho z letošních jubilujících plzeňských rodáků.
</TEXT>
</DOC>
<DOC>
<DOCID>MF-20020422571</DOCID>
<DOCNO>MF-20020422571</DOCNO>
<DATE>04/22/02</DATE>
<TITLE>
Stavbu obchvatu napadly i Útušice
</TITLE>
<GEOGRAPHY>Plzeň</GEOGRAPHY>
<TEXT>
Správní žalobu na ministerstvo dopravy a spojů proti stavbě části dálničního obchvatu Plzně v úseku Ejpovice-Černice podala k Vrchnímu soudu obec Útušice. Následovala tak nedaleké Štěnovice, které žalobu proti stavebnímu povolení podaly na začátku dubna. Útušice podle tvrzení starostky Hany Kašparové usilují o změnu nivelity trasy a prodloužení tunelu a zároveň protestují proti sjezdu z dálnice na silnici, která není na zvýšenou dopravu připravena. Kašparová připomíná, že sjezd z dálnice navíc nebyl řádně projednán v územním řízení. Rozkladová komise ministerstva dopravy a spojů před časem odvolání Štěnovic a Útušic zamítla, a proto obce přikročily k žalobě. "Dopředu se ohrazujeme proti lživým obviněním, že za každou cenu chceme výstavbu obchvatu zdržovat. Není to pravda," zdůraznila starostka. Říká, že obec respektuje rozhodnutí soudů, i když je považuje za účelová a nesprávná, avšak politicky žádoucí. Obě obce usilují podle názoru svých představitelů o dílčí změny prosazené varianty stavby obchvatu, které omezí negativní vliv dálnice na životní prostředí a veřejné zdraví. Tyto návrhy už Útušice i Štěnovice uplatňovaly při územním řízení v roce 1994. Za žalobou proti dálnici vidí plzeňský magistrát snahu zbytku odpůrců stavbu obchvatu oddalovat a znemožňovat jeho dokončení. Na zmíněný úsek bylo vydáno stavební povolení a 12. dubna začala jeho výstavba. Přes 8,5 kilometru dlouhý úsek Ejpovice - Černice přijde na téměř tři miliardy korun a má být dokončen v prosinci 2004.
Plzeň - Správní žalobu na ministerstvo dopravy a spojů proti stavbě části dálničního obchvatu Plzně v úseku Ejpovice-Černice podala k Vrchnímu soudu obec Útušice. Následovala tak nedaleké Štěnovice, které žalobu proti stavebnímu povolení podaly na začátku dubna. Útušice podle tvrzení starostky Hany Kašparové usilují o změnu nivelity trasy a prodloužení tunelu a zároveň protestují proti sjezdu z dálnice na silnici, která není na zvýšenou dopravu připravena. Kašparová připomíná, že sjezd z dálnice navíc nebyl řádně projednán v územním řízení. Rozkladová komise ministerstva dopravy a spojů před časem odvolání Štěnovic a Útušic zamítla, a proto obce přikročily k žalobě. "Dopředu se ohrazujeme proti lživým obviněním, že za každou cenu chceme výstavbu obchvatu zdržovat. Není to pravda," zdůraznila starostka. Říká, že obec respektuje rozhodnutí soudů, i když je považuje za účelová a nesprávná, avšak politicky žádoucí. Obě obce usilují podle názoru svých představitelů o dílčí změny prosazené varianty stavby obchvatu, které omezí negativní vliv dálnice na životní prostředí a veřejné zdraví. Tyto návrhy už Útušice i Štěnovice uplatňovaly při územním řízení v roce 1994. Za žalobou proti dálnici vidí plzeňský magistrát snahu zbytku odpůrců stavbu obchvatu oddalovat a znemožňovat jeho dokončení. Na zmíněný úsek bylo vydáno stavební povolení a 12. dubna začala jeho výstavba. Přes 8,5 kilometru dlouhý úsek Ejpovice - Černice přijde na téměř tři miliardy korun a má být dokončen v prosinci 2004.
</TEXT>
</DOC>
<DOC>
<DOCID>MF-20020422572</DOCID>
<DOCNO>MF-20020422572</DOCNO>
<DATE>04/22/02</DATE>
<TITLE>
Vláda přijede do kraje
</TITLE>
<GEOGRAPHY>Plzeň</GEOGRAPHY>
<TEXT>
V osmi městech kraje se dnes zúčastní besed s občany členové české vlády. Předseda ČSSD Vladimír Špidla, ministři Stanislav Gross a Jiří Rusnok mají na programu v 17 hodin setkání s Plzeňany v Posádkovém domě armády. Premiér Miloš Zeman a ministr Jaromír Schling vytoupí od 17.30 hodin v klatovské Družbě. V jízdárně ve Světcích u Tachova se po 18. hodině obejví ministři Jan Kavan a Petr Lachnit. Místopředseda vlády Pavel Rychetský zamíří do Rokycan, kde bude besedovat s lidmi od 18.30 hodin v městské knihovně. V 17.30 se s obyvateli Sušice setká ministr Miloš Kužvart. Ve stejnou dobu se v Domažlicích představí šéf resortu zdravotnictví Bohumil Fišer a v Horšovském Týně ministr Jan Fencl. Hned dvě besedy s občany zvládne ministr Miroslav Grégr, který má od 17. hodin na programu vystoupení v Třemošné a od 19.30 hodin v Kralovicích.
Plzeň - V osmi městech kraje se dnes zúčastní besed s občany členové české vlády. Předseda ČSSD Vladimír Špidla, ministři Stanislav Gross a Jiří Rusnok mají na programu v 17 hodin setkání s Plzeňany v Posádkovém domě armády. Premiér Miloš Zeman a ministr Jaromír Schling vytoupí od 17.30 hodin v klatovské Družbě. V jízdárně ve Světcích u Tachova se po 18. hodině obejví ministři Jan Kavan a Petr Lachnit. Místopředseda vlády Pavel Rychetský zamíří do Rokycan, kde bude besedovat s lidmi od 18.30 hodin v městské knihovně. V 17.30 se s obyvateli Sušice setká ministr Miloš Kužvart. Ve stejnou dobu se v Domažlicích představí šéf resortu zdravotnictví Bohumil Fišer a v Horšovském Týně ministr Jan Fencl. Hned dvě besedy s občany zvládne ministr Miroslav Grégr, který má od 17. hodin na programu vystoupení v Třemošné a od 19.30 hodin v Kralovicích.
</TEXT>
</DOC>
<DOC>
<DOCID>MF-20020422573</DOCID>
<DOCNO>MF-20020422573</DOCNO>
<DATE>04/22/02</DATE>
<TEXT>
Čtyři menší autobusy, které budou jezdit na méně vytížených linkách, pořídily Plzeňské městské dopravní podniky. "Na přelomu dubna a května by se měly vozy objevit na lince číslo 32," uvedl Jiří Klusoň z dopravních podniků.
</TEXT>
</DOC>
<DOC>
<DOCID>MF-20020422574</DOCID>
<DOCNO>MF-20020422574</DOCNO>
<DATE>04/22/02</DATE>
<TITLE>
Jízdárna dnes uvítá ministry
</TITLE>
<GEOGRAPHY>Světce</GEOGRAPHY>
<TEXT>
Ačkoliv je historická budova jízdárny ve Světcích u Tachova ještě spíše polorozpadlým staveništěm, než rekonstruovanou památkou, nic nebrání tomu, aby občas výjimečně uvítala kulturní akce. Dnes v šest hodin večer se ve Světcích představí tři tachovské soubory. "Koncert jsme naplánovali na dobu, kdy v západních Čechách zasedá vláda. Pozvali jsme ministra kultury Pavla Dostála, aby viděl, že jsme peníze, které nám stát na záchranu památky dal, nevyhodili do vzduchu," vysvětluje starosta Tachova Ladislav Macák důvod, proč dnešní koncert město pořádá. Jenže ministr Pavel Dostál představitele Tachova už podruhé zklamal. "Zvali jsme ho už na první podzimní koncert v jízdárně. Tehdy mu návštěva nevyšla. Nyní nám opět vzkázal, že zůstane jen v krajské metropoli," přiznal starosta, že ani tentokrát ministrovi jízdárnu neukáží. Macák ovšem věří, že dosavadní opravy alespoň ocení ministři Kavan a Lachnit, kteří dnešní návštěvu Tachova potvrdili. Historická jízdárna ve Světcích byla před několika lety zralá na demolici. Město se však rozhodlo pro její záchranu. Rekonstrukce však přijde na desítky, ne-li stovky, milionů korun, takže opravy se uskutečňují postupně. "Nejdříve jsme nechali budovu zastřešit, aby déšť dál nenarušoval staticky poškozené zdivo, na jehož opravách budeme letos pokračovat. Chtěli bychom osadit i okna, ale ta vyjdou na pět milionů korun, takže uděláme asi jen mříže, aby do budovy nemohli vlézt vandalové," plánuje Ladislav Macák investice na letošní rok. "Sál má vynikající akustiku. Bylo by škoda jízdárnu nechat rozpadnout. Vejde se do ní zhruba sedm stovek posluchačů," chválí starosta sál, který v Tachově chybí.
Světce - Ačkoliv je historická budova jízdárny ve Světcích u Tachova ještě spíše polorozpadlým staveništěm, než rekonstruovanou památkou, nic nebrání tomu, aby občas výjimečně uvítala kulturní akce. Dnes v šest hodin večer se ve Světcích představí tři tachovské soubory. "Koncert jsme naplánovali na dobu, kdy v západních Čechách zasedá vláda. Pozvali jsme ministra kultury Pavla Dostála, aby viděl, že jsme peníze, které nám stát na záchranu památky dal, nevyhodili do vzduchu," vysvětluje starosta Tachova Ladislav Macák důvod, proč dnešní koncert město pořádá. Jenže ministr Pavel Dostál představitele Tachova už podruhé zklamal. "Zvali jsme ho už na první podzimní koncert v jízdárně. Tehdy mu návštěva nevyšla. Nyní nám opět vzkázal, že zůstane jen v krajské metropoli," přiznal starosta, že ani tentokrát ministrovi jízdárnu neukáží. Macák ovšem věří, že dosavadní opravy alespoň ocení ministři Kavan a Lachnit, kteří dnešní návštěvu Tachova potvrdili. Historická jízdárna ve Světcích byla před několika lety zralá na demolici. Město se však rozhodlo pro její záchranu. Rekonstrukce však přijde na desítky, ne-li stovky, milionů korun, takže opravy se uskutečňují postupně. "Nejdříve jsme nechali budovu zastřešit, aby déšť dál nenarušoval staticky poškozené zdivo, na jehož opravách budeme letos pokračovat. Chtěli bychom osadit i okna, ale ta vyjdou na pět milionů korun, takže uděláme asi jen mříže, aby do budovy nemohli vlézt vandalové," plánuje Ladislav Macák investice na letošní rok. "Sál má vynikající akustiku. Bylo by škoda jízdárnu nechat rozpadnout. Vejde se do ní zhruba sedm stovek posluchačů," chválí starosta sál, který v Tachově chybí.
</TEXT>
</DOC>
<DOC>
<DOCID>MF-20020422575</DOCID>
<DOCNO>MF-20020422575</DOCNO>
<DATE>04/22/02</DATE>
<TITLE>
Z celého kraje DNES
</TITLE>
<HEADING>
Chodová Planá - Barmani připravovali pivní drinky
</HEADING>
<TEXT>
V restauraci vytesané do skály v Chodové Plané na Tachovsku se v sobotu už počtvrté setkali barmani, kteří soutěžili o nejlepší pivní míchaný drink. Těchto nápojů je celá řada, v drinku ale musí být pivo dominantní. Barevné nápoje se nepodávají v půllitrech, ale v nejrůznějších typech sklenek. (čtk)
</TEXT>
<HEADING>
Plzeň - Sbírka poslouží boji s chudobou
</HEADING>
<TEXT>
Mezinárodní humanitární organizace ADRA pořádá v Plzni 24. a 25. dubna humanitární sbírku. Po městě budou chodit studenti s třiceti pokladničkami. "Vybrané peníze jsou určeny na projekty, které budou směřovat do střední Afriky a jihovýchodní Evropy. Minimální příspěvek je 20 korun," uvedl dobrovolný pracovník organizace Ludvík Křížek. (hos)
Dnes se děje
Plzeň - Pořad Co vy na to? hostí ministra Grosse
Ministr vnitra Stanislav Gross bude hlavním lákadlem dnešního předvolebního kulatého stolu v Českém rozhlasu Plzeň. Hosty moderátora Martina Sobotky budou dále Jaroslav Lobkowicz, Jiří Maštálka a Jiří Papež. Diskutovat se bude hlavně o bezpečnosti, státní správě a zahraniční politice. Kulatý stůl začíná v osmnáct hodin a zapojit se do debaty s politiky můžete i vy na telefonním čísle 019/74 88 222. (red)
</TEXT>
<HEADING>
Soutěž
</HEADING>
<TEXT>
Vážení čtenáři, koncert výborného zpěváka, muzikanta a skladatele Dana Bárty Illustratosphere se uskuteční ve čtvrtek v plzeňském Sport baru v Husově ulici. Součástí show bude i světelná projekce, která by měla být generálkou před koncertem ve velkém sále pražské Lucerny. Jméno Dana Bárty je již několik let spojováno s tím nejlepším, co může tuzemské pěvecké nebe nabídnout. Po několika dřívějších nominacích už několik let v Česku suverénně vévodí pěvecké elitě. Letos opět získal titul Zpěváka roku v anketě Anděl 2001, ačkoliv podmínkou nominace bylo vydání nové desky a tu Dan Bárta nevydal.
Dvě vstupenky na koncert může získat ten, kdo jako první dnes v 9.00 hodin zavolá do plzeňské redakce MF DNES paní Janě Richtářové na číslo 019/71 87 111 správnou odpověď na otázku:
Kolikrát získal Dan Bárta cenu Zpěvák roku?
a) 2x b) 3x c) 4x
</TEXT>
</DOC>
<DOC>
<DOCID>MF-20020422576</DOCID>
<DOCNO>MF-20020422576</DOCNO>
<DATE>04/22/02</DATE>
<TITLE>
Podzemí mostu zůstává nevyužito
</TITLE>
<HEADING>
Představitelé města se v názorech rozcházejí
</HEADING>
<TEXT>
Když se před necelými dvěma lety s velkou slávou otevíral nový most Milenia přes řeku Radbuzu v Plzni, jen zasvěcení věděli, že bezmála miliardová stavba bude mít ještě dlouho prázdné podzemní prostory.
Plzeň - Až letos se v rozsáhlém objektu pod mostem překlenujícím Radbuzu dokončuje parkoviště pro dvě stě vozidel. Je to ovšem jen zlomek z původních plánů. Rozsáhlé prostory totiž měly oživit obchůdky s pasáží. Jenže na proražení pasáže do Pařížské ulice, která by mohla zlákat chodce z Americké třídy, nebyly peníze. Betonovému bunkru chybí tepna, která by přivedla život do jeho srdce. Na budoucnosti objektu se nedokáží shodnout ani plzeňští radní. Myšlenku na probourání podchodu a vytvoření pasáže do Pařížské ulice striktně odmítá náměstek primátora Jiří Bis. "Na Hlavní nádraží, kudy denně chodí tisíce lidí, podchod neuděláme. A tady bychom měli vyhodit osmdesát milionů korun za podchod kvůli několika autům na parkovišti? Navíc, pokud by to byla pouze neživá díra, tak tam stejně nikdo nebude chodit. Lidé se do podchodů bojí," argumentuje Bis. Tomu je trnem v oku, že se po otevření mostu nenašel soukromý investor pro integrovaný objekt. "Jenže právě tato podmínka byla rozhodující pro souhlas s výstavbou podzemních prostor pod mostem. Uplynuly dva roky a peníze na výstavbu parkoviště, které přijde na sedmnáct milionů, se musely vzít z městského rozpočtu," dodává. Opačný názor má primátor Plzně Jiří Šneberger. "Podchod do Pařížské ulice musíme jednou vybudovat. Celý objekt má totiž smysl pouze tehdy, když bude propojen s rušnou Americkou třídou. Neměla by tam chybět pasáž s obchůdky," míní primátor. Ten se chce zasadit o to, aby vedení města stihlo do podzimních obecních voleb vyčlenit peníze na vypracování projektu propojení objektu pod mostem Milenia s Americkou třídou.
Dělníci dokončují podlahy podzemního parkoviště pod plzeňským mostem Milenia.
</TEXT>
</DOC>
<DOC>
<DOCID>MF-20020422577</DOCID>
<DOCNO>MF-20020422577</DOCNO>
<DATE>04/22/02</DATE>
<TITLE>
Devět ukradených aut za jeden den víkendu
</TITLE>
<HEADING>
Krimi
</HEADING>
<GEOGRAPHY>Plzeň</GEOGRAPHY>
<TEXT>
Zloději aut měli o víkendu v západních Čechách takové žně, že policisté označili počet aut ukradených od soboty do něděle za rekordní. O své auto přišlo devět majitelů - čtyři vozy zmizely v Plzni, dva na Karlovarsku a v okrese Plzeň-sever a jeden automobil se hledá na Chebsku. Ve čtyřech případech byl ukraden volkswagen, stejné množství bylo škodovek a jeden vlastník přišel o audi. Škoda dosahuje téměř dvou milionů korun, přičemž od začátku roku policisté zaznamenali už 459 případů krádeže auta.
Plzeň - Zloději aut měli o víkendu v západních Čechách takové žně, že policisté označili počet aut ukradených od soboty do něděle za rekordní. O své auto přišlo devět majitelů - čtyři vozy zmizely v Plzni, dva na Karlovarsku a v okrese Plzeň-sever a jeden automobil se hledá na Chebsku. Ve čtyřech případech byl ukraden volkswagen, stejné množství bylo škodovek a jeden vlastník přišel o audi. Škoda dosahuje téměř dvou milionů korun, přičemž od začátku roku policisté zaznamenali už 459 případů krádeže auta.
</TEXT>
</DOC>
<DOC>
<DOCID>MF-20020422578</DOCID>
<DOCNO>MF-20020422578</DOCNO>
<DATE>04/22/02</DATE>
<TITLE>
Cizinky v Radčicích pracovaly na černo
</TITLE>
<HEADING>
Krimi
</HEADING>
<GEOGRAPHY>Plzeň</GEOGRAPHY>
<TEXT>
Pobytová víza zrušili policisté dvěma desítkám cizinek, na které přišli při společné razii s úřadem práce v Plzni-Radčicích. Dvanáct Ukrajinek, sedm Litevek a jedna Bulharka totiž v Česku bez povolení pracovalo. Po kontrole mají namísto pobytových už jen výjezdní víza.
Plzeň - Pobytová víza zrušili policisté dvěma desítkám cizinek, na které přišli při společné razii s úřadem práce v Plzni-Radčicích. Dvanáct Ukrajinek, sedm Litevek a jedna Bulharka totiž v Česku bez povolení pracovalo. Po kontrole mají namísto pobytových už jen výjezdní víza.
</TEXT>
</DOC>
<DOC>
<DOCID>MF-20020422579</DOCID>
<DOCNO>MF-20020422579</DOCNO>
<DATE>04/22/02</DATE>
<TITLE>
Trest za falešný pas přišel bleskurychle
</TITLE>
<HEADING>
Krimi
</HEADING>
<GEOGRAPHY>Tachov</GEOGRAPHY>
<TEXT>
S podmíněným trestem odnětí svobody na čtyři měsíce odjela od tachovského soudu jedenadvacetiletá dívka ze Zlínska - a to jen čtyřiadvacet hodin poté, co ji policisté chytili při trestném činu. Při cestě linkovým autobusem z Prahy do Bernu předložila pas, ve kterém byla vyměněna fotografie. Za padělání a pozměňování veřejné listiny ji soud potrestal ve zjednodušeném řízení.
Tachov - S podmíněným trestem odnětí svobody na čtyři měsíce odjela od tachovského soudu jedenadvacetiletá dívka ze Zlínska - a to jen čtyřiadvacet hodin poté, co ji policisté chytili při trestném činu. Při cestě linkovým autobusem z Prahy do Bernu předložila pas, ve kterém byla vyměněna fotografie. Za padělání a pozměňování veřejné listiny ji soud potrestal ve zjednodušeném řízení.
</TEXT>
</DOC>
<DOC>
<DOCID>MF-20020422580</DOCID>
<DOCNO>MF-20020422580</DOCNO>
<DATE>04/22/02</DATE>
<TITLE>
Sytno: Nejdůležitější je zavést v obci řád
</TITLE>
<GEOGRAPHY>Sytno</GEOGRAPHY>
<TEXT>
Hlavní úkol, který si vytyčilo nově zvolené zastupitelstvo v Sytně na Tachovsku, je převzít majetek a začít s budováním řádu v obci. "To jsou podle našeho mínění nejdůležitější věci. Kdysi tady sice pracoval místní národní výbor, ale od té doby se už spousta věcí změnila. Nějakou dobu jsme patřili pod Městský úřad ve Stříbře, takže vlastně začínáme úplně od začátku. Pro dobře fungující obec je do budoucnosti důležitý vnitřní systém, včetně různých vyhlášek, a ten se budeme snažit vytvořit," popsal záměry nového vedení obce jeden ze zastupitelů Václav Bodiš. Hospodařením s obecními penězi byla dosud pověřena správkyně z tachovského okresního úřadu. "Obec musela například platit faktury za veřejné osvětlení, pravidelně se vyvážel komunální odpad - zkrátka určité věci nezbytné pro chod obce. Obecní úřad v Sytně má i svojí první zaměstnankyni, kterou se stala jeho účetní. Ta má na starosti všechny přípravy nutné k tomu, abychom co nejdříve mohli začít pracovat," popisuje Bodiš. Ten uvedl, že přestože nové zastupitelstvo bude možná pracovat pouze do podzimních řádných voleb, bylo konání mimořádných nutné. "Počáteční euforie, se kterou většina obyvatel přijala odloučení od Stříbra, začala pomalu vyprchávat. Obávali jsme se, že další půlroční čekání by lidem vzalo chuť cokoliv dělat, a přitom právě na jejich pomoc nejvíce spoléháme," řekl Bodiš. Likvidace několika černých skládek a jarní úklid obce, to budou první akce, při kterých se obecní úřad bez pomoci obyvatel neobejde. "Právě tato stránka byla během uplynulých měsíců zanedbávána. Rádi bychom ještě stihli například vybudovat hřiště pro zdejší děti. Těch tu po ulicích běhám poměrně hodně," doplnil Václav Bodiš. Sytno se od města Stříbra odtrhlo 1. ledna 2001. Podle posledního sčítání tu žije 307 stálých obyvatel.
Lidé ze Sytna, které se odtrhlo od nedalekého Stříbra, volili o víkendu nové zastupitele. Manželé Marie a Josef Hejnalovi volili doma.
</TEXT>
</DOC>
<DOC>
<DOCID>MF-20020422581</DOCID>
<DOCNO>MF-20020422581</DOCNO>
<DATE>04/22/02</DATE>
<TITLE>
Kojenecký ústav měl úspěšný rok
</TITLE>
<GEOGRAPHY>Plzeň</GEOGRAPHY>
<TEXT>
Téměř polovina dětí z plzeňského kojeneckého ústavu našla vloni rodinu. "Jednalo se o dvaačtyřicet dětí, což byl náš zatím nejúspěšnější rok," přiznala ředitelka Jana Tytlová. Do kojeneckého ústavu jsou umisťovány děti, o které se jejich rodiče nestarají. "Důvodů, proč se k nám děti dostanou, je mnoho. Například matka právě narozené dítě nechce, dítěti není možné zajistit dostatečné zázemí, maminka onemocní a o miminko se nemůže starat, nebo se dítě narodí s takovými zdravotními problémy, že opatrování v rodině by bylo pro její členy neúnosnou zátěží, popisuje Tytlová. Plzeňské zařízení je jediné svého druhu v kraji. "Kromě našeho regionu však vypomáháme i jihočeskému kraji," doplnila Jana Tytlová.
Plzeň - Téměř polovina dětí z plzeňského kojeneckého ústavu našla vloni rodinu. "Jednalo se o dvaačtyřicet dětí, což byl náš zatím nejúspěšnější rok," přiznala ředitelka Jana Tytlová. Do kojeneckého ústavu jsou umisťovány děti, o které se jejich rodiče nestarají. "Důvodů, proč se k nám děti dostanou, je mnoho. Například matka právě narozené dítě nechce, dítěti není možné zajistit dostatečné zázemí, maminka onemocní a o miminko se nemůže starat, nebo se dítě narodí s takovými zdravotními problémy, že opatrování v rodině by bylo pro její členy neúnosnou zátěží, popisuje Tytlová. Plzeňské zařízení je jediné svého druhu v kraji. "Kromě našeho regionu však vypomáháme i jihočeskému kraji," doplnila Jana Tytlová.
</TEXT>
</DOC>
<DOC>
<DOCID>MF-20020422582</DOCID>
<DOCNO>MF-20020422582</DOCNO>
<DATE>04/22/02</DATE>
<TITLE>
Aktuality
</TITLE>
<TEXT>
- VÍCE NEŽ 18 TISÍC vstupenek bylo včera prodáno na více než sto projekcí z programu 15. ročníku bilanční přehlídky českého filmu Finále Plzeň 2002. Festival začíná dnes ve velkém sále kina Elektra, Minikina, Přednáškovém sále Západočeského muzea, Bezejmenné čajovně ve Šťáhlavicích a satelitní projekce budou na dalších sedmi místech regionu.
- POROTCŮ, KTEŘÍ BUDOU letos rozhodovat o udělení hlavní ceny festivalu, Zlatého ledňáčka a dalších statutárních cenách, je pět: předsednictví se ujal světoznámý kameraman, předseda správní rady České filmové a televizní akademie, člen Evropské filmové akademie a Americké filmové akademie Miroslav Ondříček, dále budou filmy hodnotit herečka Vlasta Chramostová, producentka Kateřina Černá, režisér Ivan Fíla a publicista Tomáš Baldýnský.
- DNES SE UDĚLÍ při slavnostním zahájení festivalu dvě nestatutární ceny, o nichž rozhodli hlasováním čtenáři časopisu Cinema: jedná se o ceny pro nejlepší herečku a herce.
- NA PŘEDSTAVENÍ Trnkova Snu noci svatojánské, jež bude součástí oficiálního zahájení festivalu, zbývá posledních 50 vstupenek.
- OBROVSKÝ ZÁJEM DIVÁKŮ o unikátní snímek fašistické propagandy Žid Süss, který se nesmí promítat bez komentáře odborníků, se snažili řešit oraganizátoři festivalu přidanou projekcí. Ani ta nestačila, povolení na třetí projekci nezískali, proto se alespoň rozhodli změnit prostor: takže v pátek se film promítá od 18 hodin nikoli v Minikině, ale v Přednáškovém sále Západočeského muzea. To znamená, že se rošířil počet míst a ještě je k mání 30 vstupenek.
- ÚPLNĚ PRVNÍ AKCÍ letošního Finále bylo zahájení promítání českých hudebních filmů pod širým nebem na nádvoří plzeňského pivovaru. V pátek tam zahrál Těatr novogo fronta představení Fabrika ljudi a poté se promítal první hudební film: Starci na chmelu. Dnes se hrát nebude, ovšem zítra se opět pokračuje, a to až do soboty. Na zítřejším programu jsou Rebelové, kteří vyhráli diváckou anketu a tedy i letos poprvé udělovanou Cenu Plzeňského Prazdroje pro nejlepší hudební film posledních čtyřiceti let.
</TEXT>
</DOC>
<DOC>
<DOCID>MF-20020422583</DOCID>
<DOCNO>MF-20020422583</DOCNO>
<DATE>04/22/02</DATE>
<TITLE>
Události týdne
</TITLE>
<HEADING>
Strana škrtla bývalé republikány
</HEADING>
<TEXT>
Politická strana Cesta změny (CZ) škrtla na poslední chvíli z krajské kandidátky šest lidí. CZ totiž zásluhou svého krajského volebního lídra Václava Prokůpka uvedla na listině osoby z okruhu někdejších členů a příznivců SPR-RSČ. Vedení CZ nemělo až do pondělí potuchy, kdo na kandidátce figuruje.
</TEXT>
<HEADING>
Rekonstrukce připomněla dvojnásobnou vraždu
</HEADING>
<TEXT>
Před zlatnictvím na Americké třídě v Plzni se pohyboval muž v baloňáku, který jako by z oka vypadl vrahovi, který v lednu zastřelil v obchodě prodavačku a muže před prodejnou. Česká televize totiž na místě natáčela scénu pro pořad Na stopě, který událost rekonstruuje.
</TEXT>
<HEADING>
Tank musel vyprostit převrácený kamion
</HEADING>
<TEXT>
Až speciální mostový tank dokázal vrátit na silnici kamion, který se nedaleko Svaté Kateřiny na Tachovsku zřítil ze šedesátimetrové stráně do bažinatého terénu.
</TEXT>
<HEADING>
Strana zelených napadla plán průtahu
</HEADING>
<TEXT>
Za pozůstatek komunistického plánování označili představitelé Strany zelených úvahy o výstavbě čtyřpruhového silničního průtahu Plzní. Plánovaná komunikace by měla vést několik set metrů podél frekventované Klatovské třídy.
</TEXT>
<HEADING>
Památník holocaustu vytvořila veřejnost
</HEADING>
<TEXT>
Památník holocaustu vznikl v Plzni vedle Staré synagogy při akci Napiš jedno jméno. Dobrovolníci přicházeli během uplynulého týdne a každý napsal na kámen jméno jednoho z 2 600 židovských obyvatel Plzeňska, který se už nikdy nevrátil domů. Akce skončila v pátek. Poslední kámen se dostal na své místo v 16.45 hodin.
Památník holocaustu vznikl v Plzni vedle Staré synagogy při akci Napiš jedno jméno. Dobrovolníci přicházeli během uplynulého týdne a každý napsal na kámen jméno jednoho z 2 600 židovských obyvatel Plzeňska, který se už nikdy nevrátil domů. Akce skončila v pátek. Poslední kámen se dostal na své místo v 16.45 hodin.
</TEXT>
</DOC>
<DOC>
<DOCID>MF-20020422584</DOCID>
<DOCNO>MF-20020422584</DOCNO>
<DATE>04/22/02</DATE>
<TITLE>
Zajímavosti
</TITLE>
<TEXT>
- SPOUSTA HOSTŮ navštíví první den festival Finále: mezi nimi bude v první řadě plzeňský rodák, držitel Oskara architekt Karel Černý, dále režisér Jan Svěrák či herci Ondřej Vetchý, Kryštof Hádek a Barbora Munzarová.
- HEREČKA Tatiana Wilhelmová bude dnes odpovídat na otázky diváků na chatu na internetové stránce www.finaleplzen.cz, a to v době od 18 do 19 hodin.
- PO CELÉM KINĚ Elektra visí od včerejška originální plakáty k prvorepublikovým filmům, jako je například Madla zpívá Evropě.
- HEREČKY A POROTKYNĚ Vlasty Chramostové si užije nejen Plzeň, ale i nedaleké Karlovy Vary. Dnes od 19.30 hodin vystoupí Vlasta Chramostová v tamním klubu Paderewski při literárně dramatickém večeru.
</TEXT>
</DOC>
<DOC>
<DOCID>MF-20020422585</DOCID>
<DOCNO>MF-20020422585</DOCNO>
<DATE>04/22/02</DATE>
<TITLE>
Citáty týdne
</TITLE>
<TEXT>
" Plánované a nyní již uskutečňované práce mají umožnit, aby byl do roku 2005 hotov úsek dálnice A-6 ve směru od dálničního přechodu Waidhaus-Rozvadov až po Pfreimd," ohlásil v minulém týdnu bavorský ministr vnitra Gunther Beckstein. Upřesnil, že úplné propojení české a německé dálniční sítě bude hotové v letech 2008 až 2009.
"V kraji je dnes 3000 nemocničních lůžek. Optimální je mít jich tak 2400. Jistá redukce je proto nutná," konstatoval krajský radní Jaroslav Kadlec, který má na starosti oblast zdravotnictví a sociálních věcí.
"Ze Slovan je primátor i náměstci Jiří Bis a Miroslav Kalous. Dokonce i krajský hejtman Petr Zimmermann. Tady je vidět, že slovanská lobby nefunguje," tvrdí s úsměvem starosta plzeňského městského obvodu Lumír Achenbrenner, který se od Rady města Plzně nedočkal podpory ve svém úsilí pořídit obvodům vlastní znaky a prapory.
</TEXT>
</DOC>
<DOC>
<DOCID>MF-20020422586</DOCID>
<DOCNO>MF-20020422586</DOCNO>
<DATE>04/22/02</DATE>
<TITLE>
Dnešní tip
</TITLE>
<TEXT>
- TŘI ZE ŠUMAVY je název filmu režiséra Lubora Dohnala, který dnes nabízí program Finále od 21 hodin v Minikině v rámci sekce Svéráz českého filmu. Jedná se o portréty tří českých obyvatel Šumavy, jejichž osudy ovlivnil jejich německý původ.
</TEXT>
</DOC>
<DOC>
<DOCID>MF-20020422587</DOCID>
<DOCNO>MF-20020422587</DOCNO>
<DATE>04/22/02</DATE>
<TITLE>
Očkování chrání v exotických zemích
</TITLE>
<TEXT>
Zdravotnictví
Dovolená v dalekých exotických zemích nepřináší cestovatelům jen nevšední zážitky. Nese s sebou i velké riziko nákazy řadou chorob.
Plzeň - Při počítání nákladů na dovolenou by cestovatelé neměli zapomínat přičíst i výdaje na očkování, jehož cena se pohybuje podle množství očkovacích látek od 400 do 10 000 korun. Právě kvůli finanční náročnosti řada lidí cestuje do exotických zemí bez očkování. Neodrazuje je ani varování odborníků, kteří poukazují na vysoké riziko nákazy a onemocnění, které může skončit smrtí, v lepším případě trvalým poškozením zdraví. "Letenka do dalekých zemí vyjde podstatně dráž než očkování, oponuje kritikům očkování Petr Pazdiora z Krajské hygienické stanice v Plzni, který je zastáncem zmíněné obrany proti nakažlivým chorobám. "Očkování je jednoznačně nejlepší prevencí proti závažným onemocněním," tvrdí. Očkování zajistí pracovníci hygienických stanic, které slouží v každém okresním městě, a samozřejmě v Plzni. Lidé, kteří se chystají do dalekých zemí, by epidemiology měli navštívit nejméně dva měsíce předem, protože vakcíny proti některým chorobám se podávají v několika dávkách s časovým rozestupem. "Hygienické stanice poskytnou všechny informace o očkování. Jejich pracovníci lidem doporučí vakcinaci podle toho, do jaké země cestují a jaký charakter bude mít jejich cesta. Zároveň očkování zajistí," radí Petr Pazdiora cestovatelům, na koho se obrátit. Epidemiologové nejčastěji při výjezdu do vzdáleného zahraničí doporučují očkování proti žloutence typu A a B, proti tyfu, vzteklině, žluté zimnici, meningokokovým infekcím a japonské encefalitidě. "Očkování doporučujeme při cestách do Střední a Jižní Ameriky, Afriky, jižní a jihovýchodní Asie," vyjmenovává rizikové kontinenty Petr Pazdiora. Nicméně ani lidé, kteří příliš necestují, by neměli očkování podceňovat. Hlavně na západě Čech, kde se vyskytuje nejčastěji onemocnění přenášené klíšťaty - klíšťová encefalitida - epidemiologové doporučují očkování proti zmíněné chorobě. "Proti klíšťové encefalitidě očkujeme celoročně. Jedna dávka stojí 350 korun, přičemž člověk musí podstoupit tři dávky během roku. Očkování ho chrání na tři roky," popisuje schéma Petr Pazdiora. Zejména starším lidem s onemocněním cév a srdce, dýchacích cest, ledvin a cukrovkou pak epidemiologové celoročně doporučují očkování proti pneumokokovým zápalům plic. Batolatům zase doporučují očkování proti hemofilovým nákazám, které je u novorozenců od loňského roku povinné.
Epidemiologové tvrdí, že ani lidé, kteří příliš necestují, by neměli očkování podceňovat. Hlavně na západě Čech, kde se vyskytuje nejčastěji onemocnění přenášené klíšťaty - klíšťová encefalitida - odborníci doporučují vakcinaci proti zmíněné chorobě.
</TEXT>
</DOC>
<DOC>
<DOCID>MF-20020422588</DOCID>
<DOCNO>MF-20020422588</DOCNO>
<DATE>04/22/02</DATE>
<TITLE>
Jak pečuji o své zdraví
</TITLE>
<TEXT>
Tiskový mluvčí šumavského národního parku ZDENĚK KANTOŘÍK spolu s rodinou několik let zvažoval odchod z Prahy. Příslovečnou kapkou, která před pěti lety definitivně rozhodla o stěhování do šumavského Zdíkova, byla nemoc dcery, která měla vleklou mononukleózu. Po dvou letech léčení v Praze nepřicházely výsledky. Na Šumavě jí během jednoho roku problémy vymizely.
</TEXT>
<HEADING>
Jak pečujete o své zdraví?
</HEADING>
<TEXT>
Obávám se, že pro zdraví toho dělám málo, i když se snažím rekreačně sportovat. Od jara do podzimu jezdím na kole, v zimě lyžuji. Ale asi to nejpodstatnější bylo, že jsem se přesunul na Šumavu.
Jak se přestěhování z města promítlo do vašeho zdraví?
Rozhodně se mi tady lépe dýchá. Jen co v Praze vystoupím z auta, poznám, že vzduch je tam úplně jiný.
</TEXT>
<HEADING>
Jak vypádá vaše stravování v pracovní dny?
</HEADING>
<TEXT>
Díky tomu, že můžeme chodit do lesnické školy na obědy, mám stravu poměrně pestrou. Snídám, obědvám, svačím a pokud možno velmi málo večeřím. Takže pokud jde o životosprávu, myslím, že jsem na tom docela dobře. Kouřím vždy až po snídani.
</TEXT>
<HEADING>
Kolik vykouříte cigaret?
</HEADING>
<TEXT>
Jeden čas jsem jich kouřil i více než dvacet. Dnes deset. Snažím se kouření omezit, ale nedaří se mi. Kouřím už téměř třicet let.
</TEXT>
<HEADING>
Jaké máte nejoblíbenější jídlo?
</HEADING>
<TEXT>
Mám rád klasickou českou kuchyni. Nejraději kachnu s knedlíkem. Ale mám rád i staročeská jídla, jako jsou placky připravované na plotně, se sádlem. Pochutnám si i na pizze.
</TEXT>
<HEADING>
Máte na nějaké jídlo špatné vzpomínky?
</HEADING>
<TEXT>
Nejím špenát a z vojny jsem si přinesl nechuť ke kolínkům. Zásobovač jich objednal velké množství, takže jsme je měli i dvakrát za den. Jinak mám ale těstoviny rád.
</TEXT>
<HEADING>
Ochutnal jste nějaký exotický pokrm?
</HEADING>
<TEXT>
Byl jsem asi deset dnů v korejském Soulu, kde jsem jedl hlemýždě, žabí stehýnka a podobná jídla, ale nijak mě nenadchla. Nejsem gurmán. Jím proto, že mám hlad, i když si samozřejmě rád pochutnám.
Chodíte na pravidelné kontroly k lékaři?
Ne. Pět let jsem nebyl u praktického lékaře. K zubaři chodím pravidelně, když mě začne bolet zub.
Dostanete se jako mluvčí parku z kanceláře do přírody?
Poměrně ano. Často třeba vyjíždím točit s kameramany nebo s fotografy. Chodím na kontrolní dny. Snažím se práci zorganizovat tak, abych nemusel být v kanceláři celý den.
</TEXT>
</DOC>
<DOC>
<DOCID>MF-20020422589</DOCID>
<DOCNO>MF-20020422589</DOCNO>
<DATE>04/22/02</DATE>
<TITLE>
Diskotéku Mirage zapálil žhář důkladně
</TITLE>
<HEADING>
Velké požáry
</HEADING>
<GEOGRAPHY>Plzeň</GEOGRAPHY>
<TEXT>
Plzeňská luxusní diskotéka Mirage lehla popelem v létě 1997. Postaral se o to žhář, který se 24. srpna nad ránem vypravil do kruhové budovy v areálu na Lopatárně v Plzni-Doubravce. Pár hodin před tím se rozešli poslední hosté, kterým pozdní posezení zpestřila svým vystoupením striptérka. Když za sebou zavřel dveře i personál, paličovi už nikdo nepřekážel a mohl se pustit do ohnivé zkázy honosného nočního podniku. Pravděpodobně na to nebyl sám. Požár, který poté zaměstnal tři jednotky hasičů, odstartoval výbuchem. Ten zaregistroval na nedaleké zastávce městské hromadné dopravy muž, který vystoupil z ranního autobusu. Při explozi plameny vyšlehly vysoko nad jednopatrový betonový disk. Žhář nenechal nic náhodě. Přinesl tři dvacetilitrové kanystry s benzinem a jeden s naftou a pořádně prolil interiér, který měl hodnotu osmnácti milionů korun. Uprostřed tanečního parketu navrstvil hranici z dřevěných stolků. "Asi měl sám co dělat, aby vyvázl se zdravou kůží, když rozdělal oheň. Okamžitě vybuchly benzinové výpary," vysvětluje tehdejší vyšetřovatel hasičů Ladislav Török.
</TEXT>
<HEADING>
SILNÝ ŽÁR POŠKODIL KONSTRUKCI STROPU
</HEADING>
<TEXT>
Hasiči se kvůli velkému žáru zprvu nemohli vůbec dostat do budovy. "Nejprve jsme museli vnitřek ochlazovat vysokotlakým proudem vody. Byl tam takový žár, že se narušila stropní konstrukce a tím statika budovy. Na první pohled bylo zřejmé, že požár je dílem žháře," vzpomíná tehdejší velitel hasičského zásahu Miloslav Auterský. Dodává, že tak důkladně, mocně a okatě založený požár plzeňští hasiči ještě nelikvidovali. "Žháři se zpravidla snaží založit oheň tak, aby nebylo na první pohled zřejmé, jestli to byl úmysl nebo nedbalost. Z tohoto pohledu byl požár Mirage výjimečný. Žhář se nesnažil nic kamuflovat a počínal si tak, aby založený požár rychle zdevastoval objekt," vysvětluje Auterský.
</TEXT>
<HEADING>
POLICISTÉ MÍNILI, ŽE SE JEDNÁ O PODVOD
</HEADING>
<TEXT>
Policisté, kteří ohnivou kauzu vyšetřovali jako trestný čin obecného ohrožení, měli od samého počátku podezření, že se jedná o pojišťovací podvod. Budova patřila a dosud patří sdružení Sportovní klub policie Rapid, které jej pronajalo provozovateli diskotéky - společnosti OBSO. Drahé zařízení si obstaral nájemce, klubu nepatřilo. Ve společnosti OBSO, která vznikla v roce 1991, se vystřídala řada společníků. Poslední z nich se stal jediným majitelem krátce před požárem a stačil včas pojistit nemovitý majetek na vysokou částku.
</TEXT>
<HEADING>
ŽHÁŘE SE NEPODAŘILO ZATÍM DOPADNOUT
</HEADING>
<TEXT>
" Byla tam spousta podezřelých okolností ukazujících na pojišťovací podvod. Jenže důkazů bylo málo a nestačily na to, aby byl někdo obviněn z trestného činu," říká šéf plzeňských kriminalisů Josef Chyba. Ani žháře se policistům nepodařilo dopadnout. Ten při útěku z hořící diskotéky nechal poblíž ležet přehrávač DVD a světlomet. "Tím chtěl zřejmě zmást stopu. Podle mne nebyla motivem krádež," tvrdí Chyba. Policie případ odložila a spis opatřila visačkou "pachatel neznámý". Plzeňský klub Rapid zrekonstruoval požárem poničenou budovu a dál jí pronajímá. Posledním nájemcem byla společnost Jezírko, která patří plzeňskému podnikateli Jaroslavu Kokešovi a která udělala z bývalé diskotéky golfový klub s trenažérem.
1997: MIRAGE V PLAMENECH
Plzeňský klub se ocitl v plamenech rukou žháře.
Hasičský vyšetřovatel zjišťuje možné příčiny požáru diskotéky.
</TEXT>
</DOC>
<DOC>
<DOCID>MF-20020422590</DOCID>
<DOCNO>MF-20020422590</DOCNO>
<DATE>04/22/02</DATE>
<TITLE>
Mohutný hrad se vypínal nad vsí
</TITLE>
<HEADING>
Zapomenutá sídla
</HEADING>
<TEXT>
Dolní Bělá - Na severním Plzeňsku lze najít několik menších hradních zřícenin, které si určitě zaslouží naši pozornost. Patří mezi ně i ruiny hradu v Dolní Bělé. Hrad byl založen před rokem 1315 pány z Krašova. V roce 1401 byl hrad přestavěn. V letech 1415 - 1426 patřil pánům ze Švanberka, poté jej koupil rod pánů z Gutštejna. Za nich doznal hrad několik úprav. V roce 1509 byl Gutštejnům hrad zkonfiskován a následně se na něm často střídali majitelé. Hrad však nestihl osud postupného zániku, ale pravděpodobně v roce 1584 byl přestavěn na renesanční zámek. Ten však byl v roce 1757, kdy se stal majetkem plaského kláštera, ve velmi špatném stavu. Konec 18. století znamená jeho definitivní zánik. Jeho zdi byly rozebrány jako laciný stavební materiál. Přesto se nám dodnes zachovaly pozůstatky zdiva a výrazné terénní pozůstatky celého rozsáhlého areálu. Hrad měl rozměrné čtverhranné předhradí a čtvercovou vstupní věž v čele. Dnes zde najdeme na později upraveném terénu jen pozůstatky okrouhlé věže, či bašty. Na západní straně předhradí se nám dochovalo velmi mohutné zemní opevnění, které tvoří příkop, vysoký vnější val, z něhož vybíhá i mohutná polookrouhlá zemní bašta, v západních Čechách ne zcela obvyklá. Jádro hradu mělo čtyřúhelný půdorys. Není jisté do jaké míry pozdější renesanční zámek, který zde vznikl, využíval staré středověké konstrukce. Dnes je zde na skále dochováno zdivo hradby, která jádro od západu uzavírala. Návštěvník jistě ocení pěkný výhled z prostoru jádra na obec ležící pod hradem.
Dolní Bělá leží severně od Plzně.
Střep zdiva jádra hradu.
</TEXT>
</DOC>
<DOC>
<DOCID>MF-20020422591</DOCID>
<DOCNO>MF-20020422591</DOCNO>
<DATE>04/22/02</DATE>
<TITLE>
Kina od 22. do 28. dubna
</TITLE>
<TEXT>
PLASY, Střela: 23. 4.: Harry Potter a kámen mudrců, fantazy USA, 16 a 19.30 h, 24. 4.: Bratrstvo vlků - hon na bestii, thriller Francie, 19.30 h, 26. 4.: Mach, Šebestová a kouzelné sluchátko, pohádka ČR, 17 a 19.30 h, 27. 4.: Belphegor: Fantom Louvru, horor Francie, 19.30 h.
POBĚŽOVICE: 26. 4.: Moulin Rouge, hudební USA, 19.30 h.
</TEXT>
</DOC>
<DOC>
<DOCID>MF-20020422592</DOCID>
<DOCNO>MF-20020422592</DOCNO>
<DATE>04/22/02</DATE>
<TITLE>
Kalendárium týdne
</TITLE>
<HEADING>
22. DUBNA
</HEADING>
<TEXT>
- před 145 lety se v rakouském Badenu narodil JAN LAŽANSKÝ, říšský a zemský poslanec, okresní starosta. Zavedl na svých statcích české úřadování. Z rodu Lažanských, kteří měli v držení Chříč, Manětín, Chýši, Rabštejn aj. Čestný rytíř maltézský. Zemřel v Manětíně 6. 11. 1932.
- před 120 lety se v Plzni narodil KAREL ČVANČARA, autor divadelních her, překladatel, novinář, redaktor časopisů Hlas národa, Rozkvět, Venkov, Večer. Zemřel v Praze 21. 4. 1970.
- před 85 lety v Domažlicích zemřel JOSEF WEBER, původně působil v Praze na stavovské univerzitě, kde přednášel matematiku a fyziku. Po založení domažlického gymnázia se stal jeho pedagogem a prvním ředitelem. Narodil se v Domažlicích 9. 8. 1840.
</TEXT>
<HEADING>
24. DUBNA
</HEADING>
<TEXT>
- před 215 lety v Poděbradech zemřel JAKOB VOJTĚCH HUTARI, houslista a hudební skladatel, autor mnoha houslových sonát. Narodil se v Sušici 24. 6. 1744.
- před 140 lety se narodil v Horní Sloupnici v okrese Ústí nad Orlicí FRANTIŠEK MALOCH, botanik, učitel, odborný publicista. Dílo: O lišejnících, Květena na Plzeňsku, Rostlinné útvary a společnosti sušického okresu aj. Zemřel v Plzni 13. 1. 1940.
- před 95 lety se v Plzni narodil VÁCLAV TROJAN, hudební skladatel, varhaník a dirigent. Spolupracoval s J. Trnkou ve filmové tvorbě. Byl dramaturgem Státního kresleného filmu, lektorem divadelní a filmové hudby na Akademii múzických umění v Praze. Zemřel v Praze 5. 7. 1983.
- před 120 lety se v Klatovech narodil JAROMÍR JOHN, spisovatel, učitel a estetik, vlastním jménem Bohumil Markalous. Studoval v Chrudimi, v Praze (Přírodovědnou fakultu Karlovy univerzity) a Innsbrucku. Zemřel roku 1952.
</TEXT>
<HEADING>
26. DUBNA
</HEADING>
<TEXT>
- před 75 lety se v Dobřanech narodil JAN SEDLÁČEK, houslista, koncertní mistr plzeňského rozhlasového orchestru. Založil známé Sedláčkovo kvarteto.
- před 70 lety v Rokycanech zemřela OLGA RUNTOVÁ, malířka, studovala ve Vídni a Praze, učitelka kreslení v Rokycanech a v Plzni. Studovala národopis, především lidové stavby, které zachytila na svých akvarelech. Narodila se v Březnici 20. 1. 1880.
- před 20 lety ve Strážově na Klatovsku zemřel VÁCLAV SOUŠEK, akademický malíř, absolvent pražské AVU, žák Aloise Kalvody a profesora Nejedlého. Narodil se v Javoříčku 30. 3. 1899.
</TEXT>
<HEADING>
27. DUBNA
</HEADING>
<TEXT>
- před 240 lety v Mělníku zemřel JAN JOSEF BRIXI, učitel a varhaník, pocházel z hudební rodiny. Narodil se v Plzni 10. 5. 1719.
</TEXT>
<HEADING>
28. DUBNA
</HEADING>
<TEXT>
- před 115 lety v Klatovech zemřel MANSVET KLIČKA, hudebník, učitel zpěvu, ředitel kůru a první sboristr pěveckého spolku Šumavan. Narodil se v Klatovech 3. 9. 1829.
- před 95 lety se v Plzni narodil BEDŘICH ŠTIESS, vlastivědný pracovník, badatel ve vývoji českého a západočeského sklářství. Pracoval v uměleckoprůmyslovém muzeu, pak v krajském středisku Památkové péče. Zemřel v Plzni 20. 9. 1988.
Z materiálů SVK v Plzni
</TEXT>
</DOC>
<DOC>
<DOCID>MF-20020422593</DOCID>
<DOCNO>MF-20020422593</DOCNO>
<DATE>04/22/02</DATE>
<TITLE>
Kultura dnes
</TITLE>
<TEXT>
HORNICKÉ MUZEUM: Stálá expozice: Důlní technika. Otevřeno po objednání na telefonu: 0184/ 798 040.
EDEN: Křižovatka smrti 2. Akční USA ( 17.00, 19.30). ELEKTRA, MINIKINO: Finále 2002.
DIVADLO ALFA: Rikki-Tikki-Tavi ( 9.00). DIVADLO MIROSLAVA HORNÍČKA: Deskový statek ( 19.00).
Koncert
</TEXT>
<HEADING>
HIFI KLUB: Démophobia ( 20.30).
</HEADING>
<GEOGRAPHY>ALKA</GEOGRAPHY>
<TEXT>
Lasselsberger: Dana a Jan Raunerovi - obrazy, kresby, fotografie. AMERICKÉ CENTRUM: Olga Vychodilová - ilustrace. ART DOMARU: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE 21: Stálá expozice: prodejní expozice obrazů a užitého umění, starožitnosti. Miloslav Čech - obrazy. Otevřeno pondělí až pátek 10-17, sobota 9-12 hodin. GALERIE ATRIUM: Adolf Born: Scénografie - k filmu Mach, Šebestová a kouzelné sluchátko. Otevřeno pondělí až pátek 10-18, sobota 10-12 hodin. GALERIE D: Petra Ježková: Keramická imaginace. Otevřeno pondělí až středa 9-17, čtvrtek a pátek 9-16 hodin. GALERIE ESPRIT: Radovan Kodera: Ejhle, člověk - fotografie. Otevřeno pondělí až pátek 9-13, 14-17, sobota 10-12 hodin. GALERIE JIŘÍHO TRNKY: Počátky computerového umění v Plzni. Otevřeno pondělí až pátek 10-12, 13-17, sobota 10-14 hodin. GALERIE MĚSTA PLZNĚ o.p.s.: Iluminace. GALERIE STARÁ PLZEŇ: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE U SV. ANNY: Tiché krajiny Renaty Čihákové. Otevřeno pondělí až pátek 10-18 hodin. GALERIE V KLUBU ESPRIT: Karel Adam - fotografie. Otevřeno pondělí až pátek 11-21 hodin. HISTORICKÉ PODZEMÍ: Věčná krása - archeologické reprodukce z Egypta, Řecka, Říma a Ameriky. MÁZHAUZ RADNICE: Osvobození Plzně. Otevřeno denně 8-18 hodin. MĚŠŤANSKÁ BESEDA: Zdeněk Vaiz - fotografie z rekonstrukce Měšťanské besedy. NÁRODOPISNÉ MUZEUM: Hlína a oheň - historie a vývoj stavební keramiky. PIVOVARSKÉ MUZEUM: Stálá expozice: Historie vaření piva - doklady z minulosti pivovarnictví, sladovnictví, bednářství, pohostinství. Grónsko - dotek Arktidy. Otevřeno denně 10-18 hodin. TRIGON GALLERY: Kamil Lhoták - obrazy, kresby, grafika. Otevřeno pondělí až čtvrtek 10-18, pátek 10-17, sobota 10-12 hodin.
</TEXT>
<HEADING>
Z
</HEADING>
<TEXT>
oologická a botanická zahrada, Akva-Tera. Pravidelné akce v Zoo: denně ve 14.30 hod. povídání o šimpanzech, v 15.00 hod. komentované krmení tučňáků, v 16.00 hod. povídání o medvědech, v sobotu ve 13.00 hod. prezentace plazů, v neděli ve 13.00 hod. krmení varanů komodských.
DŮM HISTORIE PŘEŠTICKA: Jan Trnka: Kouzlo drátu.
MUZEUM B. HORÁKA: Romské osady na východním Slovensku.
MUZEUM A ZÁMEK: Otevřeno po objednání na tel. 0185/ 594 654, 0185/ 594 842.
V ýstava
VODNÍ ELEKTRÁRNA VYDRA: Šumavská energie - stálá expozice Západočeské energetiky. Informace na telefonu 019/700 67 63, 019/70029 03.
ŠŤÁHLAVY
ZÁMEK KOZEL: Skupina Femina - kresby, pastely, plastiky, grafika.
MUZEUM: Stálá expozice: Stříbro, náměstí, minoritský klášter. Otevřeno pondělí až pátek 10-16, sobota 13-16 hodin.
Vynález zkázy. Fantazy ( 17.00), Training Day. Akční USA ( 20.00.
MUZEUM: Výstava keramického kroužku základní školy Rozvadov. Otevřeno pondělí, čtvrtek a pátek 9-16, středa 9-17 hodin.
GALERIE U CÍSAŘE RUDOLFA II.: Prodejní výstava keramiky a replik historického skla. Otevřeno pondělí až pátek 10-18, sobota a neděle 10-17 hodin.
Možnost bezplatně upozornit na svůj pořad či expozici mají i další organizátoři kulturních akcí v regionu. Redakci kontaktujte telefonicky na čísle 019/71 87 111, faxem 019/71 87 222 nebo elektronickou poštou na adrese redplz@mfdnes.cz. Podrobnosti na internetové adrese: http://kultura.idnes.cz/
Výtvarná skupina Femina vystavuje v současnosti své práce na zámku Kozel u Šťáhlav na Plzeňsku.
</TEXT>
</DOC>
<DOC>
<DOCID>MF-20020422594</DOCID>
<DOCNO>MF-20020422594</DOCNO>
<DATE>04/22/02</DATE>
<TITLE>
Závod Českého poháru vyhrál Kupka
</TITLE>
<TEXT>
David Kupka z olomouckého týmu Onroad Racing zvítězil ve třetím podniku Českého poháru v Kyšicích u Plzně.
Plzeň - Třiadvacetiletý cyklista Kupka vyhrál spurt pětičlenné skupiny. "Pohárový závod jsem ještě nehrál. Je to moje premiéra," prohlásil spokojeně v cíli. Druhé místo obsadil plzeňský cyklokrosař Ondřej Lukeš, třetí skončil sušický rodák startující v barvách pražské Dukly Michael Moureček. V Kyšicích přitom David Kupka neměl v plánu startovat. Chtěl závodit v Rakousku. "Jenže to bych si doma nesměl nechat cestovní pas," povzdychl si. "Nocoval jsem totiž v Českých Budějovicích a až ráno jsem zjistil, že pas nemám. Takže jsem sedl do auta a jel místo do Rakouska do Plzně," řekl Kupka. Cyklisté při závodě v Kyšicích kroužili po osmikilometrovém okruhu a absolvovali závod dlouhý 144 kilometrů. Odstartovali ve dvou skupinkách, nejprve cyklisté s licencemi B a C a bezmála pět minut na to závodníci s licencemi A a profesionálové. Závodit se ale začalo až v okamžiku, kdy se obě skupiny sloučily. To bylo po 60 kilometrech. "Pak se vytvořila zhruba dvacetičlenná skupina, z níž postupně závodníci odpadávali, až nás zbylo jen pět. Tak jsme jeli poslední čtyři kola," popsal vývoj závodu Kupka. Bylo jasné, že rozhodne spurt. " Věřil jsem si, ale také jsem věděl, že výborným spurtérem je Ondra Lukeš. Jenže všichni ve skupině vyčkávali do poslední chvíle a nechali mě jet na první pozici. A když se po sobě dívali, zhruba 200 metrů před cílem jsem nastoupil a získal zhruba desetimetrový náskok. Ten už nikdo z nich nestáhl," popsal Kupka, který v předchozích dvou podnicích Českého poháru skončil osmý a třináctý. Také pro Michaela Mourečka, v cíli třetího, bylo umístění nejlepší z letošních startů v soutěži. Podle týmové taktiky Dukly Praha byl lídrem pro dnešní závod a podařilo se mu prosadit se mezi medailisty. "Jsem spokojen i s tím, jak mi vyšel závěr závodu. Spurt není mojí nejsilnější stránkou, a tak jsem se třetím místem spokojený. Kupka měl dneska nejlepší formu a vyhrál zaslouženě," prohlásil Michael Moureček a ocenil práci kolegů z týmu. "Hodně mi pomohli. Mohu se na ně stoprocentně spolehnout," řekl jezdec dráhařského družstva Dukly Praha.
Výsledky třetího závodu Českého poháru v silniční cyklistice - memoriálu Rudolfa Schejbala (144 km): 1. David Kupka (Onroad Racing Team), 2. Ondřej Lukeš (Tatra Mléko), 3. Michael Moureček (Dukla Praha), 4. Lukáš Pavlech (CK Brno) 5. Jan Faltýnek (Joko - Velamos) - všichni 3: 47,33 hodiny
Peloton nedělního závodu Českého poháru projíždí cílem v Kyšicích u Plzně
</TEXT>
</DOC>
<DOC>
<DOCID>MF-20020422595</DOCID>
<DOCNO>MF-20020422595</DOCNO>
<DATE>04/22/02</DATE>
<TITLE>
Na Lopatárně byl opět nejrychlejší Lukeš
</TITLE>
<GEOGRAPHY>Plzeň</GEOGRAPHY>
<TEXT>
Nezvyklý počet cyklistů se zúčastnil sobotního kriterijního závodu mužů v areálu plzeňské Lopatárny. Na start závodu na 60 kol se postavilo 88 jezdců, z nichž nejvíce bodů ve spurtech nasbíral plzeňský cyklokrosař Ondřej Lukeš z týmu Tatra Mléko. Ten letos na Lopatárně prohrál ze sedmi startů jen jednou. Zraněním skončil závod pro brněnského cyklistu Pavla Martínka. "Zlomil si klíční kost. Zřejmě nepozorností se předním kolem svého bicyklu dotkl soupeřova kola a nešťastně upadl. Jinak všechny ostatní kolize skončily odřeninami a naraženinami. Pádů na mokré trati ale bylo víc než obvykle," konstatoval šéf závodu Pavel Kozák. Toho potěšila nezvykle vysoká účast cyklistů. "Na závod se sešlo bezmála devadesát cyklistů, bývá to okolo padesáti," poznamenal Kozák.
Plzeň - Nezvyklý počet cyklistů se zúčastnil sobotního kriterijního závodu mužů v areálu plzeňské Lopatárny. Na start závodu na 60 kol se postavilo 88 jezdců, z nichž nejvíce bodů ve spurtech nasbíral plzeňský cyklokrosař Ondřej Lukeš z týmu Tatra Mléko. Ten letos na Lopatárně prohrál ze sedmi startů jen jednou. Zraněním skončil závod pro brněnského cyklistu Pavla Martínka. "Zlomil si klíční kost. Zřejmě nepozorností se předním kolem svého bicyklu dotkl soupeřova kola a nešťastně upadl. Jinak všechny ostatní kolize skončily odřeninami a naraženinami. Pádů na mokré trati ale bylo víc než obvykle," konstatoval šéf závodu Pavel Kozák. Toho potěšila nezvykle vysoká účast cyklistů. "Na závod se sešlo bezmála devadesát cyklistů, bývá to okolo padesáti," poznamenal Kozák.
</TEXT>
</DOC>
<DOC>
<DOCID>MF-20020422596</DOCID>
<DOCNO>MF-20020422596</DOCNO>
<DATE>04/22/02</DATE>
<TITLE>
Viktoria podlehla týmu Xaverova
</TITLE>
<TEXT>
Horní Počernice - Viktoria Plzeň pravděpodobně ztratila sobotní dvougólovou prohrou na trávníku Xaverova v Horních Počernicích naděje na přímý postup do nejvyšší tuzemské fotbalové soutěže. Do utkání vstoupila ale velmi dobře, měla mírnou převahu a teprve po půlhodině hry se začalo hrát více před plzeňským brankářem Hauzrem. Vyložené brankové příležitosti si ale do přestávky ani jeden celek nevytvořil. První rozhodující moment bojovného utkání přišel hned po začátku druhé části. Plzeňští Zakopal s Hauzrem vyrobili chybu v obraně, domácí vhazovali aut, míč se dostal k nekrytému Myšákovi a pro něho nebyl problém otevřít skóre utkání. "To byl první a rozhodující moment celého utkání a naší porážky. Přes upozorňování v kabině jsme začátek druhé části podcenili," řekl k osudovému momentu utkání trnér Viktorky Petr Rada. Druhý rozhodující okamžik přišel po více než hodině hry. Na obě strany nepřesný rozhodčí Marada posoudil souboj plzeňského Podzemského s domácím Putíkem ve velkém čtverci jako nedovolený a sám udajně poškozený pražský fotbalista zvýšil z penalty vedení na 2:0. Xaverovští fotbalisté pak už taktickou hrou dvoubrankové vedení udrželi. "My jsme vyhráli zaslouženě, byli jsme bojovnější a dali první gól. Ten uklidnil naši další hru, získali jsme převahu a myslím si, že penalta, kterou jsme zahrávali, byla nařízena správně. Přesto mě Plzeň překvapila, protože hrála velmi dobře technicky. My jsme ale hráli pozorně v obraně a tak se moc ke střelbě nedostávala," hodnotil Zdeněk Bečka, plzeňský hráč hostující nyní právě v celku Xaverova. &int; Kapitán Viktorie Milan Barteska byl před utkáním optimista. "Pro nás skončil souboj špatným výsledkem. Pořádně jsme branku domácích neohrozili, citelně chyběl Petr Smíšek a my byli ve velkém čtverci Xaverova bezzubí," řekl Barteska po prohraném duelu. Z utkání si přivezl nepříjemné zranění Petr Kašťák, který má tržnou ránu na holeni pravé nohy. Příště bude chybět Petr Podzemský, který dostal druhou žlutou kartu.
XAVEROV - PLZEŇ 2:0
</TEXT>
</DOC>
<DOC>
<DOCID>MF-20020422597</DOCID>
<DOCNO>MF-20020422597</DOCNO>
<DATE>04/22/02</DATE>
<TITLE>
Buldoci se dále trápí
</TITLE>
<TEXT>
Karlovy Vary - Buldoci v sobotním utkání České fotbalové ligy nezískali na kladenském hřišti ani bod a boj o záchranu v soutěži si tím ještě více ztížili. Z výsledku 1:0 se radovali domácí fotbalisté, kteří se výhrou odpoutali z posledního místa tabulky. "Výměna trenéra ještě nemusí znamenat, že teď mužstvo začne vyhrávat," prohlásil karlovarský kouč Jaroslav Slabý. Ten se po odvolání trenéra Přemysla Bičovského teprve v pátek vrátil na post, který už zastával ve dvou předchozích, pro Buldoky mnohem úspěšnějších, sezonách ve třetí fotbalové lize. Utkání s minimem šancí by podle jeho mínění slušela spíše remíza, jenom smůlou však prohru neomlouvá.
</TEXT>
</DOC>
<DOC>
<DOCID>MF-20020422598</DOCID>
<DOCNO>MF-20020422598</DOCNO>
<DATE>04/22/02</DATE>
<TITLE>
Ramala Cup zahájí tradiční časovka
</TITLE>
<GEOGRAPHY>Plzeň</GEOGRAPHY>
<TEXT>
Seriál závodů Šumavské unie amatérských cyklistů Ramala Cup 2002 zahájí tento týden první podnik. Tradičně jím bude časovka jednotlivců na 21 kilometrů na trase Švihov - Klatovy - Švihov. Letošní série má na programu čtrnáct závodů.
Plzeň - Seriál závodů Šumavské unie amatérských cyklistů Ramala Cup 2002 zahájí tento týden první podnik. Tradičně jím bude časovka jednotlivců na 21 kilometrů na trase Švihov - Klatovy - Švihov. Letošní série má na programu čtrnáct závodů.
</TEXT>
</DOC>
<DOC>
<DOCID>MF-20020422599</DOCID>
<DOCNO>MF-20020422599</DOCNO>
<DATE>04/22/02</DATE>
<TITLE>
Basketbalistky z lázní uhájily prvenství
</TITLE>
<TEXT>
Karlovy Vary - Basketbalistky karlovarské Lokomotivy zvítězily na palubovce pražské Aritmy 88:76 a před posledním kolem finálové skupiny stále vedou tabulku 2. ligy žen. Karlovarský trenér Josef Primus označil výhru za bezproblémovou.
</TEXT>
</DOC>
<DOC>
<DOCID>MF-20020422600</DOCID>
<DOCNO>MF-20020422600</DOCNO>
<DATE>04/22/02</DATE>
<TITLE>
Stolní tenisté z Chebu mají blíž k sestupu
</TITLE>
<GEOGRAPHY>Cheb</GEOGRAPHY>
<TEXT>
Stolní tenisté Casina Estor Cheb si pořádně zkomplikovali extraligovou existenci. V prvním utkání baráže o zachování elitní příslušnosti totiž na svých stolech překvapivě podlehli pražskému týmu Pro Factory B 4:5 a od sestupu do nižší soutěže je zachrání jedině dvě výhry nad stejným soupeřem v řadě.
Cheb - Stolní tenisté Casina Estor Cheb si pořádně zkomplikovali extraligovou existenci. V prvním utkání baráže o zachování elitní příslušnosti totiž na svých stolech překvapivě podlehli pražskému týmu Pro Factory B 4:5 a od sestupu do nižší soutěže je zachrání jedině dvě výhry nad stejným soupeřem v řadě.
</TEXT>
</DOC>
<DOC>
<DOCID>MF-20020422601</DOCID>
<DOCNO>MF-20020422601</DOCNO>
<DATE>04/22/02</DATE>
<TITLE>
Házenkářky v Ostravě neuspěly
</TITLE>
<GEOGRAPHY>Plzeň</GEOGRAPHY>
<TEXT>
Druholigové házenkářky celku DHC MEA Plzeň prohrály ve čtvrtém barážovém utkání o postup do nejvyšší české soutěže. V Ostravě nestačily na domácí extraligový tým a podlehly sedmibrankovým rozdílem 11:18. Byla to jejich první porážka, předchozí tři zápasy Plzeňanky vyhrály. Vývoj duelu podle názoru zástupců Plzně poznamenal výkon rozhodčích Valenty a Číhala. "To, co se dělo v Ostravě, jsem ještě nezažil. V prvním poločasu nám sudí odpískali útočný faul. Odražený míč se pomalu kutálel do zámezí, když z lavičky domácích vyskočil jeden z trenérů, vběhl tak na čtyři kroky do hřiště a ukázkovou placírkou poslal míč směrem ke své hráčce. Ta stála ve středovém kruhu, sebrala míč ze země a přihrála další spoluhráčce na gól," popsal situaci vedoucí družstva DHC Pavel Metlický. Hostující hráčky sice v šesté minutě vedly 1:0, ale během následujících osmi minut šestkrát inkasovaly, aniž by vstřelily gól. Rázem tak prohrávaly 1:6 a poločas nakonec Ostravanky vyhrály 11:4. V úvodní čtvrthodině druhé půle se zdálo, že je v silách Západočešek nepříznivý stav zvrátit. V 42. minutě totiž snížily na 12:9. "Začalo se nám dařit, vytvořili jsme si tlak, ale naštěstí pro domácí tým znovu zaúřadovali rozhodčí. Když jeden z domácích funkcionářů zakopl míč do hlediště, sudí mi to vysvětlili tak, že mu pouze nešťastně odskočil od nohy," uvedl Pavel Metlický. Zbytek klání se tak už jen dohrál.
Plzeň - Druholigové házenkářky celku DHC MEA Plzeň prohrály ve čtvrtém barážovém utkání o postup do nejvyšší české soutěže. V Ostravě nestačily na domácí extraligový tým a podlehly sedmibrankovým rozdílem 11:18. Byla to jejich první porážka, předchozí tři zápasy Plzeňanky vyhrály. Vývoj duelu podle názoru zástupců Plzně poznamenal výkon rozhodčích Valenty a Číhala. "To, co se dělo v Ostravě, jsem ještě nezažil. V prvním poločasu nám sudí odpískali útočný faul. Odražený míč se pomalu kutálel do zámezí, když z lavičky domácích vyskočil jeden z trenérů, vběhl tak na čtyři kroky do hřiště a ukázkovou placírkou poslal míč směrem ke své hráčce. Ta stála ve středovém kruhu, sebrala míč ze země a přihrála další spoluhráčce na gól," popsal situaci vedoucí družstva DHC Pavel Metlický. Hostující hráčky sice v šesté minutě vedly 1:0, ale během následujících osmi minut šestkrát inkasovaly, aniž by vstřelily gól. Rázem tak prohrávaly 1:6 a poločas nakonec Ostravanky vyhrály 11:4. V úvodní čtvrthodině druhé půle se zdálo, že je v silách Západočešek nepříznivý stav zvrátit. V 42. minutě totiž snížily na 12:9. "Začalo se nám dařit, vytvořili jsme si tlak, ale naštěstí pro domácí tým znovu zaúřadovali rozhodčí. Když jeden z domácích funkcionářů zakopl míč do hlediště, sudí mi to vysvětlili tak, že mu pouze nešťastně odskočil od nohy," uvedl Pavel Metlický. Zbytek klání se tak už jen dohrál.
</TEXT>
</DOC>
<DOC>
<DOCID>MF-20020422602</DOCID>
<DOCNO>MF-20020422602</DOCNO>
<DATE>04/22/02</DATE>
<TITLE>
Výsledkový servis
</TITLE>
<TEXT>
starší dorosteneci: A. Bouše 1:42:50, junioři: D. Hrdina 1:39:25, juniorky: E. Štroblová 1:40:23. V kategoriích starších dorostenců, juniorů a juniorek startoval vždy jen jeden závodník.
HÁZENÁ - MUŽI
II. liga 16. kolo: Starý Plzenec - Náchod 23:19, Železný Brod - Rokycany 34:25
Divize - 14. kolo: Šťáhlavy B - Sokolov 13:15, Plzeň-Bolevec MAT - Slavia VŠ Plzeň B 15:17, Sokol Plzeň-Újezd - Lokomotiva Plzeň B 13:15, Šťáhlavice - Sokol Plzeň-Bolevec C 22:29, Starý Plzenec B - Sokol Plzeň-Košutka B - odloženo.
Extraliga mužů: Sokol Plzeň-Bílá Hora - TJ Praha-Čakovice 6:4.
Čtvrtfinále play off extraligy: HBC Škoda Plzeň - HBC Most 8:3 (3:2, 1:1, 4:0). Branky Plzně: Vavřička 2, Juráček, Procházka, Zeman, Štulc, Lendl, Kormunda. Stav série 1:0. Hraje se na dva vítězné zápasy, odveta je na programu v sobotu v Mostě.
</TEXT>
<HEADING>
VOLEJBAL - MUŽI
</HEADING>
<TEXT>
Kvalifikace o postup do 1. ligy: USK Slavia Plzeň - Tatran Poštorná 3:1, USK Slavia Plzeň - Letovice 3:0. Plzeňský tým tak postupuje do první ligy, která je druhou nejvyšší tuzemskou soutěží.
Zápasníci Sokola Plzeň I obsadili na prvním turnaji I. celostátní ligy v Teplicích druhé místo za domácími borci. Na čtvrtém místě se umístil celek SVA Holýšov.
Extraliga - muži: Praga Praha - TJ Plzeň-Litice 1:3. Branky Plzně: Dolejš 2, Strejc.
</TEXT>
</DOC>
</CZE>