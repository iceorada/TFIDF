<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021009001</DOCID>
<DOCNO>LN-20021009001</DOCNO>
<DATE>10/09/02</DATE>
<TITLE>
BRUSEL/PRAHA - Dva důležité momenty na cestě do EU nyní zažívá Česká republika. Za prvé: čeští poslanci se včera dohodli, že do týdne přijmou ve zkráceném řízení zákon o referendu pro vstup do Evropské unie. Druhý moment proběhne dnes v Bruselu: Evropská komise by totiž měla schválit a zveřejnit poslední vysvědčení České republiky a dalších kandidátských zemí před vstupem do unie. Jde o důležitou zprávu, která hodnotí pokrok Česka při přípravě na členství v EU. Zpráva by měla být velice pozitivní. Česko podle ní splňuje politická kritéria členství v EU, do začátku roku 2004 dokáže splnit i ekonomická kritéria a také dokáže převzít a aplikovat evropské právo. Ve zprávě však bude vyjmenována i řada nedostatků, které však podle komise našemu vstupu do EU nebrání. Mezi ně patří korupce, hospodářská kriminalita, postavení romské menšiny a v ekonomice pak stav veřejných financí. Evropská komise proto doporučí, aby Evropská unie už letos v prosinci vyzvala Česko a dalších devět kandidátských zemí ke vstupu. Členy bychom se tak mohli stát už v roce 2004. Stále ale zbývá ještě překonat řadu překážek. Jedním z vážných problémů jsou dotace do zemědělství. Členské země chtějí, aby byly co nejnižší, zatímco kandidátské země požadují stejné dotace, jaké dostávají ostatní členové. Zejména touto otázkou se budou koncem října zabývat představitelé členských zemí EU na mimořádném summitu v Bruselu. Druhou překážkou, která sice rozšíření nezabrání, ale může jej oddálit minimálně o několik měsíců, je referendum v Irsku 19. října o smlouvě z Nice. Díky této smlouvě může proběhnout rozšíření. Irové už ji jednou kvůli jiným bodům, tedy nikoli kvůli rozšíření, odmítli.
</TITLE>
<TEXT>
"Mohu vás ujistit, že existuje scénář B (pokud Irové smlouvu odmítnou), ale nikdo nechce o tomto bodu byť jenom hovořit, protože by to mohlo být použito či zneužito v kampani před irským referendem," prohlásil český vyjednavač s EU Pavel Telička. Podle něj by se v případě irského "ne" rozšíření oddálilo o několik měsíců. Příští rok by, pokud vše půjde podle plánu, měli rozšíření unie schvalovat parlamenty jednotlivých zemí či obyvatelé v referendech. Zároveň by měla proběhnout referenda o vstupu v kandidátských zemích. Ipřesto, že by měla být v příštích měsících dokončena přístupová jednání, bude monitorovací proces probíhat dále. Podle listu The Financial Times komisař Günter Verheugen řekl, že kandidátské země budou pod drobnohledem, aby se zjistilo, jak zavádějí předpisy a právo unie. Tento proces by měl vyvrcholit tři měsíce před vstupem zemí do EU. Tehdy by mělo být monitorování vyhodnoceno. Evropská komise chce podle pozorovatelů zajistit, aby byly kandidátské země připraveny na vstup a zároveň uklidnit část obyvatel ve starých členských zemí, která je k rozšíření skeptická. Největší zklamání přinese dnešní zpráva asi Turecku. Ankara totiž očekávala, že bude stanoven rok, kdy by mohlo Turecko zahájit vstupní rozhovory o členství. Tomu se však EU vyhnula.
</TEXT>
<HEADING>
Co může ohrozit členství Česka v EU
</HEADING>
<TEXT>
* Irové řeknou v referendu o smlouvě z Nice "ne". V takovém případě by bylo rozšíření oddáleno minimálně o několik měsíců.
* Členské a kandidátské země se do prosince nedohodnou na finančních otázkách, zejména dotacích do zemědělství.
* Češi odmítnou v referendu členství v Evropské unii.
* Parlament některé členské země či lidé v referendu neschválí rozšíření.
JAK BY MĚLO VYPADAT ROZŠÍŘENÍ EU
2004 - Česká republika, Estonsko, Kypr, Litva, Lotyšsko, Maďarsko, Malta, Polsko, Slovinsko, Slovensko
2007 - Bulharsko, Rumunsko
</TEXT>
</DOC>
<DOC>
<DOCID>LN-20021009002</DOCID>
<DOCNO>LN-20021009002</DOCNO>
<DATE>10/09/02</DATE>
<TITLE>
PRAHA - Skoro na hodinu včera kolem poledne uvízlo několik desítek cestujících v útrobách pražského metra mezi stanicemi Roztyly a Kačerov na trase C. Vlak se 150 cestujícími se zastavil asi 600 metrů od nejbližší stanice. Lidé zůstali padesát minut uvězněni v soupravě, kde fungovalo jen nouzové osvětlení. "Mezi cestujícími procházel strojvedoucí, který se je snažil uklidnit," popsala pro LN situaci cestujících mluvčí Dopravního podniku Michaela Kuchařová. "Kdyby se někomu udělalo špatně nebo trpěl klaustrofobií, zavolal by záchrannou službu." Technici z pohotovostní čety metra museli přestříhat přívod elektřiny do napájecí koleje. Jinak by se se soupravou nemohlo manipulovat. Proto muselo být zapnuto nouzové osvětlení. "Pro cestující to muselo být hrozné," dodala mluvčí Kuchařová. Výpadek na trase C znamenal další ránu pro dopravu v hlavním městě. Závadu způsobila uvolněná část sběrače elektřiny pro pohonnou jednotku jedné z nových souprav, která se porouchala. Souprava s uvězněnými cestujícími byla odtažena do stanice Kačerov. Hodinu po poruše začaly vlaky metra jezdit po jedné koleji, před 16. hodinou se podařilo provoz zcela obnovit.
</TITLE>
<TEXT>
Kvůli odtažení vlaku byl také přerušen přívod elektrického proudu do napájecí koleje. Osvobození cestující mohli pokračovat dál v cestě autobusem zvláštní náhradní dopravy, kterou v úseku Kačerov - Háje okamžitě po nehodě zavedl Dopravní podnik. Prázdnou porouchanou soupravu odtáhl pracovní vlak do depa, kde jej technici důkladně prozkoumali. Technický náměstek metra Josef Němeček LN řekl, že se jedná o konstrukční vadu nových vozů M1. "Technické zařízení, které firma zvolila (výrobce Steimann - pozn. red.), nebylo optimální a firma to bude muset znovu řešit," uvedl Němeček s tím, že na vozy se ještě vztahuje garance. Zkratovače, které jsou součástí sběrače elektrického proudu a které plní důležitou bezpečnostní roli, nejsou podle jeho slov optimální. DP už jednal s dodavatelem vozů firmou Bombardier a zítra by měl jejich odborník přijet celou věc prošetřit. Jedním z aspektů, proč se u vozů tato závada vyskytla, může být i to, že u nás jsou horší podmínky než v Německu, kde byly vozy vyvíjeny. Nové soupravy budou i nadále na trase C jezdit. "Budeme je ale muset pravidelně kontrolovat," vysvětlil Němeček.
</TEXT>
</DOC>
<DOC>
<DOCID>LN-20021009003</DOCID>
<DOCNO>LN-20021009003</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Potraviny jsou stále levnější. Jejich ceny klesají už osm měsíců v řadě a v současné době stojí o pět procent méně než před rokem. I díky tomu se tuzemská inflace pohybuje na historicky nízké úrovni. V září se ceny zboží a služeb snížily proti srpnu o půl procenta. Meziroční inflace přitom dosáhla jen 0,8 procenta. Vedle levných potravin se na tom podílel hlavně výrazný propad cen zahraničních rekreací o 22,9 procenta nebo zlevnění domácích zájezdů o 7,6 procenta. Jednou z mála položek, které naopak zdražily, jsou pohonné hmoty. V září totiž většina distributorů zvedla své ceny o více než korunu za litr. K určitému zdražení došlo i kvůli začátku nového školního roku. Už tradičně se zvedly ceny ve školních jídelnách a na studentských kolejích. Český statistický úřad včera vedle inflace zveřejnil i údaje o zářijové míře nezaměstnanosti. Ta se nezměnila a zůstala na své srpnové úrovni, kdy práci hledalo 9,4 procenta aktivní populace. Propouštění v průmyslových podnicích totiž vyvážila nabídka nových pracovních míst v souvislosti s nárůstem sezonních prací v zemědělství.
</TEXT>
</DOC>
<DOC>
<DOCID>LN-20021009004</DOCID>
<DOCNO>LN-20021009004</DOCNO>
<DATE>10/09/02</DATE>
<TITLE>
Před několika lety se v pražském Pedagogickém centru odehrála docela zajímavá debata: jeden češtinář, zkušený gymnaziální profesor, seznámil přítomné kolegy se svými představami, jak by se měla změnit výuka literatury na našich středních školách. Za souhlasného přikyvování jedněch a pohoršených pohledů druhých vyslovil názor, že by učitel - po probrání jakéhosi základního penza učební látky - měl mít ve výběru učiva daleko větší volnost, než je zatím v kraji zvykem. Uvedl názorný příklad: jsem-li například přesvědčen o tom, že detailní rozbor Kollárovy Slávy dcery není pro současné studenty nezbytným předpokladem jejich dalšího estetického rozvoje, proč bych nemohl Kollárovo dílo "vypustit" a zabývat se dílem jiného autora, který je podle mého názoru pro současné studenty sdělnější? Ta část auditoria, která řečníka stíhala nesouhlasnými pohledy, dala poté hlasitě najevo své zděšení.
</TITLE>
<TEXT>
Nečíst Kollára? Dílo jednoho z pilířů národního obrození? Copak to někdo může myslet vážně? Ti ostatní, kteří v tomto námětu k diskusi neviděli svatokrádež, ale velmi potřebný směr uvažování, si v tu chvíli nejspíš znovu připomněli známý fakt, že se zataženou ruční brzdou se daleko nedojede. Sebeosvícenější koncepce nemá šanci na život, pokud ji "nerozdýchají" ti, kteří s ní pak mají pracovat, tedy v našem případě učitelé. Buďme ale spravedliví: když český učitel, který se už pár let pohybuje v našem školském prostředí, slyší spojení typu "nová koncepce", otřese se ze zcela pochopitelných důvodů hrůzou - zkušenosti ho naučily. Pamatuje si totiž, jak nejrůznější vyhlašované nové a smělé cíle na sebe při praktické realizaci braly nevábnou podobu zastaralých byrokratických příkazů a omezení.
</TEXT>
<HEADING>
Více volnosti...
</HEADING>
<TEXT>
Na onu zmíněnou diskusi o Kollárovi jsem si vzpomněl v souvislosti s připravovaným Rámcovým vzdělávacím programem pro základní vzdělávání. Pod tímto poněkud krkolomným názvem se skrývá dokument, který by měl v dohledné době nahradit stávající osnovy pro základní školy (chystá se i obdobný materiál pro školy střední). Myšlenková východiska tohoto dokumentu vypadají slibně: školy by měly daleko větší volnost při tvorbě svých vzdělávacích programů, učební plán by měl pouze rámcový charakter, v kompetenci škol by bylo i případné spojování několika oborů do jednoho předmětu. Dokument přitom vymezuje nezbytné mantinely v podobě jednotlivých vzdělávacích oblastí, uvádí minimální a maximální časový interval potřebný pro jejich osvojení a stanovuje tzv. očekávané kompetence (výstupy) vzdělávacího procesu. Volbu cest, které by měly vést k dosažení těchto cílů, však ponechává na školách.
</TEXT>
<HEADING>
...ale také víc otázek
</HEADING>
<TEXT>
Zní to velmi nadějně. Otázek se však určitě vyrojí celá řada: Bude navrhovaný vzdělávací program respektovat nezbytnost jakéhosi "společného základu" v jednotlivých vzdělávacích oblastech? Nerozvolní se učební plán až kamsi k hranici anarchie? Poslouží nové pojetí výuky dalšímu uplatnění žáků při návazném studiu na vyšším typu školy, případně v praktickém životě lépe než pojetí stávající? O tom všem je nutné vést důkladnou, kvalifikovanou diskusi. Zbývá ovšem ještě jedna, zřejmě klíčová otázka: Dokážeme za současné personální a finanční situace v našem školství tyto změny uskutečnit tak, aby splnily očekávání tvůrců koncepce a celé odborné i laické veřejnosti? Těmi, kdo o úspěchu či krachu těchto záměrů budou ve velmi významné míře rozhodovat, jsou totiž především učitelé. Ostudně placení, nezanedbatelnou částí naší společnosti permanentně denuncovaní (za těch pár hodin lehké práce a lenošení o prázdninách by ještě chtěli víc peněz!), frustrovaní sílícími byrokratickými tlaky shora, omezovaní nedostatkem financí na nákup moderních pomůcek pro výuku. K úspěšnému zavedení nových vzdělávacích programů bychom potřebovali odborně i pedagogicky fundované, kreativní učitele. Ti by ovšem museli být patřičně finančně ohodnoceni, aby se mohli plně koncentrovat na svou práci ve škole a nerozptylovali se pomyšlením na večerní šichtu v Hypernově, která jim pomáhá uživit rodinu. Jinak se totiž může stát, že Rámcový vzdělávací program bude na spásný oživující polibek čekat déle než Šípková Růženka, přičemž - na rozdíl od ní vůbec nebude mít jistotu, že se dočká. Bez lidí - a dodejme, že bez lidí na svém místě - to totiž nepůjde.
Zní to velmi nadějně. Otázek se však určitě vyrojí celá řada: Bude navrhovaný vzdělávací program respektovat nezbytnost jakéhosi "společného základu" v jednotlivých vzdělávacích oblastech? Nerozvolní se učební plán až kamsi k hranici anarchie? Poslouží nové pojetí výuky dalšímu uplatnění žáků při návazném studiu na vyšším typu školy, případně v praktickém životě lépe než pojetí stávající? O tom všem je nutné vést důkladnou, kvalifikovanou diskusi. Zbývá ovšem ještě jedna, zřejmě klíčová otázka: Dokážeme za současné personální a finanční situace v našem školství tyto změny uskutečnit tak, aby splnily očekávání tvůrců koncepce a celé odborné i laické veřejnosti? Těmi, kdo o úspěchu či krachu těchto záměrů budou ve velmi významné míře rozhodovat, jsou totiž především učitelé. Ostudně placení, nezanedbatelnou částí naší společnosti permanentně denuncovaní (za těch pár hodin lehké práce a lenošení o prázdninách by ještě chtěli víc peněz!), frustrovaní sílícími byrokratickými tlaky shora, omezovaní nedostatkem financí na nákup moderních pomůcek pro výuku. K úspěšnému zavedení nových vzdělávacích programů bychom potřebovali odborně i pedagogicky fundované, kreativní učitele. Ti by ovšem museli být patřičně finančně ohodnoceni, aby se mohli plně koncentrovat na svou práci ve škole a nerozptylovali se pomyšlením na večerní šichtu v Hypernově, která jim pomáhá uživit rodinu. Jinak se totiž může stát, že Rámcový vzdělávací program bude na spásný oživující polibek čekat déle než Šípková Růženka, přičemž - na rozdíl od ní vůbec nebude mít jistotu, že se dočká. Bez lidí - a dodejme, že bez lidí na svém místě - to totiž nepůjde.
</TEXT>
</DOC>
<DOC>
<DOCID>LN-20021009005</DOCID>
<DOCNO>LN-20021009005</DOCNO>
<DATE>10/09/02</DATE>
<TEXT>
Evropa odkládá svá rozhodnutí na poslední okamžiky před dvanáctou. Ale nakonec se v časovém presu vždycky dohodne. A rozhodne. Tuto formuli vytáhnou evropští znalci pokaždé, když Evropská unie stojí před zásadním rozhodnutím a možné překážky se hromadí. Evropské hodiny opět ukazují 11.55. Bruselští komisaři dnes odstartují poslední rok bez Česka a dalších devíti zemí. Na odstranění všech překážek zbývá plus minus 365 dní - má-li vyjít plán, podle kterého se EU rozšíří 1. ledna 2004. Teď už musí všechno šlapat podle nabitého harmonogramu. Příští týden musejí Irové v opakovaném referendu schválit reformy unie. Necelý týden nato musejí premiéři států EU odstranit nejzávažnější technické překážky přijímání nových států: vymyslet způsob, jak dotovat východoevropské zemědělství tak, aby nikdo nemusel dát ani euro navíc. Do prosince musejí Česko a unie uzavřít předvstupní vyjednávání. Do léta příštího roku pak musejí vstup do EU schválit čeští voliči v referendu. A do podzimu musejí rozšíření posvětit parlamenty všech států EU a Evropský parlament. Začíná rok bojů, ve kterém je určeno, kdy musejí skončit jednotlivé bitvy. Neskončí-li včas - rozšiřování EU se zadrhne. A dost možná, že na hodně dlouhou dobu.
</TEXT>
</DOC>
<DOC>
<DOCID>LN-20021009006</DOCID>
<DOCNO>LN-20021009006</DOCNO>
<DATE>10/09/02</DATE>
<TITLE>
BRUNTÁL - Lídrem Komunistické strany Československa, která podala kandidátku ve volbách do městského zastupitelstva v Bruntále, je Ludvík Zifčák, bývalý příslušník Státní bezpečnosti, který proslul svojí dosud nevyjasněnou rolí při studentské demonstraci na pražské Národní třídě 17. listopadu 1989. "Bereme to jako prubířský kámen, uvidíme, jak budeme úspěšní," říká o kandidátce KSČ v Bruntále dvaačtyřicetiletý Zifčák. Nikde jinde, krom Bruntálu, strana ve volbách nekandiduje. "Kandidátku jsme plně obsadili všemi 27 kandidáty, stejně tak jsme obsadili i místa ve volebních komisích," uvádí bývalý příslušník StB. Zifčák je absolventem policejní školy v Holešově, před listopadem 1989 pracoval jako starší referent Státní bezpečnosti. Ta jej pod krycím jménem Milan Růžička vyslala jako studenta na ostravskou Vysokou školu báňskou. "Byl jsem jako student, ale studentem jsem vlastně nebyl. Říká se tomu legalizace," je ochoten o své tehdejší práci prozradit Zifčák. V roce 1995 byl odsouzen k osmnáctiměsíčnímu trestu za zneužití pravomocí veřejného činitele v souvislosti s událostmi na Národní třídě.
</TITLE>
<TEXT>
Po osmi měsících byl Ludvík Zifčák propuštěn za dobré chování. Svoji roli, kterou v Praze v listopadu 1989 sehrál, nikdy nevysvětlil. "Možná za pět šest let přijde čas," říká Zifčák, kterého bití demonstranti na Národní třídě pokládali za mrtvého studenta jménem Martin Šmíd. Dnes má v Bruntále zastavárnu a podniká v oboru nákup a prodej. "Chceme přinést práci do města, řešit romskou otázku, snažit se lidem pomoci s bydlením," uvádí o volebním programu KSČ Zifčák. Bruntálská radnice by podle jeho plánů měla udělovat veřejné zakázky pouze bruntálským podnikatelům, kteří by zase museli zaměstnávat výhradně bruntálské občany. "Za čtyři roky rozdělí radnice jednu miliardu, to už je pořádný balík, ze kterého nyní čerpají i firmy mimo Bruntál, některé dokonce až z Prahy," uvádí lídr KSČ. Další z plánů je i odhalit údajně podezřelé finanční operace na radnici a jejich aktéry postavit před soud. Na kandidátce KSČ jsou i tři romští aktivisté. "Chceme tím zklidnit situaci, která ve městě kolem Romů panuje, a také tím přivedeme k volbám Romy, kteří nikdy u voleb nebyli. Může jít tak o 500 až 600 hlasů," uvádí Ludvík Zifčák. "Předpokládám, že můžeme dostat takových osm procent hlasů," troufá si Zifčák tipovat svůj volební zisk.
</TEXT>
<HEADING>
Je to drzost a ostuda, říká pravice
</HEADING>
<TEXT>
KSČ má v Bruntále volební číslo šest, parlamentní KSČM číslo 16. "Budeme s nimi spolupracovat, i když je kritizujeme," říká na adresu parlamentních komunistů předseda KSČ. "Drzost komunistů a bývalých estébáků je stále větší. Možná spoléhají na to, že lidé mají krátkou paměť, což je asi bohužel pravda," reaguje na Zifčákovu kandidátku předseda bruntálské ODS Zdeněk Švrček. Zmocněnec KDU-ČSL v Bruntále Vojtěch Šujan také není Zifčákovou kandidaturou nijak nadšen: "Samozřejmě je to ostuda pro náš kraj, ale je to bohužel realita." Socialisté stejně jako zástupci parlamentních komunistů zůstávají zdrženliví. "O tom, že kandiduje Zifčák, nic nevím. Aby mne nikdo nepodezříval, že se hrabu v kandidátkách, které ještě nebyly zveřejněny, nic k tomu neřeknu," prohlašuje lídr sociální demokracie v Bruntále František Stružka. A to i přesto, že veřejně jsou v Bruntále známí zmocněnci kandidátek politických stran, což je u KSČ Zifčákova manželka Jana Zifčáková. Zmocněnec KSČM v Bruntále Václav Reimer říká, že zákon Zifčákovu kandidaturu nevylučuje, a není tedy k ní co dodat. Na otázku možné povolební spolupráce KSČ a KSČM v Bruntále Reimer odpovídá: "Zifčáka jsem dva roky neviděl. Nemohu k tomu nic říct."
KSČ má v Bruntále volební číslo šest, parlamentní KSČM číslo 16. "Budeme s nimi spolupracovat, i když je kritizujeme," říká na adresu parlamentních komunistů předseda KSČ. "Drzost komunistů a bývalých estébáků je stále větší. Možná spoléhají na to, že lidé mají krátkou paměť, což je asi bohužel pravda," reaguje na Zifčákovu kandidátku předseda bruntálské ODS Zdeněk Švrček. Zmocněnec KDU-ČSL v Bruntále Vojtěch Šujan také není Zifčákovou kandidaturou nijak nadšen: "Samozřejmě je to ostuda pro náš kraj, ale je to bohužel realita." Socialisté stejně jako zástupci parlamentních komunistů zůstávají zdrženliví. "O tom, že kandiduje Zifčák, nic nevím. Aby mne nikdo nepodezříval, že se hrabu v kandidátkách, které ještě nebyly zveřejněny, nic k tomu neřeknu," prohlašuje lídr sociální demokracie v Bruntále František Stružka. A to i přesto, že veřejně jsou v Bruntále známí zmocněnci kandidátek politických stran, což je u KSČ Zifčákova manželka Jana Zifčáková. Zmocněnec KSČM v Bruntále Václav Reimer říká, že zákon Zifčákovu kandidaturu nevylučuje, a není tedy k ní co dodat. Na otázku možné povolební spolupráce KSČ a KSČM v Bruntále Reimer odpovídá: "Zifčáka jsem dva roky neviděl. Nemohu k tomu nic říct."
</TEXT>
</DOC>
<DOC>
<DOCID>LN-20021009007</DOCID>
<DOCNO>LN-20021009007</DOCNO>
<DATE>10/09/02</DATE>
<TITLE>
Velkovévoda Jindřich s chotí u sochy Karla IV.
</TITLE>
<GEOGRAPHY>PRAHA</GEOGRAPHY>
<TEXT>
Mimo jiné u sochy Karla IV. z rodu Lucemburků se na procházce Prahou zastavil lucemburský panovník, velkovévoda Jindřich s chotí Marií Teresou. Pár je v České republice na třídenní návštěvě. Včera se setkal s prezidentem Havlem a prohlédl si některé památky. Podle Jindřicha je Praha patrně nejkrásnějším městem v Evropě. "S hrdostí se díváme na budovy a mosty, které byly postaveny významnou osobností rodu lucemburské dynastie, Karlem IV.," poznamenal. V Praze také otevře velvyslanectví Lucemburska.
PRAHA - Mimo jiné u sochy Karla IV. z rodu Lucemburků se na procházce Prahou zastavil lucemburský panovník, velkovévoda Jindřich s chotí Marií Teresou. Pár je v České republice na třídenní návštěvě. Včera se setkal s prezidentem Havlem a prohlédl si některé památky. Podle Jindřicha je Praha patrně nejkrásnějším městem v Evropě. "S hrdostí se díváme na budovy a mosty, které byly postaveny významnou osobností rodu lucemburské dynastie, Karlem IV.," poznamenal. V Praze také otevře velvyslanectví Lucemburska.
</TEXT>
</DOC>
<DOC>
<DOCID>LN-20021009008</DOCID>
<DOCNO>LN-20021009008</DOCNO>
<DATE>10/09/02</DATE>
<TITLE>
PRAHA - Na jaře příštího roku se republika zřejmě zaplaví modrými zástavami a žlutými hvězdami. Poslanci všech stran se totiž včera shodli na tom, že do příštího týdne, ve zkrácených lhůtách odsouhlasí referendum o přistoupení k Evropské unii. Zároveň se začali přít o to, jak vést kampaň a přesvědčit občany, aby vstup do EU podpořili. Ve hře je 200 milionů korun určených na propagaci vstupu ČR do EU. Co se za ně nakoupí? Někteří navrhují, aby se do každé domácnosti dostaly vysvětlující informační brožury. Na ulicích se mohou objevit také billboardy s reklamou na EU. Jiní si přejí, aby Česká televize o unii natočila zábavný seriál. "V návrhu rozpočtu na příští rok chce vláda uvolnit 200 milionů korun a v podstatě to znamená investovat do hromadných sdělovacích prostředků. My jinou možnost komunikace s občanem nemáme," řekl vicepremiér Pavel Rychetský. Dvě stě milionů znamená v reklamní branži poměrně vysokou částku. Úspornější celostátní kampaň komerční firmy lze pořídit za částku desetkrát menší. Ministr zahraničí Cyril Svoboda (KDU-ČSL) nevyloučil, že za část peněz vláda nakoupí reklamní plochy na billboardech. Kampaň ve velkém stylu si představuje také předseda sněmovny Lubomír Zaorálek. Navrhuje, aby Česká televize o Evropské unii natočila situační komedii. "Nejsledovanějším politickým pořadem v Británii je sitcom Jistě, pane ministře. I když jde o ironii, mohla by něco podobného připravit také ČT," řekl Zaorálek s tím, že se současnou prací televize není příliš spokojen. Místopředseda ODS Jan Zahradil navrhuje, aby vláda každou domácnost obeslala brožurou, v níž bude smlouva o přistoupení Česka k EU. "Měla by ji mít navíc k dispozici s vysvětlením, co který paragraf přesně znamená pro každodenní život lidí," míní Zahradil. Ten zatím nejsilněji kritizuje způsob, jakým vláda dosud o EU informovala. Vadí mu, že tiskne "bezcenné brožury" a nehovoří přesně o tom, jak postupují vyjednávání s EU o zemědělské kapitole nebo o rozpočtové politice. "Naše doporučení občanům před referendem bude záviset na tom, jestli vláda vyjde na veřejnost s objektivní informační kampaní. Pokud by vláda nic nezamlčovala, nebudeme mít s otevřenou podporou vstupu problém," dodal Zahradil.
</TITLE>
<HEADING>
Zákon o referendu bude příští týden
</HEADING>
<TEXT>
Na zkráceném projednávání senátního referenda o vstupu do EU se včera dohodli poslanci všech stran. Kdyby se vše odehrávalo podle běžných procedur, nestihla by zřejmě republika uspořádat plebiscit tak, aby vyhověla termínům, na nichž se kandidátské země dohodly s patnáctkou. "Jsme jedinou z kandidátských zemí, která zákon o referendu dosud nemá ve svém ústavním pořádku. Již v lednu by měla být podepsána smlouva o přistoupení, jak členskými, tak kandidátskými zeměmi," řekl vicepremiér Pavel Rychetský. Právě k této smlouvě by se občané v referendu, uspořádaném ve druhé čtvrtině roku, měli vyjádřit. Teprve potom by se rozběhla další jednání, která mohou vyvrcholit přijetím republiky v lednu 2004.
Na zkráceném projednávání senátního referenda o vstupu do EU se včera dohodli poslanci všech stran. Kdyby se vše odehrávalo podle běžných procedur, nestihla by zřejmě republika uspořádat plebiscit tak, aby vyhověla termínům, na nichž se kandidátské země dohodly s patnáctkou. "Jsme jedinou z kandidátských zemí, která zákon o referendu dosud nemá ve svém ústavním pořádku. Již v lednu by měla být podepsána smlouva o přistoupení, jak členskými, tak kandidátskými zeměmi," řekl vicepremiér Pavel Rychetský. Právě k této smlouvě by se občané v referendu, uspořádaném ve druhé čtvrtině roku, měli vyjádřit. Teprve potom by se rozběhla další jednání, která mohou vyvrcholit přijetím republiky v lednu 2004.
</TEXT>
</DOC>
<DOC>
<DOCID>LN-20021009009</DOCID>
<DOCNO>LN-20021009009</DOCNO>
<DATE>10/09/02</DATE>
<TITLE>
Zřejmě naposled dnes promluví prezident Havel ke členům dolní komory parlamentu.
</TITLE>
<GEOGRAPHY>PRAHA</GEOGRAPHY>
<TEXT>
Spatra, lehce a "nezásadně". Tak má dnes odpoledne promluvit Václav Havel v dolní komoře českého parlamentu. Přesto bude jeho vystoupení pro zákonodárce svátek. Naposled totiž hlava státu k poslancům na půdě sněmovny hovořila v polovině května 2000. Podle prezidentova mluvčího Ladislava Špačka však poslanci ani veřejnost nemají očekávat zásadní projev. "Řeč nemá připravenou. Přijde pozdravit novou sněmovnu a poblahopřát jí," vysvětlil Havlovy záměry Špaček. Jeho slova potvrdil i šéf sněmovny Lubomír Zaorálek, který prezidenta k seznámení s novou poslaneckou sestavou vyzval. "Mluvili jsme o tom hned po ustavení sněmovny, jen se nám nepodařilo sladit termíny. Příležitost pronést zásadní projev samozřejmě má, ale nevím, jestli jí využije. My ho nebudeme nijak omezovat," uvedl předseda dolní komory. Výjimečná bude Havlova návštěva v jiném směru. Komunisté totiž včera odpoledne uspěli s návrhem, aby bylo prezidentovo vystoupení zařazeno na program jednání, a poslanci tak měli možnost se k němu vyjádřit. "Pan prezident mezi nás chodil velmi málo a možnost komentovat prezidenta ve sněmovně je velmi malá. Tak aby to nebylo v poloze pouhé zdravice," vysvětlil komunistický poslanec Pavel Kováčik, který návrh předložil. Kováčik dodal, že jeho poslanečtí kolegové se hodlají vyjádřit "například k Havlovým výrokům v Americe". Poslanci by měli dnešní šanci využít Havel totiž možná v dolní komoře vystoupí jako hlava státu naposled. "Nelze vyloučit, že je to skutečně poslední vystoupení pana prezidenta ve sněmovně," sdělil Havlův mluvčí Ladislav Špaček. Ještě před projevem ve sněmovně se Havel sešel s premiérem Vladimírem Špidlou. Politici spolu soukromě povečeřeli v pondělí večer v Havlově střešovické vile. "Pan prezident mě informoval o svém záměru vystoupit ve sněmovně. Zbytek rozhovoru je naše soukromá věc," komentoval střídmě schůzku Špidla.
PRAHA - Spatra, lehce a "nezásadně". Tak má dnes odpoledne promluvit Václav Havel v dolní komoře českého parlamentu. Přesto bude jeho vystoupení pro zákonodárce svátek. Naposled totiž hlava státu k poslancům na půdě sněmovny hovořila v polovině května 2000. Podle prezidentova mluvčího Ladislava Špačka však poslanci ani veřejnost nemají očekávat zásadní projev. "Řeč nemá připravenou. Přijde pozdravit novou sněmovnu a poblahopřát jí," vysvětlil Havlovy záměry Špaček. Jeho slova potvrdil i šéf sněmovny Lubomír Zaorálek, který prezidenta k seznámení s novou poslaneckou sestavou vyzval. "Mluvili jsme o tom hned po ustavení sněmovny, jen se nám nepodařilo sladit termíny. Příležitost pronést zásadní projev samozřejmě má, ale nevím, jestli jí využije. My ho nebudeme nijak omezovat," uvedl předseda dolní komory. Výjimečná bude Havlova návštěva v jiném směru. Komunisté totiž včera odpoledne uspěli s návrhem, aby bylo prezidentovo vystoupení zařazeno na program jednání, a poslanci tak měli možnost se k němu vyjádřit. "Pan prezident mezi nás chodil velmi málo a možnost komentovat prezidenta ve sněmovně je velmi malá. Tak aby to nebylo v poloze pouhé zdravice," vysvětlil komunistický poslanec Pavel Kováčik, který návrh předložil. Kováčik dodal, že jeho poslanečtí kolegové se hodlají vyjádřit "například k Havlovým výrokům v Americe". Poslanci by měli dnešní šanci využít Havel totiž možná v dolní komoře vystoupí jako hlava státu naposled. "Nelze vyloučit, že je to skutečně poslední vystoupení pana prezidenta ve sněmovně," sdělil Havlův mluvčí Ladislav Špaček. Ještě před projevem ve sněmovně se Havel sešel s premiérem Vladimírem Špidlou. Politici spolu soukromě povečeřeli v pondělí večer v Havlově střešovické vile. "Pan prezident mě informoval o svém záměru vystoupit ve sněmovně. Zbytek rozhovoru je naše soukromá věc," komentoval střídmě schůzku Špidla.
</TEXT>
</DOC>
<DOC>
<DOCID>LN-20021009010</DOCID>
<DOCNO>LN-20021009010</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Na letiště v pražské Ruzyni včera odpoledne dosedlo další zvláštní letadlo s neúspěšnými romskými žadateli o azyl ve Velké Británii. Do Česka se jím nedobrovolně vrátilo 46 lidí. Od začátku září bylo tímto způsobem do republiky vráceno 151 lidí, kteří chtěli najít nový domov v Británii. Další neúspěšné žadatele posílají Britové zpět do České republiky i běžnými linkami.
</TEXT>
</DOC>
<DOC>
<DOCID>LN-20021009011</DOCID>
<DOCNO>LN-20021009011</DOCNO>
<DATE>10/09/02</DATE>
<TITLE>
Při klíčových hlasováních už by měl být předseda Valného shromáždění OSN Jan Kavan ve sněmovně. Tento slib zřejmě vyřeší kauzu Kavan.
</TITLE>
<GEOGRAPHY>PRAHA</GEOGRAPHY>
<TEXT>
Sociálnědemokratická "kauza Jan Kavan" je zřejmě definitivně vyřešena. Exministr zahraničí je podle svých slov připraven setkat se se špičkami ČSSD včetně předsedy poslaneckého klubu Milana Urbana a slíbit jim, že po dobu svého ročního působení ve funkci předsedy Valného shromáždění OSN nebude chybět při klíčových hlasováních v Poslanecké sněmovně. Urban prohlásil, že takový Kavanův slib "nelze nerespektovat". Kavan chyběl vládní koalici 13. září, kdy sněmovna kvůli odmítavému postoji unionistky Hany Marvanové neschválila vládní návrh tzv. povodňového balíku opatření. To odstartovalo pětidenní vládní krizi. Na jejím konci musela US-DEU slíbit, že v dopředu označených klíčových zákonech budou její poslanci hlasovat všichni pro vládní návrh, nebo unionističtí ministři opustí vládu. Někteří poslanci ČSSD včetně Urbana poté požadovali, aby se situace kolem Kavana vyjasnila, nebo aby složil poslanecký mandát.
</TEXT>
<HEADING>
Kavan: Ten den jsem přiletět nemohl
</HEADING>
<TEXT>
Na včerejší schůzi sněmovny Kavan ráno přiletěl přímo z New Yorku. Svoji zářijovou absenci jako pochybení nevnímá. "Problém byl v tom, že mimořádné zasedání sněmovny bylo svoláno na jediný den v celém roce, kdy jsem nemohl Valné shromáždění opustit. Kdyby se mimořádné zasedání konalo kdykoli jindy, tak bych i toho se mohl účastnit," řekl včera LN Kavan. Dodal, že nemohl chybět na slavnostním zahájení Valného shromáždění a omluvit se ze schůzky s americkým prezidentem Georgem W. Bushem v tentýž den. Premiér Vladimír Špidla mu navíc podle jeho slov cestu do New Yorku namísto zasedání ve sněmovně povolil. "Od samého začátku jsem byl s panem premiérem dohodnut, že se budu účastnit všech řádných plenárních schůzí. Jejich časový rozvrh jsem samozřejmě do New Yorku vzal a hned na začátku svého působení jsem je informoval, že v těchto dnech budu v Praze celý čas těch řádných zasedání," prohlásil včera Kavan. Na dotaz, zda může skutečně slíbit, že v příštím roce nebude při žádném zásadním hlasování - například o státním rozpočtu - jeho hlas vládní koalici chybět, odpověděl Kavan jen: "Nepochybně." Totéž je prý připraven říct i šéfovi klubu a vedení strany na schůzce, kterou Urban hodlá svolat "někdy v tomto nebo příštím týdnu, až se situace zklidní". "Pochopitelně na takovou schůzku půjdu. Ale dosud mi nikdo nic takového neřekl," konstatoval Kavan. Dodal, že příští týden by se měl setkat i s premiérem Špidlou, aby mu podal zprávu o "úspěších, které jsem jako předseda Valného shromáždění zaznamenal, a o tom, co jsem tam pro Českou republiku udělal". Milan Urban tvrdí, že pokud Kavanův slib o účasti na schůzích sněmovny uslyší osobně, bude mu to stačit. Také poslanec ČSSD Petr Ibl, jenž Kavana kvůli neúčasti na zářijové schůzi a dalším možným kolizím velmi ostře kritizoval, prohlásil, že "pokud by to bylo tak, že by byl vždy přítomen při hlasování, tak bych s tím žádný problém neměl". Ibl ale přesto míní, že i tak by kvůli Kavanovu současnému působení ve funkci poslance a šéfa Valného shromáždění v budoucnosti problém nastat mohl: "Může totiž být i mimořádné jednání sněmovny a v tom případě by mohlo dojít ke kolizi."
Na včerejší schůzi sněmovny Kavan ráno přiletěl přímo z New Yorku. Svoji zářijovou absenci jako pochybení nevnímá. "Problém byl v tom, že mimořádné zasedání sněmovny bylo svoláno na jediný den v celém roce, kdy jsem nemohl Valné shromáždění opustit. Kdyby se mimořádné zasedání konalo kdykoli jindy, tak bych i toho se mohl účastnit," řekl včera LN Kavan. Dodal, že nemohl chybět na slavnostním zahájení Valného shromáždění a omluvit se ze schůzky s americkým prezidentem Georgem W. Bushem v tentýž den. Premiér Vladimír Špidla mu navíc podle jeho slov cestu do New Yorku namísto zasedání ve sněmovně povolil. "Od samého začátku jsem byl s panem premiérem dohodnut, že se budu účastnit všech řádných plenárních schůzí. Jejich časový rozvrh jsem samozřejmě do New Yorku vzal a hned na začátku svého působení jsem je informoval, že v těchto dnech budu v Praze celý čas těch řádných zasedání," prohlásil včera Kavan. Na dotaz, zda může skutečně slíbit, že v příštím roce nebude při žádném zásadním hlasování - například o státním rozpočtu - jeho hlas vládní koalici chybět, odpověděl Kavan jen: "Nepochybně." Totéž je prý připraven říct i šéfovi klubu a vedení strany na schůzce, kterou Urban hodlá svolat "někdy v tomto nebo příštím týdnu, až se situace zklidní". "Pochopitelně na takovou schůzku půjdu. Ale dosud mi nikdo nic takového neřekl," konstatoval Kavan. Dodal, že příští týden by se měl setkat i s premiérem Špidlou, aby mu podal zprávu o "úspěších, které jsem jako předseda Valného shromáždění zaznamenal, a o tom, co jsem tam pro Českou republiku udělal". Milan Urban tvrdí, že pokud Kavanův slib o účasti na schůzích sněmovny uslyší osobně, bude mu to stačit. Také poslanec ČSSD Petr Ibl, jenž Kavana kvůli neúčasti na zářijové schůzi a dalším možným kolizím velmi ostře kritizoval, prohlásil, že "pokud by to bylo tak, že by byl vždy přítomen při hlasování, tak bych s tím žádný problém neměl". Ibl ale přesto míní, že i tak by kvůli Kavanovu současnému působení ve funkci poslance a šéfa Valného shromáždění v budoucnosti problém nastat mohl: "Může totiž být i mimořádné jednání sněmovny a v tom případě by mohlo dojít ke kolizi."
</TEXT>
</DOC>
<DOC>
<DOCID>LN-20021009012</DOCID>
<DOCNO>LN-20021009012</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Na mrtvém bodě zůstává i po včerejšku jednání lékařských odborů a ministryně zdravotnictví Marie Součkové. Jablkem sváru mezi oběma stranami je zvýšení platů lékařů v příštím roce. "Nedošlo k dohodě. My pořád trváme na navýšení o sedm procent. Toto číslo je reálné," uvedla Marie Součková. Ministerstvo zdravotnictví dál argumentuje těžkou situací státu po katastrofálních povodních. Představitelé Lékařského odborového klubu (LOK) zase s podobnou sveřepostí neupouštějí od požadavku, aby platy lékařů vzrostly až o třicet procent. "Sedm procent je málo. Vláda se vymlouvá na povodně, ale my dál trváme na tom, že tyto platy s povodněmi nesouvisejí," uvedl šéf LOK Milan Kubek. K další schůzce odborářů a ministryně zdravotnictví dojde za dva týdny. Pokud nedosáhnou odboráři svého ani v dalším kole jednání, jsou připraveni splnit výhrůžky. "Od 1.ledna budou lékaři sloužit jen ty přesčasy, které mají, tedy do 150 hodin ročně, a ne tisíc jako nyní," pohrozil Milan Kubek. Křik odborářů podporuje opozice. "Nevím, jak dlouho se vláda bude ještě schovávat za povodně," položila řečnickou otázku místopředsedkyně sněmovny Miroslava Němcová (ODS). Podle ODS by měl Špidlův kabinet využít na platy lékařů peníze z privatizace Telecomu.
</TEXT>
</DOC>
<DOC>
<DOCID>LN-20021009013</DOCID>
<DOCNO>LN-20021009013</DOCNO>
<DATE>10/09/02</DATE>
<TITLE>
Po krachu včerejšího jednání s ministryní zdravotnictví pohrozil šéf Lékařského odborového klubu Milan Kubek omezením přesčasů.
</TITLE>
<TEXT>
LN: Vy hrozíte tím, že lékaři nebudou pracovat přesčas tak jako doposud. Jsou lékaři ochotni na tento druh protestu přistoupit?
Máme pět a půl tisíce členů, a ti lidé vědí, že LOK pro ně vybojoval platy dva roky po sobě. Když to předsedové místních organizací odsouhlasili, tak věřím, že do toho půjdou. Mají dvě možnosti: buď se nechat okrást, nebo se bránit.
</TEXT>
<HEADING>
LN: Jak reálná je možnost stávky?
</HEADING>
<TEXT>
O stávce jsme dnes také diskutovali a rozhodli jsme se, že budeme volit formu nátlaku v podobě důsledného dodržování právního řádu. Buď vláda splní sliby, které dali její předchůdci, nebo se uvidí 1. ledna.
LN: Opozice vládu obviňuje, že se stále vymlouvá na povodně.
Ve zdravotnictví se vymlouvá stoprocentně. Je zvrhlý předpoklad, že za povodně zaplatí učitelé, zdravotní sestry a lékaři. Nejsme placeni ze státního rozpočtu. Když nám nezvednou platy, ušetří zdravotní pojišťovny.
LN: Trváte stále na dvaceti až třiceti procentech? Na jakou hranici jste ochotni ustoupit?
Paní ministryně nám stále nabízí sedm procent, my trváme na třiceti procentech. Druhá strana neustupuje, tak také nemáme důvod ustupovat.
LN: Věříte tomu, že uspějete?
Kdybych byl pacient, tak bych si přál, aby paní ministryně požadavkům vyhověla. Doufám, že máme rozumnou ministryni.
</TEXT>
</DOC>
<DOC>
<DOCID>LN-20021009014</DOCID>
<DOCNO>LN-20021009014</DOCNO>
<DATE>10/09/02</DATE>
<TITLE>
Vláda mění vedení v agenturách spravujících státní majetek
</TITLE>
<TEXT>
Poslanecká sněmovna zřejmě změní management Fondu národního majetku a České konsolidační agentury. Tyto instituce rozhodují o stovkách miliard korun.
PRAHA - Sněmovna na své říjnové schůzi, která včera začala, má schválit nové složení vedení několika agentur spravujících státní majetek. Místo v prezidiu Fondu národního majetku mají opustit i exposlanec ČSSD Brožík či ministr Rusnok. Nahradí je zřejmě většinou vysocí představitelé ministerstev. O tyto posty se dá očekávat ve sněmovně "bitva". Ale proč? Odpověď by mohla dát jedna z definic transformačních institucí Fondu národního majetku (FNM) a skupiny České konsolidační agentury (ČKA): "stát ve státě". Tyto instituce mají totiž obrovský vliv na vývoj české ekonomiky. Vidina ekonomické moci a možnosti prosadit své vidění světa do reálné ekonomiky je právě to, co přitahuje politiky, kteří se snaží prosadit do vedení fondu i konsolidační agentury. Jejich snaha je pochopitelná. V obou institucích se rozhoduje o stovkách miliard korun, být ve vedení některé z nich tak znamená možnost získat neocenitelné kontakty. Navíc lidé z FNM i ČKA jsou či byli zástupci státu v dozorčích radách podniků se státní účastí. To přitom s sebou přináší tučné odměny. Za rok si může člen dozorčí rady přijít na statisíce korun. Někdy se odměna může pohybovat až v milionech, což byl případ Komerční banky. Kromě peněz mohou představitelé Fondu národního majetku a České konsolidační agentury získat rovněž užitečné znalosti a známosti z tuzemské podnikové sféry. Rozhodnutí FNM navíc dokázala v minulosti změnit politickou scénu. Nejznámějším případem je demise ministra financí Pavla Mertlíka, který rezignoval poté, co vláda zamítla výběr poradců pro privatizaci energetiky, které vybral FNM. Proti Mertlíkovi a FNM prosadil svůj názor u vlády ministr průmyslu a obchodu Miroslav Grégr. Na FNM se rozhoduje o majitelích největších tuzemských firem, které vlastnil stát. Privatizační výnosy jdou do stovek miliard korun. Lidé z fondu budou ještě i v příštích letech rozhodovat o miliardových privatizacích - na prodej zbývá například energetický gigant ČEZ, za který chce vláda získat kolem dvou set miliard korun. Bude se pokračovat v privatizaci Unipetrolu, za nějž má stát vyinkasovat kolem deseti miliard korun. FNM se rovněž podílí na prodeji a řešení situace hutí - dceřiná firma FNM Osinek například sama řídí firmu Vítkovice Steel. V miliardových řádech se počítají špatné úvěry, které spravuje ČKA. I nesplácené půjčky jsou přitom obrovský byznys, který láká investiční banky z celého světa. V současné době agentura spravuje zhruba dvěstěmiliardový majetek - obvykle jde o nesplácené úvěry z tuzemských bank, které stát očišťoval před privatizací. Tyto úvěry ČKA rozděluje do jednotlivých balíků a prodává za zlomkové ceny investorům. Nedávno ČKA prodala blok pohledávek v hodnotě 38 miliard, další podobný chce prodat do konce roku. Původně byly FNM i ČKA (dříve Konsolidační banka) založeny na "pár let", než se provede transformace centrálně plánované ekonomiky na tržní. Přesto přežily až dodnes. A zatím nikdo netuší, jak dlouho ještě budou fungovat. Stojí před nimi totiž ještě spousta úkolů před FNM například staré ekologické závazky firem, ČKA se zase podílí na některých restrukturalizacích podniků či řeší staré spory.
Prezidium FNM
Současné složení
předseda
Bohuslav Sobotka, ministr financí
místopředseda
František Brožík, exposlanec za ČSSD
členové
Zdeněk Petříček, poradce předsedkyně Českého statistického úřadu
Jiří Rusnok, ministr průmyslu a obchodu
Jiří Václavek, poslanec za ČSSD
Jaroslav Vrána, podnikatel
Vládní návrh
předseda
Bohuslav Sobotka, ministr financí
členové
Ivo Hartmann, náměstek ministra pro místní rozvoj
Zdeněk Hrubý, náměstek ministra financí
Karel Kühnl, poslanec za US-DEU
Václav Srba, náměstek ministra průmyslu a obchodu
Pavel Šafařík, náměstek ministra financí
Antonín Tesařík, náměstek ministra dopravy
Jiří Václavek, poslanec za ČSSD
Miroslav Václavek, vedoucí poradců ministra práce a sociálních věcí
pozn.: Devítičlenné prezidium je vrcholným orgánem FNM a jeho předsedou je podle zákona ministr financí. Místopředsedu a členy prezidia volí na návrh vlády Poslanecká sněmovna na pět let.
</TEXT>
<HEADING>
Kdo po volbách získal moc...
</HEADING>
<TEXT>
Ivan Pilip / Do sněmovny se sice nedostal, ale současné dění ovlivňuje: US-DEU zastupuje při koaličních jednáních o ekonomických tématech.
Vladimír Špidla / Šéf ČSSD vyhrál volby a podařilo se mu sestavit koaliční vládu bez zástupců ODS. Dodržel tedy slib, že s touto stranou vyjednávat nebude.
Bohuslav Sobotka / Vyměním vedení FNM a České konsolidační agentury, říkal před volbami. A v pondělí vláda schválila jeho návrh personálního složení Prezídia FNM.
...a kdo ji naopak ztratil
Miloš Zeman / bývalý předseda vlády vlády se po sněmovních volbách stal, jak sám říká, "nastupujícím starobním důchodcem."
Miroslav Šlouf / Několik let stál věrně po boku Miloše Zemana, úřad vlády opustil pár dní po svém šéfovi.
Vlastimil Tlustý / Poslanec za ODS je od loňského července členem dozorčí rady České konsolidační agentury. S největší pravděpodobností nyní své místo opustí.
Václav Klaus / Poté, co Občanská demokratická strana skončila v opozici, začínají o jeho odchodu z čela strany uvažovat i vlivní představitelé ODS.
</TEXT>
</DOC>
<DOC>
<DOCID>LN-20021009015</DOCID>
<DOCNO>LN-20021009015</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Občanská demokratická strana se definitivně stěhuje do opozice. V mocenském stínu se ocitne, až její zástupci zmizejí z vlivných postů v agenturách spravujících státní majetek. A to se zřejmě stane brzy. Na programu říjnové schůze sněmovny je totiž deset bodů, které znamenají personální zemětřesení v státem spravovaných majetkových organizacích a fondech. Na to doplatí především členové ODS. Z čela dozorčí rady České konsolidační agentury "bude odejit" poslanec za ODS Vlastimil Tlustý a své funkce tamtéž ztratí i jeho tři straničtí kolegové Michal Doktor, Vladimír Doležal a Libor Ježek. Z pětičlenné dozorčí rady Státního fondu rozvoje bydlení zas mají být odvoláni i poslanci za ODS Jiří Patočka a Eduard Vávra, čtyřčlennou dozorčí radu Státního fondu dopravní infrastruktury má opustit Karel Sehoř také z ODS. K tomu se ODS rozloučí i se dvěma místy v dozorčí radě Fondu národního majetku, odkud budou zřejmě odvoláni jak její předseda a poslanec Oldřich Vojíř, tak jeho stranický kolega Martin Kocourek, který už dlouhé roky patří k nejbližším spolupracovníkům Václava Klause. V tuto chvíli není jisté, zda bude ODS schopná některou z pozic obhájit. Neoficiální informace z vládního tábora říkají, že by Klausově straně mohlo připadnout jedno křeslo v dozorčí radě České konsolidační agentury. Kandidátem na jeho obsazení by byl asi Vlastimil Tlustý, který je (s výjimkou Klause) v ODS považován za nekorunovaného krále mezi stranickými ekonomickými experty.
</TEXT>
</DOC>
<DOC>
<DOCID>LN-20021009016</DOCID>
<DOCNO>LN-20021009016</DOCNO>
<DATE>10/09/02</DATE>
<TITLE>
Je reálné, aby Fond národního majetku zanikl už během této vlády, říká poslanec Karel Kühnl.
</TITLE>
<TEXT>
LN: Vláda vás navrhla do prezidia FNM. Proč chcete tuto funkci zastávat?
Prezidium je důležitým orgánem, který má informace o tom, jak se nakládá s penězi z FNM. Ten je kromě státního rozpočtu vlastně jediným zdrojem veřejných peněz. A je logické, že strany, které ponesou odpovědnost za veřejné finance, musejí mít náhled do konání FNM.
LN: US-DEU v minulých letech kritizovala obsazování vlivných postů pouze zástupci ČSSD a ODS. Proč vaše koaliční vláda nenavrhla do prezidia někoho z opozice?
To nevím, to se musíte zeptat vlády. Opozice musí být v každém případě zastoupena v dozorčí radě FNM. Osobně si myslím, že nic nemluvilo proti tomu, aby byla zastoupena i v prezidiu.
LN: Nepřipadá vám to jako stejné "rozdávání míst", které jste kritizovali?
Nepřipadá. Je to instance, která se podílí na kontrole činnosti FNM a za tuto činnost nepřísluší žádné peníze ani žádné jiné náhrady. Čili je to pouze práce navíc.
LN: V čem vidíte nedostatky v řízení FNM v éře opoziční smlouvy?
Prezidium je nefunkční. Několikrát se vůbec nebylo schopné sejít, takže nemůže jmenovat výkonný výbor, nemůže rozhodovat věci, které prezidium rozhodovat má.
LN: Co tedy chcete jako člen prezidia FNM dělat jinak?
Prezidium musí především jmenovat všechny orgány FNM. Není možné FNM používat jako takový skrytý penězovod, kterým se nejrůznějšími cestami lepí díry státního rozpočtu. To se dělo. FNM by měl především soustředit finance na tři základní okruhy. První jsou splnění restitučních nároků, druhý musí být náprava ekologických škod. Zatřetí náprava vnitřních dluhů, které si neseme z minulosti.
LN: FNM vznikl jako transformační instituce na přechodnou dobu. Měl by být zrušen už za Špidlovy vlády?
Bylo by to ideální. Myslím, že FNM a Česká konsolidační agentura by měly být vedeny parlamentem i vládou k tomu, aby co nejrychleji splnily svůj úkol a aby zbytkovou agendu předaly asi ministerstvu financí a jako instituce zanikly.
LN: Je to ale v příštích čtyřech letech reálné?
Myslím si, že v případě FNM určitě, ale i v případě České konsolidační agentury to reálné je.
</TEXT>
</DOC>
<DOC>
<DOCID>LN-20021009017</DOCID>
<DOCNO>LN-20021009017</DOCNO>
<DATE>10/09/02</DATE>
<TITLE>
Rozhodovat o odchodu Jiřího Balvína z čela ČT dnes zřejmě bude rada této televize. Očekává se, že Balvín hlasování ustojí.
</TITLE>
<GEOGRAPHY>PRAHA</GEOGRAPHY>
<TEXT>
Odvolání generálního ředitele České televize Jiřího Balvína dnes bude zřejmě projednávat Rada ČT. Na jeho nedobrovolném odchodu z vedení televize se však pravděpodobně radní neshodnou. A to i přesto, že je s jeho prací řada členů rady nespokojena. K radikálnímu řezu se však podle informací LN zřejmě neodhodlají. "Jsou to mediální spekulace. Budeme projednávat plnění projektu, s kterým pan ředitel Balvín vyhrál řízení o jmenování do funkce. Diskuse může být živá, jmenování a odvolání generálního ředitele je však právně komplikované," sdělil LN předseda Rady ČT Jan Mrzena. Dva z členů rady Petr Kučera a Milan Knížák, vypracovali pro radu poměrně negativní analýzu Balvínova působení v televizi. Kritizují v ní, jak je naplňován právě projekt, s kterým zvítězil v konkursu na místo ředitele. Vytýkají mu především, že nezřídil zákonem stanovený počet regionálních studií, nepředložil celkovou koncepci programu a že má televize ztrátové hospodaření. Analýza a hodnocení Jiřího Balvína jsou oficiálně jediným bodem dnešního programu rady. Šéf ČT na zasedání přítomen nebude, včera odletěl na televizní veletrh v Cannes. "Jsem pro jeho odvolání. Došlo k významným manažerským selháním, například v kauze přenosového vozu," prohlásil včera Petr Kučera. "Myslím, že deset hlasů pro jeho odvolání se nakonec v tajném hlasování najde," tvrdil radní. Další členové Rady ČT už tak jednoznačný názor nemají. Většina si ho chce ujasnit až během jednání, po vyslechnutí argumentů pro Balvínovo setrvání i proti němu. "Návrh možná padne, odvolání však považuji za proces. Není to záležitost jedné schůze rady. Hodnocení nebo rozklad kolegů je navíc osobním pohledem, nejsem si jistý, zda se s ním rada ztotožní," uvedl radní Ladislav Miler. Dosud nerozhodnutí o Balvínově budoucnosti jsou například členové rady Erazim Kohák nebo Zdeněk Forman. Jasno má naopak Helena Fibingerová. "Návrh na odvolání může zítra padnout, osobně bych hlasovala proti. Neuplynulo ještě ani roční funkční období, je to absolutně neseriózní," řekla včera Fibingerová. "Mám dvě vlastní analýzy, materiál má spoustu děr a je zavádějící," hodnotila práci svých kolegů Kučery a Knížáka. Další radní Lucii Weissové se na Balvínově práci sice nelíbí mnoho věcí, sama analýza jí však nepřijde jako dostatečně pádný důvod k jeho odchodu. Materiál zpochybňuje i mluvčí ČT Richard Klatovský. Ředitel Balvín dostal podle něj analýzu minulý pátek, v pondělí k ní poslal několik stránek připomínek předsedovi rady Janu Mrzenovi. "Hodnocení není ani po roce, pan ředitel chce přinést koncem října hodnocení vlastní," řekl Klatovský. "Jsou tam i faktické chyby, například že dosud nebyl přijat program digitalizace televize," dodal. Deset hlasů ze čtrnácti, které by podle zákona byly potřebné, tak dnes zřejmě návrh na Balvínovo odvolání nezíská. Podle zákona o České televizi by musela rada v případě odvolání generálního ředitele jmenovat ředitele prozatímního, nejdéle na dobu tří měsíců. Během této doby se musí zvolit nový šéf televize.
PRAHA - Odvolání generálního ředitele České televize Jiřího Balvína dnes bude zřejmě projednávat Rada ČT. Na jeho nedobrovolném odchodu z vedení televize se však pravděpodobně radní neshodnou. A to i přesto, že je s jeho prací řada členů rady nespokojena. K radikálnímu řezu se však podle informací LN zřejmě neodhodlají. "Jsou to mediální spekulace. Budeme projednávat plnění projektu, s kterým pan ředitel Balvín vyhrál řízení o jmenování do funkce. Diskuse může být živá, jmenování a odvolání generálního ředitele je však právně komplikované," sdělil LN předseda Rady ČT Jan Mrzena. Dva z členů rady Petr Kučera a Milan Knížák, vypracovali pro radu poměrně negativní analýzu Balvínova působení v televizi. Kritizují v ní, jak je naplňován právě projekt, s kterým zvítězil v konkursu na místo ředitele. Vytýkají mu především, že nezřídil zákonem stanovený počet regionálních studií, nepředložil celkovou koncepci programu a že má televize ztrátové hospodaření. Analýza a hodnocení Jiřího Balvína jsou oficiálně jediným bodem dnešního programu rady. Šéf ČT na zasedání přítomen nebude, včera odletěl na televizní veletrh v Cannes. "Jsem pro jeho odvolání. Došlo k významným manažerským selháním, například v kauze přenosového vozu," prohlásil včera Petr Kučera. "Myslím, že deset hlasů pro jeho odvolání se nakonec v tajném hlasování najde," tvrdil radní. Další členové Rady ČT už tak jednoznačný názor nemají. Většina si ho chce ujasnit až během jednání, po vyslechnutí argumentů pro Balvínovo setrvání i proti němu. "Návrh možná padne, odvolání však považuji za proces. Není to záležitost jedné schůze rady. Hodnocení nebo rozklad kolegů je navíc osobním pohledem, nejsem si jistý, zda se s ním rada ztotožní," uvedl radní Ladislav Miler. Dosud nerozhodnutí o Balvínově budoucnosti jsou například členové rady Erazim Kohák nebo Zdeněk Forman. Jasno má naopak Helena Fibingerová. "Návrh na odvolání může zítra padnout, osobně bych hlasovala proti. Neuplynulo ještě ani roční funkční období, je to absolutně neseriózní," řekla včera Fibingerová. "Mám dvě vlastní analýzy, materiál má spoustu děr a je zavádějící," hodnotila práci svých kolegů Kučery a Knížáka. Další radní Lucii Weissové se na Balvínově práci sice nelíbí mnoho věcí, sama analýza jí však nepřijde jako dostatečně pádný důvod k jeho odchodu. Materiál zpochybňuje i mluvčí ČT Richard Klatovský. Ředitel Balvín dostal podle něj analýzu minulý pátek, v pondělí k ní poslal několik stránek připomínek předsedovi rady Janu Mrzenovi. "Hodnocení není ani po roce, pan ředitel chce přinést koncem října hodnocení vlastní," řekl Klatovský. "Jsou tam i faktické chyby, například že dosud nebyl přijat program digitalizace televize," dodal. Deset hlasů ze čtrnácti, které by podle zákona byly potřebné, tak dnes zřejmě návrh na Balvínovo odvolání nezíská. Podle zákona o České televizi by musela rada v případě odvolání generálního ředitele jmenovat ředitele prozatímního, nejdéle na dobu tří měsíců. Během této doby se musí zvolit nový šéf televize.
</TEXT>
</DOC>
<DOC>
<DOCID>LN-20021009018</DOCID>
<DOCNO>LN-20021009018</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Mezi Lucemburskem a Českou republikou existuje zvláštní druh přátelství. Je o tom přesvědčen prezident Václav Havel, který se včera na Pražském hradě setkal s panovníkem Lucemburského velkovévodství Jindřichem. Sedmačtyřicetiletý velkovévoda včera přijel na třídenní návštěvu České republiky. "Toto přátelství má více rozmanitých příčin, ale jedna z nich bude pravděpodobně příčina historická," řekl Havel po schůzce novinářům. České země měly s Lucemburskem po dlouhá léta společné panovníky, krále Jana Lucemburského a jeho syna Karla. "To je cosi, co v povědomí společnosti dříme a přenáší se z generace na generaci," poznamenal Havel. Významnou roli ve vzájemných vztazích hraje podle prezidenta i sympatie menších států. Lucembursko patří s 2600 čtverečními kilometry rozlohy a asi 446 tisíci obyvateli k nejmenším státům Evropy. Havel navštívil tuto konstituční monarchii před 11 lety a v roce 1997 tam byl na summitu EU. Už během své první návštěvy hovořil o možné spolupráci například mezi lucemburskou metropolí a Prahou.
</TEXT>
</DOC>
<DOC>
<DOCID>LN-20021009019</DOCID>
<DOCNO>LN-20021009019</DOCNO>
<DATE>10/09/02</DATE>
<TITLE>
Skoro stovka lidí se již policii ozvala v kauze loupeže století. Všichni chtějí pomoci dopadnout lupiče 153 milionů korun.
</TITLE>
<GEOGRAPHY>PRAHA</GEOGRAPHY>
<TEXT>
Již čtvrtý týden policie marně hledá pachatele největší loupeže v Česku. Trojice ozbrojených mužů, kteří v převlečení za policisty 16. září uloupili z pancéřového vozu Group 4 Securitas rekordních 153 milionů korun, uniká i přesto, že po nich pátrá též Interpol. "Požádali jsme Interpol o pomoc," potvrdil informaci LN ředitel pražské policejní správy Radislav Charvát. "Předali jsme jim identikity s podrobným popisem pachatelů," upřesnil. Policie podle jeho slov vyslechla desítky svědků. Na základě podrobného popisu pachatelů a portrétů dvou z nich se přihlásila téměř stovka občanů. "Každé svědectví nám pomůže. Musíme prověřit jakoukoli informaci," uvedl Charvát. Co konkrétního se dozvěděli, odmítl prozradit. Na případu stále pracuje speciální tým složený z vyšetřovatelů, kriminalistů a pracovníků bezpečnostní agentury. Jemu se podle slov Charváta ještě nepodařilo vyloučit ani jednu z vyšetřovacích verzí. "Na všech se stále pracuje," podotkl. Jednou z nich je to, že lupiči dostali tip ze Citibank, nedaleko od jejíž centrály se přepadení odehrálo. Z ní trojčlenná posádka Group 4 převážela přes 100 milionů korun do centra města. Vyloučeno není ani napojení zločinců na někoho z Group 4. "Vzhledem k tomu, že vyšetřování nebylo ukončeno, nemůže policie ani potvrdit, ani vyvrátit podezření z účasti jakéhokoli člena události, což platí i o členech posádky," sdělila LN pracovnice Group 4 Jana Hezinová. Policie též porovnává podobná loupežná přepadení, která by mohla s tímto případem souviset. Prověřují se osoby podezřelé z napojení na cizojazyčnou mafii. Jeden z lupičů totiž mluvil špatně česky. Posun ve vyšetřování by měly přinést expertizy uneseného pancéřového mercedesu a kontejnerů banky, v nichž byly miliony uloženy. Odborníci zkoumají i vrak automobilu VW Golf, do něhož lupiči krátce po přepadení přesedli a který zapálili na Berounsku. Zatím není ani jasné, komu vozidlo patří. Mělo totiž kradené SPZ. "Případ má samozřejmě prioritu. Kdy však budou expertizy hotové, se nedá odhadnout. Snad tento, možná příští týden," řekl ředitel Charvát. Bezvýsledné je dosud i pátrání po bílé felicii, kterou pachatelé opatřili nápisem Policie.
PRAHA - Již čtvrtý týden policie marně hledá pachatele největší loupeže v Česku. Trojice ozbrojených mužů, kteří v převlečení za policisty 16. září uloupili z pancéřového vozu Group 4 Securitas rekordních 153 milionů korun, uniká i přesto, že po nich pátrá též Interpol. "Požádali jsme Interpol o pomoc," potvrdil informaci LN ředitel pražské policejní správy Radislav Charvát. "Předali jsme jim identikity s podrobným popisem pachatelů," upřesnil. Policie podle jeho slov vyslechla desítky svědků. Na základě podrobného popisu pachatelů a portrétů dvou z nich se přihlásila téměř stovka občanů. "Každé svědectví nám pomůže. Musíme prověřit jakoukoli informaci," uvedl Charvát. Co konkrétního se dozvěděli, odmítl prozradit. Na případu stále pracuje speciální tým složený z vyšetřovatelů, kriminalistů a pracovníků bezpečnostní agentury. Jemu se podle slov Charváta ještě nepodařilo vyloučit ani jednu z vyšetřovacích verzí. "Na všech se stále pracuje," podotkl. Jednou z nich je to, že lupiči dostali tip ze Citibank, nedaleko od jejíž centrály se přepadení odehrálo. Z ní trojčlenná posádka Group 4 převážela přes 100 milionů korun do centra města. Vyloučeno není ani napojení zločinců na někoho z Group 4. "Vzhledem k tomu, že vyšetřování nebylo ukončeno, nemůže policie ani potvrdit, ani vyvrátit podezření z účasti jakéhokoli člena události, což platí i o členech posádky," sdělila LN pracovnice Group 4 Jana Hezinová. Policie též porovnává podobná loupežná přepadení, která by mohla s tímto případem souviset. Prověřují se osoby podezřelé z napojení na cizojazyčnou mafii. Jeden z lupičů totiž mluvil špatně česky. Posun ve vyšetřování by měly přinést expertizy uneseného pancéřového mercedesu a kontejnerů banky, v nichž byly miliony uloženy. Odborníci zkoumají i vrak automobilu VW Golf, do něhož lupiči krátce po přepadení přesedli a který zapálili na Berounsku. Zatím není ani jasné, komu vozidlo patří. Mělo totiž kradené SPZ. "Případ má samozřejmě prioritu. Kdy však budou expertizy hotové, se nedá odhadnout. Snad tento, možná příští týden," řekl ředitel Charvát. Bezvýsledné je dosud i pátrání po bílé felicii, kterou pachatelé opatřili nápisem Policie.
</TEXT>
</DOC>
<DOC>
<DOCID>LN-20021009020</DOCID>
<DOCNO>LN-20021009020</DOCNO>
<DATE>10/09/02</DATE>
<GEOGRAPHY>BRNO</GEOGRAPHY>
<TEXT>
Řidič kamionu nebude muset zaplatit více než 22 milionů korun cla a daňového nedoplatku za svého bývalého zaměstnavatele. Rozhodl o tom Ústavní soud, ke kterému se třicetiletý šofér Radovan Moser z Vodňan odvolal. Ústavní soud tak zrušil rozhodnutí celních orgánů a Krajského soudu v Plzni. Celníci totiž po řidiči vymáhali daně, o které stát přišel kvůli nelegálnímu obchodu s lihem, který provozoval gang napojený na jeho tehdejšího zaměstnavatele. Členy gangu byli i celníci. Jak upozornil soudce-zpravodaj Jiří Malenovský, ze trestnou činnost spojenou s daňovými podvody byly stíhány jiné osoby než řidič. Stát proto nemůže vymáhat škodu od někoho, kdo za ni není odpovědný. Řidič dostal v roce 1998 od zaměstnavatele za úkol přepravit náklad lihu z Itálie do Polska. Když ale bylo zboží na našem území, dostal příkaz, aby náklad předal jinému přepravci. Ten jej za hranice nevyvezl. V dokladech ke zboží však figurovalo řidičovo jméno v kolonce deklarant. Po odhalení machinací celníci začali vymáhat dluh na cle, DPH a spotřební dani po něm. Soudce Malenovský upozornil, že soud, ke kterému se řidič odvolal, dokonce ani řádně nezjišťoval skutkovou podstatu věci. "Soud například vůbec nevzal v úvahu plnou moc, ze které vyplývalo, že jednal na příkaz zaměstnavatele," prohlásil soudce.
</TEXT>
</DOC>
<DOC>
<DOCID>LN-20021009021</DOCID>
<DOCNO>LN-20021009021</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Městské státní zastupitelství v Praze definitivně uzavřelo případ vraha Alexandra Kručinina. Rus, který se v cele vazební věznice Praha-Pankrác koncem srpna oběsil, byl stíhán za vraždu policisty v pražském metru. "Trestní stíhání jsem zastavil," řekl včera LN žalobce Martin Omelka. Jak upozornil, Kručinina by bývalo čekalo ještě další obvinění, a to za pokus vraždy policistky. Rus podle zjištění policie 2. srpna krátce před 18. hodinou vhodil výbušninu do kolejiště na stanici Muzeum. Napomenul jej čtyřiasedmdesátiletý cestující Milan Vítek, jemuž probodl obě plíce. Poté bodl do srdce policistu Jána Mata, který se snažil Rusa zneškodnit. Policista na místě zemřel. Zneškodnit se vraha podařilo až čtyřiadvacetiletému hokejistovi, studentovi Jaroslavu Českému.
</TEXT>
</DOC>
<DOC>
<DOCID>LN-20021009022</DOCID>
<DOCNO>LN-20021009022</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Stíhačka MiG-21 vzlétla včera dopoledne ke kontrole dopravního letounu, který při přeletu nad ČR nenavázal spojení s řízením letového provozu. Podle Petra Sýkory z velitelství vzdušných sil se během akce zjistilo, že stroj bez spojení je boeing letící podle řádného letového plánu. "Dopravní Boeing B-757 letěl na trati Istanbul Londýn," sdělil Sýkora. Řízení letového provozu se pak podařilo s letounem spojit a stíhačka se vrátila zpět.
</TEXT>
</DOC>
<DOC>
<DOCID>LN-20021009023</DOCID>
<DOCNO>LN-20021009023</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Lanovku na pražský Petřín čeká pravidelná revize před zimou. Od pondělí 14. října do pátku 1. listopadu proto bude mimo provoz. Lanovou dráhu kontrolují odborníci vždy na jaře a na podzim. Prověřují brzdná a navíjecí lana a strojní a elektrická zařízení atrakce. Zevrubně také kontrolují vozy. Petřínská lanovka oslavila loni 110. výročí. Její provoz se však v historii zahajoval hned třikrát. Nejdříve přestala jezdit za první světové války, obnovena byla v roce 1932. O 33 let později dráhu narušily deště a v roce 1967 zničil sesuv půdy část kolejí. Pravidelný provoz začal až v roce 1985. Lanová dráha byla postavena při příležitosti Jubilejní výstavy na popud Klubu českých turistů. Nyní překonává vzdálenost 510 metrů s převýšením 130 metrů. Ročně se lanovkou sveze asi 1,5 milionu lidí.
</TEXT>
</DOC>
<DOC>
<DOCID>LN-20021009024</DOCID>
<DOCNO>LN-20021009024</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Ředitel odboru městského investora Jozef Macko, který v minulosti čelil podezření v souvislosti s případy korupce na pražské radnici, bude 14. října odvolán z funkce. O den později se však postaví do čela nově zřízeného odboru pro odstraňování následků povodně. Novinářům to po včerejším jednání městské rady řekl ředitel magistrátu Zdeněk Zajíček. Radní podle Zajíčka usoudili, že Macko je odborníkem, který se během záplav osvědčil. Navíc má podle nich dostatek zkušeností z komunikace s jednotlivými městskými částmi a je dobře připraven k dalším jednáním o čerpání peněz určených na likvidace škod. "Jestliže chceme řešit následky povodní, tak to musejí řešit lidé, kteří jsou toho schopni," doplnil radní Zdeněk Kovářík (ODS). V nově zřízeném odboru bude pracovat 20 úředníků, kteří nyní působí v jiných odborech. Ředitel zdůraznil, že kvůli jeho ustavení nebude zapotřebí nových zaměstnanců. Mackovo jméno je spojeno například s podezřelou koupí bytů ve Špindlerově Mlýně. Pozornost médií se na ni zaměřila poté, co se ukázalo, že někteří zástupci města či jejich rodinní příslušníci za byty zaplatili zhruba poloviční cenu než jiní zákazníci. Nový odbor pro likvidaci škod je podle Zajíčka dočasný, odhaduje se, že by mohl zaniknout asi po roce až dvou letech.
</TEXT>
</DOC>
<DOC>
<DOCID>LN-20021009025</DOCID>
<DOCNO>LN-20021009025</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Praha chce požádat Státní fond rozvoje bydlení o úvěr ve výši 1,5 miliardy korun na opravy domů postižených srpnovými záplavami. Úroky by neměly přesáhnout jedno procento vypůjčené částky. Hlavní město bude zároveň žádat o odklad prvních splátek do roku 2007. "Ty škody způsobené v Praze jsou samozřejmě vyšší, ale my žádáme jen o prostředky, které budeme schopni navrátit," vysvětlil člen městské rady Zdeněk Kovářík (ODS). Peníze z úvěru budou podle něj moci čerpat nejen městské části, ale i bytová družstva a vlastníci domů. Radní včera vzali rovněž na vědomí výši prostředků, které bude nutné vyčlenit na zprovoznění kolektorů pro inženýrské sítě a rozvody v zátopových oblastech metropole. Podle Kováříka dosáhne celková suma nutná na opravy 73,4 milionu korun, přičemž letos bude zapotřebí investovat 21 milionů.
</TEXT>
</DOC>
<DOC>
<DOCID>LN-20021009026</DOCID>
<DOCNO>LN-20021009026</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Ještě dva měsíce po srpnové povodni leží u dostihového závodiště ve Velké Chuchli pod Strakonickou ulicí dřevěná chatka, kterou sem přinesla velká voda. Správce závodiště Josef Bohuslav sice neví odkud se tam dostala, už brzy by však měla zmizet. Závodišti se přihlásil muž, který ji údajně získal zdarma od původního majitele a hodlá ji odvézt. Muž se podle Bohuslava nejprve na závodiště obrátil, zda může z jeho pozemku poměrně zachovalou chatku vyzvednout jeřábem. Nemohl se prý totiž dohodnout s policií na tom, aby kvůli tomu uzavřela Strakonickou ulici. "Šel jsem mu ukázat, že z naší strany to není možné," uvedl Bohuslav. Bylo to v době, kdy byla otevřena jen polovina ulice. Druhou část totiž povodeň poničila. Policie prý byla ochotna provoz omezit až poté, co bude výpadovka na Strakonice opravena a otevřena úplně, což už se stalo. "Muž se ale nehlásil. Sehnal jsem na něj telefon. Uvedl, že tento týden chatu odveze," řekl Bohuslav. "Není na našem pozemku, jenom na našem plotě," poznamenal. I tak by však kvůli ní koně nemohli trénovat, protože zasahuje do dráhy. Na chuchelském závodišti byly při záplavě čtyři metry vody. Naplavila sem palety, sudy z blízkého skladu pivovaru, stavební buňky a jiný nepořádek. Odpad už ze závodiště prakticky zmizel, zbývá ještě rozebrat dřevěné stáje, které voda také zničila.
</TEXT>
</DOC>
<DOC>
<DOCID>LN-20021009027</DOCID>
<DOCNO>LN-20021009027</DOCNO>
<DATE>10/09/02</DATE>
<TITLE>
Nevinný. Tak zní verdikt soudu nad již několikátým případem násilníka, kterého "proslavilo" zmlácení vyšetřovatele kauzy Železný Vladimíra Machaly.
</TITLE>
<GEOGRAPHY>PRAHA</GEOGRAPHY>
<TEXT>
"Tvrzení proti tvrzení", "není prokázáno, že skutek spáchali skutečně obžalovaní", "nepodařilo se vyvrátit obhajobu". Těmito slovy včera soudkyně Obvodního soudu pro Prahu 5 Jana Andělová vysvětlila, proč zprošťuje obžaloby dva mladíky, kteří podle státní zástupkyně loni v dubnu v pražských Jinonicích surově přepadli, zmlátili a okradli Jeronýma Preusse. Jedním z obžalovaných byl dvaatřicetiletý bývalý policista Karel Suchomel. Vedle něj seděl na lavici obžalovaných čtyřiadvacetiletý David křížek, v minulosti za násilí či vydírání již několikrát odsouzený. Středem mediálního zájmu se stal naposledy letos v létě, kdy byl poslán na půl roku do věznice s ostrahou za to, že před časem zmlátil na schodech pražské restaurace Bingo Vladimíra Machalu, policejního radu, který vyšetřuje kauzu Železný. Soudkyně Andělová se při včerejším procesu potýkala s kuriózními skutečnosti, neboť kriminální minulost nemá jen osazenstvo lavice obžalovaných, nýbrž i poškozený, takže ústředním tématem procesu byla míra věrohodnosti všech zúčastněných.
</TEXT>
<HEADING>
Rozpory ve výpovědi
</HEADING>
<TEXT>
Proti obžalovaným stály zaprvé lékařská zpráva Preusse z inkriminovaného dubnového dne a částečně i výpovědi jednoho svědka incidentu. "Není vyloučeno, že skutek se stal. Asi ano, ale není prokázáno, že ho spáchali tito dva muži," prohlásila Andělová. Její nejistota pramenila především ze svědectví napadeného Preusse, který podle ní uvedl "ve svých výpovědích spoustu rozporů". V době incidentu byl navíc zadlužen, na což poukázali advokáti obžalovaných. "Nejprve tvrdil, že u sebe měl peníze své sestry, pak že byly jeho přítelkyně a dnes se dozvídáme, že možná patřily jeho otci," přesvědčovali soud právníci o tom, že celou historku si Preuss vymyslel jen proto, aby se placení dluhů vyhnul. V okamžiku, kdy jeho vůz - podle obžaloby - koncem dubna 2001 předjelo v Jinonicích černé BMW, jehož čtyřčlenná osádka ho potom svázala, nacpala do kufru a okradla, měl mít u sebe hotovost 320 tisíc korun a téměř 4000 marek. To se právníkům a nakonec i soudkyni zdálo dost nepravděpodobné. Další podivnou skutečností je fakt, že Preuss nahlásil přepadení až po půl roce, tedy loni v listopadu. "Pokud vím, tak se bál Křížka, který mu měl vyhrožovat, že ho zabije, pokud ho na policii označí za pachatele," vysvětloval soudkyni Preussův otec. Před trestním senátem včera vypovídal i policista Jiří Vachalovský, který případ šetřil. "Prověřovali jste vůbec, že by mohlo jít o fiktivní přepadení?!" tázala se ho Andělová. "Měli jsme tu lékařskou zprávu," odpovídal jí nejistě Vachalovský. "A víte, že na základě vašeho rozhodnutí strávil pan Křížek čtyři a půl měsíce ve vazbě?!" komentovala to soudkyně. Až státní zástupkyně jí připomněla, že o vazbě nerozhoduje policie, ale soud. Stejně ostře se Andělová obrátila i na Preussova otce, který dal policii zprávu o tom, že synovi Křížek vyhrožuje, což se stalo podkladem pro rozhodnutí o vazbě. Ani rodinné poměry Preussových na soudkyni moc přesvědčivě nezapůsobily. Když se například jeden z advokátů zeptal Preusse staršího, zda ví, kde se jeho syn právě zdržuje, otec jen zavrtěl hlavou. "Je právě ve výkonu trestu. To jste nevěděl?" zněla odpověď.
Proti obžalovaným stály zaprvé lékařská zpráva Preusse z inkriminovaného dubnového dne a částečně i výpovědi jednoho svědka incidentu. "Není vyloučeno, že skutek se stal. Asi ano, ale není prokázáno, že ho spáchali tito dva muži," prohlásila Andělová. Její nejistota pramenila především ze svědectví napadeného Preusse, který podle ní uvedl "ve svých výpovědích spoustu rozporů". V době incidentu byl navíc zadlužen, na což poukázali advokáti obžalovaných. "Nejprve tvrdil, že u sebe měl peníze své sestry, pak že byly jeho přítelkyně a dnes se dozvídáme, že možná patřily jeho otci," přesvědčovali soud právníci o tom, že celou historku si Preuss vymyslel jen proto, aby se placení dluhů vyhnul. V okamžiku, kdy jeho vůz - podle obžaloby - koncem dubna 2001 předjelo v Jinonicích černé BMW, jehož čtyřčlenná osádka ho potom svázala, nacpala do kufru a okradla, měl mít u sebe hotovost 320 tisíc korun a téměř 4000 marek. To se právníkům a nakonec i soudkyni zdálo dost nepravděpodobné. Další podivnou skutečností je fakt, že Preuss nahlásil přepadení až po půl roce, tedy loni v listopadu. "Pokud vím, tak se bál Křížka, který mu měl vyhrožovat, že ho zabije, pokud ho na policii označí za pachatele," vysvětloval soudkyni Preussův otec. Před trestním senátem včera vypovídal i policista Jiří Vachalovský, který případ šetřil. "Prověřovali jste vůbec, že by mohlo jít o fiktivní přepadení?!" tázala se ho Andělová. "Měli jsme tu lékařskou zprávu," odpovídal jí nejistě Vachalovský. "A víte, že na základě vašeho rozhodnutí strávil pan Křížek čtyři a půl měsíce ve vazbě?!" komentovala to soudkyně. Až státní zástupkyně jí připomněla, že o vazbě nerozhoduje policie, ale soud. Stejně ostře se Andělová obrátila i na Preussova otce, který dal policii zprávu o tom, že synovi Křížek vyhrožuje, což se stalo podkladem pro rozhodnutí o vazbě. Ani rodinné poměry Preussových na soudkyni moc přesvědčivě nezapůsobily. Když se například jeden z advokátů zeptal Preusse staršího, zda ví, kde se jeho syn právě zdržuje, otec jen zavrtěl hlavou. "Je právě ve výkonu trestu. To jste nevěděl?" zněla odpověď.
</TEXT>
</DOC>
<DOC>
<DOCID>LN-20021009028</DOCID>
<DOCNO>LN-20021009028</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Výslechem člena představenstva stavebního družstva Svatopluk Pavla Středy včera uzavřel soudce pražského městského soudu Kamil Kydalka první kapitolu procesu se šesti obžalovanými v kauze H-System. Zatímco po celý minulý týden vysvětlovali soudu své podnikatelské záměry čtyři představitelé zkrachovalého H-Systemu, toto pondělí a úterý věnoval Kydalka pozornost Středovi a jeho kolegovi Ivanu Královi, představitelům Svatopluku. Oba se snažili vysvětlit, jakým způsobem si v roce 1998 pronajali od H-Systemu pozemky, na nichž chtěli dál stavět. Obžaloba totiž oba muže viní z toho, že smlouvy byly nápadně nevýhodné, a oni tak poškodili zhruba polovinu klientů zkrachovalé firmy. Středa s Králem se naopak hájili, že Svatopluk sdružující druhou polovinu z 1200 klientů - se jen snažil zachránit část z krachujícího projektu, do kterého už předtím dali své stamiliony. "Výslechy jsou u konce. Teď se budou číst listinné důkazy a obžalovaní budou mít možnost se k nim vyjádřit," vysvětlil Kydalka, jak bude nyní proces pokračovat. Líčení je prozatím naplánováno do konce října. Kydalka však připustil, že "není jisté, zda se vše stihne přečíst". Spis má totiž téměř dvě stě tisíc stran. "Pokud to stihneme, pak by koncem roku mohly začít výslechy svědků," upřesnil soudce. Mezi svědky se objeví např. bývalý šéf Komerční banky Richard Salzmann, který bude vysvětlovat, jak je možné, že nic nevěděl o nevýhodných úvěrech poskytnutých H-Systemu, ani o tom, že banka několik let nevyžadovala jejich splácení.
</TEXT>
</DOC>
<DOC>
<DOCID>LN-20021009029</DOCID>
<DOCNO>LN-20021009029</DOCNO>
<DATE>10/09/02</DATE>
<TITLE>
Povodně: Pionýr omezil tábory. Téměř 520 táborů pro děti uspořádalo během letních prázdnin občanské sdružení Pionýr. Kvůli povodním jich bylo ale méně než loni, řekl včera předseda Pionýra Martin Bělohlávek. Velká voda způsobila na majetku organizace škody za téměř čtyři miliony korun. Letních táborů, které trvaly jeden až čtyři týdny, se zúčastnilo více než 24 300 dětí.
</TITLE>
<TEXT>
Spor o jmenování ředitelů ZŠ. Starostové brněnských městských částí chtějí získat pravomoc jmenovat ředitele základních škol a předškolních zařízení. Podle nově upraveného statutu města jsou sice městské části zřizovateli těchto škol, ovšem pravomoc vybírat ředitele škol má jen město. "Ten, kdo zřizuje školu, by měl mít i právo jmenovat ředitele," uvedla starostka Brna-Slatin Hana Poušková. Starostové také protestují proti tomu, aby po zániku okresních úřadů byl pouze jeden živnostenský úřad na brněnském magistrátu.
</TEXT>
</DOC>
<DOC>
<DOCID>LN-20021009030</DOCID>
<DOCNO>LN-20021009030</DOCNO>
<DATE>10/09/02</DATE>
<TITLE>
Sociální demokraté se chystají k souboji o křeslo ostravského primátora
</TITLE>
<TEXT>
Naposled před válkou měla sociální demokracie svého primátora v Ostravě. Od roku 1993 vévodí zdejší radnici ODS.
OSTRAVA - ODS 33 procent, ČSSD 27 procent, KSČM 16 procent, KDU-ČSL sedm procent a US-DEU čtyři procenta. Takové byly výsledky parlamentních stran v komunálních volbách v Ostravě v roce 1998. Hlavními rivaly byli současný krajský hejtman Evžen Tošenovský (ODS) a bývalý ministr pro regionální rozvoj Petr Lachnit (ČSSD). Tošenovský tehdy zvítězil. Sociální demokracie měla v Ostravě svého primátora naposled před válkou. Byl jím Jan Prokeš. Pod jeho vedením vyrostla nová dominanta města - radnice i přilehlé Komenského sady. Náměstí před radnicí nese jméno tohoto muže. Sociální demokraté dnes dávají najevo, jak rádi by na tradici tohoto primátora navázali, ale doposud k tomu nedostali od voličů příležitost. Na začátku 90. let ovládalo radnici Občanské fórum, od roku 1993 pak ODS s Evženem Tošenovským. Muž, o kterém se hovoří jako o novém vůdci české pravice, opustil primátorské křeslo po sedmi letech, když se stal hejtmanem. Jeho post zaujal za ODS Čestmír Vlček, ve vnitrostranických volbách však nezískal podporu, a proto současný primátor na kandidátce ODS chybí. Lídrem se tak stal pětačtyřicetiletý ekonom Miroslav Svozil, současný náměstek primátora. "Chceme ve volbách udělat maximální výsledek, máme na co navazovat," tvrdí Svozil. "Chceme ukončit etapu, kdy jsme hráli druhé housle," zní sebevědomý plán lídra sociální demokracie, čtyřiačtyřicetiletého ekonoma Aleše Zedníka. Tento ředitel soukromé finanční společnosti vyhrál vnitrostranické volby a takřka přes noc se stal novou významnou figurou na ostravské politické scéně. Svědkem na Zedníkově nedávné svatbě byl ministr financí Bohuslav Sobotka, pomocníci lídra a ženicha v jedné osobě rozdávali kolemjdoucím perníčky s bílými nápisy Zedník. Jedním z předvolebních materiálů ČSSD se stala i publikace s názvem Životní a kulinářské recepty Ing. Aleše Zedníka. Sedmadvacetiletý Petr Novák je členem nově vzniklé politické strany s názvem Helax - Ostrava se baví, kterou před několika týdny založili lidé z komerčního rádia sídlícího v ostravské Stodolní ulici. Petr Novák je moderátorem a DJ, přezdívají jej DJ Wind. Je jedničkou na kandidátní listině, kde figurují i barmani z podniků zábavní ulice.
</TEXT>
</DOC>
<DOC>
<DOCID>LN-20021009031</DOCID>
<DOCNO>LN-20021009031</DOCNO>
<DATE>10/09/02</DATE>
<TITLE>
Americký prezident přesvědčoval pochybující americkou veřejnost o plánech zásahu proti Iráku
</TITLE>
<TEXT>
Zaútočit na Spojené státy biologickými a chemickými zbraněmi může Irák pomocí bezpilotních letadel. Tvrdí to prezident George W. Bush.
CINCINNATI, Ohio, USA - Americký prezident George W. Bush v pondělí prohlásil, že válka proti Iráku není nevyhnutelná. Přesto nenechal nikoho na pochybách, že pokud režim Saddáma Husajna neodzbrojí, Spojené státy a jejich spojenci na něj zaútočí. "Doba zapírání, klamání a odkladů skončila," prohlásil Bush v projevu určeném americké veřejnosti. "Saddám Husajn musí odzbrojit nebo - v zájmu míru povedeme koalici, která ho odzbrojí." Ve svém projevu nazval Bush Husajna mimo jiné "vraždícím tyranem" a "Stalinovým žákem". Zopakoval, že porušuje vše, k čemu se po válce v Zálivu zavázal, ohrožuje celý svět zbraněmi hromadného ničení a je spojen s teroristy. Obhajoval také svou koncepci preventivních útoků. "Tváří v tvář průkaznému nebezpečí nelze čekat na konečný důkaz, který by mohl přijít v podobě atomového hřibu," zdůraznil. Jedinou novou informací, kterou Bush uvedl, bylo, že Irák může zaútočit na USA biologickými nebo chemickými zbraněmi pomocí bezpilotních letadel a že může vyrobit jadernou bombu do jednoho roku. Prezident to ovšem nijak nespecifikoval. Cílem Bushova projevu bylo především získat větší podporu Američanů pro útok na Irák. Bílému domu se daří pro své záměry získávat Kongres (Sněmovna reprezentantů již schválila dokument, který umožňuje Bushovi vyhlásit válku Iráku a Senát ho má schválit v nejbližší době), ale veřejnost o nich stále více pochybuje. Zatímco vojenskou akci proti Iráku za účasti pozemních sil podporovalo minulý listopad 74 % obyvatel USA, v červnu to bylo už 61 % a na konci září jen 53 %. Kongresová rezoluce podle Bushe neznamená, že vojenská akce proti Iráku je "nevyhnutelná nebo se dá čekat v nejbližší době", ale jen že Spojené státy hovoří "jedním hlasem". Bezprostředně po projevu nebylo jasné, zda prezidentovo volání Američané vyslyšeli.
</TEXT>
<HEADING>
Rusko chce posílit pravomoci inspektorů
</HEADING>
<TEXT>
Projev také mířil k Radě bezpečnosti OSN, jejíž členové mají výhrady k návrhu americké rezoluce o Iráku. Bush zdůraznil, že nyní je od OSN třeba "tvrdých a okamžitých kroků". Nejkladnější reakce se Bushovi dostalo od britského premiéra Tonyho Blaira, který prohlásil, že Británie sdílí s USA "stejnou analýzu" hrozby, kterou Irák představuje. Rusko ústy svého ministra zahraničí Igora Ivanova včera poprvé prohlásilo, že je připraveno podpořit návrhy k posílení účinnosti mise inspektorů, ale že odmítá, aby nová rezoluce obsahovala hrozbu automatického použití síly nebo kladla Iráku "nesplnitelné podmínky". Dosud Rusko tvrdilo, že nynější rezoluce jsou dostačující. Podle pozorovatelů tak Ivanov naznačil, že se Moskva přikloní k francouzskému návrhu, aby byly schváleny rezoluce dvě: jedna stanovující podmínky inspekcí a druhá tvrdší až tehdy, pokud se Irák nepodvolí.
Projev také mířil k Radě bezpečnosti OSN, jejíž členové mají výhrady k návrhu americké rezoluce o Iráku. Bush zdůraznil, že nyní je od OSN třeba "tvrdých a okamžitých kroků". Nejkladnější reakce se Bushovi dostalo od britského premiéra Tonyho Blaira, který prohlásil, že Británie sdílí s USA "stejnou analýzu" hrozby, kterou Irák představuje. Rusko ústy svého ministra zahraničí Igora Ivanova včera poprvé prohlásilo, že je připraveno podpořit návrhy k posílení účinnosti mise inspektorů, ale že odmítá, aby nová rezoluce obsahovala hrozbu automatického použití síly nebo kladla Iráku "nesplnitelné podmínky". Dosud Rusko tvrdilo, že nynější rezoluce jsou dostačující. Podle pozorovatelů tak Ivanov naznačil, že se Moskva přikloní k francouzskému návrhu, aby byly schváleny rezoluce dvě: jedna stanovující podmínky inspekcí a druhá tvrdší až tehdy, pokud se Irák nepodvolí.
</TEXT>
</DOC>
<DOC>
<DOCID>LN-20021009032</DOCID>
<DOCNO>LN-20021009032</DOCNO>
<DATE>10/09/02</DATE>
<TITLE>
Za teroristický čin označila včerejší útok na námořní pěchotu USA kuvajtská vláda.
</TITLE>
<GEOGRAPHY>WASHINGTON/KUVAJT</GEOGRAPHY>
<TEXT>
Americké síly zabily dva útočníky, kteří zahájili palbu na příslušníky americké námořní pěchoty na kuvajtském ostrově Fajlaka. Jeden z amerických vojáků byl zastřelen, další utrpěl zranění. Ostrov, který leží asi 20 kilometrů východně od hlavního města Kuvajt, byl ihned po incidentu uzavřen. Kuvajtská vláda označila útok za "teroristický čin". Ministr vnitra šajch Muhammad Chálid Sabah prohlásil, že útok mají na svědomí jednadvacetiletý Anas Ahmad Ibráhím Kandarí a osmadvacetiletý Džasím Mubárak Hadžrí. Odmítl však komentovat, zda šlo o islamisty napojené na teroristickou síť Al Kajda Usámy bin Ládina, podle některých zdrojů však tomu tak bylo. "Útočníci v civilních šatech se přiblížili k vojákům v malém nákladním autě, zastavili a zaútočili na ně ručními zbraněmi," citovala americká CNN zdroj z Pentagonu. Vojáci později nalezli poblíž vozu tři samopaly AK-47 a munici. Zraněný příslušník americké námořní pěchoty se zotavuje z poranění paže v kuvajtské vojenské nemocnici. Kuvajtská policie vzala v souvislosti s incidentem do vazby celkem 31 civilistů, které prověřuje. Případem se zabývají také američtí vyšetřovatelé. Americká námořní pěchota zahájila pravidelné manévry pod kódovým označením Eager Mace u jižního pobřeží Kuvajtu 2. října; trvat mají do poloviny měsíce. Na jiném místě Kuvajtu cvičí spolu s Američany a Kuvajťany také čeští vojáci.
WASHINGTON/KUVAJT - Americké síly zabily dva útočníky, kteří zahájili palbu na příslušníky americké námořní pěchoty na kuvajtském ostrově Fajlaka. Jeden z amerických vojáků byl zastřelen, další utrpěl zranění. Ostrov, který leží asi 20 kilometrů východně od hlavního města Kuvajt, byl ihned po incidentu uzavřen. Kuvajtská vláda označila útok za "teroristický čin". Ministr vnitra šajch Muhammad Chálid Sabah prohlásil, že útok mají na svědomí jednadvacetiletý Anas Ahmad Ibráhím Kandarí a osmadvacetiletý Džasím Mubárak Hadžrí. Odmítl však komentovat, zda šlo o islamisty napojené na teroristickou síť Al Kajda Usámy bin Ládina, podle některých zdrojů však tomu tak bylo. "Útočníci v civilních šatech se přiblížili k vojákům v malém nákladním autě, zastavili a zaútočili na ně ručními zbraněmi," citovala americká CNN zdroj z Pentagonu. Vojáci později nalezli poblíž vozu tři samopaly AK-47 a munici. Zraněný příslušník americké námořní pěchoty se zotavuje z poranění paže v kuvajtské vojenské nemocnici. Kuvajtská policie vzala v souvislosti s incidentem do vazby celkem 31 civilistů, které prověřuje. Případem se zabývají také američtí vyšetřovatelé. Americká námořní pěchota zahájila pravidelné manévry pod kódovým označením Eager Mace u jižního pobřeží Kuvajtu 2. října; trvat mají do poloviny měsíce. Na jiném místě Kuvajtu cvičí spolu s Američany a Kuvajťany také čeští vojáci.
</TEXT>
</DOC>
<DOC>
<DOCID>LN-20021009033</DOCID>
<DOCNO>LN-20021009033</DOCNO>
<DATE>10/09/02</DATE>
<TITLE>
Ani jedna žena nezasedne v novém slovenském pravicovém kabinetu.
</TITLE>
<GEOGRAPHY>BRATISLAVA</GEOGRAPHY>
<TEXT>
Předsedové čtyř demokratických středopravicových stran včera v Bratislavě podepsali koaliční smlouvu, na které se předběžně dohodli záhy po zářijových parlamentních volbách. Nová koalice bude mít ve sněmovně převahu tří hlasů (78 poslanců ve 150členném sněmu). Nový kabinet v čele s dosavadním premiérem Mikulášem Dzurindou jmenuje prezident Rudolf Schuster den po ustavující schůzi parlamentu, tedy 16. října. Plánované zeštíhlení kabinetu spočívá ve zrušení 4 ministerstev v nové vládě tak zasedne 16 ministrů. Šest křesel včetně premiérského obsadí členové Slovenské demokratické a křesťanské unie. Čtyři ministerstva připadla Straně maďarské koalice, tři Křesťanskodemokratickému hnutí stejně jako Alianci nového občana. Počty křesel zhruba odpovídají dosaženému volebnímu výsledku. Ve vládním programu, který by měl být hotov za zhruba měsíc a týden, by neměl být zanesen požadavek revize tzv. Benešových dekretů. Tento kabinet by podle slov svého šéfa rád přivedl Slovensko do EU i NATO. V kabinetu nezasedne jediná žena. Podle socioložky Oľgy Gyarfášové je zřejmé, že "koaliční strany nemají ve svých řadách ženy, které jsou na tuto roli dostatečně odborně i zkušenostmi připravené".
Nová slovenská vláda
PREMIÉR: Mikuláš Dzurinda
</TEXT>
<HEADING>
VICEPREMIÉR: Pál Csáky
</HEADING>
<TEXT>
MINISTŘI zahraničí: Eduard Kukan obrany: Ivan Šimko financí: Ivan Mikloš dopravy: Pavol Prokopovič práce: Ľudovít Kaník vnitra: Vladimír Palko školství: Martin Fronc spravedlnosti: Daniel Lipšic životního prostředí: László Miklós výstavby a regionálního rozvoje: László Gyurovszky zemědělství: Zsolt Simon hospodářství: Robert Nemcsics zdravotnictví: Rudolf Zajac kultury: Rudolf Chmel
Zdroj: ČTK
</TEXT>
</DOC>
<DOC>
<DOCID>LN-20021009034</DOCID>
<DOCNO>LN-20021009034</DOCNO>
<DATE>10/09/02</DATE>
<GEOGRAPHY>STOCKHOLM</GEOGRAPHY>
<TEXT>
Letošní Nobelova cena za fyziku putuje k autorům vysvětlení, proč svítí Slunce, a objevu, jenž připouští existenci vzdálených hvězd. Polovinu ceny, která letos činí 10 milionů švédských korun (více než 32 milionů korun), si mezi sebe rozdělí Američan Raymond Davis a Japonec Masatoši Košiba. Jejich průkopnický přínos v oboru astrofyziky spočívá v objevu zdrojů kosmického záření. Druhou polovinu ceny získal Američan italského původu Riccardo Giacconi rovněž za příspěvek v oboru astrofyziky. Nobelův výbor Královské akademie věd jej ocenil za to, že napomohl objevu kosmických rentgenových zdrojů. Davis s Košibou dokázali existenci drobounkých částic, zvaných neutrina, které vznikají při nukleární reakci přeměňující vodík na helium. Potvrdili tak teorii, že tato reakce je zdrojem slunečního záření. Giaconni zkonstruoval teleskop, zachycující rentgenové záření, s jehož pomocí lze rozpoznat vzdálené hvězdy a sledovat časově nejvzdálenější období vesmíru. Tento objev vrhá nové světlo rovněž na problematiku černých děr. Neutrina patří do kategorie nejmenších a nejdůležitějších elementárních částic, z nichž se skládá vesmír. Snadno pronikají veškerou hmotou, a z toho důvodu se takřka nedají zachytit. Raymond Davis sestrojil v 60. letech obří detektor neutrin, který poté umístil v hlubinném dole. Za 30 let své práce zachytil na dva tisíce neutrin, a mohl tak dokázat, že sluneční energie pochází z fúze. Košiba pak na jiném obřím detektoru Davisovu teorii potvrdil. Jejich objev přináší radikální změnu v názoru vědy na stav, strukturu a vývoj vesmíru. Riccardo Giacconi objevil pomocí přístrojů zachycujících rentgenové záření první rentgenový zdroj mimo naši sluneční soustavu. Kromě toho je autorem rentgenových teleskopů, díky nimž lze pořídit zcela nové a ostré snímky vesmíru. Letošní, již 101. udílení Nobelových cen bude dnes pokračovat vyhlášením cen v oboru chemie a ekonomiky. Švédská akademie včera oznámila termín již tradičně tajeného udílení ceny za literaturu. Podle očekávání je kýženým dnem i letos čtvrtek. A nakonec v pátek se veřejnost dozví jméno laureáta Nobelovy ceny míru, kterou porota vyhlásí v norském Oslu.
</TEXT>
</DOC>
<DOC>
<DOCID>LN-20021009035</DOCID>
<DOCNO>LN-20021009035</DOCNO>
<DATE>10/09/02</DATE>
<TITLE>
Afghánský deník Petry Procházkové a Jaromíra Štětiny
</TITLE>
<TEXT>
Desítky popálených dětí zachránili lékaři z české vojenské nemocnice v Afghánistánu. Záhy je v afghánské výhni vystřídají jejich odpočatí kolegové: část jich již do Kábulu dorazila počátkem tohoto týdne.
KÁBUL - "Tak to je pěkně spálená pr..." Sestřička si včas vzpomněla, že přítomni jsme i my a větu nedořekla. Skláněla se spolu s doktorem Lórántem Görcsem nad něčím, co kdysi bývalo dětským zadečkem. Teď bylo na místě hýždí jen živé maso. Otevřené rány se táhly i přes stehna. Desetiletá afghánská dívka Soňa řvala tak, že ostatní pacienti čekající na ošetření přemýšleli, zda se do rukou českých lékařů mají svěřit. "Popáleniny třetího stupně. Záda, obě dolní končetiny, hýždě," konstatoval suše doktor Görcs, zástupce náčelníka české 6. polní nemocnice v afghánském Kábulu. Lékařovo svraštělé čelo však svědčilo o tom, že mu pláč holčičky není lhostejný a že jeho sílu moc dobře chápe. Když jí před několika minutami strhával z ran přischlé obvazy, Soňa zatínala nehty do lůžka a prosila ho, aby ji už nechal být. Tehdy se i vojenský lékař tvářil skoro stejně nešťastně jako my, přihlížející laici. S těžkými popáleninami se zdravotníci české nemocnice setkávali během uplynulých pěti měsíců častěji, než předpokládali. Rozhodně jich ošetřili více než utržených nohou od min či střelných poranění.
</TEXT>
<HEADING>
Na popáleniny už zapomněla
</HEADING>
<TEXT>
Především děti jsou v Afghánistánu vystaveny nebezpečí popálení denně. Většina rodin vaří na stařičkých, podomácku opravovaných plynových bombách. Vybuchují stejně často jako velmi primitivní tlakové hrnce. Kuchyně jsou zařízeny více než prostě a veškerá činnost se odehrává na zemi, tedy v dosahu i velmi malých dětí, které na sebe s oblibou převrhávají konvice s vařící vodou. Čím chudší rodina, tím ubožejší zařízení a větší možnost výbuchu. I otevřený oheň je často zdrojem těžkých zranění, s klesající teplotou bude navíc tragických případů přibývat. Soňa patří k největším úspěchům mise českých zdravotníků. Lékaři si ji vybrali v kábulské nemocnici Červeného kříže ve čtvrti Kartezí spolu s dalšími pacienty, které místní zdravotníci nebyli vzhledem k nedostatku téměř všeho schopni efektivně léčit. Afghánské děvčátko si v hlavním stanu české nemocnice pobylo zhruba měsíc. Když jsme ji vyprovázeli domů, nejen že měla všechny rány zahojené, ale navíc plynulou češtinou zpívala píseň "Okolo Hradce..." "Už skoro zapomněla, jak na ní v Pákistánu, kam s rodiči utekla za vlády Talibanu v Afghánistánu, rozdováděné děti zapálily šaty, až málem uhořela," vzpomíná Lóránt Görcs. "Přišla k nám po osmi měsících neúspěšné léčby v místní nemocnici s infikovanými, nehojícími se kožními defekty. Provedli jsme autotransplantaci kůže síťovaným kožním štěpem a za měsíc byly rány zahojeny," pokračuje doktor Görsc hlasem tak klidným, jako by mluvil o opravě bot. Když jsme ho ale pozorovali při každodenních převazech Soni, měl vždy zpocenou tvář. Osobně ji pak odvezl domů. V Sonině chudé rodině nikdo nechápal, jak je možné, že čeští lékaři ač nejsou muslimové - dokáží zázraky. Rodiče si také velmi dobře uvědomovali, co by se stalo, kdyby se Soňa do 6. polní nemocnice nedostala. Rány by se hojily nekonečně dlouho, v letních měsících by se infekce mohla výrazně zkomplikovat. A keloidní jizvy na dolních končetinách by omezily jejich pohyblivost. Jinými slovy, Soňa by byla do konce života tělesně postižená. Dvouletému chlapečkovi, který zřejmě po hlavě spadl do otevřené pece na chleba, se všechny prsty na pravé ruce zachránit nepodařilo. Už proto, že je prostě nemá. Ale poté, co mu Görcs provedl autotransplantaci kůže na obou rukou, má alespoň šanci, že se tou levou naučí psát. Do české nemocnice přišel s dívkou, která vypadala jako po mnohaměsíčním pobytu v koncentračním táboře. Kromě toho měla na velké části těla popáleniny třetího stupně. Ještě rozsáhlejší, než měla Soňa. "Nejdříve ji musíme vykrmit a pak má, doufám, šanci," konstatoval Lórán Görcs. Neměl ten den nejlepší náladu. Chystal se totiž na operaci pětatřicetileté ženy, která v dětství utrpěla těžkou popáleninu ruky. Dnes její končetina připomíná spíše ploutev a operace by jí mohla výrazně pomoci. Jenže afghánská společnost má vlastní zákony - do nemocnice přišla s ženou celá rodina. Po dlouhém vysvětlování se bratr pacientky, prý policista, zatvrdil a prohlásil, že alespoň on musí přes noc zůstat se sestrou. "Vysvětloval jsem mu, že jí chci pouze pomoci a nikdo jí tady nic špatného neudělá, ale on si ji stejně nakonec odvedl domů. Musím to respektovat," tvářil se smutně lékař. Měla to být jedna z posledních, ne-li úplně poslední afghánská operace Lóránta Görcse. Nynější šestá polní za několik dní odjíždí do Čech. A noví kolegové z 11. polní nemocnice již nemusejí najít ženu, která musela s bratrem poslušně domů. S velkou pravděpodobností tak tato afghánská žena zůstane do smrti mrzákem. Nejstarší bratr totiž má v afghánské rodině rozhodující slovo a své sestry střeží stejně přísně jako manželky. Nechat sestru přes noc ve vojenském ležení kacířů, kde by ji cizí muži dokonce mohli při operaci vysvléknout, to prostě nemohl přenést přes srdce!
</TEXT>
<HEADING>
"Taky jsme tátové"
</HEADING>
<TEXT>
Většinu popálených pacientů šesté polní tvořily děti. Často si je do kábulské nemocnice jezdili vybírat přímo sami lékaři. "Kartezí je chudá čtvrť na jižním rozbombardovaném okraji Kábulu, kde žije asi milion lidí. Bydlí v primitivních podmínkách, je tu tedy hodně popálenin. Vybíráme ty pacienty, o které se místní lékaři nedokáží postarat. A protože jsme taky tátové, velká část jsou děti," konstatuje lékař a velitel nemocnice Jindřich Sitta. V Afghánistánu se totiž za úspěch vřele děkuje, ale v případě i nezaviněného neštěstí - zhoršení stavu pacienta, či dokonce jeho úmrtí - hrozí zdravotníkům vážné problémy. Pokud se objeví otec s dlouhým a ostrým nožem, není na utěšování či vysvětlení čas. Naštěstí se prakticky všechny zákroky podařily. K úmrtí na půdě šesté polní došlo jen jednou. Žena s těžkou srdeční vadou zemřela ještě dříve, než se jí lékař stačil vůbec dotknout. Manžel byl naštěstí přítomen. Čeští lékaři polní nemocnice budou v příštích dnech vystřídáni kolegy, kteří v Kábulu zůstanou do konce roku. Značnou část z této doby však zkraje zabere adaptace na místní prostředí, ke konci pak likvidace celé základny. Poté česká mise v Afghánistánu skončí. Odjede jediné zdravotnické zařízení svého druhu široko daleko i pravděpodobně nejlepší specialisté, kteří byli ochotni léčit ušmudlané afghánské děti.
Většinu popálených pacientů šesté polní tvořily děti. Často si je do kábulské nemocnice jezdili vybírat přímo sami lékaři. "Kartezí je chudá čtvrť na jižním rozbombardovaném okraji Kábulu, kde žije asi milion lidí. Bydlí v primitivních podmínkách, je tu tedy hodně popálenin. Vybíráme ty pacienty, o které se místní lékaři nedokáží postarat. A protože jsme taky tátové, velká část jsou děti," konstatuje lékař a velitel nemocnice Jindřich Sitta. V Afghánistánu se totiž za úspěch vřele děkuje, ale v případě i nezaviněného neštěstí - zhoršení stavu pacienta, či dokonce jeho úmrtí - hrozí zdravotníkům vážné problémy. Pokud se objeví otec s dlouhým a ostrým nožem, není na utěšování či vysvětlení čas. Naštěstí se prakticky všechny zákroky podařily. K úmrtí na půdě šesté polní došlo jen jednou. Žena s těžkou srdeční vadou zemřela ještě dříve, než se jí lékař stačil vůbec dotknout. Manžel byl naštěstí přítomen. Čeští lékaři polní nemocnice budou v příštích dnech vystřídáni kolegy, kteří v Kábulu zůstanou do konce roku. Značnou část z této doby však zkraje zabere adaptace na místní prostředí, ke konci pak likvidace celé základny. Poté česká mise v Afghánistánu skončí. Odjede jediné zdravotnické zařízení svého druhu široko daleko i pravděpodobně nejlepší specialisté, kteří byli ochotni léčit ušmudlané afghánské děti.
</TEXT>
</DOC>
<DOC>
<DOCID>LN-20021009036</DOCID>
<DOCNO>LN-20021009036</DOCNO>
<DATE>10/09/02</DATE>
<TEXT>
SAN SEBASTIÁN - Civilní garda a baskická regionální policie včera v severošpanělském Baskicku zatkly nejméně 17 osob. Údajně šlo o další operaci zaměřenou proti radikálním separatistickým kruhům v Baskicku. Devět lidí zatkla Civilní garda v baskické provincii Guipúzcoa kvůli podezření z pouličního násilí. Dalších osm baskických separatistických aktivistů zadržela regionální policie Ertzaintza v sousední provincii Vizcaya. Při domovních prohlídkách v souvislosti s tímto zatýkáním se údajně podařilo zajistit významné dokumenty.
</TEXT>
</DOC>
<DOC>
<DOCID>LN-20021009037</DOCID>
<DOCNO>LN-20021009037</DOCNO>
<DATE>10/09/02</DATE>
<GEOGRAPHY>ISLÁMÁBÁD</GEOGRAPHY>
<TEXT>
Pákistán včera vyzkoušel další balistickou raketu středního doletu schopnou nést jadernou i konvenční hlavici. Jde o druhý pokus za posledních pět dnů. Pákistánský prezident Parvíz Mušaraf pochválil domácí raketové konstruktéry za úspěšnou zkoušku střely Haft-4, zvané také Šahín-1. První test se stejnou raketou typu země-země, která má mít dolet až 700 kilometrů, uskutečnil Pákistán v pátek.
</TEXT>
</DOC>
<DOC>
<DOCID>LN-20021009038</DOCID>
<DOCNO>LN-20021009038</DOCNO>
<DATE>10/09/02</DATE>
<GEOGRAPHY>LONDÝN</GEOGRAPHY>
<TEXT>
"Britská vláda by měla udělat rozhodný krok k tomu, aby byla strana Sinn Fein vyloučena z severoirského regionálního parlamentu," prohlásil po včerejší schůzce s britským premiérem Tonym Blairem severoirský předseda vlády David Trimble. Jestliže k tomu nedojde do počátku příštího týdne, vůdce Ulsterské unionistické strany (UUP) podle britské BBC uvedl, že jeho strana nebude mít jinou možnost, než opustit regionální vládu. To by ale vedlo ke zhroucení této "křehké" vlády, která byla vytvořena v roce 1999. Během včerejšího dne také podali demisi ministr pro regionální rozvoj Peter Robinson a ministr sociálního rozvoje Nigel Dodd, oba členové Demokratické unionistické strany (DUP).
</TEXT>
</DOC>
<DOC>
<DOCID>LN-20021009039</DOCID>
<DOCNO>LN-20021009039</DOCNO>
<DATE>10/09/02</DATE>
<GEOGRAPHY>JERUZALÉM</GEOGRAPHY>
<TEXT>
Izraelská armáda bude pokračovat v operacích v pásmu Gazy. Armádnímu rozhlasu to včera sdělil izraelský premiér Ariel Šaron. Pondělní operaci v pásmu, při níž přišlo o život 14 Palestinců a asi 100 bylo zraněno, označil za úspěšný zásah proti palestinským radikálům. Šaron zároveň projevil lítost nad civilními oběťmi. Podle armády i premiéra ale většina mrtvých byla z řad teroristů. "Nerozhodne-li se palestinská samospráva s terorismem skoncovat sama, nezbude nám nic jiného, než abychom v té práci pokračovali sami," prohlásil jeden z pracovníků premiérovy kanceláře.
</TEXT>
</DOC>
<DOC>
<DOCID>LN-20021009040</DOCID>
<DOCNO>LN-20021009040</DOCNO>
<DATE>10/09/02</DATE>
<TITLE>
Panika zavládla mezi rodiči školáků v okolí Washingtonu poté, co neznámý vrah postřelil třináctiletého chlapce.
</TITLE>
<GEOGRAPHY>WASHINGTON</GEOGRAPHY>
<TEXT>
Policisté, kteří pátrají po neznámém odstřelovači, jenž v posledním týdnu zabil v okolí Washingtonu šest lidí a další dva těžce zranil, údajně nalezli nespecifikované důkazy a prohledali jeden dům. Podle amerických médií jde o toužebně očekávaný pokrok ve vyšetřování, přestože policisté neuvedli, zda se nějak přiblížili dopadení zabijáka. "Skutečně jsme získali důkazy, nesmím o nich ale hovořit," řekl Gerald Wilson, šéf policie v okresu Prince George's County. Řádění vraha, který své oběti zabíjí na dálku loveckou nebo útočnou zbraní, otřáslo psychikou obyvatel americké metropole a jejího okolí. Všeobecná nervozita dále stoupla poté, co vrah v pondělí zaútočil na třináctiletého chlapce před školou v městečku Bowie ve státě Maryland. Střelec ho zasáhl do břicha. Po náročné operaci lékaři prohlásili, že zraněný je v kritickém stavu, ale že má velkou naději na přežití. Podle vyšetřovatelů vše svědčí o tom, že v Bowie útočil stejný pachatel jako v sedmi předchozích případech. Poté, co byla zveřejněna zpráva o postřelení chlapce, začali panikařit především rodiče školáků. Někteří si okamžitě pro své děti přijeli do školy. "Tohle je už trochu moc, zvlášť po 11. září," řekla listu The New York Times India Haskinsová, která si do školy v Bowie přijela pro svého 11letého syna. Úřady vyzvaly rodiče, aby své děti do školy pouštěli, ale aby je doprovázeli jak cestou do ní, tak domů. Před školami ve Washingtonu navíc včera hlídkovali policisté, a nad ulicemi přelétávaly vrtulníky. Charles Moose, ředitel policie v okrsku Montgomery County, kde došlo k většině vražd, požádal ministerstvo spravedlnosti o další posily. Vzrostla i odměna za informace vedoucí k dopadení vraha: nyní činí 160 tisíc dolarů (téměř 5 milionů korun). "Všechny oběti byly nevinné a bezbranné, ale tímto byly překročeny všechny hranice," uvedl Moose se slzami v očích. "Střílet na dítě - stává se to hodně, hodně osobní záležitostí." Americký prezident George W. Bush označil útoky za "zbabělé a beze smyslu". "Je to tak zbabělé a nelidské, že se z toho chce zvracet," doplnil ho ředitel Úřadu pro vnitřní bezpečnost Tom Ridge.
</TEXT>
<HEADING>
Kdo vraždí v okolí Washingtonu?
</HEADING>
<TEXT>
V pátrání po zabijákovi, který od minulého týdne v okolí Washingtonu zabil šest lidí a další dva zranil, pomáhají americké policii psychiatři a další odborníci. Podle nich se pachatel vymyká obvyklému profilu masového vraha.
* nejspíš má dlouhou zkušenost se zbraněmi: naučil se střílet v mládí nebo podstoupil armádní výcvik * podle všeho jde o muže (zbraň tohoto kalibru je těžká, má velký zpětný náraz po výstřelu) * jde nejspíš o bělocha mezi 20 a 30 lety, je svobodný * postupuje metodicky a uváženě, nepanikaří * neútočí na konkrétní skupinu lidí podle bydliště, pracoviště nebo rasy: cíle si vybírá podle momentální příležitosti bez zřejmého vzorce
Pramen: Reuters, The New York Times
Řádění marylandského vraha
1) 2. října, 18.05 - James D. Martin (55) byl zastřelen na parkovišti před obchodním domem ve Wheatonu
2) 3. října, 7.41 - James L. Buchanan (39) zahynul při sekání trávy v Rockvillu
3) 3. října, 8.12 - Prem Kumar Walekar (54) zemřel, když na benzínové pumpě v Aspen Hillu čerpal benzín do svého taxíku
4) 3. října, 8.37 - Sarah Ramosová (34) byla zastřelena u pošty v Silver Spring
5) 3. října, 9.58 - Lori Lewisová-Riverová (25) zemřela, když na benzínové pumpě v Kensingtonu čistila vnitřek svého auta
6) 3. října, 21.20 - Pascal Charlot (72) zahynul na ulici ve Washingtonu
7) 4. října, 14.30 - neidentifikovaná 43letá žena utrpěla vážná zranění, když ji na parkovišti ve Frederickburgu ve Virginii zasáhl střelec do zad
8) 7. října, 8.09 - 13letý chlapec byl postřelen před školou ve městě Bowie
</TEXT>
</DOC>
<DOC>
<DOCID>LN-20021009041</DOCID>
<DOCNO>LN-20021009041</DOCNO>
<DATE>10/09/02</DATE>
<TITLE>
Malajsie: policie zatkla amerického radikála. Policie zadržela amerického islámského radikála Ahmeda Ibrahima Bilala a úřady jej chtějí během několika dnů deportovat do Spojených států. Malajsijské úřady přiznaly, že Bilal v zemi neporušil žádný zákon, sdělily ale, že mu USA zrušily pas, čímž se stal nezákonným imigrantem. Americké úřady Bilala obvinily ze spiknutí s cílem podpořit síť Al Kajda Usámy bin Ládina.
</TITLE>
<TEXT>
USA: muž s noži zatčený na letišti byl odsouzen. Nepálec, který se v Chicagu pokusil nastoupit do letadla s tuctem nožů jen několik týdnů po útocích z 11. září 2001, byl v pondělí odsouzen k šestiměsíčnímu vězení. Sedmadvacetiletý Subaš Gurung, který ve vazbě strávil 11 měsíců, má být do týdne deportován do Nepálu. "Nemyslím si, že pan Gurung měl zlé úmysly," řekl soudce William Hibbler. "Určitě se ale choval pošetile, lehkomyslně, nevhodně," dodal. Zatčení Gurunga pouhé tři týdny po útocích z 11. září vzbudilo velkou pozornost. Avšak podle obhájců jeho problémem nebyly styky s teroristy, nýbrž deprese.
</TEXT>
</DOC>
<DOC>
<DOCID>LN-20021009042</DOCID>
<DOCNO>LN-20021009042</DOCNO>
<DATE>10/09/02</DATE>
<GEOGRAPHY>BERLÍN</GEOGRAPHY>
<TEXT>
Významné německé nakladatelství Bertelsmann se oficiálně doznalo k tomu, že za 2. světové války nepřímo využívalo otrocké práce Židů. Odhalení je výsledkem tříleté práce skupiny historiků, jejíž výsledky jsou shrnuty v osmisetstránkovém dokumentu. Společnost Bertelsmann o prošetření své minulosti požádala poté, co se v roce 1998 v německém tisku objevil článek o údajné spolupráci nakladatelství s nacisty. Komise pod vedením izraelského odborníka Saula Friedlaendera zjistila, že nakladatelství v letech 1941 až 1943 spolupracovalo s tiskárnami v obsazeném litevském Vilniusu, jež využívaly nucené práce Židů z nedalekého ghetta. "Poučili jsme se, že vlastní historii nelze zapírat. Náš cíl je nyní odkrýt pravdu a poučit se z chyb, kterých jsme se dopustili," řekl výkonný ředitel společnosti Günter Thielen s tím, že zpráva komise bude zveřejněna. "Nevíme, zda společnost věděla o existenci otrocké práce v tiskárnách," řekl jeden z autorů zprávy Reinhard Wittmann. "Jediné, co víme, je skutečnost, že tiskárny využívaly otrocké práce a že Bertelsmann s těmito tiskárnami spolupracoval při produkci vlastních publikací," dodal Wittmann. Společnost se v průběhu 2. světové války stala předním nakladatelem pro německou armádu. V milionových nákladech se tiskla knížečka Napínavé příběhy, kterou kupovala zejména německá mládež a vojáci na frontě. Toto ideologické dílko podle studie historiků "sloužilo účelům nacionalistické a ve svém důsledku dokonce rasistické a protibolševické propagandy." Historikové vyvrátili původní verzi událostí z roku 1944, podle níž bylo nakladatelství uzavřeno nacisty proto, že jeho tehdejší ředitel Heinrich Mohn byl jako hluboce věřící křesťan nepohodlný. Ve skutečnosti ale společnost skončila z ekonomických, nikoli politických důvodů. Ukázalo se, že Heinrich Mohn byl dokonce jedním z příznivců a finančních patronů jednotek SS.
</TEXT>
</DOC>
<DOC>
<DOCID>LN-20021009043</DOCID>
<DOCNO>LN-20021009043</DOCNO>
<DATE>10/09/02</DATE>
<TITLE>
Politické zboží "kandidát Bureš" naznačuje bídu blížící se prezidentské volby
</TITLE>
<TEXT>
Jestliže bývalý ministr spravedlnosti Jaroslav Bureš po svém ministerském úřadování něco zanechal, pak to byl pocit úporné snahy zůstat ve funkci za každou cenu. Před volbami při každé příležitosti v médiích prohlašoval, že se cítí být především odborníkem, takže je mu celkem jedno, která strana bude nakonec vládu sestavovat. A aby to nebylo příliš okaté, jedním dechem politicky korektně dodával, že mu jde o dokončení rozdělané práce. Přirozeně, o co jiného by politikovi mělo jít.
</TEXT>
<HEADING>
Spokojený náměstek?
</HEADING>
<TEXT>
Kvalitu Burešovy práce ovšem hned po volbách zpochybnil místopředseda vlády Pavel Rychetský, který v rozhovoru s BBC řekl, že resort spravedlnosti je v zoufalém stavu. Politici málokdy mluví tak jasnými slovy a pro Bureše to byl nepochybně signál, že se s ním v nové vládě nepočítá, a to navzdory tomu, že křeslo ministra připadlo podle koaličních dohod právě sociální demokracii. Většina lidí by to pochopila a vládní hřiště opustila, ale Jaroslav Bureš zatnul zuby a nechal se bez velkého odporu uklidit do funkce náměstka právě k Pavlu Rychetskému. "Je to velmi významná funkce a odborně mě naprosto uspokojuje," řekl v rozhovoru s redaktorem BBC. S tím uspokojením to však asi nebude zas tak žhavé: to by se Jaroslav Bureš nerozhodl stát se prezidentem. Co první týden jeho prezidentské kampaně nejlíp charakterizuje? Kromě rozpaků je to stará známá úpornost. Prezidenta sice budou volit poslanci a senátoři, ale Jaroslav Bureš si počíná jako kandidáti v zemích, kde se o hlavě státu rozhoduje v přímé volbě. Natiskl si letáky (s ne zcela jasným heslem Prezident pro každý všední den) a zprovoznil svou internetovou stránku. Po vzoru kandidátů západního střihu nabízí svůj program v bodech stručných jako prásknutí bičem ovšem není zcela jasné, z čeho je v tomto případě bič upleten.
</TEXT>
<HEADING>
Bezbarvý kandidát
</HEADING>
<TEXT>
Obecnější a bezobsažnější floskule by si bylo možné jen stěží vymyslet: například v kapitolce nazvané Bezpečnost občanů a státu žádá Jaroslav Bureš "bezpečný život občana" a "připravenou armádu". V programu, který čítá zhruba padesát slov, vyčuhuje snad jediný méně obvyklý požadavek: totiž "péče o český jazyk". Bylo by to hezké, kdybychom na tomtéž kandidátském webu nečetli o stránečku dál odkaz na text publikovaný s "laskavím svolením BBC". Námět na ironickou glosu? Ale vůbec ne. Tahle hrubka je na internetových stránkách Jaroslava Bureše jediným místem, ze kterého nečiší kalkul a chlad. Taktika Jaroslava Bureše je jasná. Mezi kontroverzními politiky, z nichž každý více či méně velké části obyvatel "nevoní", chce být kandidátem slibujícím prezidenta "bez barvy a bez zápachu". Svou úpornou touhou po funkcích však ze všeho nejvíc připomíná podomního obchodníka, kterého z domu vyprovodíte dveřmi, ale on vám vzápětí zkusí vlézt dovnitř oknem. Vzhledu ani chování těchhle lidí se nedá nic vytknout. Své nanicovaté zboží nabízejí v dobrém obleku, mluví uhlazeně a celkově je jejich vystupování velmi zdvořilé. Vždycky se vám však uleví, když za nimi definitivně zaklapnou dveře.
</TEXT>
<HEADING>
Meze jedné metody
</HEADING>
<TEXT>
Kandidát Bureš prezentuje jako hlavní devízu svou předvídatelnost. Spíš než předvídatelný se on sám snažil být předvídavý, když vyráběl svůj mediální obraz pro tuto kandidaturu. Přece není možné, aby byl ve skutečnosti takový, jak se prezentuje. Politické zboží nazvané "kandidát Bureš" je symbolem celé bídy blížící se prezidentské volby. Pokud bychom měli pojmenovat její největší úskalí, tak tkví v tom, že funkce prezidenta byla vytvarována podle Václava Havla. Naše nároky či představy o této funkci začínají i končí právě Havlovým působením. Nemůžeme se divit, že ze součástek, které jsou k dispozici, nebude žádná do uvolněného místa pasovat. Ale to přece neznamená, že tam z bezradnosti nacpeme beztvarou hmotu. Není divu, že kandidaturu Jaroslava Bureše podporuje mimo jiné Stanislav Gross. Právě on je průkopníkem politického stylu, který je založen na ochotě vyjít vstříc mediální poptávce. A to za každých okolností. Tahle metoda však musí mít nějaké meze a zdá se, že Jaroslav Bureš se jich svou kampaní dotkl. Jakkoliv je novinářsky laciné dělat si vtípky ze jmen či místopisných názvů, snad bude tentokrát autorovi prominuto. V internetovém životopise Jaroslava Bureše se píše, že se narodil v Mimoni. Dej Bůh, ať tam neskončíme všichni.
Kandidát Bureš prezentuje jako hlavní devízu svou předvídatelnost. Spíš než předvídatelný se on sám snažil být předvídavý, když vyráběl svůj mediální obraz pro tuto kandidaturu. Přece není možné, aby byl ve skutečnosti takový, jak se prezentuje. Politické zboží nazvané "kandidát Bureš" je symbolem celé bídy blížící se prezidentské volby. Pokud bychom měli pojmenovat její největší úskalí, tak tkví v tom, že funkce prezidenta byla vytvarována podle Václava Havla. Naše nároky či představy o této funkci začínají i končí právě Havlovým působením. Nemůžeme se divit, že ze součástek, které jsou k dispozici, nebude žádná do uvolněného místa pasovat. Ale to přece neznamená, že tam z bezradnosti nacpeme beztvarou hmotu. Není divu, že kandidaturu Jaroslava Bureše podporuje mimo jiné Stanislav Gross. Právě on je průkopníkem politického stylu, který je založen na ochotě vyjít vstříc mediální poptávce. A to za každých okolností. Tahle metoda však musí mít nějaké meze a zdá se, že Jaroslav Bureš se jich svou kampaní dotkl. Jakkoliv je novinářsky laciné dělat si vtípky ze jmen či místopisných názvů, snad bude tentokrát autorovi prominuto. V internetovém životopise Jaroslava Bureše se píše, že se narodil v Mimoni. Dej Bůh, ať tam neskončíme všichni.
</TEXT>
</DOC>
<DOC>
<DOCID>LN-20021009044</DOCID>
<DOCNO>LN-20021009044</DOCNO>
<DATE>10/09/02</DATE>
<TITLE>
Centrální banka se opět nikomu nezavděčí
</TITLE>
<TEXT>
Míra inflace se stala snad jediným ekonomickým údajem, který ještě může někoho potěšit. Třetí měsíc v řadě se drží pod jedním procentem v září jí výrazně pomohly posezonní slevy rekreací a klesající ceny potravin. S dalšími ekonomickými daty už to tak slavné není. Nezaměstnanost v uplynulém měsíci potvrdila srpnovou míru 9,4 procenta. Počet lidí bez práce ovšem stoupl o pět tisíc a nezaměstnaných už je v tuzemsku 493 tisíc. Na jedno volné místo nyní připadá deset zájemců. Příznivá prognóza inflace a značně kulhající hospodářský růst znovu nastartovaly spekulace o dalších krocích centrální banky. Opětovné snížení klíčových úrokových sazeb je prý na spadnutí. ČNB se podle ekonomů pokusí nižšími úroky zlevnit peníze a fouknout tak do plachet ekonomice. Pravděpodobně se tak i opravdu stane. Ostatně ani urputný boj se silnou korunou není zadarmo a snížení sazeb případné intervence příjemně zlevní. A tak se centrální banka opět nikomu nezavděčí. Pokud sazby skutečně sníží, jistě se objeví sžíravé kritiky, že se pokles sazeb očekával, a tudíž na korunu nijak zvlášť nezafunguje. A pokud nesníží, tak se vláda sociálních demokratů může rozloučit s klidným spánkem. Rozpočet koncipovaný s historicky nejvyšším deficitem a postavený na aktuální, pesimistické prognóze vývoje - už teď lapá po dechu. A na zastavení ekonomického propadu čeká jako na smilování. Gentlemanům z bankovní rady není co závidět.
</TEXT>
</DOC>
<DOC>
<DOCID>LN-20021009045</DOCID>
<DOCNO>LN-20021009045</DOCNO>
<DATE>10/09/02</DATE>
<TITLE>
Poslanci se těší na projev prezidenta Havla
</TITLE>
<TEXT>
Po více než dvou letech se prezident Václav Havel objeví na půdě Poslanecké sněmovny, aby promluvil k zákonodárcům. Bude to nejspíš jeden z posledních projevů, v němž se přirozeně čekají prvky loučení a shrnujícího ohlédnutí. Snad i proto komunističtí poslanci tak toužili po tom, aby prezidentovi konečně mohli otevřeně na parlamentní půdě říci své. S pomocí vždy jednotné ODS a části sociální demokracie svoji touhu nakonec prosadili. A tak se dnes bude poprvé v dějinách ČR o projevu prezidenta široce diskutovat v samostatné rozpravě. Havlův mluvčí dopředu naznačil, že projev bude mít spíše oficiální zdvořilostní charakter, ale na tom, co prezident bude říkat, až tak nezáleží. Ať už řekne cokoliv, vždy se najdou poslanci, kteří si nenechají ujít příležitost, aby komentovali třeba jen to, že se prezident do dolní komory parlamentu obtěžoval po bezmála třiceti měsících (ne že by si to nezasloužilo kritickou poznámku). Důkladná sněmovní příprava - projev prezidenta jako speciální bod jednání - slibuje, že zítřejší odpoledne by mohlo stát za to. Bude to taková pěkná "pětiminutovka nenávisti", v níž vyplavou na povrch staré politické křivdy a osobní antipatie. Škoda jen, že se prezident, nejsa poslancem, nebude moci této bohulibé očistné činnosti zúčastnit. Výsledek terapie slovem by byl mnohem účinnější.
</TEXT>
</DOC>
<DOC>
<DOCID>LN-20021009046</DOCID>
<DOCNO>LN-20021009046</DOCNO>
<DATE>10/09/02</DATE>
<TITLE>
Vláda by měla připravit vlastní novelu
</TITLE>
<TEXT>
Nevídaná jednota zavládla včera v Poslanecké sněmovně. Sto padesát pět poslanců odmítlo v prvním čtení senátní novelu zákona o svobodném přístupu k informacím, která rušila možnost požadovat za vyhledání informace úhradu. Pro se jich vyslovilo sedm: šest poslanců za US-DEU a Jaromír Talíř z KDU-ČSL. Zákon o svobodném přístupu k informacím platí již dva a půl roku. Státním institucím a organizacím hospodařícím s veřejnými prostředky ukládá povinnost informovat občany o své činnosti. Přijetím zákona se Česká republika o notný kousek přiblížila civilizovaným zemím, kde podobné normy existují často již desetiletí. Český zákon má ovšem minimálně jednu vážnou chybu: úřad může požadovat zaplacení nákladů na vyhledání informace. Postupně se ukázalo, že úředníci dokáží toto ustanovení zneužívat k odrazování občanů od jejich žádostí. Navíc si mnohé úřady účtují několikanásobně vyšší sumy, než jim zákon umožňuje (např. ministerstvo zahraničních věcí chce za vyhledání informace v archivu minimálně čtyřnásobek zákonné sumy). Takto postiženým občanům pak nezbývá než sjednání nápravy ve zdlouhavém soudním sporu. Osud zákona v Poslanecké sněmovně byl předem jasný: s hlasy komunistů a ODS se nedalo počítat pro jejich ideologickou předpojatost. V koalici rozhodlo negativní stanovisko vlády, které novele vytýká především formální nedostatky. Nechce-li být ale vláda považována za toho, kdo u nás potlačuje právo na informace, měla by co nejdříve připravit novelu vlastní: bez formálních chyb.
</TEXT>
</DOC>
<DOC>
<DOCID>LN-20021009047</DOCID>
<DOCNO>LN-20021009047</DOCNO>
<DATE>10/09/02</DATE>
<TITLE>
Ad LN 7. 10.: Budou Spojené státy stejně radikální jako Marx?
</TITLE>
<TEXT>
Když se po 11. září začalo říkat, že tato událost změnila svět, všichni jsme s tímto prohlášením souhlasili. Ale můžeme teď s čistým svědomím říci, že je to změna k lepšímu? Snad i v té nejhlubší bolesti z tisícinásobné brutální vraždy musí existovat určitá hranice, která stojí nad životem, nad smrtí i nad USA. Spojené státy oplývají mnoha "nej". Nejsilnější, nejmocnější, nejvyzbrojenější. Nejrozzlobenější. Zmínka o tom, že bude podniknut preventivní útok na všechny státy potenciálně nebezpečné pro USA, by měla být zapsána v dokumentu Národní bezpečnostní strategie Spojených států velkými červenými písmeny. Asi až potom by si Condoleezza Riceová uvědomila, co všechno tato slova obsahují. Výhružku. Nadvládu. Egoismus. Myslím, že Spojené státy by měly velmi dobře zvážit svá rozhodnutí, jejichž prostřednictvím budou měnit svět. Mohlo by se stát, že padnou do bláta a špíny, na roveň svým vlastním nepřátelům. A my mějme pro jistotu na paměti, že Velký bratr nás sleduje, a nebuďme proto potenciálně nebezpeční.
</TEXT>
</DOC>
<DOC>
<DOCID>LN-20021009048</DOCID>
<DOCNO>LN-20021009048</DOCNO>
<DATE>10/09/02</DATE>
<TITLE>
Ad LN 23. 9.: Hejtman Tošenovský chce být předsedou ODS
</TITLE>
<TEXT>
Nejsem voličem ODS a nikdy jsem nebyla, přestože počátkem 90. let jsem přiznávala Václavu Klausovi hlavně jeho vědomosti, které veřejnosti dokázal perfektně prezentovat. Vědění má člověka zušlechťovat, ale velice brzy jsem zjistila, že Václava Klause vzdělání nezušlechtilo. Evžena Tošenovského neznám, ale jeho óda na pana Klause ve mně budí nedůvěru. Buď je charakterově stejného ražení, nebo je jeho volební agitace účelová: získání hlasů v rámci ODS - odpůrců i zastánců Klause i jeho samého. Obojí je pro mě neslučitelné s obrazem politika, kterému můžu věřit.
</TEXT>
</DOC>
<DOC>
<DOCID>LN-20021009049</DOCID>
<DOCNO>LN-20021009049</DOCNO>
<DATE>10/09/02</DATE>
<TITLE>
Ad LN 7. 10.: Český provincialismus a Svobodná Evropa
</TITLE>
<TEXT>
Ode dne, kdy bylo rozhodnuto o ukončení činnosti českého vysílání Svobodné Evropy, jsem se snažil sledovat reakce našich občanů ve sdělovacích prostředcích, ale nenašel jsem téměř žádné. Doufal jsem, že aspoň nezanedbatelný počet posluchačů napsal přímo pracovníkům této stanice. Při četbě článku pana Stránského se mi potvrdilo moje podezření, že ani touto formou své poděkování nevyjádřilo víc než pár občanů. Je mi z toho trochu smutno, protože demokratických a ekonomických svobod, kterých jsme nabyli za významného přispění pracovníků "Svobodky", využívá (případně zneužívá) obrovská většina našich občanů, včetně těch, kteří volí komunisty. Chápu, že mladí lidé si neuvědomují, že za znovuzískání svobody bylo nutno bojovat. Nechápu ale, že ani starší generace nepovažuje za slušné pracovníkům RSE aspoň prostě poděkovat.
</TEXT>
</DOC>
<DOC>
<DOCID>LN-20021009050</DOCID>
<DOCNO>LN-20021009050</DOCNO>
<DATE>10/09/02</DATE>
<TITLE>
Ad LN 4. 10.: Skinheada, který bodl muže, soud propustil z vazby
</TITLE>
<TEXT>
Opravdu nevěřím svým očím! Občan (v tomto případě skinhead) pobodá třinácti ranami jiného občana a je souzen na svobodě! Paní "soudkyně" Zdenka Hudečková argumentuje dosavadní bezúhonností a vnitřním neklidem obžalovaného. Po přečtení článku jsem ochoten věřit tomu, že pod tíhou těchto vskutku polehčujících okolností opustí soud s podmíněným trestem. Myslím, že občanům Brna nezbývá, než přemluvit onu dívku, se kterou se neklidný skinhead rozešel, aby se rychle, v zájmu bezpečí, ke svému exmilému vrátila. Protože jeho vnitřní neklid ho může opět přepadnout. Pokud ho v tu chvíli potká třeba paní soudkyně, může začít počítat. Třeba do třinácti.
</TEXT>
</DOC>
<DOC>
<DOCID>LN-20021009051</DOCID>
<DOCNO>LN-20021009051</DOCNO>
<DATE>10/09/02</DATE>
<TITLE>
Ad LN 3. 10.: Státu docházejí peníze na podpory
</TITLE>
<TEXT>
Špidlova vláda jde cestou nejmenšího odporu. K tomuto účelu si vybrala důchodce, skupinu zcela závislou na státních úřednících. Jak jinak si vysvětlit poslední kroky této "socialistické" vlády. Nemáme na krytí škod po povodních? Nezvýšíme o plnou hodnotu důchody. Nemáme na dávky v nezaměstnanosti? Sáhneme na důchody. Přitom je třeba si uvědomit, že se nejedná o jednorázovou platbu, ale při současném způsobu valorizace důchodů se tento krok bude projevovat u každého důchodce (promiňte tu otevřenost) až do jeho odchodu na onen svět. A tak budou důchodci přispívat na "následky povodní" ještě i v době, kdy na záplavy budeme jen vzpomínat. Myslím, že tuto skutečnost by si všichni důchodci, ale i ti mladší, měli uvědomit nejpozději před nejbližšími volbami. Je to právě skupina těch sociálně slabších, mezi něž nepochybně patří většina důchodců, kteří v převážné většině volí ČSSD nebo KDU-ČSL v očekávání, že se jich tato vláda zastane.
</TEXT>
</DOC>
<DOC>
<DOCID>LN-20021009052</DOCID>
<DOCNO>LN-20021009052</DOCNO>
<DATE>10/09/02</DATE>
<TITLE>
Ad LN 5. 10.: Volby: znojemská ODS podpořila Železného...
</TITLE>
<TEXT>
Nechápu, že možnost být zvolen do Senátu dostává člověk, kvůli jehož machinacím s televizí Nova byla naše republika vláčena po mezinárodních soudech. Nemyslím si, že by zrovna on byl vhodným senátorem. Jako takový by totiž měl mít zájem na prospěchu státu. Naproti tomu nám v nedávné minulosti dokázal, že své osobní zájmy staví nade vše. Nebylo by rovněž rozumné, aby v Senátu zasedal člověk (bez ohledu na osobu pana Železného), který je ředitelem velké mediální společnosti, protože hrozí nebezpečí, že by takovéto spojení politických zájmů a mediálního vlivu mohlo vést ke zneužívání tohoto postavení či k masovému ovlivňování lidí-voličů.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Senovážná 1254/4, 110 00 Praha 1 nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20021009053</DOCID>
<DOCNO>LN-20021009053</DOCNO>
<DATE>10/09/02</DATE>
<TITLE>
Ad LN 7. 10.: Komunisté navrhují Srbova advokáta na prezidenta
</TITLE>
<TEXT>
Pondělní Lidové noviny napsaly, že o kandidatuře na úřad prezidenta republiky jednali komunisté s Gustavem Mahlerem, což je samozřejmě nesmysl, neboť dotyčný zemřel již v roce 1911 - osloven nikým z KSČM nebyl ani Zdeněk Mahler, což mohu jsa živ snadno prokázat. Žádám proto, aby se Lidové noviny za tento nesmysl a nepravdu čtenářům i mně omluvily.
</TEXT>
<HEADING>
Zdeněk Mahler, Praha
</HEADING>
<TEXT>
Poznámka redakce: Skladatel Gustav Mahler může skutečně těžko kandidovat na českého prezidenta: za tuto chybu se LN omlouvají. Avšak zprávu o tom, že KSČM jednala o případné prezidentské kandidatuře se spisovatelem Zdeňkem Mahlerem, převzaly LN ze servisu ČTK - a to konkrétně ze zprávy, která vyšla 1. října tohoto roku. red
Poznámka redakce: Skladatel Gustav Mahler může skutečně těžko kandidovat na českého prezidenta: za tuto chybu se LN omlouvají. Avšak zprávu o tom, že KSČM jednala o případné prezidentské kandidatuře se spisovatelem Zdeňkem Mahlerem, převzaly LN ze servisu ČTK - a to konkrétně ze zprávy, která vyšla 1. října tohoto roku. red
</TEXT>
</DOC>
<DOC>
<DOCID>LN-20021009054</DOCID>
<DOCNO>LN-20021009054</DOCNO>
<DATE>10/09/02</DATE>
<TITLE>
Na článek Jiřího Šimka Výzkum DNA: není kam spěchat (LN 4. 10.) reaguje Václav Pačes.
</TITLE>
<TEXT>
Lidský genom je dnes probírán ze všech možných stran. Zabývají se jím také specialisté na lékařskou etiku. Zdá se mi ale, že někteří z nich, aby obhájili potřebnost pracovišť pro svůj obor, si vytvářejí jakéhosi virtuálního nepřítele a proti jeho vykonstruovaným aktivitám pak bojují. Z jejich občasných příspěvků se zdá, jako by vědci byli přesvědčeni o tom, že život a celá příroda se dají popsat několika formulkami, že genom určuje všechno v našem životě a že je za dveřmi doba, kdy budeme všemu rozumět a vším manipulovat. Já ale neznám jediného solidního vědce, který by něco takového tvrdil. A nevidím důvod, proč se proti takovému, vlastně neexistujícímu postoji vědců stavět. To ale není všechno. Podle některých názorů je třeba výzkum regulovat, kontrolovat, zastavit, zakázat! Jinak ho vědci zneužijí. Nevím přesně, jak někteří specialisté v etice přispívají k vytváření tvůrčího prostředí na našich vysokých školách a ve vědeckých ústavech. Zdá se mi, že spíš přispívají k falešnému obrazu vědy. Jako jeden ze základních etických principů vědce by měli úzkostlivě ctít podávání nezkreslených informací. Strašení lidí, kteří si stěží mohou o odborných problémech udělat vlastní názor, je samo o sobě neetické. Mimochodem, když už jsme u genomů. Nedávno byl dokončen projekt přečtení genomu parazita způsobujícího malárii a současně i genomu moskyta, který tohoto parazita přenáší. Snad stojí za zmínku, že se na genomovém projektu moskyta významně podílela moje doktorandka Dana Borková-Thomas. Pracovala v Evropské molekulárněbiologické laboratoři v Heidelbergu, kam byla na řešení tohoto projektu pozvána. Sama přečetla přes půl milionu písmen z chromozomu č. 2 a identifikovala 48 genů.
</TEXT>
</DOC>
<DOC>
<DOCID>LN-20021009055</DOCID>
<DOCNO>LN-20021009055</DOCNO>
<DATE>10/09/02</DATE>
<TITLE>
Za ruský souhlas s útokem na Irák USA zmírnily podporu Gruzie
</TITLE>
<TEXT>
"Nemůže to být vztah založený na pravidle všechno dej a nic nedostaň," charakterizoval listu The Washington Post jeden z vysokých členů vlády George W. Bushe ruský přístup ke vztahům s USA. V rámci ruské politické a podnikatelské elity přitom poslední dobou sílí názor, že Washington se k Moskvě chová podle tohoto vzorce. Prověrkou, zda jsou Američané ochotni svůj přístup změnit, by se podle Rusů měl stát jejich postoj k ruským zájmům v Iráku. Ruský prezident Vladimir Putin je ve dvojím ohni - na jedné straně musí doma dokázat, že nerozprodává národní zájmy, aniž by výměnou něco získal. Současně ale nesmí přehnat tlak na nové západní partnery, neboť jeho nabídka je omezená.
</TEXT>
<HEADING>
Moskva kopírovala Washington
</HEADING>
<TEXT>
Největší bank, o který se nyní hraje, představuje ropné bohatství Iráku. Kreml si uvědomuje, že je zde jen druhořadým hráčem. Náhradu za případné ztráty mu má poskytnout alespoň zisk v podobě vlivu na kavkazský a středoasijský region. V obou případech Putin v ruce drží vlastně jediný trumf - případné veto amerického návrhu na vojenský úder proti Iráku, který chce Bush protlačit na jednání Rady bezpečnosti OSN. Přes opačné hodnocení ruské opozice se zdá, že alespoň v případě Gruzie se ruskému vůdci podařilo dosáhnout svého. Kreml si svůj tlak na Gruzii připravil již koncem srpna tak, aby kulminoval v době výročí teroristického útoku na USA z 11. září. Hlavním argumentem bylo, že Gruzie není schopna zlikvidovat teroristické základny na svém území. A v nich se podle Rusů skrývají i strůjci bombových útoků proti ruským obytným domům před třemi lety, které si vyžádaly stovky obětí. Paralela se západní akcí v Afghánistánu byla zjevná. Putin nejprve zveřejnil příkaz generálnímu štábu připravit operaci na gruzínském území. Poté se, stejně jako Američané, zaštítil autoritou Charty OSN a rezolucí Rady bezpečnosti. A čekal na reakci Washingtonu. Gruzínský prezident Eduard Ševardnadze se nejdřív pokusil vše odbýt spektakulárním zásahem v Pankiské soutěsce, kde se teroristé měli podle Rusů ukrývat. Poté, co se Bushova administrativa zastala Tbilisi jen povýtce formálně a silní muži z Bushovy suity nepřímo podpořili Putinovu argumentaci srovnáním nebezpečí z Gruzie a Jemenu, se Ševardnadze stáhl. Minulou neděli si s Putinem plácl mimo jiné i na vytváření rusko-gruzínských hlídek, což bylo ještě nedávno nemyslitelné.
</TEXT>
<HEADING>
Ropní zloději
</HEADING>
<TEXT>
Souhlas Rady bezpečnosti ale podle všeho není pro zájmy USA natolik nezbytný, aby kvůli němu obětovaly svůj hlavní strategický cíl - stabilitu světového trhu s energetickými surovinami. Rusové si své irácké kontrakty na dalších deset let cení na 26 až 40 miliard dolarů. Ve Washingtonu ovšem tuto cenu berou pouze jako startovní odhad pro další jednání. Jeden z vysokých ruských diplomatů v New Yorku proto v rozhovoru pro britský tisk Bílý dům obvinil z přípravy "ropné krádeže". Počátkem října udělali Američané vůči Moskvě bezprecedentní gesto. Na "energetickém summitu" v Texasu se Bushovi ministři dohodli s ruskými kolegy na tom, že strategické ropné rezervy USA budou saturovány nejen arabskou ropou, jako dosud, ale i ruskou. Dlouhodobý cíl viceprezidenta Dicka Cheneyho, aby polovinu ropy USA získávaly z Iráku, ale zůstal nezměněn. Ruský internetový list Strana, blízký Kremlu, tento týden naznačil, že Moskva se začíná smiřovat s pozicí "mladšího bratra" na iráckých ropných polích. Mimo jiné i proto, že USA jako převážně spotřebitelský stát nebude mít nikdy stejný zájem na zachování relativně vysokých cen energií jako ruští producenti. Zda Bushovi stačí k tomu, aby získal Putina, souhlasit se skromným (a nejistým) ziskem Moskvy na Kavkaze, rozdat drobty z chystané dolarové hostiny v Iráku a předat Rusům vstupenku do Světové obchodní organizace, ukáže čas. Putin ale příliš variant nemá. Pokračovat v dosavadní licitaci by mělo význam pouze tehdy, pokud by Rusové měli v případě neúspěchu šanci získat výměnou dlouhodobý vliv v celém arabském světě. A to je při současné ekonomické a relativní vojenské slabosti Ruska jen málo pravděpodobné. l
Souhlas Rady bezpečnosti ale podle všeho není pro zájmy USA natolik nezbytný, aby kvůli němu obětovaly svůj hlavní strategický cíl - stabilitu světového trhu s energetickými surovinami. Rusové si své irácké kontrakty na dalších deset let cení na 26 až 40 miliard dolarů. Ve Washingtonu ovšem tuto cenu berou pouze jako startovní odhad pro další jednání. Jeden z vysokých ruských diplomatů v New Yorku proto v rozhovoru pro britský tisk Bílý dům obvinil z přípravy "ropné krádeže". Počátkem října udělali Američané vůči Moskvě bezprecedentní gesto. Na "energetickém summitu" v Texasu se Bushovi ministři dohodli s ruskými kolegy na tom, že strategické ropné rezervy USA budou saturovány nejen arabskou ropou, jako dosud, ale i ruskou. Dlouhodobý cíl viceprezidenta Dicka Cheneyho, aby polovinu ropy USA získávaly z Iráku, ale zůstal nezměněn. Ruský internetový list Strana, blízký Kremlu, tento týden naznačil, že Moskva se začíná smiřovat s pozicí "mladšího bratra" na iráckých ropných polích. Mimo jiné i proto, že USA jako převážně spotřebitelský stát nebude mít nikdy stejný zájem na zachování relativně vysokých cen energií jako ruští producenti. Zda Bushovi stačí k tomu, aby získal Putina, souhlasit se skromným (a nejistým) ziskem Moskvy na Kavkaze, rozdat drobty z chystané dolarové hostiny v Iráku a předat Rusům vstupenku do Světové obchodní organizace, ukáže čas. Putin ale příliš variant nemá. Pokračovat v dosavadní licitaci by mělo význam pouze tehdy, pokud by Rusové měli v případě neúspěchu šanci získat výměnou dlouhodobý vliv v celém arabském světě. A to je při současné ekonomické a relativní vojenské slabosti Ruska jen málo pravděpodobné. l
</TEXT>
</DOC>
<DOC>
<DOCID>LN-20021009056</DOCID>
<DOCNO>LN-20021009056</DOCNO>
<DATE>10/09/02</DATE>
<TITLE>
V jinak poutavém odstavci o balených koblihách (LN 4. 10.) se Martin Weiss dopustil v souvislosti s EU několika nepřesností. Bohužel se jedná o nepřesnosti, které se již několikrát objevily v prohlášeních různých politiků, a skutečnost, že tyto polopravdy začínají pronikat i do nestranné publicistiky, byť jen okrajově, je hrozivá. Jedná se totiž o téma pro budoucnost ČR na výsost důležité. Není za prvé pravda, že "svobodu pracovat a podnikat v zemích unie mít nebudeme, náš přístup k dotacím bude nerovný stejně jako reprezentace v Evropském parlamentu". Svobodu pracovat a usazovat se v zemích unie mít budeme, pouze několik států si zatím vymínilo v této věci přechodné období. Iv těchto státech zmiňovanou svobodu mít budeme, i když až po uplynutí několika let od našeho vstupu. Přechodná období si v mnoha oblastech vymínila i naše diplomacie. Stejně tak je předmětem diplomatického jednání systém dotací - jádro problému navíc neleží u nás, ale v Polsku u tamních zemědělců. Tvrdit, že náš přístup k dotacím bude nerovný, je proto předbíhání událostem a vizionářství hodné zaměstnanců Prognostického ústavu. Navíc je takové tvrzení značně defétistické - jako bychom říkali, že stejně víme, že naši diplomaté beztak nebudou schopni nic vyjednat, a že jsme s tím koneckonců smířeni. Totéž platí o reprezentaci v Evropském parlamentu. Podle platné (dosud neratifikované) verze dohody z Nice mají tři státy (ČR, Maďarsko a Malta) o dva, resp. jednoho, poslance méně, než by odpovídalo počtu obyvatel. Tento problém byl položen na stůl již bezprostředně po Nice právě Evropským parlamentem, v němž vlivná skupina vedená německými poslanci požaduje nápravu. Dobrou zprávou je, že Evropský parlament přijal rozhodnutí, že přijme pozorovatele z kandidátských zemí v počtu odpovídajícím lidnatosti země, a nikoliv v počtu stanoveném v Nice. Tvrzení, že "vstoupíme do EU v některých významných ohledech jako druhořadí členové" prostě není pravdivé. Pravda je, že po našem vstupu budou po dobu několika let platit různá přechodná období, vyjednaná našimi diplomaty v právě probíhajících přístupových jednáních.
</TITLE>
<HEADING>
Druhořadí Evropané
</HEADING>
<TEXT>
Bonmot o "druhořadém členství" se bohužel stal součástí předvolební rétoriky některých stran a jednotlivců, kteří zřejmě nemohou západní Evropě odpustit její podíl na pádu "tábora míru a socialismu", a když už nemohou kousat, tak alespoň štěkají. Je to výrok, který jestliže vůbec někam - patří do předvolební kampaně, a opakovat ho v politickém komentáři je přinejmenším nešťastné. Ze stejného soudku je i výrok, že "komise EU je v oboru byrokratických nesmyslů uznávaným lídrem". Byrokracie EU je stejná jako jakákoliv národní byrokracie a naprosto souhlasím s panem Weissem, že v otázce koblih naše národní byrokracie jasně vede. Byrokracie je ostatně pro řádný běh právního státu nezbytná a je věcí politické reprezentace, jakými pravomocemi ji vybaví. Za přebujelost a nekompetentnost byrokracie je v demokratickém systému vždy odpovědná politická reprezentace. V případě bruselské byrokracie tedy vlády členských zemí unie. Nadávat na úředníky, že je jich zbytečně mnoho a že si moc dovolují, má asi stejný smysl jako křičet na řidiče tramvaje, že jich jezdí málo a že jsou nacpané. Nicméně hrozba, že bychom se mohli doopravdy stát druhořadými Evropany, je reálná. Ovšem jedině v tom případě, že bychom se, pod dojmem politických polopravd zhora uvedeného typu, rozhodli v našem referendu hlasovat proti vstupu ČR do EU a ocitli se tak ve stejné lize s Albánií, Bosnou či Běloruskem. Mohli bychom si pak založit nějakou Unii zhrzených euroskeptiků. Nějaké návrhy na předsedu?
Bonmot o "druhořadém členství" se bohužel stal součástí předvolební rétoriky některých stran a jednotlivců, kteří zřejmě nemohou západní Evropě odpustit její podíl na pádu "tábora míru a socialismu", a když už nemohou kousat, tak alespoň štěkají. Je to výrok, který jestliže vůbec někam - patří do předvolební kampaně, a opakovat ho v politickém komentáři je přinejmenším nešťastné. Ze stejného soudku je i výrok, že "komise EU je v oboru byrokratických nesmyslů uznávaným lídrem". Byrokracie EU je stejná jako jakákoliv národní byrokracie a naprosto souhlasím s panem Weissem, že v otázce koblih naše národní byrokracie jasně vede. Byrokracie je ostatně pro řádný běh právního státu nezbytná a je věcí politické reprezentace, jakými pravomocemi ji vybaví. Za přebujelost a nekompetentnost byrokracie je v demokratickém systému vždy odpovědná politická reprezentace. V případě bruselské byrokracie tedy vlády členských zemí unie. Nadávat na úředníky, že je jich zbytečně mnoho a že si moc dovolují, má asi stejný smysl jako křičet na řidiče tramvaje, že jich jezdí málo a že jsou nacpané. Nicméně hrozba, že bychom se mohli doopravdy stát druhořadými Evropany, je reálná. Ovšem jedině v tom případě, že bychom se, pod dojmem politických polopravd zhora uvedeného typu, rozhodli v našem referendu hlasovat proti vstupu ČR do EU a ocitli se tak ve stejné lize s Albánií, Bosnou či Běloruskem. Mohli bychom si pak založit nějakou Unii zhrzených euroskeptiků. Nějaké návrhy na předsedu?
</TEXT>
</DOC>
<DOC>
<DOCID>LN-20021009057</DOCID>
<DOCNO>LN-20021009057</DOCNO>
<DATE>10/09/02</DATE>
<TITLE>
Největší objevené vesmírné těleso za posledních 72 let nese název Quaoar
</TITLE>
<TEXT>
Nový nález vede mnoho vědců k názoru, že Pluto není (stejně jako Quaoar) skutečnou planetou.
LOS ANGELES - Američtí astronomové objevili přibližně 1,6 miliardy kilometrů za nejvzdálenější planetou naší sluneční soustavy, Plutem, objekt o průměru 1280 kilometrů. Je to největší těleso, jaké astronomové objevili ve sluneční soustavě od doby, kdy byla před dvaasedmdesáti lety objevena planeta Pluto. Objekt má asi desetinu průměru Země a Slunce oběhne jednou za 288 let. Ve srovnání s Plutem je přibližně poloviční. "Kdybyste dali dohromady všech 50 tisíc zaznamenaných asteroidů, vzniklo by těleso přibližně stejné velikosti," řekl pro BBC Michael Brown z Kalifornského technologického institutu v Pasadeně. Brown objekt objevil se svým spolupracovníkem Chadwickem Trujillem na snímcích ze čtvrtého června pořízených z observatoře v Palomaru u San Diega. Objev později potvrdilo i pozorování z Hubbleova teleskopu. Astronomové prozatím objekt pojmenovali Quaoar podle tvůrčí síly z mytologie kalifornských indiánů. O konečném pojmenování nově nalezeného tělesa rozhodne hlasování Mezinárodní astronomické unie. To má proběhnout za několik měsíců. Zkoumání archivních snímků ukázalo, že Quaoar byl zachycen již roku 1982, ale nikdo si ho nevšiml. "Mohl být snadno objeven již před dvaceti lety, ale nedošlo k tomu," komentoval zjištění Brown. Quaoar leží v tzv. Kuiperově pásu, který tvoří ohromné množství zaledněných těles obíhajících kolem Slunce za Neptunem. Vědci se domnívají, že tento pás tvoří zbytky hmoty, která zkondenzovala do sluneční soustavy asi před pěti miliardami let. Uvnitř pásu leží i Pluto. "Tento objev podporuje náš předpoklad, že by tam měla být i tělesa velikosti Pluta," uvedl astronom David Jewitt. Ten před deseti lety spolu se svou kolegyní Jane Luuovou pás objevil. S objevem nových rozměrných těles v Kuiperově pásu se podle astronomů oslabuje tvrzení, že Pluto je skutečnou planetou. Podle mnohých vědců se totiž jedná pouze o největší kus v Kuiperově pásu. "Je jasné, že kdybychom Pluto objevili dnes, kdy víme i o jiných tělesech v Kuiperově pásu, nepovažovali bychom ho za planetu," řekl Brown. "Je velice pravděpodobné, že v Kuiperově pásu objevíme i větší tělesa než Pluto," dodal astrofyzik Frank Summers. NASA plánuje misi Nové horizonty, která by měla za úkol prozkoumat Pluto, jeho měsíc Chárón a nejméně jedno další těleso Kuiperova pásu. Mise by mohla být údajně spuštěna začátkem roku 2006. Cesta na Pluto by jí trvala deset let.
SROVNÁNÍ POLOMĚRŮ
ZEMĚ: 12 870 km
MĚSÍC: 3380 km
PLUTO: 2250 km
QUAOAR: 1280 km
</TEXT>
</DOC>
<DOC>
<DOCID>LN-20021009058</DOCID>
<DOCNO>LN-20021009058</DOCNO>
<DATE>10/09/02</DATE>
<TEXT>
KALKATA, Indie - Indičtí lékaři tvrdí, že se Vatikán mýlí, když Matce Tereze přisuzuje zázrak: pacientku postiženou rakovinou prý zachránily léky, nikoli božský zásah. Vatikán uznal 1. října vyléčení ženy trpící nádorem na vaječníku za zázrak, který učinila Matka Tereza. Byla tak splněna jedna z podmínek jejího svatořečení. Podle ředitele nemocnice, kde byla žena hospitalizována, však jejímu uzdravení napomohly silné léky a léčba v nemocnici. Zázrak se měl údajně stát v den prvního výročí smrti Matky Terezy, když jeptišky z jejího řádu přiložily medailon s Pannou Marií na břicho nemocné ženy. Tento medailon byl položen na tělo Matky Terezy po její smrti. Druhý den ráno nádor zmizel.
</TEXT>
</DOC>
<DOC>
<DOCID>LN-20021009059</DOCID>
<DOCNO>LN-20021009059</DOCNO>
<DATE>10/09/02</DATE>
<TITLE>
1) Teze: "Ochránci přírody totiž enduro nenávidí s až učebnicově jasnou motivací - ochranářství je velmi často odrazem po ochraně toužící, slabé a bezbranné duše, pro niž je šestistovka enduro (bolestivě jasný symbol mocného falu) trapným zrcátkem vlastní impotence." (Jiří X. Doležal, Přímý úder, LN 30. 9. 2002)
</TITLE>
<TEXT>
2) Antiteze: Drsní řidiči obrovských motocyklů, na dálničních odpočívadlech zbaveni výztuhy koženého šatstva, často prohlédnou jako neduživí hošíci v brýlích, předčasně plešatí, s kuřecím chmýřím místo vousů. Dopravní prostředek jim slouží k tomu, aby se vyrovnali s pocitem vlastní tělesné nedostatečnosti. "Nádherný, imponující stroj" je zde bolestivě jasným symbolem nástavce anebo úplné protézy. V orientálních zemích, tvrdí můj guru Japonec Čapek, musí adept na řidičské oprávnění zcela sám znovu vztyčit svůj těžký motocykl, který mu zkoušející policajti povalili na zem. Nevztyčí-li, odejde s prázdnou. Pěšky.
3) Průzkum: Můj nejlepší přítel Evžen, známý exponent Greenpeace, připustil, že ochranářství pociťoval odmala. "Už v jedenácti jsem nabízel ochranný doprovod vyspělejším a starším spolužačkám. Jenže mě k tomu doháněl zřetelně pravý opak impotence," řekl. "Má tvůj muž mocný falus?" zeptal jsem se diskrétně jeho manželky. "Promiň. Zjišťuji to z vědeckých důvodů." "Jasně," řekla. Lehce se začervenala. "Jako zaječí packa." "Velký zajíc?" vyptával jsem se chytře. Plaše, ale šťastně přikývla.
4) Experiment: Na veřejném záchodku jsem zaujal postavení vedle močícího muže v černé kožené bundě. Když zaregistroval můj zvědavý pohled směřující do jeho mušle, zasadil mi přímý úder. "Chtěl jsem se pouze přesvědčit, zda se jeho přirození podobá závodnímu motocyklu!" hájil jsem se, když mě hajzlbába předávala policajtům. Nebyli zlí. Sanitka přijela za pět minut.
5) Psychiatrie: "Jaký způsob dopravy, pane Chudožilove, preferujete nejčastěji?" otázal se doktor úlisně. "Těší mě jezdit na kole." Zvážněl. "Řídil jste už někdy motocykl?" prohodil soucitně. "Mopeda o školních prázdninách v Černošicích." "Dojel jste daleko?" "K nádraží. Ale pak zase zpátky!" připojil jsem snaživě.
6) Závěr: "Enduró je japonské slovo pouze zdánlivě," poučil mě můj guru Japonec Čapek. "Endurance znamená francouzsky i anglicky trpělivost a vytrvalost." Nahlédl do latinského slovníku. "Tady bych měl sloveso duro: vytrvati, činiti tvrdým." Listoval stránkami. "Příbuzné je i adjektivum durus!" zajásal. Neuvěřitelně obscénně na mě zamrkal. "Durus: tuhej, tvrdej. Možná taky natvrdlej?"
</TEXT>
</DOC>
<DOC>
<DOCID>LN-20021009060</DOCID>
<DOCNO>LN-20021009060</DOCNO>
<DATE>10/09/02</DATE>
<TEXT>
Štefan a Sára. Jméno je obdobou Štěpána. Základem obou je řecké Stephanos, "věnec". Přeneseně bychom tedy mohli říci, že Štěpán je "vítěz" nebo "věncem korunovaný". Jméno Sára má hebrejský původ a znamená "vznešená" nebo "kněžna". V kalendáři se dnes objevuje také jméno Dionýsius, z něhož vznikl francouzský Denis a náš Diviš.
</TEXT>
</DOC>
<DOC>
<DOCID>LN-20021009061</DOCID>
<DOCNO>LN-20021009061</DOCNO>
<DATE>10/09/02</DATE>
<TITLE>
O pět procent levněji než loni nakupují české domácnosti potraviny. Dražší jsou naopak pohonné hmoty, kde ceny vzrostly v září o více než korunu za litr.
</TITLE>
<GEOGRAPHY>PRAHA</GEOGRAPHY>
<TEXT>
Růst cen se už třetí měsíc za sebou udržel pod jedním procentem. Inflace dosáhla v září jen 0,8 procenta a rozhýbat ji tak nedokázaly ani stoupající ceny pohonných hmot. Meziměsíčně se spotřebitelům nákupy zlevnily o půl procenta. Velmi nízkou inflaci udržely v uplynulém měsíci především posezonní slevy cestovních kanceláří a pokračující pokles cen potravin. Ceny zahraničních rekreací se v září propadly o 22,9 procenta, domácí zájezdy zlevnily o 7,6 procenta. "Vývoj cen rekreací kopíruje s velkou přesností loňský rok," komentoval propad cen zájezdů analytik HVB Bank Pavel Sobíšek. "Zářijový přechod na mimosezonní ceny se promítl do meziroční inflace poklesem o 0,6 procenta a zaznamenal nejvýraznější cenový pohyb v celém spotřebním koši," shrnul Sobíšek.
</TEXT>
<HEADING>
Nízká inflace vede ke spekulacím
</HEADING>
<TEXT>
Klesající trend si po osmé v řadě udržely - i přes zdražení vepřového masa - potraviny. Ty jsou v průměru o pět procent levnější než loni. Za meziměsíčním poklesem cen potravin o 0,2 procenta stojí především levnější čerstvá zelenina, ovoce a brambory. "Jako každý rok i letos zdražovaly studentské koleje a školní jídelny. V průběhu září zvýšila své ceny i Česká pošta," upozornil na druhou stranu mince hlavní ekonom Patria Online David Marek. Nejvíce ovšem hnaly inflaci nahoru stoupající ceny pohonných hmot. V průběhu několika málo dní většina distributorů zdražila i o více než korunu za litr. Tyto ceny vzrostly o bezmála pět procent. "Pokračující pokles cenové hladiny jistě povede k pokračování spekulací na snížení úrokových sazeb centrální bankou," odhadl Marek. "Pro měnovou politiku je důležitý výhled inflace do budoucnosti. Ten zůstává i nadále poměrně příznivý," upřesnil Marek. Inflaci ovšem podle Marka mohou ovlivnit i změny daňových sazeb. Na konci příštího roku by se tak inflace mohla vrátit do cílového koridoru České národní banky. Ten je pro příští rok vymezen zhruba v rozmezí 2,5 až 4,5 procenta. "Překvapivě nízký index spotřebitelské inflace zvyšuje pravděpodobnost dalšího uvolnění měnové politiky o čtvrt až půl procentního bodu na zasedání centrální banky již koncem října," potvrdila hlavní ekonomka Volksbank Markéta Šichtařová. Vývoj cen odpovídá podle odborníků tuzemskému ekonomickému prostředí, které je poznamenané slabostí světové ekonomiky, ochabující domácí poptávkou, silnou korunou a bojem maloobchodních řetězců o zákazníka. "Na současném vývoji se v následujících čtvrtletích sotva něco změní," zhodnotil příští vývoj hlavní analytik Raiffeisenbank Ivo Nejdl.
Přírůstek Indexu spotřebitelských cen oproti stejnému měsíci minulého roku (v procentech)
</TEXT>
</DOC>
<DOC>
<DOCID>LN-20021009062</DOCID>
<DOCNO>LN-20021009062</DOCNO>
<DATE>10/09/02</DATE>
<TITLE>
Vedení firmy mi nařídilo, abych provedl nezákonné změny v účetnictví. Tvrdí to bývalý účetní ředitel zkrachovalé společnosti WorldCom. Ta přiznala podvody v účtech.
</TITLE>
<TEXT>
NEW YORK - Bývalý účetní ředitel americké telekomunikační společnosti WorldCom Buford Yates přiznal svůj podíl na účetním podvodu, který přispěl k bankrotu firmy. Yates dále uvedl, že k provedení změn v účetnictví byl vyzván svými nadřízenými. Yatesův obhájce v rozhovoru pro agenturu Reuters prohlásil, že jeho klient nyní spolupracuje s federálními vyšetřovateli. Yates se tak stal druhou klíčovou osobou, která souhlasila s pomocí při práci na tomto případu. Minulý měsíc přiznal svou vinu na účetním podvodu bývalý kontrolor firmy David Myers, který byl podle Yatese jeho přímým nadřízeným. Myers vypověděl, že k falšování účetnictví ho instruovalo vedení firmy, napsala agentura Reuters. Firma WorldCom na konci června překvapivě oznámila, že bude muset přepracovat účetnictví za pět čtvrtletí, protože některé výdaje zaúčtovala jako kapitálové investice a místo vykázaného zisku měla ztrátu. Několik týdnů poté firma zažádala o ochranu před věřiteli a vyhlásila tak největší bankrot v historii USA. O nový rozruch se WorldCom postaral začátkem srpna, kdy uvedl, že odepíše 50,6 miliardy dolarů, většinou nehmotná aktiva a další nehmotné investice. To je částka, která se blíží hodnotě hrubého domácího produktu České republiky a Maďarska.
</TEXT>
</DOC>
<DOC>
<DOCID>LN-20021009063</DOCID>
<DOCNO>LN-20021009063</DOCNO>
<DATE>10/09/02</DATE>
<TITLE>
Wim Duisenberg, prezident Evropské centrální banky, je přesvědčen, že základní úrokové sazby v zemích eurozóny jsou nyní na správné úrovni a není třeba s nimi hýbat. Pokud se má ekonomika celého bloku začít zlepšovat, je především na vládách, aby prosadily reformy, uvedl. Oživení ekonomiky eurozóny i v jiných zemích je však pomalejší, než se čekalo, a na trhu navíc převládá nejistota z dalšího vývoje na světových akciových trzích.
</TITLE>
<TEXT>
Abbey National, britský finanční ústav, včera odmítl návrh na sloučení, který mu o víkendu předložila irská Bank of Ireland. Banka Abbey uvedla, že se o zlepšení výkonnosti a zvýšení zisku bude snažit sama bez pomoci jiné banky. Šestá největší banka v Británii nicméně dodala, že se kvůli nabídce v pondělí sešla její správní rada. Ta došla k závěru, že obnovu akcionářské hodnoty nejlépe prosadí provozními a strukturálními změnami.
Japonské akcie včera po dlouhé době rostly a uzavřely den nad novým 19letým minimem, na něž klesly v pondělí. Slabší kurs jenu podnítil mezi investory zájem o akcie automobilky Nissan Motor Co a dalších exportérů. Zisky ale i včera nadále tlumily obavy z křehkého oživování japonské ekonomiky. "Vypadá to, jako když teď prodejní tlaky polevily," řekl jeden z akciových analytiků.
Švýcarsko rozhodně odmítá podrobit se požadavku Evropské unie na poskytování informací o bankovních vkladech jejích občanů. Některé země EU navrhují sankce, jiné však vystoupily proti tomu, aby se s alpskou republikou nakládalo jako s Irákem. EU žádá Švýcarsko, USA a čtyři malá evropská centra bankovního podnikání o poskytování informací o úsporách občanů EU v těchto zemích, aby je mohla zdanit.
RWE Gas, německá firma, která se v květnu stala vlastníkem Transgasu, prodá celkem 46,47 procenta akcií Moravských naftových dolů (MND) firmě Europgas. Cena jedné prodávané akcie je 3169 korun, za 387 705 akcií by proto měla RWE utržit 1,23 miliardy korun. RWE se rozhodla svůj podíl prodat v souvislosti s tím, že její činnost v MND je omezena podmínkami antimonopolního úřadu.
Míra nezaměstnanosti se v září nezměnila a podle očekávání trhu zůstala na srpnových 9,4 procenta. Počet lidí bez práce se ale zvýšil téměř o pět tisíc, a zaměstnání tak v září hledalo 492 903 osob. Počet nezaměstnaných roste již čtvrtý měsíc v řadě, pod 450 tisíci byl naposledy letos v květnu. Podle analytiků se bude tuzemská nezaměstnanost dále zvyšovat a na konci roku může překonat hranici deseti procent. Důvodem je podle nich slabá evropská ekonomika a silná koruna. V loňském září činila míra nezaměstnanosti 8,5 procenta a počet nezaměstnaných byl o 52 431 lidí nižší.
Stock Plzeň, největší tuzemská likérka, brzy změní majitele. Německý potravinářský koncern Eckes zahájil včera jednání o prodeji likérky novému strategickému partnerovi. Dozorčí rada Eckesu, kterému Stock téměř ze 100 procent patří, rozhodla, že se bude soustředit pouze na trh ovocných šťáv a svoji divizi alkoholických nápojů prodá.
České radiokom. 201,98 -2,33
Český Telecom 220,01 0,23
Erste Bank 1676,63 0,28
</TEXT>
</DOC>
<DOC>
<DOCID>LN-20021009064</DOCID>
<DOCNO>LN-20021009064</DOCNO>
<DATE>10/09/02</DATE>
<GEOGRAPHY>KLADNO</GEOGRAPHY>
<TEXT>
Společnost Vivendi Water ČR, dceřiná firma francouzské Vivendi Water, získala v těchto dnech majoritu ve Vodárnách Kladno-Mělník (VKM). Posledním větším ziskem byl odkup 7000 akcií v držení obce Vysoká na Mělnicku. Podíl Vivendi se tím zvýšil na 51,2 procenta akcií. O svolání valné hromady, na níž by investor ovládl orgány VKM, však Vivendi požádá až po komunálních volbách. Zhruba 49procentní podíl ve VKM totiž stále drží obce, v nichž se budou podle výsledků voleb tvořit koalice. Až nové radnice pak mohou delegovat zástupce k hlasování na valné hromadě.
</TEXT>
</DOC>
<DOC>
<DOCID>LN-20021009065</DOCID>
<DOCNO>LN-20021009065</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Zájem zemědělců o pojištění hospodářských zvířat pro případ nákaz v posledních letech výrazně vzrostl. Letošní zvýšený zájem souvisí především se zavedením státních dotací pro nákazové pojištění, řekl mluvčí České pojišťovny Richard Kapsa. Předepsané pojistné za toto pojištění stouplo u ČP letos podle Kapsy meziročně o deset procent. Poptávka po pojištění hospodářských zvířat pro případ nákazy vykazuje trvale rostoucí trend, souhlasil ředitel úseku zemědělského pojištění ČSOB Pojišťovny Jiří Sychra.
</TEXT>
</DOC>
<DOC>
<DOCID>LN-20021009066</DOCID>
<DOCNO>LN-20021009066</DOCNO>
<DATE>10/09/02</DATE>
<GEOGRAPHY>FRANKFURT</GEOGRAPHY>
<TEXT>
Největší německá banka Deutsche Bank získala plnou kontrolu nad 40procentním podílem německého vydavatelství Axel Springer vlastněným zkrachovalou mediální skupinou Kirch. Banka za akcie zaplatila 667,3 milionu eur. Banka rovněž oznámila, že zahájila jednání o prodeji desetiprocentního podílu Friedě Springerové, která je hlavním akcionářem vydavatelství Springer. Springerová by tak získala plnou kontrolu nad skupinou.
</TEXT>
</DOC>
<DOC>
<DOCID>LN-20021009067</DOCID>
<DOCNO>LN-20021009067</DOCNO>
<DATE>10/09/02</DATE>
<GEOGRAPHY>BRUSEL</GEOGRAPHY>
<TEXT>
Evropská komise uvalila konečná antidumpingová cla na dovoz českých svařovaných trubek z čisté oceli nebo železa do Evropské unie. Na trubky, jejichž vnější průměr nepřesahuje 168,3 milimetru, uvalí unie dodatečná cla. Přirážku k ceně ve výši 17,9 procenta dostane společnost JÄKL Karviná, respektive její vývozní firma JÄKL Impax. Na výrobky akciové společnosti Železárny Veselí a všechny ostatní výrobce v ČR uvalila komise cla ve výši 52,6 procenta z ceny.
</TEXT>
</DOC>
<DOC>
<DOCID>LN-20021009068</DOCID>
<DOCNO>LN-20021009068</DOCNO>
<DATE>10/09/02</DATE>
<TITLE>
Co je láká? Nevyužité trhy a hlavně potenciál životních pojistek a penzijního připojištění. Kvůli tomu míří do střední a východní Evropy mnohé západní finanční skupiny.
</TITLE>
<TEXT>
BUDAPEŠŤ (od zvláštní zpravodajky LN v Budapešti) - Směr východní Evropa. To je heslo, kterým se řídí stále více evropských finančních skupin. Cítí zde totiž příležitost k výdělku, protože západní trhy, ať již bankovní, nebo pojišťovací, v poslední době stagnují. Pojišťovací skupiny, které mají v regionu střední a východní Evropy největší tržní podíly, jsou například ING, Allianz, CGNU, AIG nebo Generali. Ty všechny soupeří o vliv v této oblasti a snaží se v ní prosadit. Ačkoliv v portfoliu těchto pojišťoven stale vítězí majetkové pojištění, jejich pozornost se do budoucna upíná zejména na životní pojištění a penzijní připojištění. A to zejména kvůli problémům státních důchodových systémů, které nemá pouze Česká republika, ale i další země regionu. "Na pojistném trhu střední a východní Evropy máme podíl kolem deseti procent a chceme ho ještě zvýšit," říká Werner Zedulius z vrcholového managementu Allianz. Ta je příkladem toho, jak západní trhy, zejména kvůli stagnaci v Německu, ustupují do pozadí zájmů finančních skupin. Celkově totiž Allianz AG ukončila letošní druhé čtvrtletí s čistou ztrátou 350 milionu eur (především kvůli obrovské ztrátě Dresdner Bank a útlumu domácí ekonomiky), zatímco východní země jí ve stejné době vydělaly 54 milionu eur. Společnosti se na východ Evropy snaží dostat nejen přes vlastní pobočky, ale i akvizicemi. Například Allianz vyhrála tendr na Slovenskou pojišťovnu. ING pak třeba je mezi zájemci o slovenskou Poštovní banku. Mezi další adepty expanze na východ patří také finanční skupina Generali, která před nedávnem oznámila, že hodlá rozšířit své aktivity i do Chorvatska. To se stane sedmou zemí ve střední a východní Evropě, kde bude pojišťovna působit. Příjmy z pojistného v tomto regionu se na celkových tržbách skupiny loni podílely 18 procenty. Dalším příkladem je rakouská pojišťovací skupina Uniqa. Ta rostla na domácím trhu v letošním prvním pololetí o 8,8 procenta. Její dceřiné společnosti v zemích střední a východní Evropy rostly ale o téměř patnáct procent.
Podíly na pojistných trzích střední Evropy
Allianz 10,7
ING 5,1
Wiener Stüadt. 4,5
CGNU 3,9
AIG 3,0
Generali 2,9
Údaje jsou v procentech
Pramen: National Insurance Associations
</TEXT>
</DOC>
<DOC>
<DOCID>LN-20021009069</DOCID>
<DOCNO>LN-20021009069</DOCNO>
<DATE>10/09/02</DATE>
<TITLE>
Uzavírání továren a masivní propouštění hrozí v případě, že se nepodaří obnovit provoz přístavů na západním pobřeží USA.
</TITLE>
<GEOGRAPHY>PRAHA</GEOGRAPHY>
<TEXT>
Americký prezident George Bush je připraven vydat rozhodnutí, kterým by se přerušila už déle než týden trvající výluka přístavů na západním pobřeží Spojených států. "Pokračování této výluky ohrožuje naši ekonomiku a národní bezpečnost," uvedl Bush ve svém prohlášení. K uzavření 29 přístavů došlo minulou neděli. Přístavní správa tak reagovala na neochotu odborářů uzavřít kolektivní smlouvu a záměrné zpomalování pracovního nasazení. Přístavy na západním pobřeží jsou přitom klíčové pro americkou ekonomiku. Putují přes ně například komponenty pro elektronický a automobilový průmysl od asijských dodavatelů, ale také zemědělské produkty amerických farmářů, které naopak směřují na asijský trh. Celková hodnota zboží, které se přeloží v těchto přístavech, dosahuje 300 miliard dolarů ročně.
</TEXT>
<HEADING>
Hnijící maso za miliardy
</HEADING>
<TEXT>
Výluka už způsobila významné ztráty. "Rodinné farmy a rančeři jsou kvůli ní na pokraji bankrotu. Jejich produkty v hodnotě milionů, snad i miliard dolarů dnes hnijí v nákladních vozech a železničních vagonech, které se nemohou dostat do přístavů," uvedla americká ministryně práce Elaine Chaová. Průmyslové podniky varují, že výpadky v dodávkách komponentů povedou k uzavírání továren a masivnímu propouštění. Například výrobce počítačů Dell upozornil, že má ve svých skladech součástky jen na příštích deset dnů. Automobilce Ford zase chybí okolo 360 druhů komponentů od asijských dodavatelů. Společný kalifornský závod automobilek General Motors a Toyota minulý týden dokonce přerušil výrobu. Obnovil ji až v pondělí, kdy se mu podařilo dopravit asijské komponenty pomocí letadel. Podle deníku The Wall Street Journal donutil právě tlak velkých korporací prezidenta Bushe, aby do sporu mezi přístavní správou a odboráři zasáhl. Podle listu už minulý pátek navštívili zástupci několika desítek firem vládní úředníky, aby jim vyprávěli "hororové příběhy" o tom, jaký má výluka přístavů dopad na jejich hospodaření. Bush proto v pondělí jmenoval zvláštní komisi, která měla do včerejšího večera vyšetřit podstatu sporu. Na základě její zprávy se pak měl Bush rozhodnout, zda využije takzvaný Taftův-Hartleyho zákon a nařídí nucené obnovení provozu přístavů až na 80 dnů. Jeho rozhodnutí by však musel potvrdit soud.
</TEXT>
<HEADING>
Malá naděje na úspěch
</HEADING>
<TEXT>
Zmíněný zákon byl za posledních 55 let použit celkem pětatřicetkrát se střídavým úspěchem. "Díky němu se často podařilo na několik měsíců obnovit normální chod ekonomiky, jen výjimečně ale pomohl vyřešit spory mezi zaměstnavateli a odboráři," uvedl pro The Wall Street Journal Michael LeRoy z University of Illinois. Během nuceného obnovení provozu by se měly obě strany sporu sejít se zprostředkovatelem a pokusit se najít smír. Pokud se tak nestane, může přístavní správa po uplynutí osmdesáti dnů přístavy opět uzavřít. Výluka přístavů na západním pobřeží hrozila už několik let. Jejich vlastníci chtěli čelit rostoucímu obchodu a omezené kapacitě přístavů zaváděním moderních technologií. Proti tomu se ovšem postavila jedna z nejmocnějších amerických odborářských organizací ILWU. Její členové, kteří si v průměru vydělají 100 000 dolarů ročně a kteří navíc využívají nadstandardní sociální a zdravotní programy, proto v červenci nepodepsali kolektivní smlouvu. Poté začali přehnaně dodržovat všemožné přístavní předpisy a podle svých zaměstnavatelů záměrně zdržovat práci. Přístavní správa na to reagovala právě uzavřením přístavů.
Zmíněný zákon byl za posledních 55 let použit celkem pětatřicetkrát se střídavým úspěchem. "Díky němu se často podařilo na několik měsíců obnovit normální chod ekonomiky, jen výjimečně ale pomohl vyřešit spory mezi zaměstnavateli a odboráři," uvedl pro The Wall Street Journal Michael LeRoy z University of Illinois. Během nuceného obnovení provozu by se měly obě strany sporu sejít se zprostředkovatelem a pokusit se najít smír. Pokud se tak nestane, může přístavní správa po uplynutí osmdesáti dnů přístavy opět uzavřít. Výluka přístavů na západním pobřeží hrozila už několik let. Jejich vlastníci chtěli čelit rostoucímu obchodu a omezené kapacitě přístavů zaváděním moderních technologií. Proti tomu se ovšem postavila jedna z nejmocnějších amerických odborářských organizací ILWU. Její členové, kteří si v průměru vydělají 100 000 dolarů ročně a kteří navíc využívají nadstandardní sociální a zdravotní programy, proto v červenci nepodepsali kolektivní smlouvu. Poté začali přehnaně dodržovat všemožné přístavní předpisy a podle svých zaměstnavatelů záměrně zdržovat práci. Přístavní správa na to reagovala právě uzavřením přístavů.
</TEXT>
</DOC>
<DOC>
<DOCID>LN-20021009070</DOCID>
<DOCNO>LN-20021009070</DOCNO>
<DATE>10/09/02</DATE>
<TITLE>
Bývalá NDR na tom byla v září z hlediska růstu nezaměstnanosti překvapivě lépe než západní část Německa.
</TITLE>
<GEOGRAPHY>NORIMBERK</GEOGRAPHY>
<TEXT>
Počet lidí bez práce se v Německu v září podle sezonně nepřepočtených údajů snížil a ustálil se na 3,942 milionu osob. Ještě v předchozím měsíci bylo 4,018 milionu uchazečů o práci. Míra nezaměstnanosti se tak snížila na 9,5 ze srpnových 9,6 procenta. Podle sezonně přepočtených údajů ale počet lidí bez práce v září činil 4,098 milionu a proti srpnu byl nižší o tisíc. Vloni přitom bylo v Německu 3,887 milionu nezaměstnaných. Zlepšení se tentokrát dostavilo ve východní části země, kde se počet lidí bez práce podle sezonně upravených údajů snížil o 9000 na 1,410 milionu. Počet nezaměstnaných klesl i před sezonním přepočtem, takže míra nezaměstnanosti se snížila na 17,2 ze 17,7 procenta v srpnu. Naopak v západní části Německa se situace na trhu práce ještě více zhoršila a počet nezaměstnaných vzrostl o 8000 na 2,688 milionu. Před sezonním přepočtem však počet klesl na 2,594 milionu, takže míra nezaměstnanosti se snížila ze srpnových 7,8 na 7,7 procenta. "Pokles počtu nezaměstnaných ukazuje, že pozitivní trend z předchozích dvou měsíců pokračuje. Když se podíváte na ekonomické podmínky, měl by se počet zvýšit o 20 000 až 30 000, takže jsou zde dost zvláštní faktory," podotkl v reakci na statistické údaje Volker Nitsch z Bankgesellschaft Berlin. Prezident spolkového úřadu práce Florian Gerster však tolik optimistický není. Nejnovější data podle něj ukazují na sezonní zlepšení, které se dostavuje na podzim.
NORIMBERK - Počet lidí bez práce se v Německu v září podle sezonně nepřepočtených údajů snížil a ustálil se na 3,942 milionu osob. Ještě v předchozím měsíci bylo 4,018 milionu uchazečů o práci. Míra nezaměstnanosti se tak snížila na 9,5 ze srpnových 9,6 procenta. Podle sezonně přepočtených údajů ale počet lidí bez práce v září činil 4,098 milionu a proti srpnu byl nižší o tisíc. Vloni přitom bylo v Německu 3,887 milionu nezaměstnaných. Zlepšení se tentokrát dostavilo ve východní části země, kde se počet lidí bez práce podle sezonně upravených údajů snížil o 9000 na 1,410 milionu. Počet nezaměstnaných klesl i před sezonním přepočtem, takže míra nezaměstnanosti se snížila na 17,2 ze 17,7 procenta v srpnu. Naopak v západní části Německa se situace na trhu práce ještě více zhoršila a počet nezaměstnaných vzrostl o 8000 na 2,688 milionu. Před sezonním přepočtem však počet klesl na 2,594 milionu, takže míra nezaměstnanosti se snížila ze srpnových 7,8 na 7,7 procenta. "Pokles počtu nezaměstnaných ukazuje, že pozitivní trend z předchozích dvou měsíců pokračuje. Když se podíváte na ekonomické podmínky, měl by se počet zvýšit o 20 000 až 30 000, takže jsou zde dost zvláštní faktory," podotkl v reakci na statistické údaje Volker Nitsch z Bankgesellschaft Berlin. Prezident spolkového úřadu práce Florian Gerster však tolik optimistický není. Nejnovější data podle něj ukazují na sezonní zlepšení, které se dostavuje na podzim.
</TEXT>
</DOC>
<DOC>
<DOCID>LN-20021009071</DOCID>
<DOCNO>LN-20021009071</DOCNO>
<DATE>10/09/02</DATE>
<TITLE>
Máme jiné priority v rozpočtu, vzkazují Francouzi Bruselu. Nelíbí se jim, že musejí za každou cenu snižovat rozpočtový schodek, jak si to přeje EU.
</TITLE>
<GEOGRAPHY>LUCEMBURK</GEOGRAPHY>
<TEXT>
Ministři financí Evropské hospodářské a měnové unie se na schůzce v Lucemburku dohodli, že od roku 2003 se budou snažit uplatňovat změny rozpočtové politiky. Jejich cílem je postupně snižovat deficit. S návrhem ale nesouhlasí Francie. Ministři doufají, že s pomocí přísného uplatňování rozpočtových pravidel se jim podaří zlepšit stav ekonomiky eurozóny. Budou proto trvat na tom, aby rozpočtový deficit nepřekročil stanovený tříprocentní limit v poměru k hrubému domácímu produktu. "Ministři i Evropská centrální banka se tudíž s (Evropskou) komisí shodli na tom, že země, které tohoto cíle (téměř vyrovnaného rozpočtu) ještě nedosáhly, budou muset pokračovat v úsilí a snažit se deficit snižovat alespoň o 0,5 procenta ročně," podotkl řecký ministr financí Nikos Christodoulakis. Ten schůzce v Lucemburku předsedal.
</TEXT>
<HEADING>
EU: I Německo se musí zlepšit
</HEADING>
<TEXT>
Christodoulakis doplnil, že ministři podporují pravidla Paktu stability a růstu a souhlasí i s požadavkem Evropské komise. Ta se totiž snaží členské země měnové unie přesvědčit, aby rozpočtové schodky snižovaly rychleji. Z členů, kteří mají vysoký deficit, lze podle ministrů za zlepšení plánů na příští rok pochválit Itálii, nikoli ale Francii. "Německo ještě návrh rozpočtu na příští rok nepředložilo, je ale jasné, že je nutné výrazné zlepšení," uvedl Christodoulakis. Ten je zároveň přesvědčen, že ekonomika zemí Evropské hospodářské a měnové unie se lepší a růst v příštím roce se zrychlí. Ministři na schůzce v Lucemburku strávili hodně času debatami o věrohodnosti rozpočtových pravidel a zaměřili se především na situaci, v níž se nachází Německo, Francie, Portugalsko a Itálie. Tyto čtyři země nejsou schopny tříprocentní limit deficitu splnit, uvažuje se proto o tom, že budou mít dva roky navíc na to, aby rozpočtový deficit snížily. Francie s návrhem snižování deficitu v principu souhlasila, trvá ale na tom, že si sama rozhodne, kdy začne deficit snižovat. Předložila již i návrh rozpočtu na příští rok a otevřeně uvedla, že s dodržením limitu v něm ještě nepočítá. Paříž tak riskuje, že se od Evropské komise dočká oficiálního varování, francouzský ministr financí Francis Meer ale argumentuje národními zájmy. "Na rok 2003 počítáme s tím, že Francie má jiné priority, například vyšší výdaje na obranu," vysvětlil Meer. Zemi podle něj navíc nelze vinit z toho, že je ze všech členů EMU nejhorší, protože vážné problémy má také Německo.
Christodoulakis doplnil, že ministři podporují pravidla Paktu stability a růstu a souhlasí i s požadavkem Evropské komise. Ta se totiž snaží členské země měnové unie přesvědčit, aby rozpočtové schodky snižovaly rychleji. Z členů, kteří mají vysoký deficit, lze podle ministrů za zlepšení plánů na příští rok pochválit Itálii, nikoli ale Francii. "Německo ještě návrh rozpočtu na příští rok nepředložilo, je ale jasné, že je nutné výrazné zlepšení," uvedl Christodoulakis. Ten je zároveň přesvědčen, že ekonomika zemí Evropské hospodářské a měnové unie se lepší a růst v příštím roce se zrychlí. Ministři na schůzce v Lucemburku strávili hodně času debatami o věrohodnosti rozpočtových pravidel a zaměřili se především na situaci, v níž se nachází Německo, Francie, Portugalsko a Itálie. Tyto čtyři země nejsou schopny tříprocentní limit deficitu splnit, uvažuje se proto o tom, že budou mít dva roky navíc na to, aby rozpočtový deficit snížily. Francie s návrhem snižování deficitu v principu souhlasila, trvá ale na tom, že si sama rozhodne, kdy začne deficit snižovat. Předložila již i návrh rozpočtu na příští rok a otevřeně uvedla, že s dodržením limitu v něm ještě nepočítá. Paříž tak riskuje, že se od Evropské komise dočká oficiálního varování, francouzský ministr financí Francis Meer ale argumentuje národními zájmy. "Na rok 2003 počítáme s tím, že Francie má jiné priority, například vyšší výdaje na obranu," vysvětlil Meer. Zemi podle něj navíc nelze vinit z toho, že je ze všech členů EMU nejhorší, protože vážné problémy má také Německo.
</TEXT>
</DOC>
<DOC>
<DOCID>LN-20021009072</DOCID>
<DOCNO>LN-20021009072</DOCNO>
<DATE>10/09/02</DATE>
<TITLE>
Jestliže vás zaměstnavatel veřejně šikanuje, máte právo na finanční odškodnění
</TITLE>
<TEXT>
Pracujete jako asistentka ředitele a on vám řekne, abyste mu došla pro oběd, cestou skočila na poštu a koupila lístky do kina. Má váš nadřízený právo na to, aby po vás požadoval služby soukromého charakteru?
Třicetiletá Monika pracovala ve velké firmě technického zaměření jako sekretářka ředitele. Ten ji běžně žádal o to, aby mu zařizovala záležitosti týkající se jeho domácnosti. Monika chodila nakupovat, do banky, k lékaři pro recepty pro děti. Obvyklá praxe, která ale nemusí být pro někoho přijatelná. "Dnes už je běžné, že když pracujete jako osobní asistentka, děláte věci, které nejsou ve smlouvě uvedeny," říká k tomu konzultantka společnosti Robert Half Tereza Kozánková. "Je úplně normální, že jdete koupit nadřízenému svačinu nebo třeba sedačku pro dítě do auta." Všechno přitom záleží na vzájemné domluvě. Kozánková je přesvědčena, že nejdůležitější je vztah, jaký mezi sebou nadřízený a podřízený mají. "Pokud mezi vámi panuje nedůvěra, je to špatné. Nemůžete samozřejmě pracovat 15 hodin denně, nic nestíhat a ještě zařizovat šéfovy osobní záležitosti. Pak je třeba si s ním rozumně promluvit," říká. Nikdo však nesmí druhé ponižovat. Pokud se toho dopustí zaměstnavatel, máte dokonce podle zákona právo na finanční odškodnění. Pokud se ale věc odehraje beze svědků, je to tvrzení proti tvrzení. Řada lidí se ovšem bojí ozvat se proti bezpráví nebo proti "nepracovním" úkolům právě proto, že se obávají o své místo. Ozvu se a oni mi to pak spočítají - to je nejčastější důvod, proč zaměstnanci neprotestují. "Zaměstnavatel nemá právo jakýmkoliv způsobem postihovat nebo znevýhodňovat zaměstnance proto, že se zákonným způsobem domáhá svých práv a nároků vyplývajících z pracovněprávních vztahů," zdůrazňuje právnička Dana Stočesová z advokátní kanceláře Hráský and Hráská. Podle Kozánkové ale fakt, že chodíte jako asistentka zařizovat i šéfovy osobní záležitosti, ve světě ničím neobvyklým není. Pokud máte pocit, že máte "na víc" než vyřizovat administrativní záležitosti svého šéfa, je lepší poohlédnout se po jiném místě. To, co si nadřízený dovolí k asistentce, by si ale neměl dovolit například k vedoucímu oddělení. Nemělo by se tak stávat, že bude pobíhat po městě a shánět šéfovi třeba knížku. Vedoucí oddělení se podle Kozánkové ale může - beze strachu o ztrátu zaměstnání - zastat podřízeného, kterého napadá ředitel. S tím, že by vám ve sporu s ředitelem pomohli stejně postavení kolegové, příliš nepočítejte. "Sice je to pěkná představa, ale tak to nechodí. Každý je rád, že to není on, proti němuž šéf něco má, a radši mlčí," říká Kozánková.
</TEXT>
<HEADING>
Zamyslete se, jestli není chyba na vaší straně
</HEADING>
<TEXT>
Máte-li pocit, že jste to vy, kdo je v práci "odstrčený", koho nezvou na porady a kdo je terčem vtipů a narážek, zamyslete se, jestli není náhodou chyba na vaší straně. "Mnoho lidí je hned toho názoru, že si na ně šéf zasedl, i když nepracují ani se nechovají hůře než ostatní. Určitě je ale dobré v klidu a s chladnou hlavou se zamyslet nad tím, jestli opravdu všechno děláte tak, jak se od vás očekává," radí Kozánková. "Samozřejmě, osobní sympatie a antipatie nezměníte. Platí ale, že byste v práci měli působit optimistickým dojmem, a jestliže v zaměstnání začínáte, nezavalujte kolegy v pracovní době množstvím i třeba dobře míněných dotazů," říká konzultantka. Často se ale i z člověka, který dělá svou práci dobře, stane bezmocná figurka. Profesí, ve které stále ještě hrají prim zaběhané stereotypy a personální preference, je učitelství. "Neobvyklé nejsou případy, kdy učitel dostane smlouvu na dobu určitou. Učí přes rok, o prázdninách skončí. A v září ho škola opět zaměstná. I když to zákoník práce nezakazuje, jedná se o zneužívání dominantního postavení zaměstnavatele," říká Jiří Jonák z občanského sdružení Práce a vztahy. "Jakmile přijde kantor, který vybočuje z řady, většinou se stane trnem v oku vedení. A nejhorší na tom je, že se učitel v podstatě nemůže bránit. Snad jen najít si někoho, kdo jeho metody pochopí... a tak se vyhne peskování," dodává. Při problémech si najděte jiné zaměstnání. Možná to nezní příliš spravedlivě, ale rozhodně si ušetříte řadu nepříjemností a možná i traumat.
</TEXT>
<HEADING>
Sexuální obtěžování? Najděte si nové místo
</HEADING>
<TEXT>
Na druhou stranu ale platí, že i v práci, stejně jako v normálním životě, by všichni měli dodržovat základní pravidla chování. "Zákon zakazuje účastníkům pracovněprávního vztahu zneužívat výkonu práv a povinností vyplývajících z těchto vztahů na újmu jiného účastníka pracovněprávního vztahu nebo k ponižování lidské důstojnosti," říká právnička Dana Stočesová. Jinými slovy: to, že je někdo ve vedoucí pozici, neznamená, že si musíte nechat všechno líbit. Za ponižování lidské důstojnosti se na pracovišti považuje i nežádoucí chování sexuální povahy, které vás obtěžuje. Nebo dokonce víte, že pokud toto chování nebudete akceptovat, o místo přijdete. Vyplatí se čekat a doufat, že se všechno srovná? Jak radí Tereza Kozánková, jestliže jste terčem sexuálního obtěžování, je nejlepší zaměstnání opustit. "Je až zarážející, kolik případů sexuálního obtěžování na pracovišti existuje. Ve své praxi se s těmito případy setkávám často a musím říci, že to není žádná legrace. V tomto případě je nejlepší sebrat sílu a z práce odejít. Pokud totiž žádné sympatie k nadřízenému nechováte, bude šéf naštvaný a vaše vztahy se do normálu vrátí jen těžko," míní. Jiná situace podle Kozánkové nastane tehdy, jedná-li se o poměrně nevinné narážky typu "vám to dneska sluší" a podobně. "Každému přijde vtipné něco jiného. Když vám tento humor nesedí, sedněte si s nadřízeným a v klidu mu to vysvětlete. Řekněte, že s ním rádi spolupracujete, ale že byste ocenili, kdyby s narážkami přestal. Každý rozumný šéf to pochopí a pak by mělo být všechno v pořádku. Jestliže ale v narážkách i potom bude pokračovat, není na jeho straně asi něco v pořádku, a pak bych také radila najít si nové místo," říká Kozánková.
Na druhou stranu ale platí, že i v práci, stejně jako v normálním životě, by všichni měli dodržovat základní pravidla chování. "Zákon zakazuje účastníkům pracovněprávního vztahu zneužívat výkonu práv a povinností vyplývajících z těchto vztahů na újmu jiného účastníka pracovněprávního vztahu nebo k ponižování lidské důstojnosti," říká právnička Dana Stočesová. Jinými slovy: to, že je někdo ve vedoucí pozici, neznamená, že si musíte nechat všechno líbit. Za ponižování lidské důstojnosti se na pracovišti považuje i nežádoucí chování sexuální povahy, které vás obtěžuje. Nebo dokonce víte, že pokud toto chování nebudete akceptovat, o místo přijdete. Vyplatí se čekat a doufat, že se všechno srovná? Jak radí Tereza Kozánková, jestliže jste terčem sexuálního obtěžování, je nejlepší zaměstnání opustit. "Je až zarážející, kolik případů sexuálního obtěžování na pracovišti existuje. Ve své praxi se s těmito případy setkávám často a musím říci, že to není žádná legrace. V tomto případě je nejlepší sebrat sílu a z práce odejít. Pokud totiž žádné sympatie k nadřízenému nechováte, bude šéf naštvaný a vaše vztahy se do normálu vrátí jen těžko," míní. Jiná situace podle Kozánkové nastane tehdy, jedná-li se o poměrně nevinné narážky typu "vám to dneska sluší" a podobně. "Každému přijde vtipné něco jiného. Když vám tento humor nesedí, sedněte si s nadřízeným a v klidu mu to vysvětlete. Řekněte, že s ním rádi spolupracujete, ale že byste ocenili, kdyby s narážkami přestal. Každý rozumný šéf to pochopí a pak by mělo být všechno v pořádku. Jestliže ale v narážkách i potom bude pokračovat, není na jeho straně asi něco v pořádku, a pak bych také radila najít si nové místo," říká Kozánková.
</TEXT>
</DOC>
<DOC>
<DOCID>LN-20021009073</DOCID>
<DOCNO>LN-20021009073</DOCNO>
<DATE>10/09/02</DATE>
<TITLE>
Dnes vám radí Kristina Stiefelová z personální agentury Axial
</TITLE>
<TEXT>
Pracuji v místnosti se dvěma mladými kolegy. Ti si téměř celou pracovní dobu pouštějí hudbu, která mě obtěžuje. Několikrát jsem je prosil, aby hudbu vypnuli, ale pomůže to vždycky jen načas. Nerad se dohaduji a nevím, mám-li si stěžovat u šéfa, nebo hluk dále trpět.
I v pracovních vztazích platí, že snaha o rozumnou domluvu by měla předcházet jiným opatřením. Proto bych vám nejprve poradila, abyste přeci jen udělal ještě jeden pokus se s kolegy "v míru" dohodnout bez zásahu nadřízeného. Tím nechci říct, že nemáte na práci v klidném prostředí právo, ale z hlediska zachování dobrých vztahů do budoucna by bylo taktičtější, kdybyste si zjednal pořádek sám. Upozorňuji ale, že agresivní reakce by mohla vztahy ještě vygradovat. Zkuste přijít za kolegy v dobrém a vysvětlete jim důvody, proč vás hlasitá hudba ruší. Vyjádřete vaše pochopení pro jejich oblíbenou hudbu, ale zároveň vysvětlete, aby i oni měli pochopení pro vás. Doporučovala bych, abyste projevil zájem o dobré vztahy na pracovišti a informoval své kolegy, že preferujete domluvu nad stížnostmi nadřízenému. Budou-li kolegové i po vaší snaze bezohlední a nebudou-li vaše právo respektovat, nezbývá než se obrátit na bezprostředně nadřízeného. Podle zákoníku práce jsou zaměstnavatelé povinni pečovat o vytváření a rozvíjení pracovněprávních vztahů v souladu s pravidly slušnosti a občanského soužití.
</TEXT>
</DOC>
<DOC>
<DOCID>LN-20021009074</DOCID>
<DOCNO>LN-20021009074</DOCNO>
<DATE>10/09/02</DATE>
<TITLE>
Dnes vám radí Anna Márová z advokátní kanceláře JUDr. Anna Márová
</TITLE>
<TEXT>
Mám stálé zdravotní problémy a potřebuji dvakrát za týden chodit k lékaři. Šéf mě pouští, ale chce, abych si zameškanou dobu napracoval jindy. Kdo z nás je v právu?
V otázce, ve kterých případech, za jakých podmínek a v jakém rozsahu zaměstnavatel poskytuje zaměstnanci pracovní volno, kdy a v jakém rozsahu mu za takto poskytnuté volno přísluší náhrada mzdy v případě, že nemůže konat práci z důležitých osobních důvodů, odkazuje § 128 odst. 2 zákoníku práce na prováděcí předpis. Tímto prováděcím předpisem k zákoníku práce je v současnosti nařízení vlády č.108/1994 Sb., které ve své příloze stanoví tzv. důležité osobní překážky v práci a u každé z nich pak rovněž specifikuje, zda při existenci této překážky je zaměstnavatel povinen poskytnout pracovní volno s náhradou mzdy ve výši průměrného výdělku nebo zda zaměstnavatel poskytne pouze pracovní volno bez náhrady mzdy. Při vyšetření zaměstnance ve zdravotnickém zařízení je zaměstnavatel povinen poskytnout pracovní volno s náhradou mzdy na nezbytně nutnou dobu, bylo-li vyšetření nebo ošetření provedeno ve zdravotnickém zařízení, které je ve smluvním vztahu ke zdravotní pojišťovně zvolené zaměstnancem a které je nejblíže bydlišti nebo pracovišti zaměstnance a je schopno potřebnou zdravotní péči poskytnout. Platí zde však závazná podmínka, že vyšetření nebo ošetření nebylo možné provést mimo pracovní dobu zaměstnance.
</TEXT>
</DOC>
<DOC>
<DOCID>LN-20021009075</DOCID>
<DOCNO>LN-20021009075</DOCNO>
<DATE>10/09/02</DATE>
<TITLE>
Máte pocit, že si na vás v práci zasedli a že nic, co uděláte, není dobře? Jak podobnou situaci řešit se Lidové noviny zeptaly Jiřího Jonáka, člena občanského sdružení Práce a vztahy.
</TITLE>
<TEXT>
LN: S jakými potížemi se na vás lidé nejčastěji obracejí?
Jsou to hlavně problémy jako nevyplacení mzdy, neplatné rozvázání pracovního poměru, neproplacení odstupného nebo šikana žen po mateřské dovolené.
LN: Jak vlastně dochází k tomu, že se z někoho stane "fackovací panák"?
Zaměstnanec nastoupí na nové pracoviště a nemá ve smlouvě většinou písemně přesně vymezeno, co všechno bude jeho práce obnášet. Jakmile si zaměstnavatel odzkouší určitou míru jeho loajality, začne mu přidávat práci. Podřízený tedy začne dělat přesčasy a ani si neuvědomí, že by za práci navíc měl dostat odměnu nebo volno navíc. Pak to jednoho dne psychicky nebo fyzicky neutáhne. A začne konflikt, protože onu práci přesčas bral zaměstnavatel dosud jako samozřejmost.
</TEXT>
<HEADING>
LN: Kdo se stává nejčastější obětí této šikany?
</HEADING>
<TEXT>
Ženy. Buď ženy staršího věku, kterých se jejich zaměstnavatel chce zbavit třeba z toho důvodu, že se mu do práce hlásí několik mladých, hezkých slečen po škole s menšími platovými nároky. Nebo jsou to ženy s malými dětmi či ženy po mateřské. Ty sice většinou dodržují pracovní dobu, ale nemohou samozřejmě kvůli rodině dělat přesčasy.
LN: Existuje vůbec možnost se bránit, aniž by člověk riskoval ztrátu místa?
Hned ze začátku si sedněte se šéfem a řekněte mu, proč nemůžete dělat věci, které po vás chce navíc. Například proto, že máte doma dítě nebo že tuto skutečnost nemáte ve smlouvě. Když vaše námitky šéf neuzná, je třeba se konfliktům s ním co nejvíce vyhýbat. Dělejte svou práci opravdu dobře a s nasazením, aby vedoucí neměl důvod vám nic vytýkat a nepoukazoval třeba na fakt, že ostatní v práci zůstávají déle.
LN: Jaký je rozdíl mezi šikanou a dnes velice rozšířeným mobbingem?
Dá se říci, že mobbing je lehčí forma šikany, méně otevřená. Často ale přechází v opravdovou šikanu. Ačkoliv si to možná neuvědomujeme, na pracovištích je všechno podmíněno tlaku individualismu. To s sebou přináší strach o ztrátu práce. Když dojde na lámání chleba, jsou ostatní často schopni kolegu pošpinit jenom proto, aby si sami místo udrželi.
LN: Nebývá většinou iniciátorem tlaku na podřízené šéf, který si není jistý sám sebou?
Ano. Tyto vztahy vznikají velice často na úrovni státní správy. Když přichází nový šéf, bere si s sebou většinou i svoje podřízené. Zná je déle a ví, že k němu budou loajální. V soukromých firmách je to trošku jiné, tam je vztah nadřízený versus podřízený založen spíše na tom, kdo do podniku investoval peníze. Bohužel se ale stává, že lidé, kteří vedou firmu, nemají dostatečné schopnosti pro vedení lidí.
LN: Popište nějaký případ, se kterým jste se ve své praxi setkal.
Teď zrovna řešíme u soudu případ jedné firmy, která měla po republice více poboček se stejným názvem a předmětem podnikání. Majitel se rozhodl, že si kvůli účetnictví všechny pobočky převede pod jednu "střechu". Zaměstnankyním prodavačkám z Ostravska - řekl, že u pobočky končí, ale o práci se bát nemusejí. Budou totiž pouze papírově převedeny pod novou firmu v Praze. Podepsaly tedy, že ze zaměstnání odcházejí po dohodě, a vedoucí jim dal nové pracovní smlouvy. Do nich ale vložil zkušební dobu. Jednu z nich potom vedoucí ve zkušební době vyhodil, protože byla ve třetím měsíci těhotenství. Na toto by si zaměstnanci obecně měli dát pozor. Vždycky nejdříve podepište novou smlouvu, a až poté, že odcházíte po dohodě.
LN: Co je podle vás pravdy na historkách třeba o lékařích nutících sestry prát jim prádlo?
Zaměstnavatelé často ve vztahu k zaměstnancům zneužívají fakt vysoké nezaměstnanosti v určitých regionech. Podřízeným pak nezbývá nic jiného než plnit jejich příkazy. Kdyby tomu tak nebylo, klidně by je zaměstnavatel mohl vyhodit a přijmout někoho jiného. Řešili jsme také případ, kdy zaměstnavatel každé tři měsíce přihlašoval a odhlašoval své zaměstnankyně, takže měly každá jedenáct dvanáct smluv. Když se mu znelíbily, vyhodil je. Je prostě třeba se takovým postupům bránit, obrátit se na soud nebo na naše sdružení.
Zaměstnanci, kteří se potýkají s protiprávním nebo nespravedlivým zacházením ze strany zaměstnavatele, si mohou zavolat o radu na telefonní číslo 604/93 85 42
</TEXT>
</DOC>
<DOC>
<DOCID>LN-20021009076</DOCID>
<DOCNO>LN-20021009076</DOCNO>
<DATE>10/09/02</DATE>
<TITLE>
U podniků působících v českém průmyslu patří vůz domácí výroby k dobrému tónu. Míra patriotismu je u nás ale nižší
</TITLE>
<TEXT>
Nejluxusnější limuzíny i běžné Škody Octavia používají jako služební vozy manažeři předních českých firem. Firemní vůz musí odpovídat jejich pozici i společenskému postavení.
Automobily už dávno nejsou pouze dopravním prostředkem, který nás rychle přepraví z jednoho místa na druhé. Pro řadu lidí, zejména pak pro podnikatele a manažery, se staly nedílnou součástí image a o svém majiteli mohou mnohé vypovědět. Vyjadřují úspěch i společenské postavení, podle odborníků může být konkrétní typ automobilu dokonce i součástí nonverbální komunikace při jednání. "Od lidí, kteří mají určité společenské postavení či manažerskou pozici, se očekává také určité společenské chování a k němu patří i vhodný výběr automobilu. Ten totiž může o svém majiteli mnohé prozradit nebo jeho prostřednictvím můžeme dokonce komunikovat s okolím. V podstatě je nemyslitelné, aby například vysoce postavený finančník, který uzavírá mnohamilionové obchody, přijel na jednání v oprýskané Škodě 120. Rázem by tím totiž ztratil veškerou důvěryhodnost," vysvětluje marketingový odborník Jan Řehořek. "Pokud váš obchodní protivník přijede na jednání ve sportovním trojkovém bavoráku, který vyzdvihuje takové vlastnosti, jako jsou rychlost a dravost, může to být jasný signál pro okolí, který má naznačit - jděte mi z cesty, převálcuji vás. Samozřejmě to může být i úplně naopak. Manažer, který si není příliš jistý v kramflecích, může použít stejný trik, právě aby zastřel svou nejistotu," pokračuje Řehořek. Na to, že automobil však může být dvousečná zbraň, zvláště pak v českých podmínkách, upozorňuje majitel stavební firmy Patrik Steif: "Stále si nedovedu představit, že bych na jednání se státními úředníky přijel svým mercedesem, radši používám starou felicii. V Česku se totiž lidé stále nedokázali smířit s tím, že někdo může úspěšně podnikat, a považují ho spíše za zloděje. Naopak na schůzku se zahraničními investory bych felicií těžko přijel, protože bych vypadal nedůvěryhodně." Výběr vhodného automobilu není úplně jednoduchá záležitost. Zejména v zahraničí se řídí poměrně striktními pravidly, platí jednak zásady hierarchie a také ctění domácích značek. Generální ředitel by měl mít vždy lepší vůz než jeho linioví ředitelé, nižší manažeři nemají lepší vůz než jejich nadřízení a většinou si to nedovolí ani v soukromí. Služební automobily patří do skupiny motivačních nástrojů a většinou konkrétní pozici ve firmě přísluší i konkrétní typ a značka vozu, popř. dostane zaměstnanec pevný finanční limit, do jehož výše si může automobil vybrat podle sebe. Ve většině zemí je také nepsaným pravidlem, že management používá převážně vozy domácí výroby. V Německu se nejvíce používají vozy německé, ve Francii francouzské. "V Česku patří stále k nejoblíbenějším manažerským vozům Škoda Octavia. U podniků, které působí v českém průmyslu, je totiž prestižní mít české auto. Fakt, že zástupce českého průmyslu nemá český vůz, by mohl být vnímán jako projev sociální slepoty, a to by mohlo zástupce při jednáních značně diskvalifikovat. Před příchodem superbu na trh tak octavii používali i vysoce postavení manažeři, většinou v luxusním provedení," říká Řehořek. "Nadnárodní firmy u nás často preferují vozy vyráběné v zemi svého původu, stále častěji ale používají právě vozy české, aby tak vyjádřily svůj respekt k místním podmínkám. Obecně je ale míra patriotismu u našich zahraničních sousedů větší než u nás. V Česku je totiž stále početná skupina podnikatelů, kteří dávají přednost módním zahraničním značkám. A často je pro ně pořízení takového automobilu i nad jejich finanční možnosti," dodává Řehořek.
</TEXT>
<HEADING>
Největší limuzíny pro vládní představitele
</HEADING>
<TEXT>
S největšími limuzínami typu BMW řady 7 či Audi A8 u nás jezdí kromě členů vlády obvykle nejvyšší manažeři - ředitelé největších podniků, bank a dalších významných institucí. U manažerů vyšší a střední úrovně je pak vozový park mnohem rozmanitější. "Nejvyšší představitelé zahraničních firem v Česku používají vozy typu Opel Omega, Audi A6, BMW řady 5 nebo VW Passat. Na úrovni pod nimi nejčastěji nalezneme vozy Opel Vectra, Škoda Octavia, Ford Mondeo a VW Passat. U nižších pozic pak můžeme najít další typy škodovek, levnější modely Opelu a Fordu," říká ředitel české pobočky poradenské firmy Hewitt Associates František Klein.
DNEŠNÍ TÉMA: Jakými auty jezdí česká elita
Strany 21 a 22
</TEXT>
</DOC>
<DOC>
<DOCID>LN-20021009077</DOCID>
<DOCNO>LN-20021009077</DOCNO>
<DATE>10/09/02</DATE>
<TITLE>
Audi A4
</TITLE>
<TEXT>
Základní cena: 805 000 Kč
Nejdražší provedení: 1 358 900 Kč
Rozměry: 4547x1766x1425 mm
Vůz využívají: náměstci ministra školství, ředitel firmy FAB, ředitelé divizí firmy Siemens, ředitelé úseků České pojišťovny
Audi A6
Základní cena: 1 040 000 Kč
Nejdražší provedení: 1 970 000 Kč
</TEXT>
<HEADING>
Rozměry: 4796x1810x1453 mm
</HEADING>
<TEXT>
Vůz využívají: náměstci ministra vnitra, náměstci a ředitelé odborů ministerstva zdravotnictví, náměstci ministra obrany, ministerstvo financí, náměstci ministra průmyslu a obchodu a ministra spravedlnosti
Audi A8
Základní cena: 1 790 000 Kč
Nejdražší provedení: 3 500 000 Kč
</TEXT>
<HEADING>
Rozměry: 5034x1880x1440 mm
</HEADING>
<TEXT>
Vůz využívají: ministr vnitra, ministryně školství, ministr obrany, ministr zemědělství, ministr práce a sociálních věcí, ministr průmyslu a obchodu, prezident
BMW řady 5
Základní cena: 1 138 600 Kč
Nejdražší provedení: 2 724 900 Kč
Rozměry: 4775x1800x1435 mm
Vůz využívají: náměstci ministra životního prostředí, vedení firmy Stock Plzeň, management společnosti Česká rafinérská, generální ředitel firmy Brisk Tábor
Opel Vectra
Základní cena: 634 900 Kč
Nejdražší provedení: 799 900 Kč
Rozměry: 4596x1798x1460 mm
Vůz využívají: ministerstvo zemědělství, náměstci ministra pro místní rozvoj, manažeři firmy Stock Plzeň, vedení firmy Lira
Škoda Octavia
Základní cena: 392 000 Kč
Nejdražší provedení: 764 800 Kč
</TEXT>
<HEADING>
Rozměry: 4507x1731x1429 mm
</HEADING>
<TEXT>
Vůz využívají: náměstci a ředitelé odborů ministerstva vnitra, min. zahraničních věcí, min. financí, min. pro místní rozvoj, min. dopravy a spojů, předsedové výborů Senátu, poslanci
Škoda Superb
Základní cena: 689 900 Kč
Nejdražší provedení: 1 204 900 Kč
</TEXT>
<HEADING>
Rozměry: 4803x1765x1469 mm
</HEADING>
<TEXT>
Vůz využívají: ministr spravedlnosti a jeho náměstci, náměstci min. pro místní rozvoj, ministr průmyslu a obchodu a jeho náměstci, náměstci min. práce a sociálních věcí, ministra vnitra, školství, zdravotnictví, zemědělství, náčelník Generálního štábu AČR
Volkswagen Passat
Základní cena: 614 500 Kč
Nejdražší provedení: 1 461 100 Kč
</TEXT>
<HEADING>
Rozměry: 4703x1746x1462
</HEADING>
<TEXT>
Vůz využívají: náměstek ministra vnitra, náměstci ministra školství, ministerstvo financí, management firmy Stock Plzeň, vedení firmy Agrofert, střední management firmy Siemens, vedení firmy Aral ČR, management firmy Radiomobil
BMW řady 7
Základní cena: 2 221 800 Kč
Nejdražší provedení: 2 673 400 Kč
</TEXT>
<HEADING>
Rozměry: 5029x2123x1492 mm
</HEADING>
<TEXT>
Vůz využívají: ministryně zdravotnictví, předseda a místopředsedové Senátu, ministr životního prostředí, ministr pro místní rozvoj, ministr kultury, ministr dopravy a spojů
Mercedes-Benz E
Základní cena: 1 170 000 Kč
Nejdražší provedení: 2 948 000 Kč
Rozměry: 4818x1822x1452 mm
Vůz využívají: náměstci ministra zahraničních věcí, finančně ekonomický ředitel firmy Siemens
Renault Laguna
Základní cena: 609 000 Kč
Nejdražší provedení: 964 000 Kč
Rozměry: 4576x1772x1429 mm
Vůz využívají: ředitelé firmy Karosa, top management firmy Stock Plzeň, generální ředitel firmy Lesy ČR, ředitel firmy Jitex Písek
Tatra 700
Základní cena: 1 356 000 Kč
Nejdražší provedení: 1 356 000 Kč
</TEXT>
<HEADING>
Rozměry: 5135x1800x1480 mm
</HEADING>
<TEXT>
Vůz využívají: ministr pro místní rozvoj, ministr dopravy a spojů, náměstci ministra dopravy a spojů, náměstci a ředitelé odborů ministerstva zdravotnictví, náměstci ministra zemědělství
Volvo S80
Základní cena: 1 070 000 Kč
Nejdražší provedení: 1 692 100 Kč
Rozměry: 4822x1832x1434 mm
Vůz využívají: náměstci ministra vnitra, ředitelé odborů ministerstva zahraničních věcí, generální ředitel firmy Sellier &amp;Bellot
Ford Mondeo
Základní cena: 634 900 Kč
Nejdražší provedení: 1 080 000 Kč
</TEXT>
<HEADING>
Rozměry: 4731x1812x1429 mm
</HEADING>
<TEXT>
Vůz využívají: náměstci ministra vnitra, ředitel divize HP Servises, střední a nižší management firmy New HP, střední management firmy Stock Plzeň, vedení Dopravních staveb Ostrava
Vůz využívají: náměstci ministra vnitra, ředitel divize HP Servises, střední a nižší management firmy New HP, střední management firmy Stock Plzeň, vedení Dopravních staveb Ostrava
</TEXT>
</DOC>
<DOC>
<DOCID>LN-20021009078</DOCID>
<DOCNO>LN-20021009078</DOCNO>
<DATE>10/09/02</DATE>
<TITLE>
Lidové noviny oslovily na tři desítky nejúspěšnějších českých firem ze všech oborů. V anketě jsme zjišťovali, jaké firemní vozy využívají jejich manažeři. S největšími limuzínami typu BMW řady 7 či Audi A8 v Česku jezdí nejvyšší manažeři - ředitelé největších podniků či bank. U manažerů vyšší a střední úrovně je výběr větší. Nejběžnější jsou vozy typu Opel Omega, Audi A6, BMW řady 5 nebo VW Passat. Ostatní manažeři nejčastěji jezdí vozy jako Opel Vectra, Škoda Octavia, Ford Mondeo a VW Passat.
</TITLE>
<TEXT>
JITEX Písek, a. s.
Ředitel Renault Laguna
Obchodní ředitel Škoda Octavia 1.8T
Referenční vozy Škoda Octavia 1.6, Škoda Felicia Combi
Obchodní cestující Škoda Felicia
Combi, Ford Transit
MODEL OBALY, a. s.
Ředitel BMW řady 3
Vedení Ford Mondeo
Obchodní zástupci Ford Focus, Ford Escort
FAB, a. s.
Ředitel Audi A4
Management Škoda Superb
Aral ČR, a. s.
Managment VW Passat 1.8T, VW Passat 2.3
Referenční vozy Škoda Octavia, Škoda Octavia Combi
Česká pojišťovna, a. s.
Generální ředitel Audi A8 3,3 TDI
Náměstci Audi A6 2,5 TDI
Ředitelé úseků Audi A4 1,9 TDI, Škoda Superb 1,9 TDI
Ředitelé regionů Škoda Octavia 1,9 TDI
Hella Autotechnik, s. r. o.
Ředitel Audi A6 2.4
Další vedení Škoda Octavia, Škoda Octavia Combi, 1.8T, 1.9 TDI
Referenční vozy Škoda Fabia, Škoda Fabia Combi 1.4
Škoda Auto, a. s.
Vrcholový management Škoda Superb, Škoda Octavia RS
Střední management Škoda Octavia 4x4, Škoda Octavia Laurin &amp; Klement
Nižší management Škoda Octavia, Škoda Fabia
Lesy České republiky, s. p.
Generální ředitel Renault Laguna 3.0
Vedení Škoda Octavia Combi 1.9 TDI
Ostatní Škoda Felicia 1.3, Renault Mégane, Renault Kangoo
Sellier &amp; Bellot
Generální ředitel Volvo S80
Ředitelé Peugeot 406
Ostatní vedení Škoda Octavia
Referenční vozy Škoda Felicia Combi
Siemens Group ČR
Generální ředitel Audi A8 4,2 Quattro
Ekonomický ředitel Mercedes Benz E 280
Ředitelé divizí Audi A6 Quattro, Audi A4 Quattro
Střední management Volkswagen Passat, VW Bora, Škoda Octavia
Dopravní stavby Ostrava
Vedení Ford Mondeo
Ostatní Škoda Octavia, Škoda Fabia, Škoda Felicia, Škoda Favorit
Budějovický Budvar
Generální ředitel Mercedes-Benz třídy S
Ředitelé Mercedes-Benz třídy C
Další vedení Škoda Octavia 1.6, 1.8
Referenční vozy Škoda Fabia, Škoda Fabia Combi
LIRA obrázkové lišty a rámy, a. s.
Vedení Opel Vectra
Ostatní Škoda Felicia, Škoda Fabia, Škoda Forman
Česká rafinérská, a. s.
Ředitel Audi A6
Manažeři BMW řady 5, Audi A6
Referenční vozy Škoda Octavia, Škoda Fabia, Škoda Felicia, Ford Mondeo
Radiomobil, a. s.
Ředitelé Audi A6
Manažeři VW Passat
Referenční vozy Škoda Fabia Combi
New HP, a. s.
Generální ředitel VW Passat 2,5 TDI, Audi A8 3,3 TDI
Ředitelé divizí: Ford Mondeo ST 2000, Opel Frontera, Škoda Octavia 1,8 T
Střední a nižší VW Passat 1,9 TDI, Ford Mondeo 2,0, Ford Focus 2,0 TDI, management Škoda Octavia 1,9 TDI, 1,8 T
Agrofert, a. s.
Generální ředitel Audi S8
Ostarní vedení Mazda 323, Mazda 626, VW Passat
Bohemia Sekt, Českomoravská vinařská, a. s.
Ředitel Audi A6
Ostatní vedení Škoda Octavia 1.8T
Obchodní zástupci Škoda Fabia 1.4
Korado, a. s.
Vlastníci Audi A6
Ostatní vedení Škoda Octavia 1.6
Referenční vozy Škoda Felicia
Karosa, a. s.
Generální ředitel Renault Safrane
Ředitelé Renault Laguna, Renault Scénic
Referenční vozy Renault Mégane 1.4, 1.6, Fiat Punto, Fiat Stillo
BRISK Tábor, a. s.
Generální ředitel BMW 540i
Ostatní ředitelé BMW 740i
Referenční vozy Škoda Octavia, Škoda Fabia Combi, Škoda Fabia Sedan, Škoda Fabia, Škoda Felicia Combi
STOCK Plzeň, a. s.
Top management VW Passat, BMW 530, Renault Laguna, Volvo V40
Manažeři Ford Focus, Ford Mondeo, Opel Vectra, Renault Mégane
Obchodní zástupci Škoda Fabia Combi, Opel Astra
dále byly osloveny tyto firmy, údaje však nezveřejnily
Barum Continental s. r. o.,
Český TELECOM a. s.
GLOBUS ČR, k. s.
Allianz pojišťovna, a. s.
ČEDOK a. s.
</TEXT>
</DOC>
<DOC>
<DOCID>LN-20021009079</DOCID>
<DOCNO>LN-20021009079</DOCNO>
<DATE>10/09/02</DATE>
<TITLE>
Festival ...příští vlna/next wave nabídne přes padesát představení a projektů
</TITLE>
<TEXT>
Dnes začíná v pražském klubu Radost FX festival alternativní kultury ...příští vlna/next wave. Již podeváté se tak uskuteční nejrozsáhlejší prezentace domácích projektů, které se pohybují na pomezí divadla a dalších uměleckých druhů.
PRAHA - Letošní festival, jehož hlavní programový blok se uskuteční od 11. do 13. října v Divadle Na zábradlí a Disku (včetně Řetízku), nese podtitul Nazí až na dno. Podle kurátora přehlídky Vladimíra Hulce název vyjadřuje otevřenost a odvahu zúčastněných umělců, kteří se záměrně pohybují mimo hlavní proud nebo jsou v určité opozici. "Chtěli jsme poukázat i na nedostatečnou finanční podporu mladého a experimentálního umění," dodal Hulec. Organizátory inspirovaly i povodně, které by podle nich mohly být příležitostí vytvořit z trosek divadel a domů nové domy i divadla a odrazit se ode dna. "Náš podtitul je ovšem také tichou poctou nedávno zemřelému Jiřímu Kolářovi, který je pro nás symbolem celoživotní otevřenosti a tvůrcem neutuchající fantazie," připomněl kurátor. V neposlední řadě je název připomínkou nejočekávanějšího hosta festivalu, královéhradeckého souboru DNO (čerstvého držitele ceny Divadelních novin v oboru alternativního divadla), který podle Hulce jako nečekaný meteor rázně a oslnivě vstoupil na české divadelní nebe. Bude mu patřit celý páteční večer (11. 10. od 17.00 hodin), kdy soubor představí již proslavené Variace na slavné téma Cyrano a také řadu originálních divadelních miniatur.
</TEXT>
<HEADING>
Pestrost hudebních žánrů a happeningy
</HEADING>
<TEXT>
Dnešní program v klubu Radost FX, který začíná v 19 hodin, se jmenuje Čajovna na (příštích) vlnách Vltavy. Připravili ho redaktoři Českého rozhlasu 3 Vltava, autoři pořadu Čajovna, který se věnuje etnické hudbě, world music, jazzu, elektronické hudbě a dalším menšinovým hudebním žánrům. V rámci večera vystoupí Sluneční orchestr, Tam Tam Orchestra, Být Štrýt a také se uskuteční malé happeningy, například hudební happening kytaristy Vladimíra Mikulky a performance divadelní Společnosti dr. Krásy s baletem Péťa a vlk - v této roli se představí hlavní kurátor. festivalu Vladimír Hulec. Sobota 12. 10. nese podtitul Rozkoše 2002 a zahrnuje několik vystoupení, která mají sociální podtext. S novou premiérou se zde představí pražské prostitutky, které se sdružují ve spolku Rozkoš bez rizika. Společenství bezdomovců Ježek a Čížek uvádí příběhy Daniila Charmse, které v mnohém připomínají skutečné životní osudy členů souboru. Hrabalovský humor nabídne Choceradská kocábka a objevem festivalu je podle Vladimíra Hulce i soubor Sergej, který nabídne osobité a generačně propojené nastudování Mechanického pomeranče. Poslední den přehlídky s titulem Vize 2003 představí fyzické divadlo a další pohybovědivadelní experimenty, vystoupí zde například Halka Třešňáková, Alex Švamberk a Antonie Svobodová.
Dnešní program v klubu Radost FX, který začíná v 19 hodin, se jmenuje Čajovna na (příštích) vlnách Vltavy. Připravili ho redaktoři Českého rozhlasu 3 Vltava, autoři pořadu Čajovna, který se věnuje etnické hudbě, world music, jazzu, elektronické hudbě a dalším menšinovým hudebním žánrům. V rámci večera vystoupí Sluneční orchestr, Tam Tam Orchestra, Být Štrýt a také se uskuteční malé happeningy, například hudební happening kytaristy Vladimíra Mikulky a performance divadelní Společnosti dr. Krásy s baletem Péťa a vlk - v této roli se představí hlavní kurátor. festivalu Vladimír Hulec. Sobota 12. 10. nese podtitul Rozkoše 2002 a zahrnuje několik vystoupení, která mají sociální podtext. S novou premiérou se zde představí pražské prostitutky, které se sdružují ve spolku Rozkoš bez rizika. Společenství bezdomovců Ježek a Čížek uvádí příběhy Daniila Charmse, které v mnohém připomínají skutečné životní osudy členů souboru. Hrabalovský humor nabídne Choceradská kocábka a objevem festivalu je podle Vladimíra Hulce i soubor Sergej, který nabídne osobité a generačně propojené nastudování Mechanického pomeranče. Poslední den přehlídky s titulem Vize 2003 představí fyzické divadlo a další pohybovědivadelní experimenty, vystoupí zde například Halka Třešňáková, Alex Švamberk a Antonie Svobodová.
</TEXT>
</DOC>
<DOC>
<DOCID>LN-20021009080</DOCID>
<DOCNO>LN-20021009080</DOCNO>
<DATE>10/09/02</DATE>
<TITLE>
Americký kriminální thriller Insomnie zdobí elegantně stárnoucí Al Pacino v hlavní roli
</TITLE>
<TEXT>
Talentovaný režisér Christopher Nolan vzbudil zasloužený poprask, když loni představil pozpátku vyprávěný thriller Memento. Na jeho originalitu se teď pokouší se střídavými úspěchy navázat snímkem nazvaným Insomnie.
Na mrazivou Aljašku přilétají přes hory ledových ker až z dalekého Los Angeles detektivové Will Dormer (Al Pacino) a Hap Eckhart (Martin Donovan), aby tu pomohli místním policistům vyřešit vraždu mladé dívky. Naoko jde o kolegiální výpomoc při obzvlášť krutém zločinu (vrah mrtvé oběti chladnokrevně umyl vlasy a ostříhal nehty), ve skutečnosti je ale úspěšná detektivní dvojice odklizena do ústraní. Oddělení pro vnitřní záležitosti totiž pojalo podezření, že vyšetřovací metody obou pánů nejsou tak docela košer. Při zátahu na vraha v neprostupně husté mlze Dormer svého kolegu Eckharta zastřelí. Byla to nešťastná náhoda, nebo Dormer využil příležitost k odstranění jediného svědka, který zná detaily všech jeho případů? Tahle otázka bude viset nad filmem až do samého konce. V tuto chvíli je zatím jasné, že Dormer svůj podíl na neštěstí nepřizná a Eckhartovu smrt připíše na účet pronásledovaného vraha.
</TEXT>
<HEADING>
Obratně vypůjčený námět
</HEADING>
<TEXT>
Pokud snad má někdo pocit, že je mu tahle zápletka povědomá, nejspíš před čtyřmi lety viděl stejnojmenný norský film na karlovarském festivalu. Nenápadný, ale vůbec ne špatný skandinávský thriller se Stellanem Skarsgardem v hlavní roli nejspíš v Americe - krom Christophera Nolana neviděl vůbec nikdo a riziko srovnání s originálem je tedy minimální. Nicméně režisér vypůjčení námětu otevřeně přiznává. Takřka do poloviny filmu se drží originálu velmi věrně (zejména efektní přestřelka v mlze je bezmála identická). Ve druhé části už dostává prostor fabulace, která usiluje o kompromis mezi hollywoodskou šablonou a invenčním přístupem. Zmíněná invence souvisí i s tím, proč si režisér Nolan toto téma vůbec vybral. Insomnie není řadová detektivka, velkou roli tu hraje zejména psychologie postav, o značném důrazu na atmosféru ani nemluvě. Titul filmu odkazuje k nespavosti, s níž se hlavní hrdina Dormer potýká. Má k tomu dva důvody: přijede na sever zrovna v období, kdy se tam nestmívá, a jeho výčitkami mučené svědomí mu spát prostě nedovolí.
</TEXT>
<HEADING>
Trojlístek hereckých hvězd
</HEADING>
<TEXT>
Dvaatřicetiletý režisér s britskými kořeny si ke spolupráci přizval několik velkých hereckých hvězd. Pozornost na sebe přirozeně strhává Al Pacino s rudýma nevyspalýma očima, stále malátnějšími pohyby a stupňovaně jitřenými emocemi. Vděčná a bohatá postava dozná citelné trhliny až v posledních scénách, to se ale týká celého filmu. Překvapivě ryze negativní roli dostal v Insomnii Robin Williams, zaškatulkovaný komik a představitel roztomilých "tátů v sukních". Nepůsobí zcela nepřijatelně, ale tenhle experiment režisérovi tak docela nevyšel. Trojici oscarových hereckých hvězd uzavírá Hilary Swanková. Hraje ambiciózní policistku, jejíž mládí a dychtivost v sobě nese naději v nezkorumpovanou spravedlnost. Za kamerou stál stejně jako u filmu Memento Wally Pfister, který nabízí záběry jak syrově strohé, tak efektní. Nesporně nadaný režisér udělal krok, jímž se přiblížil nákladným velkoprodukcím a vzdálil svým nezávislým začátkům. Rozhodující pro něj bude následující titul, kterým se bude muset přiklonit na jednu, nebo na druhou stranu. Nicméně i přešlapovat uprostřed dokáže velmi slušně - co by za to jiní zkušení rutinéři dali.
Insomnie (Insomnia) USA 2002
Scénář: Hillary Seitzová podle N. Frobeniuse a E. Skjoldbjaerga
Režie: Christopher Nolan
Kamera: Wally Pfister
Hudba: David Julian
Hrají: Al Pacino, Robin Williams, Hilary Swanková, Martin Donovan, Maura Tierneyová a další
Distribuce v ČR: Bontonfilm
</TEXT>
</DOC>
<DOC>
<DOCID>LN-20021009081</DOCID>
<DOCNO>LN-20021009081</DOCNO>
<DATE>10/09/02</DATE>
<TITLE>
Ztracený svět
</TITLE>
<HEADING>
DABING
</HEADING>
<TEXT>
Méně známý román A. C. Doyla zachycuje výpravu prostomyslných zvědavců do odloučených končin, kde se zachovala druhohorní zvířena včetně veleještěrů. Realizačně je tento projekt nepříliš nápaditý, takže ani český dabing amerického filmu nemohl nic vylepšit, ale ani pokazit. Překlad Jiřiny Hradecké se lahodně poslouchá, standardní je rovněž režijní vedení Zdeňka Hrušky. Hoskinsova profesora Challengera bezvadně, s trochou chraplavosti přemluvil Jiří Zavřel, jenž se plně podřídil originální podobě natolik, že potlačil vlastní osobitost - přestože jeho hlas je přece jen nezaměnitelný, v tomto případě hladce vplul do nové identity. Uspěli i další dabéři, například Dalimil Klapka, jemuž se "v těle" Petera Falka zjevně daří. jš
</TEXT>
<HEADING>
Česko
</HEADING>
<TEXT>
Publikaci s fotografiemi Zdeňka Thomy a texty Soni Thomové vydalo nakladatelství Slovart. Kniha nemá ambici být vyčerpávajícím průvodcem. Jde spíše o fotografickou reflexi toho nejatraktivnějšího z české krajiny a architektury, doplněnou výběrovou faktografií. Nemálo prostoru přitom zabírají poněkud nadbytečné pasáže typu "Vítejte u nás! Odpradávna byli hosté v Čechách a na Moravě vítáni chlebem a solí. V české lidové tradici patří chléb a sůl k tomu nejcennějšímu, co může hostitel poskytnout..." Kladem publikace je především její obrazová složka, i ta ovšem trpí někdy nepřirozenou sytostí barev. Ocenit je třeba stále ještě poměrně odvážné použití slova Česko v názvu. bat
</TEXT>
<HEADING>
S vyloučením veřejnosti
</HEADING>
<TEXT>
Na repertoáru Studia Marta v Brně je komorní drama Jean-Paula Sartra S vyloučením veřejnosti. Hra o pekle, kde zdrojem utrpení jsou "ti druzí" i vlastní, v nekonečné bdělosti neodbytně se vracející myšlenky, vyžaduje herecké výkony schopné vykreslit charaktery postav a jejich reakce na postupné odhalování věčné bezvýchodnosti, v níž se ocitly. V brněnské inscenaci, která vznikla v režii Vladimíra Kelbla, dokázali vytvořit představitelé potrestaných hříšníků jasné obrysy jejich charakterů: zhýčkanou naivku, silnou realistku a sebestředného sobce. Herecké výkony ale místy mírně trpí přehráváním, k němuž začínající herce svedl úkol vypořádat se se zobrazením vypjaté "existenciální situace" i výrazných charakteristik postav. bar
Americké psycho 2
</TEXT>
<HEADING>
VIDEO
</HEADING>
<TEXT>
Jen název spojuje tento odvar určený přímo pro video s adaptací románu Breta Eastona Ellise, natočenou před dvěma lety. Příběh šíleného makléře křísí notně ztrouchnivělá berlička: neohrožená hrdinka Rachael (Mila Kunisová) ještě jako dítě (!) nebezpečného vraha zlikvidovala na místě posledního činu. O tom však nikdo neví. Včetně agenta FBI Starkmana (William Shatner), jenž případ vyšetřoval a nyní přednáší na univerzitě, kde ctižádostivá sociopatka studuje. Rachael soudí, že cesta do FBI vede jen přes místo Starkmanovy asistentky... Dva debutující scenáristé si s touto parodií na Mlčení jehňátek hlavu moc nelámali. Na práci jim zřejmě stačil jeden přelet mezi New Yorkem a Los Angeles. pan
Jen název spojuje tento odvar určený přímo pro video s adaptací románu Breta Eastona Ellise, natočenou před dvěma lety. Příběh šíleného makléře křísí notně ztrouchnivělá berlička: neohrožená hrdinka Rachael (Mila Kunisová) ještě jako dítě (!) nebezpečného vraha zlikvidovala na místě posledního činu. O tom však nikdo neví. Včetně agenta FBI Starkmana (William Shatner), jenž případ vyšetřoval a nyní přednáší na univerzitě, kde ctižádostivá sociopatka studuje. Rachael soudí, že cesta do FBI vede jen přes místo Starkmanovy asistentky... Dva debutující scenáristé si s touto parodií na Mlčení jehňátek hlavu moc nelámali. Na práci jim zřejmě stačil jeden přelet mezi New Yorkem a Los Angeles. pan
</TEXT>
</DOC>
<DOC>
<DOCID>LN-20021009082</DOCID>
<DOCNO>LN-20021009082</DOCNO>
<DATE>10/09/02</DATE>
<TITLE>
Činohra Divadla J. K. Tyla v Plzni uvede 19. října na scéně Komorního divadla českou premiéru Hry vášní známého anglického dramatika Petera Nicholse v režii Lídy Engelové.
</TITLE>
<GEOGRAPHY>PRAHA</GEOGRAPHY>
<TEXT>
Text, který řeší mnohokrát obehranou situaci manželského trojúhelníku, se proměňuje ve zvláštní tragikomedii nečekaných zvratů. Stává se tak ve chvíli, kdy do děje vstupují druhá já protagonistů a nastává souboj "duší" s "těly". Lída Engelová nastudovala hru v překladu Kateřiny Hilské s Viktorem Vrabcem, Zorkou Kostkovou, Štěpánkou Křesťanovou, Janou Kubátovou a dalšími herci. Autorem scény je Ivo Žídek, kostýmy vytvořila Ivana Brádková. V Čechách méně známý dramatik Peter Nichols (1927) patří spolu s Pinterem, Stoppardem a Ortonem mezi přední anglické dramatiky postosbornovské generace. Začínal jako autor televizních her, jeho první divadelní hra, autobiograficky laděná černá komedie, byla uvedena, až když mu bylo čtyřicet. V průběhu sedmdesátých let slavil Nichols se svými texty úspěchy (například Forget Me Not Lane), jako libretista si odskočil i do muzikálu. Hra vášní je z roku 1981 a po úspěšném uvedení na obou březích Atlantiku vzbudila velkou pozornost i na Broadwayi v Lonsacre Theater, kde figurovala pod zkráceným názvem Vášeň, aby se nepletla se slavným Kosinského románem. Na anglická jeviště se naposledy vrátila v létě roku 2002, tentokrát do stísněného prostoru malého divadla na předměstí Londýna a v originálním minimalistickém pojetí režiséra Roberta Gilespieho.
PRAHA - Text, který řeší mnohokrát obehranou situaci manželského trojúhelníku, se proměňuje ve zvláštní tragikomedii nečekaných zvratů. Stává se tak ve chvíli, kdy do děje vstupují druhá já protagonistů a nastává souboj "duší" s "těly". Lída Engelová nastudovala hru v překladu Kateřiny Hilské s Viktorem Vrabcem, Zorkou Kostkovou, Štěpánkou Křesťanovou, Janou Kubátovou a dalšími herci. Autorem scény je Ivo Žídek, kostýmy vytvořila Ivana Brádková. V Čechách méně známý dramatik Peter Nichols (1927) patří spolu s Pinterem, Stoppardem a Ortonem mezi přední anglické dramatiky postosbornovské generace. Začínal jako autor televizních her, jeho první divadelní hra, autobiograficky laděná černá komedie, byla uvedena, až když mu bylo čtyřicet. V průběhu sedmdesátých let slavil Nichols se svými texty úspěchy (například Forget Me Not Lane), jako libretista si odskočil i do muzikálu. Hra vášní je z roku 1981 a po úspěšném uvedení na obou březích Atlantiku vzbudila velkou pozornost i na Broadwayi v Lonsacre Theater, kde figurovala pod zkráceným názvem Vášeň, aby se nepletla se slavným Kosinského románem. Na anglická jeviště se naposledy vrátila v létě roku 2002, tentokrát do stísněného prostoru malého divadla na předměstí Londýna a v originálním minimalistickém pojetí režiséra Roberta Gilespieho.
</TEXT>
</DOC>
<DOC>
<DOCID>LN-20021009083</DOCID>
<DOCNO>LN-20021009083</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Výstava s názvem Italské interiéry se otevře 11. října v Kapli italského kulturního institutu ve Šporkově paláci na Malé Straně. Instalace nabízí pohled na využití designu v italských podmínkách a pokouší se zmapovat současnou formu dialogu mezi výtvarným uměním a designem. Součástí instalace je špičková počítačová technologie. Mezi autory, kteří zde vystavují svá díla, nechybí ani špičkoví italští designéři, například Bruno Munari, Marco Bagnoli, Theo Gallino a další.
</TEXT>
</DOC>
<DOC>
<DOCID>LN-20021009084</DOCID>
<DOCNO>LN-20021009084</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Výstavu digitálních tisků s námětem života a smrti svatého Václava uspořádala při příležitosti národní svatováclavské pouti na Budeč v kapli sv. Isidora v Kovárech společnost Dekadentfabrik, kterou vede historik umění Otto M. Urban. Nová díla severočeské fotografky Michaely Thelenové (1969) jsou dokladem, jak se historicky nesčetněkrát použité a ikonograficky kanonizované téma může aktualizovat prostřednictvím jazyka současného umění. Na rozdíl od běžných ilustrací se obrátila k východisku všech informací o patronovi českého národa, k první staroslověnské legendě. Přenesla ji ale do současné komunikace a soudobé technologie. Úryvky legendy přepsané na displej mobilního telefonu jako textové zprávy převádí pomocí skeneru do digitálního tisku. Fragmenty textu tak v chaotické posloupnosti předávají divákovi změť útržků z příběhu, který tvoří základ vědomí národní a kulturní identity. Pokus překročit zavedená zobrazující schémata spirituálního námětu vyznívá s přesvědčivou naléhavostí a rozšiřuje významovou škálu současné fotografie.
</TEXT>
</DOC>
<DOC>
<DOCID>LN-20021009085</DOCID>
<DOCNO>LN-20021009085</DOCNO>
<DATE>10/09/02</DATE>
<TITLE>
Největší setkání nakladatelů, knihkupců a čtenářů se koná již počtyřiapadesáté
</TITLE>
<TEXT>
Nejméně sto padesát tisíc návštěvníků ze stovky zemí očekávají letos organizátoři prestižní události, která dávno překročila hranice pouhé příležitosti k uzavírání obchodů.
FRANKFURT - Knižní tržiště v globální vesnici, tak s nadsázkou označují frankfurtský veletrh jeho organizátoři. Ode dneška do pondělka patří toto tržiště téměř sedmi tisícům vystavovatelů a stovkám kulturních akcí, prezentací a diskusí. Veletrh byl slavnostně zahájen včera v podvečer. Jeho vrcholnou událostí bude v neděli odpoledne slavnostní předání Mírové ceny, kterou každoročně uděluje asociace německých nakladatelů a knihkupců. Letošním laureátem bude dvaasedmdesátiletý nigerijský spisovatel Chinua Achebe. Jedním z jeho zásadních témat je často problematické prolínání a vzájemné ovlivňování kultur v současném světě. V uplynulých letech se držiteli ceny stali například Albert Schweitzer, Max Frisch, Astrid Lindgrenová či Václav Havel.
</TEXT>
<HEADING>
Litva jako čestný host
</HEADING>
<TEXT>
Výběr letošního laureáta Mírové ceny koresponduje s aktuálním mottem veletrhu, které zní Mosty pro rozdělený svět. Součástí veletrhu bude množství diskusí na toto téma, především v rámci kongresu nazvaného Frankfurt Futura Mundi. Toho se zúčastní například izraelský spisovatel Amos Oz. K dalším velkým akcím patří mezinárodní výstava knih věnovaných globalizaci, setkání odborníků na překladatelská práva či debata o budoucnosti vzdělávacích programů. Čestným hostem letošního veletrhu je Litva, která představí na tři desítky svých autorů.
</TEXT>
<HEADING>
Skromnější česká účast
</HEADING>
<TEXT>
V rámci české národní expozice, kterou podle zadání ministerstva kultury zajišťuje společnost Svět knihy, představí svou produkci celkem třicet osm firem, mezi jinými nakladatelství Albatros, Mladá fronta či Portál, ale také Univerzita Karlova, Divadelní ústav nebo Národní knihovna. Na rozdíl od loňska, kdy na knižním veletrhu vystoupilo pět českých spisovatelů, se letos organizátoři české účasti spokojí s jediným zástupcem české literatury. Ministerstvo kultury vybralo spisovatelku a dramatičku Danielu Fischerovou (nar. 1948), které před nedávnem v Německu vyšla sbírka povídek Prst, který se nikdy nedotkne. Pořad věnovaný Fischerové a její tvorbě je plánován na sobotu. Součástí české prezentace budou také tematické výstavy - Nejkrásnější české knihy 2001, České literární "Oscary" (literární ceny), Současná česká poezie a próza 90. let, Praha v literatuře v posledním desetiletí (fotografie míst před povodněmi a po nich), Architektura v literatuře a Fotoportréty současných českých spisovatelů. Čestné hostování Litvy podpoří čeští zástupci výstavou Literatura pobaltských států. Ode dneška do pondělí je veletrh přístupný vystavovatelům, obchodníkům a novinářům, laické veřejnosti je vyhrazena sobota a neděle ( 9.00 - 18.30 hod.). Cena vstupenky na jeden den byla stanovena na 7,5 eura.
V rámci české národní expozice, kterou podle zadání ministerstva kultury zajišťuje společnost Svět knihy, představí svou produkci celkem třicet osm firem, mezi jinými nakladatelství Albatros, Mladá fronta či Portál, ale také Univerzita Karlova, Divadelní ústav nebo Národní knihovna. Na rozdíl od loňska, kdy na knižním veletrhu vystoupilo pět českých spisovatelů, se letos organizátoři české účasti spokojí s jediným zástupcem české literatury. Ministerstvo kultury vybralo spisovatelku a dramatičku Danielu Fischerovou (nar. 1948), které před nedávnem v Německu vyšla sbírka povídek Prst, který se nikdy nedotkne. Pořad věnovaný Fischerové a její tvorbě je plánován na sobotu. Součástí české prezentace budou také tematické výstavy - Nejkrásnější české knihy 2001, České literární "Oscary" (literární ceny), Současná česká poezie a próza 90. let, Praha v literatuře v posledním desetiletí (fotografie míst před povodněmi a po nich), Architektura v literatuře a Fotoportréty současných českých spisovatelů. Čestné hostování Litvy podpoří čeští zástupci výstavou Literatura pobaltských států. Ode dneška do pondělí je veletrh přístupný vystavovatelům, obchodníkům a novinářům, laické veřejnosti je vyhrazena sobota a neděle ( 9.00 - 18.30 hod.). Cena vstupenky na jeden den byla stanovena na 7,5 eura.
</TEXT>
</DOC>
<DOC>
<DOCID>LN-20021009086</DOCID>
<DOCNO>LN-20021009086</DOCNO>
<DATE>10/09/02</DATE>
<TEXT>
Třetí fotografickou knihu Dany Kyndrové (1955) vydalo společně s autorkou Nakladatelství Kant. Celkem 96 černobílých snímků je rozděleno do sedmi tematických skupin: hledání vztahu, mateřství, zábava a sport, práce, erotika, víra, stáří. Dana Kyndrová fotografuje už skoro třicet let, a po svém. Neokázale, s plným zaujetím, překonává nástrahy času, nezájem i zájem, který může být ještě ošemetnější než odmítnutí. Fotografuje všude, ale k některým námětům se vrací krása, mládí, samota, nemoc, bolest, smrt jsou tematické stálice, kterými může ostatní snímky poměřovat. Fotografie se tak přirozeně skládají do cyklů, Žena mezi vdechnutím a vydechnutím ale není lineární vyprávění prosté jako komiks, letmým prolistováním smysl fotografické publikace nekončí, slouží i k oživení krátké paměti. Dana Kyndrová se nepodobá reportážnímu střelci, který vypálí snímek a zmizí v davu. Vždy usiluje o důvěru domorodců. Až ji přestanou vnímat jako něco cizorodého, může pracovat. Nebojí se vstupovat na cizí (ne-přátelská) území, na místa nebezpečná nejen ve smyslu fyzického, ale i psychického ohrožení. Fotografické soubory se víc než jiné výtvarné práce podobají čítankovým ledovcům čouhajícím pouhým zlomkem nad hladinu. Vždy jsou podrobeny tvrdé selekci. Do čerstvé knihy přešly z první reprezentativní publikace (Nepolepšitelná víra v lepší budoucnost, Prostor, Praha 1998) tři fotografie, z návštěvy G. Busche v Praze (1990), z tryzny za oběti fašismu v Terezíně, (1990) a z XII. všesokolského sletu na Strahově (1994). Politizovat snímky Dany Kyndrové, vykládat je jako pouhá dobová svědectví je však nesmysl. Samozřejmě jsou zakořeněné v konkrétním čase, jejich obsah je však obecně platný. Zdánlivě malé, nedějinné příběhy a události jsou časem plnější než velká témata. Společenská zřízení se mění, ale to základní v člověku zůstává. Dana Kyndrová má velkou schopnost vcítění, ale s hrdinkami momentek se většinou neztotožňuje. Je napjatá, soustředěná, žensky tvrdá, ale nikdy nepřekračuje meze, které jsou jí buď dané, nebo které si stanovila. Nehledá senzaci, prostě vypovídá. Spatřené události očišťuje, mění v podobenství.
</TEXT>
</DOC>
<DOC>
<DOCID>LN-20021009087</DOCID>
<DOCNO>LN-20021009087</DOCNO>
<DATE>10/09/02</DATE>
<TITLE>
Uličný zůstává ve funkci. Petr Uličný zůstává trenérem královéhradeckých fotbalistů navzdory úvahám o jeho odstoupení.
</TITLE>
<TEXT>
Premiéra na Julisce. Zápasem staré gardy Dukly Praha (Netolička, Fiala, Berger, Pelc, Vízek atd., trenéři Masopust a Brumovský) se současnou Duklou působící v pražském fotbalovém přeboru, bude dnes od 16 h otevřena obnovená travnatá plocha stadionu na Julisce.
</TEXT>
</DOC>
<DOC>
<DOCID>LN-20021009088</DOCID>
<DOCNO>LN-20021009088</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Basketbalista Jiří Welsch, který jako druhý Čech v historii nastoupí ve slavné NBA, nadchl v přípravném kempu trenéra svého týmu Golden State Warriors. Kouč Eric Musselman prohlásil, že si přeje, aby na sebe Welsch bral více odpovědnosti a častěji střílel. "Když se podíváte na jeho čísla v průběhu kariéry, je jasné, že má vysokou úspěšnost střelby," řekl Musselman. "Chceme, aby častěji střílel a vytvářel si pozice." Welschův průměr střeleckých pokusů v Eurolize v týmu Olimpije Lublaň, kde hrál před odchodem do NBA, ale nebyl větší než sedm. Hráč je ovšem připraven odpovědnost převzít. "Jako tým nestřílíme moc dobře a zrovna střelba je jednou z věcí, s kterou mohu pomoct," prohlásil Welsch. Musselman rovněž vysoko hodnotí univerzálnost Jiřího Welsche a plánuje jeho využití jak na pozici křídla, tak na rozehrávačském postu. Podle komentátorů se ovšem Musselman bude snažit pro Welsche najít co nejvíce hracího času bez ohledu na pozici.
</TEXT>
</DOC>
<DOC>
<DOCID>LN-20021009089</DOCID>
<DOCNO>LN-20021009089</DOCNO>
<DATE>10/09/02</DATE>
<TITLE>
ZÁPAS KOLA: Vítkovice - Plzeň 6:1
</TITLE>
<TEXT>
Po krátké pauze se do čela hokejové extraligy opět vrací tým Pardubic, protože Litvínov doma klopýtl s Karlovými Vary. Při včerejším utkání 10. kola se mužstvo Vítkovic v poslední desetiminutovce vzepjalo k obdivuhodnému výkonu a Plzeň položilo na lopatky.
OSTRAVA - Ačkoliv hokejisté Plzně drželi ještě deset minut před koncem ve Vítkovicích remízu 1:1, led opustili s debaklem 1:6. K netušenému vítězství domácí vynesl strhující finiš. Padesát minut hokejové nudy ukončil Ivan Padělek a po druhém gólu už bylo na hřišti jen jedno mužstvo Vítkovice. Ty v závěru protivníka převálcovaly a poprvé v sezoně překonaly hranici čtyř vstřelených gólů vjednom utkání. Ani podesáté v sezoně se Vítkovicím nepovedlo vsítit úvodní branku, ale tentokrát na ni samy měly alespoň výrazný podíl - Tesařík už ve čtvrté minutě vyrobil fatální kiks při rozehrávce a rozjetý Straka puk pohodlně zasunul za bezradného Trvaje. Hra vicemistra poté sice neupadla v obvyklou křeč, ale jeho mátožný výkon jasně demonstroval, že z loňské formy zbyl jen stín. Jednu z mála šancí si individuálně vypracoval Kaděra, ovšem po několika kličkách mu před Bartou nezbyly síly na důrazné zakončení. K vyrovnání Ostravané při-šli stejně lacino jako soupeř - Irgl v jedenácté minutě víceméně z nouze poslal puk od modré čáry směrem na Bartu a plzeňskému gólmanovi lehká střela překvapivě proklouzla mezi betony do sítě. Při nezáživné produkci pak už diváci mohli pouze vzpomínat na dramatické duely obou týmů v loňském čtvrtfinále. Co se však aktérům nepovedlo za padesát minut, si bohatě vynahradili v poslední desetiminutovce. Padělkova trefa pod horní tyčku odstartovala mohutnou ofenzivu Vítkovic, které dalšími čtyřmi góly v rozpětí čtyř minut soupeře doslova smetly z ledu. Svozilův asistent Aleš Tomášek si finiš vítkovického celku pochvaloval: "Mužstvo zabojovalo a to ho ctí. Jsme moc spokojeni, jak se nám povedl závěr utkání." Plzeňský kouč Richard Farda ho smutně doplnil: "Bylo jasné, že zvítězí ten, kdo vsítí druhý gól. Bohužel se to podařilo Vítkovicím, které nás v závěru přehrály," vysvětlil Farda příčiny porážky.
l Augusta znovu neuspěl. 147 minut trvalo čekání bývalého reprezentačního trenéra Josefa Augusty na první gól Havířova. Křestanova přesná střela ale nic nezměnila na faktu, že Havířov i potřetí za sebou prohrál. l Vítkovická smršť. Během pouhých sedmi minut nadělili hokejisté Vítkovic v poslední třetině Plzni pět branek, což znamená, že v průběhu posledních tří kol již podruhé vyhráli. l Žemličkův finiš nestačil. Kapitán Sparty Richard Žemlička stihl za posledních sedm minut vstřelit dvě branky a na další přihrát, svůj tým ale od porážky ve Znojmě stejně neuchránil. l Zlín opět na lopatkách. Prohra v Liberci už byla pátá v pořadí.
HVĚZDY KOLA
1. Pavel Kábrt (Liberec) - dvěma góly v prvních šesti minutách nováčkovi nalil do žil potřebné sebevědomí.
2. Patrik Martinec (Sparta) - nahrál na čtyři góly mistra.
3. Jiří Hudler (Vsetín) - osmnáctiletý kouzelník vsítil v průběhu tří minut dva ukázkové góly.
</TEXT>
</DOC>
<DOC>
<DOCID>LN-20021009090</DOCID>
<DOCNO>LN-20021009090</DOCNO>
<DATE>10/09/02</DATE>
<TITLE>
Vsetín - Havířov 5:2
</TITLE>
<TEXT>
Jan Votruba, trenér K. Varů: "Přijeli jsme do Litvínova s tím, že hrajeme proti vedoucímu mužstvu a nemáme co ztratit."
</TEXT>
<HEADING>
Liberec - Zlín 5:3
</HEADING>
<TEXT>
Antonín Stavjaňa, trenér Zlína: "Zlom nastal v situaci, kdy Pivko ztratil puk na modré čáře a domácí dali důležitý gól na 4:3."
</TEXT>
<HEADING>
Slavia - Č. Budějovice 0:1
</HEADING>
<TEXT>
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
</TEXT>
</DOC>
<DOC>
<DOCID>LN-20021009091</DOCID>
<DOCNO>LN-20021009091</DOCNO>
<DATE>10/09/02</DATE>
<TITLE>
Čtyřiadvacet hodin cestovali čeští volejbalisté z mistrovství světa v Argentině. A aby toho nebylo dost, do haly vstoupili nejen bez trenérů, kteří zůstali v dějišti šampionátu do závěrečných bojů, ale také bez zavazadel. Ta zůstala při hektickém střídání linek na letišti v Buenos Aires.
</TITLE>
<GEOGRAPHY>PRAHA</GEOGRAPHY>
<TEXT>
Mnozí z volejbalistů by na opačné straně zeměkoule nejraději zanechali i rozpačité dojmy z výsledku, jaký tam dosáhli. Blokař Martin Lébl však přemítal jinak. "Myslím, že jsme nezklamali, že jsme odehráli pět vyrovnaných zápasů a rozhodly dvě prohry v tie-breacích. Takže - nejsem nadšený, ale ani úplně zklamaný," pravil. Hned však přiznal, že výkon družstva valný nebyl. "Odehráli jsme, na co jsme měli. Jenže s tím, co jsme předváděli, bychom ve čtvrtfinále stejně neměli co dělat." Hráči srovnávali atmosféru v družstvu s tou loňskou, kdy tým, z poloviny jiný, obsadil na ME v Ostravě čtvrté místo. "V porovnání s loňskem jsme hráli špatně, loni to víc vypadalo, že hrajeme volejbal. Dokonce agresivní volejbal, a byli jsme parta. Teď bylo na hřišti málo bojovných typů, lidi jako... Prostě dva balony neuhrají a sklopí uši. Mladým hráčům chybějí zkušenosti. Jenže trenérovi strašně dlouho trvalo, než někoho vystřídal, nechal tam hráče prostě vytrápit až do dna," hledal vysvětlení další blokař Přemysl Kubala. "To je pravda, teď jsme byli takoví nerozhodní. Velaskův předchůdce Haník nám před Ostravou říkal, že si nemáme z ničeho dělat hlavu a jít do každého soupeře, tak jsme šli," souhlasil smečař Jiří Novák. "Velasko šel jinou cestou, jenže ono to nevycházelo," dodal Novák. Otázka výběru hráčů nezaujala pouze Kubalu. "S trenérem Valeskem jsem měl několik rozhovorů, nebyl jsem přesvědčený o konečné nominaci. Ale je to trenérova pravomoc," pokýval hlavou Lébl a na dotaz, zda se mu potvrdilo, jestli měl ve svých názorech pravdu, odpověděl souhlasně. "Myslím, že ano. Víc lidí pociťuje, že nominace měla vypadat trochu jinak."
</TEXT>
<HEADING>
Jak to bylo s disciplínou
</HEADING>
<TEXT>
Z kusých zpráv z Argentiny prosakovala také slova o nedodržování disciplíny, kterou trenér Velasko vyžadoval. "Prodloužení večerky, když nemůžu usnout a jdu se projít před hotel, je porušením životosprávy? To je pěkná blbost, co tam někdo napsal. A když nejsem spokojený s jídlem, tak přece nebudu říkat, že mi to chutná!" zlobil se Novák. Kubala byl rozčarovaný, že jako jeden z nejzkušenějších dostával málo příležitostí. "Nejsem zrovna tréninkový typ, ale dokážu zahrát dobře. Trenér to ví, ale pořádnou šanci mi nedal, flákal jsem se na střídačce. Z přípravy jsme byli nadšení, ale na šampionátu mě trenér dost zklamal," konstatoval. Ještě jednu příčinu neúspěchu Kubala viděl. "Hodně hráčů hrálo na jiných postech, než jsou zvyklí; to je strašně znát."
</TEXT>
<HEADING>
Zůstane trenér Velasko?
</HEADING>
<TEXT>
Otázka budoucnosti tohoto družstva? "Já se chci vrátit k plážovému volejbalu," prozradil Kubala. Po šampionátu prý pohovor či hodnocení s argentinským trenérem Velaskem neměli. "V neděli ani nepřišel na večeři. Až na letišti v Buenos Aires nám každému podal ruku a konec." Nejasná je také otázka dalšího působení kouče u týmu. "Myslím, že potom, co do něho svaz investoval, už u mančaftu nezůstane," míní Kubala. "Já bych přivítal, kdyby s námi pracoval i příští rok," řekl Lébl.
Otázka budoucnosti tohoto družstva? "Já se chci vrátit k plážovému volejbalu," prozradil Kubala. Po šampionátu prý pohovor či hodnocení s argentinským trenérem Velaskem neměli. "V neděli ani nepřišel na večeři. Až na letišti v Buenos Aires nám každému podal ruku a konec." Nejasná je také otázka dalšího působení kouče u týmu. "Myslím, že potom, co do něho svaz investoval, už u mančaftu nezůstane," míní Kubala. "Já bych přivítal, kdyby s námi pracoval i příští rok," řekl Lébl.
</TEXT>
</DOC>
<DOC>
<DOCID>LN-20021009092</DOCID>
<DOCNO>LN-20021009092</DOCNO>
<DATE>10/09/02</DATE>
<TITLE>
Bez libereckého obránce Petra Johany a naopak se slávistickým záložníkem Richardem Dostálkem. Tak odcestují čeští fotbalisté tento pátek do Moldavska, kde je v sobotu čeká úvodní utkání kvalifikace o EURO 2004.
</TITLE>
<GEOGRAPHY>PRAHA</GEOGRAPHY>
<TEXT>
Johana se zranil v pondělní ligové dohrávce na Slavii a čeká ho léčba. "Mám natažený kyčelní úpon. V jednom souboji mi zůstala noha pod slávistou Gedeonem, trhnul jsem s ní a bylo to," vracel se bek do nešťastné chvilky. Sám věří, že zranění by mohlo být do týdne vyléčené, lékaři jsou ovšem skeptičtější: jejich prognóza zní i šest až osm týdnů. Trenér Karel Brückner se ale ještě libereckého zadáka úplně nevzdal. "Petr už absolvoval léčebné procedury s reprezentačními doktory, dnes ho čekají další. Zatím to ještě necháme otevřené a do dvou dnů uvidíme," pravil Brückner s tím, že v případě příznivého vývoje by Johana mohl být k dispozici pro druhý zápas, který český celek sehraje za týden s Běloruskem. Na srazu se naopak objevil slávista Richard Dostálek, který v původní nominaci nefiguroval. "Je to univerzální hráč, rozhodli jsme se o něj kádr rozšířit," podotkl Brückner.
</TEXT>
<HEADING>
Vstup do kvalifikace bude důležitý
</HEADING>
<TEXT>
Na úvod bojů o mistrovství Evropy má Brücknerův výběr dva relativně slabší soupeře, proto se očekává, že ze zápasů v Moldavsku a s Běloruskem vytěžíme plný počet šesti bodů. "Oba zápasy jsou pro nás opravdu hodně důležité. Je dobré, když se vstup do kvalifikace povede," uznal Brückner význam obou zápasů. O prvním soupeři, kterým bude v sobotu Moldavsko, už žádné nové informace nezjistil. "To, co jsem věděl už dřív, je dostačující," řekl Brückner, který Moldavce osobně sledoval ve Vídni, kde na úvod kvalifikace prohráli s Rakouskem 0:2. "My budeme ale větší důraz než na soupeře klást na vlastní hru," doplnil.
</TEXT>
<HEADING>
Brückner: Bělorusko přijde na řadu hned potom
</HEADING>
<TEXT>
Na druhého protivníka, Bělorusko, zaměří kouč svou pozornost ihned po střetu v Moldavsku. "Máme natočený jejich zápas v Nizozemsku a navíc v sobotu bude v Bělorusku náš pozorovatel Miroslav Jirkal sledovat utkání s Rakouskem. Vysílá ho i rakouská televize, takže hned druhý den budeme mít k dispozici videokazetu," prohlásil Brückner. Až bude příští středu v Teplicích český tým měřit síly právě s Běloruskem, o body si to rozdají také Rakušané s Nizozemci, tedy naši úhlavní konkurenti v boji o postup. "Hlavními favority jsme s Holanďany my, takže bych asi spíš přál ztrátu Nizozemsku," zamyslel se Brückner. "Je to ale ošidné a spekulativní, moc jsem o tom nepřemýšlel," nechtěl se dál zabývat soubojem našich příštích soupeřů. Dnes a zítra bude český tým trénovat v Praze, v pátek ráno potom odletí speciálem do Kišiněva. Utkání s Moldavskem ho čeká v sobotu v 15.30.
Na druhého protivníka, Bělorusko, zaměří kouč svou pozornost ihned po střetu v Moldavsku. "Máme natočený jejich zápas v Nizozemsku a navíc v sobotu bude v Bělorusku náš pozorovatel Miroslav Jirkal sledovat utkání s Rakouskem. Vysílá ho i rakouská televize, takže hned druhý den budeme mít k dispozici videokazetu," prohlásil Brückner. Až bude příští středu v Teplicích český tým měřit síly právě s Běloruskem, o body si to rozdají také Rakušané s Nizozemci, tedy naši úhlavní konkurenti v boji o postup. "Hlavními favority jsme s Holanďany my, takže bych asi spíš přál ztrátu Nizozemsku," zamyslel se Brückner. "Je to ale ošidné a spekulativní, moc jsem o tom nepřemýšlel," nechtěl se dál zabývat soubojem našich příštích soupeřů. Dnes a zítra bude český tým trénovat v Praze, v pátek ráno potom odletí speciálem do Kišiněva. Utkání s Moldavskem ho čeká v sobotu v 15.30.
</TEXT>
</DOC>
<DOC>
<DOCID>LN-20021009093</DOCID>
<DOCNO>LN-20021009093</DOCNO>
<DATE>10/09/02</DATE>
<TITLE>
Příjemně překvapený dorazil na sraz fotbalové reprezentace záložník pražské Slavie Richard Dostálek. Trenér Brückner ho totiž povolal do týmu až v pondělí večer.
</TITLE>
<HEADING>
Kdy jste se dozvěděl o dodatečné nominaci?
</HEADING>
<TEXT>
V pondělí po zápase s Libercem za mnou v autobuse přišel trenér Beránek. Zeptal se mě, jaký mám program a že mi ho musí pozměnit.
A co vy na to?
Pozvánka do reprezentace samozřejmě potěší každého fotbalistu.
Když vám Beránek oznámil, že musíte změnit program, napadlo vás proč?
Těch možností bylo víc, třeba jestli se mnou chtěl jet na golf (směje se). Já jsem už ale před páteční nominací doufal, že bych se v ní možná mohl objevit. Když potom za mnou přišel trenér v autobuse, tak už jsem to tušil.
V té původní, páteční nominaci jste ale nebyl a říkal jste, že jste v ni doufal. Bylo to tedy zklamání?
Ne, já to tak neberu. Nominaci jsem čekal, protože výkony, které jsem předváděl, byly na určité úrovni a ta šance za poslední roky byla asi největší. Když se ale moje jméno v páteční nominaci neobjevilo, bral jsem to normálně.
</TEXT>
<HEADING>
Věříte, že nastoupíte?
</HEADING>
<TEXT>
Kdybych se dostal na hřiště, to už by bylo něco navíc. Doufám ale, že když už jsem byl povolán, že dostanu šanci. Bude ovšem záležet na trenérovi.
Kdybych se dostal na hřiště, to už by bylo něco navíc. Doufám ale, že když už jsem byl povolán, že dostanu šanci. Bude ovšem záležet na trenérovi.
</TEXT>
</DOC>
<DOC>
<DOCID>LN-20021009094</DOCID>
<DOCNO>LN-20021009094</DOCNO>
<DATE>10/09/02</DATE>
<TITLE>
Ve švýcarském Nyonu se v losovacím osudí 2. kola Poháru UEFA ocitly čtyři české týmy. Los jim přiřkl atraktivní (Betis Sevilla, Ipswich) a nevyzpytatelné (Denizlispor, Partizan Bělehrad) soupeře.
</TITLE>
<TEXT>
Ipswich Town - Slovan Liberec (1. zápas: v Ipswichi 31. 10.)
Severočeši se znovu vydají do Anglie, kde se před dvěma lety potkali s Liverpoolem. "Je jisté, že fotbalový prožitek určitě budeme mít daleko kulturnější než v Tbilisi," připomněl trenér Ladislav Škorpil, že gruzínské trable se opakovat nemohou. Ipswich sestoupil z Premier League a v současnosti se pohybuje na 19. místě v 1. divizi. Do pohárové Evropy se dostal jen díky losu v soutěži fair play. "Pasovat se do role favorita je ošidné, soupeře bych nepodceňoval. Poháry vznikly v Anglii a tam s nimi mají nejbohatší zkušenosti," upozornil kouč. "Tamní kluby, ať hrají první nebo druhou ligu, jsou strašně vyrovnané a na vysoké úrovni," podotkl záložník Jan Polák.
Sparta Praha - Denizlispor (1. zápas: v Praze 31. 10.)
Doslova ve svém živlu bude trenér Jozef Jarabinský, který řadu let působil v tureckých klubech a proti mužstvu z Denizli má příznivou bilanci. "Od té doby se ale mnohé změnilo," připustil kouč. Ovšem sehnat informace o jinak neznámém protivníkovi nebude problém. "Mají příjemný stadion a ideální budou i klimatické podmínky," přemýšlel Jarabinský o tom, co jeho tým čeká v zemi, která si přivezla bronz z letošního MS. Také opora letenské záložní řady Jiří Jarošík varuje před vzestupem tureckého fotbalu. "Ohromně se v posledních letech zvedli. Bude to hodně nepříjemný soupeř." Šance Sparty na postup však vidí optimisticky. "Nemyslím, že by to měl být protivník, s kterým bychom měli vypadnout."
Partizan Bělehrad - Slavia Praha (1. zápas: v Bělehradě 31. 10.)
Divácky i ekonomicky nepříliš atraktivní soupeř, ale velice obtížný. Taková slova padala na adresu soupeře Slavie. "Přál jsem si Midtjylland nebo Nikósii, a když někoho obtížného, tak Fulham. Partizan rozhodně ne," prozradil útočník Štěpán Vachoušek. "Nevyzpytatelný, běhavý soupeř se silným útokem," říká kouč Slavie Miroslav Beránek. Pro něj teď začne období pracného schánění informací. "Vypadl v předkole Ligy mistrů s Bayernem a v minulém kole vyřadil Sporting Lisabon," varuje slávistický kouč.
Viktoria Žižkov - Betis Sevilla (1. zápas: v Praze 29. 10.)
S ledovým klidem přijal výsledek losu žižkovský trenér Vítězslav Lavička. "Obecně je španělský fotbal nejlepším v Evropě a Betis má velice kvalitní mužstvo. Z jeho kádru se mi hned vybavil Denílson, brazilský mistr světa." Lodivod Pražanů si vybavil loňskou spanilou jízdu Liberce. "Vyřadil španělské kluby Vigo i Mallorku. Také my nechceme být předem poražení a budeme se snažit jeho úlohu hodně znepříjemnit," slibuje Lavička. "Bude to pro nás další svátek," nepochybuje záložník Jiří Sabou. "Před zápasy s Rangers taky nikdo nepředpokládal, že můžeme postoupit. Poctivě zápasy odmakáme," řekl a dokonce si pohrál i s postupovou myšlenkou. "A proč ne? Nemáme co ztratit."
Vizitky soupeřů českých týmů ve druhém kole Poháru UEFA
</TEXT>
<HEADING>
IPSWICH TOWN (soupeř Slovanu Liberec)
</HEADING>
<TEXT>
V roce 1981 klub vyhrál Pohár UEFA, ale v současné době hraje jen druhou anglickou ligu. Do letošního ročníku Ipswich postoupil jako vítěz domácí soutěže fair-play a přálo mu štěstí při losování. Hlavní síla týmu trenéra George Burleyho tkví v záloze, ve které nastupují známý Nigerijec Finidi George, Ir Matt Holland, Nizozemec Martijn Reuser a severoirský veterán Jim Magilton. Zbytek tvoří tradiční bojovníci. Stadion Portman Road má kapacitu 35 000 míst.
Nováček na evropské scéně. Tým z města Denizli, ležícího ve vnitrozemí asijské části země půlměsíce, je po osmi ligových kolech ligy na osmém místě s jedenácti body. Jeho dres obléká několik legionářů, například i dva slovenští hráči - obránce Kratochvíl a útočník Benčík. Vynikající je německý brankář Heinen, dalšími cizinci jsou Maďar Kabát, Fin Hietanen, na soupisce je i Brazilec Viera. Stadion Sehir má kapacitu 15 000 míst.
Letos v Poháru UEFA: Lorient (Fr.) 2:0, 1:3.
Optimální sestava: Heinen - Cimen, Kahraman, Kratochvíl, Kartop - Hietanen, Özkan, Tandogan, Ertogrul - Benčík, Kabát.
</TEXT>
<HEADING>
BETIS SEVILLA (soupeř Viktorie Žižkov)
</HEADING>
<TEXT>
Do letošní sezony vstoupil tým ve velkém stylu. Přesvědčila se o tom například Barcelona, která dostala v Seville výprask 0:3 - dokonce na stadionu v Huelvě, neboť svůj s kapacitou 56 500 diváků měl Betis pro výtržnosti fanoušků uzavřen. Do mužstva, které vede loňský kouč Celty Vigo Víctor Fernández, se z Barcelony vrátil útočník Alfonso a z AS Řím přišel Brazilec Assuncao. Oba v Betisu ožili a společně s dalším "kanárkem" Denílsonem a Joaquínem tvoří páteř mužstva.
Letos v Poháru UEFA: Zimbru Kišiněv 0:2, 1:2.
Optimální sestava: Prats - Varela, Juanito, Arzu, Luis Fernández - Assuncao, Ito - Joaquín, Capi, Denilson - Alfonso.
</TEXT>
<HEADING>
PARTIZAN BĚLEHRAD (soupeř Slavie Praha)
</HEADING>
<TEXT>
Mistrovský celek ukončil dvouleté kralování Crvene zvezdy Bělehrad. Do třetího kola evropských pohárů se ovšem nedostal už dvanáct let. Letos byl ve třetím předkole Ligy mistrů pro Bayern Mnichov snadným soustem. Přesto trenér Hitzfeld přiznal, že ve chvíli, kdy se Partizan hnal se do útoku, mu prý tuhla krev v žilách. Členy užšího kádru reprezentace jsou záložníci Saša Ilič a Duljaj. Stadion pojme 50 000 lidí.
Mistrovský celek ukončil dvouleté kralování Crvene zvezdy Bělehrad. Do třetího kola evropských pohárů se ovšem nedostal už dvanáct let. Letos byl ve třetím předkole Ligy mistrů pro Bayern Mnichov snadným soustem. Přesto trenér Hitzfeld přiznal, že ve chvíli, kdy se Partizan hnal se do útoku, mu prý tuhla krev v žilách. Členy užšího kádru reprezentace jsou záložníci Saša Ilič a Duljaj. Stadion pojme 50 000 lidí.
</TEXT>
</DOC>
<DOC>
<DOCID>LN-20021009095</DOCID>
<DOCNO>LN-20021009095</DOCNO>
<DATE>10/09/02</DATE>
<TITLE>
Sci-fi Minority Report má cenu Hollywoodu
</TITLE>
<GEOGRAPHY>Hollywood</GEOGRAPHY>
<TEXT>
Nový film Minority Report vynesl svému režisérovi Stevenu Spielbergovi první velké ocenění. Na hollywoodském filmovém festivalu převzal na slavnostním večeru v Beverly Hills cenu za nejlepší film roku. Jeho snímek Minority Report, natočený podle předlohy známého spisovatele sci-fi Philipa K. Dicka (například autor Blade Runner), je označován za nejtemnější snímek Spielbergovy kariéry. Děj se odehrává v roce 2054, kdy již policie dokáže zabránit vraždám ještě před tím, než se stanou. Hlavní hrdina, vyšetřovatel Anderton, kterého ztvárnil Tom Cruise, se sám stává obětí bezchybného systému.
Hollywood - Nový film Minority Report vynesl svému režisérovi Stevenu Spielbergovi první velké ocenění. Na hollywoodském filmovém festivalu převzal na slavnostním večeru v Beverly Hills cenu za nejlepší film roku. Jeho snímek Minority Report, natočený podle předlohy známého spisovatele sci-fi Philipa K. Dicka (například autor Blade Runner), je označován za nejtemnější snímek Spielbergovy kariéry. Děj se odehrává v roce 2054, kdy již policie dokáže zabránit vraždám ještě před tím, než se stanou. Hlavní hrdina, vyšetřovatel Anderton, kterého ztvárnil Tom Cruise, se sám stává obětí bezchybného systému.
</TEXT>
</DOC>
<DOC>
<DOCID>LN-20021009096</DOCID>
<DOCNO>LN-20021009096</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Česká republika má po včerejšku znovu plný počet 200 poslanců. V úvodu schůze totiž složil slib nový komunistický poslanec Zdeněk Maršíček, který nahradil zesnulého stranického kolegu Josefa Houzáka. Sněmovna také schválila to, že její bývalá místopředsedkyně a nyní řadová poslankyně Hana Marvanová (US-DEU) bude pracovat v ústavně-právním výboru.
</TEXT>
</DOC>
<DOC>
<DOCID>LN-20021009097</DOCID>
<DOCNO>LN-20021009097</DOCNO>
<DATE>10/09/02</DATE>
<GEOGRAPHY>PRAHA/VARŠAVA</GEOGRAPHY>
<TEXT>
Polský poslanec a soukromý detektiv Krzysztof Rutkowski, který před týdnem v Českém Těšíně na Karvinsku zřejmě nezákonně zadržel a za hranice zavlekl muže hledaného v Polsku v souvislosti s vraždou, podává trestní oznámení na českotěšínské policisty. "Policisté lhali, a tak vyvolali mezinárodní skandál," řekl Rutkowski.
</TEXT>
</DOC>
<DOC>
<DOCID>LN-20021009098</DOCID>
<DOCNO>LN-20021009098</DOCNO>
<DATE>10/09/02</DATE>
<GEOGRAPHY>BRNO</GEOGRAPHY>
<TEXT>
Od počátku příštího roku začnou lidé v ČR využívat evropské číslo telefonického tísňového volání 112. Pracovníci 14 operačních center v zemi na něm budou přijímat hovory v češtině i různých světových jazycích. Cílem je sjednotit číslo s EU. Cizinci již nebudou muset při nehodách, požárech a katastrofách hledat čísla tísňových linek. Pomůže to i českým občanům, kteří si snáze zapamatují, že ve všech zemích unie platí pro tísňové volání číslo 112.
</TEXT>
</DOC>
<DOC>
<DOCID>LN-20021009099</DOCID>
<DOCNO>LN-20021009099</DOCNO>
<DATE>10/09/02</DATE>
<TEXT>
BAKOV NAD JIZEROU - Část obyvatel čtyřapůltisícového města Bakov nad Jizerou nesouhlasí s tím, že má po zániku okresního úřadu spadat od příštího roku pod správu Mladé Boleslavi. Požadují, aby jejich město patřilo pod bližší Mnichovo Hradiště. Bakovský občan Petr Král nasbíral během několika předchozích týdnů 173 podpisů lidí, kteří dávají před Boleslaví přednost Mnichovu Hradišti. Nechtějí se smířit s rozhodnutím městského zastupitelstva, které již poněkolikáté dalo najevo, že preferuje Mladou Boleslav. Ani petiční akce je nepřesvědčila a na svém rozhodnutí trvají. "Myslím, že je to uzavřená věc. Nevím, proč se tito lidé neozvali již v roce 2000 a 2001, kdy se o tom rozhodovalo," řekla včera starostka Marie Štěpánová. Podle ní je většina mladých lidí pro Mladou Boleslav, protože tam většinou pracují nebo jezdí do škol. Štěpánová také považuje 173 hlasů za mizivé procento bakovských občanů. Naopak iniciátor petice Král je přesvědčen, že pro Mnichovo Hradiště je mnohem víc lidí, než stačila jeho akce ukázat. "Dělal jsem to na vlastní pěst a stihl jsem to vyvěsit jen ve třech prodejnách. Vím, že to podporuje ale víc lidí i v přidružených obcích Bakova," řekl.
</TEXT>
</DOC>
<DOC>
<DOCID>LN-20021009100</DOCID>
<DOCNO>LN-20021009100</DOCNO>
<DATE>10/09/02</DATE>
<TEXT>
KARLOVY VARY - Hasičský záchranný sbor Karlovarského kraje zruší v příštím roce dva ze tří skladů civilní ochrany. Veškerý materiál nutný pro ochranu obyvatelstva soustředí do centrálního skladu v Karlových Varech - Dvorech. Důvodem jsou nižší náklady na uskladnění pomůcek a lepší zabezpečení skladu. Hasiči chtějí zrušit sklady v Lázních Kynžvart na Chebsku a v Údolí u Lokte na Sokolovsku. Neznamená to však, že lidé v těchto okresech budou hůře zásobeni pomůckami než na Karlovarsku. "Pokud bude chemická událost nebo živelní katastrofa, prostředky osobní ochrany neobdrží nikdo. Pouze ve válečném stavu na ně mají nárok děti do 18 let a lidé v sociálních a zdravotnických zařízeních. Ostatní si je musejí koupit," vysvětlil mluvčí hasičů Vladimír Meluzín. V karlovarském skladu bude uložen materiál individuální ochrany obyvatel, dále materiál pro nouzové přežití, například lehátka, deky a jídelní soupravy. Budou tam uskladněny i speciální detekční přístroje. Centrální sklad poslouží také k uložení humanitární pomoci.
</TEXT>
</DOC>
<DOC>
<DOCID>LN-20021009101</DOCID>
<DOCNO>LN-20021009101</DOCNO>
<DATE>10/09/02</DATE>
<GEOGRAPHY>MOST</GEOGRAPHY>
<TEXT>
Mostecká pobočka Všeobecné zdravotní pojišťovny požádala lékařku o vysvětlení, jakým způsobem se ocitla u popelnice dokumentace jejích pacientů. Listy se stovkami jmen, rodnými čísly, čísly zdravotních pojišťoven a diagnóz pacientů v sobotu volně poletovaly mosteckou ulicí Zdeňka Fibicha. Další dokumenty byly naskládané v krabicích poblíž kontejneru. Policisté případ vyšetřují jako podezření z neoprávněného nakládání s osobními údaji. Dokumenty, které policie zajistila, pocházejí z ordinace praktické lékařky Blanky Stančekové. "Čekáme na vyjádření paní doktorky. Máme s ní uzavřenou smlouvu, z níž vyplývají práva a povinnosti. Jsou v ní pochopitelně stanoveny i sankce při nedodržení smluvních podmínek," řekl vedoucí organizačně-právního oddělení mostecké pobočky Všeobecné zdravotní pojišťovny Václav Šíma. Stančeková se k případu odmítla vyjádřit. "Promiňte, ale mám práci. Čeká na mě pacient," vzkázala po telefonu. Jak uvedly místní sdělovací prostředky, karty pacientů mohly být omylem vyhozeny při rekonstrukci ordinace.
</TEXT>
</DOC>
<DOC>
<DOCID>LN-20021009102</DOCID>
<DOCNO>LN-20021009102</DOCNO>
<DATE>10/09/02</DATE>
<GEOGRAPHY>PLZEŇ</GEOGRAPHY>
<TEXT>
Do knihovny Západočeského muzea v Plzni se vrátila po 70 letech vypůjčená kniha. Filozofická pojednání Bertranda Russela přinesl nedávno stařičký profesor, který je našel ve své knihovně. Za to, že se svazek u něj zdržel tak dlouho, daroval knihovně svou odbornou publikaci. "Tato událost nás inspirovala k tomu, abychom u příležitosti Týdne knihoven vyhlásili amnestii," řekl vedoucí knihovny Ilja Šedo. I když nyní knihovna publikace domů nepůjčuje, může každý, kdo má ještě z dřívější doby nějakou doma, přijít bez obavy z pokuty. Západočeské muzeum nabízí do pátku v rámci Týdne knihoven prohlídku knihovny a výstavu vzácných a unikátních tisků. Navíc se může do konce týdne každý registrovaný čtenář zdarma na 30 minut připojit k internetu. Knihovník si pochvaloval, že lidé mají o návštěvu zájem. "Obdivují nedávno opravený interiér. Pochází z počátku 20. století a je považován za jeden z nejkrásnějších plzeňských interiérů," řekl. Potěšilo ho také, že jedna z návštěvnic věnovala muzeu historický svazek Palackého dějin. "Tuto knihu ve fondu sice máme, ale jsem rád, že než by ji ta paní nechala někde zničit, váží s ní cestu do muzea," řekl.
</TEXT>
</DOC>
<DOC>
<DOCID>LN-20021009103</DOCID>
<DOCNO>LN-20021009103</DOCNO>
<DATE>10/09/02</DATE>
<GEOGRAPHY>OLOMOUC</GEOGRAPHY>
<TEXT>
Olomoucké parky a sady, které jsou doma i v zahraničí proslulé zejména díky výstavám květin Flora Olomouc, čekají v příštích letech rozsáhlé změny. Ředitel Výstaviště Flora Vladimír Pokorný včera novinářům řekl, že společnost vlastněná městem chystá obnovu parků i výstavních pavilonů. "V první fázi se chystáme pokácet přerostlé staré a nemocné stromy zasažené škůdci ve Smetanových sadech a vysadit nové dřeviny. Náklady na tuto část dosáhnou pěti milionů korun," uvedl Pokorný. V další fázi společnost plánuje mimo jiné rekonstruovat pavilony, vybudovat podzemní parkoviště, konferenční centrum a hotel, nakoupit nový mobiliář a dnešní areál technických služeb nahradit objekty pro zázemí výstaviště. Kromě toho plánuje firma také obnovu dalších dvou parků. I když navrhované změny jsou z větší části závislé na politické vůli městských zastupitelů, první fázi projektu spustí společnost v každém případě už příští rok. Podle ředitele počítá odbor životního prostředí radnice s navýšením rozpočtu o dva miliony korun právě pro obnovu parků, další peníze chce město získat ze státních fondů. Pokorný ubezpečil, že chystané práce v areálu výstaviště se nedotknou výstavních akcí ani proslulé přehlídky květin.
</TEXT>
</DOC>
<DOC>
<DOCID>LN-20021009104</DOCID>
<DOCNO>LN-20021009104</DOCNO>
<DATE>10/09/02</DATE>
<GEOGRAPHY>OSTRAVA/BOHUMÍN</GEOGRAPHY>
<TEXT>
Se stavbou nového krytého bazénu by se v Bohumíně na Karvinsku mělo začít příští rok na jaře. Výstavbu plaveckého bazénu za zhruba 100 milionů korun musí po komunálních volbách ještě schválit zastupitelstvo. "Město již nechalo vypracovat projektovou dokumentaci nového aquacentra," řekla Hana Kaspřáková z investičního odboru. Součástí aquacentra bude pětidráhový, 25 metrů dlouhý plavecký bazén. Využívat ho bude nejen veřejnost, ale také školy a sportovní kluby. Chybět nebude ani dětský bazének a bazén s vodními atrakcemi, k nimž bude patřit i tobogan. K relaxaci bude sloužit také parní komora a sauna. Výstavbou bazénu chce město reagovat na přání občanů, kteří se pro jeho postavení vyslovili v městské anketě. Město s 24 tisíci obyvateli má zajištěno letní koupání, ale v zimě muselo pravidelně pořádat zájezdy do krytého bazénu do Ostravy
</TEXT>
</DOC>
<DOC>
<DOCID>LN-20021009105</DOCID>
<DOCNO>LN-20021009105</DOCNO>
<DATE>10/09/02</DATE>
<GEOGRAPHY>ZLÍN</GEOGRAPHY>
<TEXT>
Způsob jednání v Evropské radě si v pondělí na vlastní kůži vyzkoušelo 30 žáků zlínského Gymnázia na Lesní čtvrti ve zdejší Nadaci Tomáše Bati. Nadace uspořádala praktické cvičení přesně podle unijní legislativy včetně bedlivého sledování délky projevů. Fiktivní jednaní o postupu proti terorismu provázel zpočátku při neobratných výrocích spolužáků smích, ale přijímání závěrečné rezoluce vzali všichni natolik vážně, že to trvalo několik hodin. Každou z 15 zemí EU zastupovala dvojice - premiér a ministr zahraničí. Zemi si předem vylosovali, aby se mohli seznámit s jejími názory na světový terorismus. Stačilo malé přeřeknutí a v sále vypuklo veselí. "Dokonce se i napovídalo, což by se zřejmě na zasedání EU nemohlo stát," konstatoval pedagog Zdeněk Srna. Dokumenty o způsobu diskuse, hlasování a právech delegátů převzali studenti z Baťovy nadace. Protože se museli všichni shodnout, stejně jako v EU, trvalo zasedání přes šest hodin. V závěrečné rezoluci všichni terorismus odsoudili a kritizovali ignorování rezolucí Rady bezpečnosti OSN. Po vyřešení sporů mezi "představiteli" Itálie a Německa se diskutující ve vymezeném čase shodli na konkrétnějších závěrech, mimo jiné na návratu zbrojních inspektorů OSN do Iráku.
</TEXT>
</DOC>
<DOC>
<DOCID>LN-20021009106</DOCID>
<DOCNO>LN-20021009106</DOCNO>
<DATE>10/09/02</DATE>
<GEOGRAPHY>VSETÍN</GEOGRAPHY>
<TEXT>
Preparáty ptáků, kteří na Valašsku už nežijí, i těch, kteří se zde opět začali rozmnožovat, mohou lidé od včerejška vidět ve vsetínském zámku na výstavě Ochrana přírody na Valašsku. Expozice prostřednictvím trojrozměrných exponátů, dokumentů a fotografií přibližuje i odbornou činnost ekologů. "Podílíme se například na přípravě evropského atlasu ptáků," řekl ředitel vsetínského Okresního vlastivědného muzea Karel Pavelka. Připomněl, že pohoří Beskyd se v roce 1992 stalo evropsky a o osm let později i světově významným ptačím územím. "Žije u nás druhá největší sova - výr velký - s rozpětím křídel až dva metry, a dokonce puštík bělavý, o němž si mnozí ornitologové mysleli, že se vyskytuje pouze na Slovensku," doplnil. K unikátům v regionu patří i strakapoud bělohřbetý a největší česká populace chřástala polního, který patří mezi celosvětové ohrožené druhy
</TEXT>
</DOC>
<DOC>
<DOCID>LN-20021009107</DOCID>
<DOCNO>LN-20021009107</DOCNO>
<DATE>10/09/02</DATE>
<GEOGRAPHY>PRAHA</GEOGRAPHY>
<TEXT>
Policie hledá sedmnáctiletého Vladimíra Mužíka, kterého rodiče pohřešují od 13. srpna. Z domova ve Staré Huti na Příbramsku mladík odešel ve společnosti kamaráda, který později sdělil, že jeli stopem do Prahy podívat se na následky povodní. Téhož dne zhruba ve 22.30 čekali na Barrandovském mostě na příjezd rodičů. V té chvíli Mužík zmizel a od té doby o sobě nepodal žádnou zprávu. Sdělila to včera mluvčí pražské policie Iva Knolová. Pohřešovaný má 190 centimetrů vysokou štíhlou postavu, světle hnědé polodlouhé rovné vlasy a hnědé oči. Naposledy měl na sobě zelené kalhoty s kapsami, flaušovou černou mikinu, na vnitřní straně s bílo-modrými pruhy.
</TEXT>
</DOC>
<DOC>
<DOCID>LN-20021009108</DOCID>
<DOCNO>LN-20021009108</DOCNO>
<DATE>10/09/02</DATE>
<GEOGRAPHY>PLZEŇ</GEOGRAPHY>
<TEXT>
Policisté dopadli třiadvacetiletého muže, kterého podezírají z toho, že 6. září urazil hlavu soše Hurvínka v Šafaříkových sadech v Plzni. Hlavu sochy si pak odnesl. Na sousoší Spejbla a Hurvínka způsobil škodu za 50 tisíc korun. Nyní čelí obvinění z poškozování cizí věci, výtržnictví a krádeže. Muž podle policie urazil Hurvínkovi hlavu den poté, co o ni přišel při vandalském útoku Spejbl. Hlava této postavičky se našla vedle sochy. O tři dny později někdo ještě urazil Spejblovi pravou ruku, položil ji na podstavec na lopuchový list a ozdobil květy. Dílo sochaře Františka Bálka odhalili v červnu představitelé města v době loutkářského festivalu Skupova Plzeň. Plzeňský primátor Jiří Šneberger byl vandalstvím otřesen. "Snad bych ještě, byť s obtížemi, pochopil útok na sochu nositele určité ideologie, ale na sochy loutek, které desetiletí rozdávají radost a nikomu neublížily, nemohl zaútočit normální člověk," řekl.
</TEXT>
</DOC>
<DOC>
<DOCID>LN-20021009109</DOCID>
<DOCNO>LN-20021009109</DOCNO>
<DATE>10/09/02</DATE>
<TITLE>
Okraje díry v boku lodi míří ven, tvrdí Jemenci, podle nichž musela exploze nastat uvnitř tankeru.
</TITLE>
<TEXT>
MUKALLÁ, Jemen - Ani po dvou dnech vyšetřování není jasné, zda nedělní exploze francouzského tankeru u pobřeží Jemenu byla důsledkem teroristického útoku nebo technické závady. Kapitán tankeru Limburg Hubert Ardillon vyloučil, že by šlo o technický problém. "Jeden člen posádky před výbuchem viděl, jak se k nám blíží loď, která vypadala jako rybářský člun," řekl kapitán. Za kapitánem stojí i vlastník lodi, společnost Euronav SA. Podle ní se tanker stal obětí podobného útoku jako před dvěma lety americká válečná loď USS Cole, do níž v jemenském přístavu Aden najel člun teroristů napěchovaný výbušninami. Jemenské úřady naopak tvrdí, že teroristický útok je vyloučený. Citují svědectví asi 20 rybářů, kteří v okolí tankeru žádnou loď neviděli, a poukazují na to, že v okolí lodi nejsou sebemenší trosky jiné lodi. V boku plavidla navíc zeje asi metr široká díra, jejíž roztřepené okraje ční směrem ven. To podle nich svědčí o tom, že exploze nemohla nastat vně lodi. Uvedený názor včera pro televizi CNN potvrdil i nejmenovaný činitel amerického ministerstva zahraničí. "Vše zatím poukazuje na to, že došlo k výbuchu uvnitř lodi," řekl tento představitel s tím, že USA verzi teroristického útoku nevylučují. Po příčině výbuchu pátrají spolu s Jemenci i francouzští vyšetřovatelé. Na místo včera dorazili i odborníci z USA. Moře také vyplavilo tělo pohřešovaného člena posádky, asi 40letého Bulhara. Zbylých 24 námořníků bylo již v neděli evakuováno.
</TEXT>
</DOC>
<DOC>
<DOCID>LN-20021009110</DOCID>
<DOCNO>LN-20021009110</DOCNO>
<DATE>10/09/02</DATE>
<GEOGRAPHY>KUVAJT</GEOGRAPHY>
<TEXT>
Při přestřelce s příslušníky amerického námořnictva přišli včera o život tři lidé - dva útočníci a jeden americký voják. Další z vojáků byl zraněn. Totožnost mrtvých útočníků zatím nebyla zveřejněna, podle svědků byli zřejmě asijského původu. Incident se stal na ostrově Fajlaka, který byl po přestřelce uzavřen. Podle agentury Reuters po Američanech začala pálit posádka civilního automobilu. Vojáci střelbu opětovali a dvě osoby uvnitř auta zabili.
</TEXT>
</DOC>
<DOC>
<DOCID>LN-20021009111</DOCID>
<DOCNO>LN-20021009111</DOCNO>
<DATE>10/09/02</DATE>
<TITLE>
Emco, domácí producent potravin, chystá v roce 2003 expanzi do zahraničí ve výrobě müsli. Do pěti milionů korun hodlá investovat v Polsku nebo na Slovensku. "Pro Polsko hovoří velikost trhu a prodeje," řekl majitel firmy Zdeněk Jahoda. O umístění investice rozhodnou náklady a kvalita surovin. Emco letos plánuje zvýšení obratu o 50 milionů na 760 milionů korun.
</TITLE>
<TEXT>
Argentina odloží o 30 dnů platbu z úvěru 809 milionů dolarů Světové bance (SB). Místo 15. října tak země pošle peníze bance v rámci uzavřených dohod o 30 dnů později. Pokud peníze do Světové banky nedorazí včas, banka nebude moci Argentině schválit žádný nový úvěr. Dalším důležitým datem bude poté 60 dnů po vypršení termínu. Pokud Argentina nezaplatí ani k tomuto dni, banka jí zastaví výplaty částek stávajících úvěrů.
</TEXT>
</DOC>
<DOC>
<DOCID>LN-20021009112</DOCID>
<DOCNO>LN-20021009112</DOCNO>
<DATE>10/09/02</DATE>
<GEOGRAPHY>BRUSEL</GEOGRAPHY>
<TEXT>
Švýcarsko rozhodně odmítá podrobit se požadavku Evropské unie na poskytování informací o bankovních vkladech jejích občanů. Některé země EU navrhují sankce, jiné však vystoupily proti tomu, aby se se ctihodnou alpskou republikou nakládalo jako s Irákem. Ministři financí Evropské unie včera mimo jiné projednávali i otázku daní z vkladů občanů v zahraničí. Ministři přitom poprvé diskutovali o možnosti uvalit sankce na švýcarské banky v podobě omezení jejich činnosti v EU, pokud se Bern tlaku okolních zemí nepodvolí. EU žádá Švýcarsko, USA a čtyři malá evropská centra bankovního podnikání o poskytování informací o úsporách občanů EU v těchto zemích, aby je mohla zdanit. Uplatněním sankcí jako první před měsícem pohrozil Švýcarsku komisař pro vnitřní trh Frits Bolkenstein. Proti tomuto vyhrožování silou se však důrazně ohradily některé země EU v čele s Lucemburskem, které je samo významným finančním centrem. Včera před novináři o možnosti sankcí mluvil britský ministr financí Gordon Brown. Odpor Švýcarska by mohl uškodit Británii, která plán výměny informací o účtech v zahraničí předložila jako alternativu předtím prosazované srážkové daně ze zahraničních vkladů. Taková daň by mohla poškodit britský finanční sektor. Ministři Lucemburska a Rakouska však dali jasně najevo, že nehodlají dovolit jiným zemím EU zahájit válku proti významnému obchodnímu partnerovi. "Způsob, jakým se snaží někteří mí kolegové jednat se Švýcary, je nepřijatelný. Chovají se ke Švýcarsku jako k alpskému Iráku," řekl na tiskové konferenci v rámci schůzky Ecofin lucemburský premiér Jean-Claude Juncker. Lucembursko, Belgie a Rakousko podmiňují svůj souhlas s automatickou výměnou informací tím, že bankovního tajemství se vzdají i jejich konkurenti mimo EU v čele s USA a Švýcarskem. Švýcarsko přitom žádné známky ústupu nesignalizuje. Ministr financí konfederace Kaspar Villiger řekl, že Bern žádný kompromis v ústupu od bankovního tajemství nenabízí a oprávněnost případných sankcí nechápe. Kromě Británie se za sankce postavily Německo a Švédsko.
</TEXT>
</DOC>
<DOC>
<DOCID>LN-20021009113</DOCID>
<DOCNO>LN-20021009113</DOCNO>
<DATE>10/09/02</DATE>
<GEOGRAPHY>TOKIO</GEOGRAPHY>
<TEXT>
Japonský výrobce fotografických materiálů Fuji Photo Film bude mít v prvním fiskálním pololetí nižší zisk, než se na trzích očekává. Na vině jsou vedle poklesu světové ekonomiky rovněž vysoký kurs jenu a nižší ceny fotografického papíru. Fuji je největším výrobcem negativů v Japonsku, více než polovinu příjmů ale generuje v zahraničí. První pololetí fiskálního roku v Japonsku skončilo v září, v té době se kurs jenu k dolaru zvýšil asi o devět procent. Kursové ztráty tudíž budou činit asi deset miliard jenů. Fuji vedle negativů a fotografických materiálů vyrábí také digitální fotoaparáty. Firma na první polovinu roku počítala s kursem 130 jenů za dolar, měna ale proti očekávání výrazně zpevnila.
</TEXT>
</DOC>
<DOC>
<DOCID>LN-20021009114</DOCID>
<DOCNO>LN-20021009114</DOCNO>
<DATE>10/09/02</DATE>
<GEOGRAPHY>PAŘÍŽ</GEOGRAPHY>
<TEXT>
Francouzský elektronický gigant Thomson Multimedia (TMM) měl ve třetím čtvrtletí tržby 2,33 miliardy eur, což bylo meziročně o 2,1 procenta méně. Výsledek investory znepokojil a akcie TMM po včerejším zveřejnění čísel firmou klesly o deset procent. Pokles tržeb způsobilo oslabení dolaru vůči euru, za stálých kursů by tržby vzrostly o 3,8 procenta. Analytici očekávali, že čtvrtletní tržby TMM dosáhnou 2,4 miliardy až 2,7 miliardy eur.
</TEXT>
</DOC>
<DOC>
<DOCID>LN-20021009115</DOCID>
<DOCNO>LN-20021009115</DOCNO>
<DATE>10/09/02</DATE>
<GEOGRAPHY>LONDÝN</GEOGRAPHY>
<TEXT>
Britského cestovního operátora MyTravel Plc bezprostředně opustí po vzájemné dohodě dosavadní šéf Tim Byrne. Firma to uvedla s odůvodněním, že byla nucena dvakrát za pouhých pět měsíců varovat investory před horšími výsledky hospodaření. MyTravel má těžké časy od loňských teroristických útoků na Spojené státy. V květnu se její akcie propadly o čtvrtinu, když oznámila, že pro léto ještě musí prodat milion zájezdů. Jako předseda představenstva bude v čele firmy pokračovat David Crossland, zakladatel skupiny a její největší akcionář. Crossland tak o 12 měsíců odloží svůj odchod do penze plánovaný na tento listopad.
</TEXT>
</DOC>
<DOC>
<DOCID>LN-20021009116</DOCID>
<DOCNO>LN-20021009116</DOCNO>
<DATE>10/09/02</DATE>
<TEXT>
Japonská automobilka Toyota Motor včera představila první kompaktní automobil určený pro čínský trh. Jde o vůz značky Vios s motorem o obsahu 1,3 až 1,5 litru a Japonci předpokládají, že těchto vozů budou prodávat asi 30 000 ročně. Vios je první značkou, kterou Toyota vyrábí výhradně pro čínský trh. Cena automobilu byla podle vybavení stanovena na 115 000 až 195 000 jüanů, což je v přepočtu od 13 890 do 23 560 dolarů.
</TEXT>
</DOC>
<DOC>
<DOCID>LN-20021009117</DOCID>
<DOCNO>LN-20021009117</DOCNO>
<DATE>10/09/02</DATE>
<TITLE>
Těžké podmínky na trhu. To jsou důvody, kvůli kterým šéf švýcarské Crédit Suisse First Boston John Mack propustí další stovky lidí. Investorům se jeho radikální kroky zamlouvají.
</TITLE>
<GEOGRAPHY>CURYCH</GEOGRAPHY>
<TEXT>
V Crédit Suisse First Boston, ztrátové investiční bance ze švýcarské skupiny Crédit Suisse Group, bude propuštěno dalších zhruba 1750 lidí. Agentuře Reuters to včera prozradil zdroj z banky s odvoláním na interní e-mail od generálního ředitele CSFB Johna Macka, kterému Wall Street přezdívá Mack Rozparovač. Nové propouštění má zvýšit letošní úspory banky o dalších 500 milionů dolarů. CSFB je jedna ze dvou klíčových divizí Crédit Suisse, druhé největší bankovní skupiny ve Švýcarsku. Mack od svého převzetí funkce v červenci 2001 již propustil přes 4500 lidí a náklady tím snížil o 1,8 miliardy dolarů. Šéf investiční banky se v elektronickém dopise k zaměstnancům z pondělního odpoledne odvolává na současné těžké podmínky na trhu, které se v posledních týdnech ještě zhoršily. Představitelé Crédit Suisse v Curychu se k situaci nevyjádřili. Podle Mackova elektronického dopisu se bude CSFB snažit propustit pět až sedm procent zaměstnanců po celém světě a v různých funkcích. Banka též hledá dodatečné úspory v nákladech jiných než osobních, ty však Mack v dopise zaměstnancům nespecifikoval. Investoři zprávu přivítali dobře. Akcie CS, které jen za poslední týden přišly o třetinu ceny, včera při zahájení posílily o dvě procenta na 21,20 švýcarského franku. Na Wall Street přišly s poklesem akciových trhů o práci desítky tisíc lidí z investičních bank. Propady akcií připravily jejich zaměstnavatele o příjmy z obchodování, v poklesu tržeb se projevila i menší chuť firem k fúzím a akvizicím, napsala agentura. Také dvě přední světové investiční banky Merrill Lynch a J.P. Morgan Chase &amp; Co jsou připraveny propustit tisíce zaměstnanců. Banky se tak chtějí vyrovnat s menším přílivem zakázek v poradenství při fúzích a úpisu cenných papírů.
CURYCH - V Crédit Suisse First Boston, ztrátové investiční bance ze švýcarské skupiny Crédit Suisse Group, bude propuštěno dalších zhruba 1750 lidí. Agentuře Reuters to včera prozradil zdroj z banky s odvoláním na interní e-mail od generálního ředitele CSFB Johna Macka, kterému Wall Street přezdívá Mack Rozparovač. Nové propouštění má zvýšit letošní úspory banky o dalších 500 milionů dolarů. CSFB je jedna ze dvou klíčových divizí Crédit Suisse, druhé největší bankovní skupiny ve Švýcarsku. Mack od svého převzetí funkce v červenci 2001 již propustil přes 4500 lidí a náklady tím snížil o 1,8 miliardy dolarů. Šéf investiční banky se v elektronickém dopise k zaměstnancům z pondělního odpoledne odvolává na současné těžké podmínky na trhu, které se v posledních týdnech ještě zhoršily. Představitelé Crédit Suisse v Curychu se k situaci nevyjádřili. Podle Mackova elektronického dopisu se bude CSFB snažit propustit pět až sedm procent zaměstnanců po celém světě a v různých funkcích. Banka též hledá dodatečné úspory v nákladech jiných než osobních, ty však Mack v dopise zaměstnancům nespecifikoval. Investoři zprávu přivítali dobře. Akcie CS, které jen za poslední týden přišly o třetinu ceny, včera při zahájení posílily o dvě procenta na 21,20 švýcarského franku. Na Wall Street přišly s poklesem akciových trhů o práci desítky tisíc lidí z investičních bank. Propady akcií připravily jejich zaměstnavatele o příjmy z obchodování, v poklesu tržeb se projevila i menší chuť firem k fúzím a akvizicím, napsala agentura. Také dvě přední světové investiční banky Merrill Lynch a J.P. Morgan Chase &amp; Co jsou připraveny propustit tisíce zaměstnanců. Banky se tak chtějí vyrovnat s menším přílivem zakázek v poradenství při fúzích a úpisu cenných papírů.
</TEXT>
</DOC>
<DOC>
<DOCID>LN-20021009118</DOCID>
<DOCNO>LN-20021009118</DOCNO>
<DATE>10/09/02</DATE>
<TEXT>
Sprinter ukončil v 99 letech kariéru. V požehnaném věku 99 let ukončil aktivní kariéru australský atlet Charlie Booth. Na Světových hrách veteránů v Melbourne pověsil tretry na hřebík po vítězném závodu v běhu na 100 metrů. Vítězství mu nečinilo žádné velké potíže - v kategorii od 95 do 99 let totiž běžel sám.
</TEXT>
</DOC>
</CZE>