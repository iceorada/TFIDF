<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021101001</DOCID>
<DOCNO>LN-20021101001</DOCNO>
<DATE>11/01/02</DATE>
<TITLE>
ŘÍM - Silné otřesy půdy, nejméně sedm mrtvých, panika v ulicích, vrtulníky ministerstva vnitra a záchranáři z celé země v akci. Tak včera vypadala jižní Itálie, kterou těsně před polednem postihlo nejničivější zemětřesení za posledních pět let. Katastrofa dopadla nejhůře na vesnici San Giuliano di Puglia severovýchodně od Neapole, kde se zřítila mateřská školka. Pod jejími troskami zůstalo asi 50 dětí ve věku tří až šesti let. Do pozdních večerních hodin bylo z ruin školky vyproštěno asi 28 lidí, z toho šest dětí několik hodin po setmění. Všichni byli převezeni do nemocnice v nedalekém Lorinu, asi osm dětí bylo v kritickém stavu. Do uzávěrky tohoto vydání bylo oznámeno, že o život přišlo pět dětí. Dvě ženy zahynuly v nedalekých budovách. Po ostatních se dál usilovně pátralo. "Pořád tam slyšíme hlasy," prohlásil pozdě večer policista Antonio Ianuzzi. "Děti s námi nadále mluví. Jsou uvězněny ve dvou velkých skulinách, některé se schovaly pod lavicemi," dodal záchranář citovaný agenturou Reuters. Za epicentrum zemětřesení o síle 5,4 stupně Richterovy stupnice označili seizmologové město Campobasso, které leží asi 80 kilometrů severovýchodně od Neapole. "Cítil jsem, jak se mi doslova třese půda pod nohama," popsal katastrofu pro BBC majitel baru v Campobassu Gianfranco Di Ruta. "Lidé byli šoku," řekl Di Ruta o situaci ve městě. Tisíce obyvatel Campobassa začaly při prvních otřesech vybíhat do ulic. Půda se potom zachvěla ještě nekolikrát, i když se slabší intenzitou. Zemětřesení postihlo i šest přilehlých vesnic. V jedné z nich se zřítil kostel, avšak nedošlo k žádnému zranění. V oblasti včera nefungovalo telefonické spojení ani místní železniční doprava. Otřesy pocítili i obyvatelé vzdálené Neapole. "Lidé byli velice rozrušení, protože si ještě pamatovali důsledky zemětřesení před 20 lety," řekl BBC neapolský vědec Alexander Hellemans. Při zemětřesení v roce 1980 zahynulo v Neapoli 2570 lidí a na 30 000 obyvatel jižní Itálie zůstalo bez domova.
</TITLE>
<TEXT>
Střecha školky se zřítila právě v době, kdy zde probíhal maškarní bál u příležitosti svátku všech svatých Halloweenu. Ten je v Itálii stále populárnější. "Ve vesnici se zřítilo mnoho budov, obáváme se, že budou oběti i mimo budovu školky," řekl zástupce místní správy Tonino Scarlatelli. Podle neověřených zpráv se nedaleko školky zřítila i jiná budova, která zavalila několik lidí v projíždějícím automobilu. První letecké prozkoumání nejvíce postižené oblasti vypovědělo o tom, že zemětřesení zde poškodilo asi 70 procent domů. Většina z nich měla propadlé střechy a popraskané zdi. Bez viditelné újmy ale otřesy půdy překvapivě přežily domy, které stojí vedle zřícené školky. Ta byla podle italské soukromé televize TG5 postavena v roce 1954 a v posledních letech prošla několika rekonstrukcemi. Italská tisková agentura ANSA uvedla, že ve třech městech v oblasti byly preventivně evakuovány školy. Podle britské BBC bylo včerejší zemětřesení v Itálii nejhorším za několik let. "Ničivé zemětřesení se naštěstí omezilo jen na určitou oblast," řekl pro další italskou agenturu AGI představitel lesní správy Luigi Falasca. Otřesy byly nicméně cítit v dalekém okolí. Kromě Itálie byly zaznamenány i v Chorvatsku, které od Apeninského poloostrova odděluje Jaderské moře. Chvění zde pocítili především lidé ve vyšších patrech obytných domů. Pomoc postiženým nabídly mnohé nemocnice, z nichž nejvzdálenější je ve městě Foggia vzdáleném 75 kilometrů od místa otřesů. Odtud dostanou zranění krev určenou pro transfuzi. Komunikace s postiženou oblastí ale byla komplikována nefungujícím telefonickým spojením.
</TEXT>
</DOC>
<DOC>
<DOCID>LN-20021101002</DOCID>
<DOCNO>LN-20021101002</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Špidlova vláda představila svůj recept na radikální pokles počtu sebevražd v České republice. Počet lidí, kteří si každoročně dobrovolně vezmou život, sice v Česku pozvolna klesá, ale česká vláda chce, aby se situace zlepšovala ještě razantněji. Řešení je popsáno ve velkorysém programu Zdraví 21, v němž vláda formuluje potřebu zlepšování zdravotního stavu obyvatel České republiky. Vedle omezení spotřeby alkoholu a cigaret a podpory sportu si vláda jako jeden z cílů klade požadavek, aby se v Česku o plnou třetinu snížil počet sebevražd. Aby byl pokus úspěšný, musí být splněno několik dílčích úkolů. Čeští lékaři by měli procházet systematickým školením, jak rozpoznávat nebezpečí sebevraždy a léčit depresi. Dále se má rozšířit síť středisek, poskytujících pomoc lidem, u kterých možnost sebevraždy reálně hrozí. Ministerstvo zdravotnictví počítá i s tím, že budou zřizována nová Krizová centra, linky důvěry, psychiatrická oddělení nemocnic a protialkoholní poradny. Kromě těchto cílů by ministerstvo zároveň chtělo "snížit stigma psychicky nemocných a odstranit jejich diskriminaci". Zároveň by měla být znovuzavedena evidence sebevražedných pokusů, která byla zrušena v roce 1992. V Česku nyní ročně dobrovolně umírá více než 2000 lidí. Před třiceti lety bylo toto číslo o polovinu vyšší. Co do počtu sebevražd je Česká republika uprostřed žebříčku padesáti evropských států.
</TEXT>
</DOC>
<DOC>
<DOCID>LN-20021101003</DOCID>
<DOCNO>LN-20021101003</DOCNO>
<DATE>11/01/02</DATE>
<TITLE>
Volby mají mnohé funkce. Především mají naplnit orgány, kterých se týkají, dejme tomu - třetinu Senátu. Kvůli tomu byly vyhlášeny. Tím, jak proběhly, kdo byl zvolen a kdo nebyl zvolen, kdo přišel k volbám a kdo nepřišel, vydávají svědectví o stavu společnosti, o náladě veřejnosti i o kvalitě orgánu, jehož se týkají. Právě z této druhotné funkce by se měla odvíjet funkce třetí, možná ta podstatná - měly by být východiskem pro proces, jemuž se říká "zpětná vazba". Na základě zjištěných dat systémy upravují a optimalizují svoje chování, tak nějak bychom mohli tento proces charakterizovat. V pátek a sobotu proběhne druhé kolo voleb do třetiny Senátu plus volby do místních samospráv. Zásadní význam mají samozřejmě tyto místní volby, ovšem novináři jsou jako straky, které láká blýskání cetek, takže se víc zajímáme o volby senátní.
</TITLE>
<TEXT>
První funkce voleb bude bezpochyby splněna, vyhrazená křesla budou naplněna. Neopomeneme analyzovat vše, co volby signalizovaly a signalizují. Už první kolo přineslo jasné poznatky. Zájem o Senát poklesl hluboko pod třicetiprocentní hranici, takže se dá hovořit o "referendu proti Senátu". Kolik lidí by muselo nepřijít, když ani tři čtvrtiny absentujícího elektorátu nestačí coby důkaz "nežádoucnosti"? Co kdyby nepřišlo 80 % ? Nebo 90 % ? Co kdyby se k volbám nedostavil vůbec nikdo? Ti, co přišli, jasně preferovali dvě "zavedené firmy", ČSSD a ODS. Druhé kolo tento signál zamlží, protože Václav Klaus zavedl svoji stranu do role "kůlu v plotě" a mnoho jejích kandidátů odejde na štítě. Budou však spíš uštípáni, než důstojně poraženi, což je důležitý signál pro budoucnost. Jiným pozoruhodným fenoménem bylo vítězství Vladimíra Železného na Znojemsku. Kdo se v těchto dnech chce v Praze společensky znemožnit, nechť veřejně naznačí, že by Železný snad mohl voliče zaujmout svými schopnostmi, tedy příslibem, že by v Senátu eventuálně mohl být co platný. Většinový názor zní: kdyby kandidoval kdokoli, kdo by měl v televizi prostor jako Železný, vyhrál by stejně jako on. Navíc, Železný utíká do Senátu před trestním stíháním. Příště tedy může kandidovat a vítězit Petr Novotný a František Chvalovský. To vše jsou názory, které mají svoje opodstatnění. Jako analytici jsme dobří. Teď ale jde o to, aby se prosadil princip zpětné vazby.
</TEXT>
<HEADING>
Neviditelná skvělost
</HEADING>
<TEXT>
Lidi si prokazatelně Senátu neváží. Senátní předáci nás ujišťují, že je to proto, že "Senát nedovede propagovat svoji práci", ve skutečnosti skvělou. Bohužel, o skvělosti mnohdy nejsou přesvědčeni ani pečliví pozorovatelé a zkoumatelé politické scény. Role Senátu je přinejmenším diskutabilní. Přitom sama idea špatná není: těleso volené jiným principem než dolní komora, sloužící jako pojistka kvality zákonů i jako jejich iniciátor. S takovým orgánem by přece musel střízlivě uvažující člověk souhlasit. Pokud ale orgán přesvědčivě nefunguje, je třeba se zamýšlet nad příčinami a hledat cestu k nápravě. Jinými slovy, role Senátu by se měla stát zásadním tématem - především pro dominující politické strany. Princip zpětné vazby jistě bude uplatněn v jednotlivých politických stranách podle toho, jak volby dopadnou. V tomto ohledu se nemusíme obávat, že nedojde k sebereflexi, otázka je, zda to bude sebezpyt realistický, nebo sebeohlupující, metoda druhá se u nás vyskytuje častěji. A pokud jde o Železného, jak je to s ním? Vladimír Železný není Marťan vybavený nadpřirozenými silami, který se zčistajasna zmocnil televize a z ní hupnul do senátorského křesla. Vladimír Železný coby mediální a teď i politický fenomén je produkt. Na tom, aby se stal tím, čím je, a byl tam, kde je, usilovně pracovaly po deset let stovky institucí a jednotlivců - včetně těch, kteří dnes lamentují nad pokleslostí české politické kultury. Vlády a sněmovny a komise a rady po léta letoucí Železnému ustupovaly, a pokud kdo varoval a protestoval, bylo to házení hrachu na stěnu. Takže současný povyk nad jeho zvolením je jen politický folklor podbarvený značnou dávkou pokrytectví. A zpětná vazba? Napadá mě, že by napříště - kupříkladu - člověk trestně stíhaný nesplňoval požadavky na kandidáta kladené. Jenže zkušenost ukazuje, že zpětná vazba, tedy čin plodící reflexe, je u nás jev méně obvyklý než lamentace a bušení v prsa. Pokud možno cizí.
Lidi si prokazatelně Senátu neváží. Senátní předáci nás ujišťují, že je to proto, že "Senát nedovede propagovat svoji práci", ve skutečnosti skvělou. Bohužel, o skvělosti mnohdy nejsou přesvědčeni ani pečliví pozorovatelé a zkoumatelé politické scény. Role Senátu je přinejmenším diskutabilní. Přitom sama idea špatná není: těleso volené jiným principem než dolní komora, sloužící jako pojistka kvality zákonů i jako jejich iniciátor. S takovým orgánem by přece musel střízlivě uvažující člověk souhlasit. Pokud ale orgán přesvědčivě nefunguje, je třeba se zamýšlet nad příčinami a hledat cestu k nápravě. Jinými slovy, role Senátu by se měla stát zásadním tématem - především pro dominující politické strany. Princip zpětné vazby jistě bude uplatněn v jednotlivých politických stranách podle toho, jak volby dopadnou. V tomto ohledu se nemusíme obávat, že nedojde k sebereflexi, otázka je, zda to bude sebezpyt realistický, nebo sebeohlupující, metoda druhá se u nás vyskytuje častěji. A pokud jde o Železného, jak je to s ním? Vladimír Železný není Marťan vybavený nadpřirozenými silami, který se zčistajasna zmocnil televize a z ní hupnul do senátorského křesla. Vladimír Železný coby mediální a teď i politický fenomén je produkt. Na tom, aby se stal tím, čím je, a byl tam, kde je, usilovně pracovaly po deset let stovky institucí a jednotlivců - včetně těch, kteří dnes lamentují nad pokleslostí české politické kultury. Vlády a sněmovny a komise a rady po léta letoucí Železnému ustupovaly, a pokud kdo varoval a protestoval, bylo to házení hrachu na stěnu. Takže současný povyk nad jeho zvolením je jen politický folklor podbarvený značnou dávkou pokrytectví. A zpětná vazba? Napadá mě, že by napříště - kupříkladu - člověk trestně stíhaný nesplňoval požadavky na kandidáta kladené. Jenže zkušenost ukazuje, že zpětná vazba, tedy čin plodící reflexe, je u nás jev méně obvyklý než lamentace a bušení v prsa. Pokud možno cizí.
</TEXT>
</DOC>
<DOC>
<DOCID>LN-20021101004</DOCID>
<DOCNO>LN-20021101004</DOCNO>
<DATE>11/01/02</DATE>
<GEOGRAPHY>MOSKVA</GEOGRAPHY>
<TEXT>
Ruský muzikál "Nord-Ost" bude pokračovat i navzdory nedávnému tragickému útoku na jeho herce i diváky. Přestože čečenští teroristé přepadli ve středu 23. října při jednom z představení moskevské divadlo Dubrovka a při záchranné akci zahynula více než stovka lidí, producent a spoluautor muzikálu Georgij Vasiljev včera uvedl pro stanici BBC, že show nekončí. Hru zanedlouho uvidí diváci v Petrohradě či v ukrajinském Kyjevě. Moskvané si na jeho uvedení počkají, ale už teď je jisté, že se na něj nevypraví do Dubrovky. "Nedovedu si představit, že bychom se tam vrátili," konstatoval producent. Při osvobozovací akci zahynulo kromě desítek diváků i osmnáct herců a členů pomocného personálu, další zaměstanci leží v nemocnicích a někteří z nich stále bojují o život. Hra "Nord-Ost" (Severovýchod) je inspirována románem Dva kapitáni ruského autora V. A. Kaverina a figurují v ní polární objevy, letci a válečné konflikty minulého století.
</TEXT>
</DOC>
<DOC>
<DOCID>LN-20021101005</DOCID>
<DOCNO>LN-20021101005</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Úrokové sazby včera opět prolomily historické minimum. Česká národní banka už popáté během letošního roku snížila klíčové úrokové sazby. Základní úroky jdou tedy od dnešního dne dolů o čtvrt procentního bodu. Komerční banky ovšem včerejší krok ČNB očekávaly a úroky změnily v předstihu. Pro spotřebitele tak zlevnily například bankovní úvěry a zájemci mohou ušetřit i na koupi bytu prostřednictvím hypotéky. Naopak střádat peníze v bance je stále méně výhodné: dolů půjdou totiž i úroky z vkladů.
</TEXT>
</DOC>
<DOC>
<DOCID>LN-20021101006</DOCID>
<DOCNO>LN-20021101006</DOCNO>
<DATE>11/01/02</DATE>
<TITLE>
Bývalý ministr školství, dnes poslanec Eduard Zeman, se při svém odchodu (bez fanfár a s pískotem) obhajoval tím, že pro učitele udělal ze všech nejvíc. Mezi své největší úspěchy přitom zařadil prudké zvýšení mezd. Podle českých statistik se však podprůměrné ohodnocení kantorů ve srovnání s ostatními profesemi nijak podstatně nezlepšilo. Jejich směšné finanční postavení potvrzuje i nejnovější studie OECD. V ní se čeští učitelé pohybují na samém konci žebříčku, ať už se jejich mzda porovnává se mzdami pedagogů v nejvyspělejších zemích absolutně, či v poměru k průměrnému ročnímu výkonu ekonomiky na hlavu. Jsou to tvrdá čísla, jež exministra Zemana a s ním celou sociální demokracii znovu usvědčují z velkoústosti. Byla to přece ona, kdo učitelům sliboval slušný evropský standard, který - jak se teď ukazuje - sotva dosáhne na Maďarsko a Polsko. Zemanova mediálně zručná nástupkyně Petr Buzková se teď snaží po drobných krocích špatnou pověst napravit. Čtyři roky jí ke splnění vize slušně placených učitelů ale těžko budou stačit. Pokud ovšem vláda ihned neprodá ČEZ a nedá na perspektivní vzdělávání minimálně půlku výnosu.
</TITLE>
<TEXT>
Dále čtěte na straně 5 "OECD: Učitelé v Česku berou málo"
</TEXT>
</DOC>
<DOC>
<DOCID>LN-20021101007</DOCID>
<DOCNO>LN-20021101007</DOCNO>
<DATE>11/01/02</DATE>
<GEOGRAPHY>ŘÍM</GEOGRAPHY>
<TEXT>
Silné zemětřesení zasáhlo střední Itálii v době, kdy s obdobnými projevy přírodního živlu bojují i obyvatelé na jihu země. Otřesy půdy a erupce totiž sužují i území poblíž sicilské sopky Etna. Okolí ostrovního vulkánu postihlo zemětřesení i včera - na rozdíl od silných úterních otřesů ale mělo tentokrát menší intenzitu. Asi tisíc obyvatel je ale dále evakuováno, další tráví ze strachu před zřícením budov noci v autech. Podle vědců ovšem není mezi včerejším zemětřesením v oblasti města Campobasso a děním kolem Etny žádná souvislost. "Povaha obou zemětřesení je rozdílná," prohlásil Alessandro Amato z římského Národního ústavu pro geofyziku a vulkanologii.
</TEXT>
</DOC>
<DOC>
<DOCID>LN-20021101008</DOCID>
<DOCNO>LN-20021101008</DOCNO>
<DATE>11/01/02</DATE>
<TITLE>
Obvod č. 3 Cheb
</TITLE>
<TEXT>
Václav Černý (KSČM)
Ladislav Macák (ČSSD)
Obvod č. 6 Louny
Miloslav Pelc (ODS)
Filip Celba (KSČM)
Obvod č. 9 Plzeň-město
Richard Sequens (nestraník; za US-DEU)
Zdeněk Prosek (ODS)
Obvod č. 12 Strakonice
Pavel Rychetský (ČSSD)
Pavel Pavel (ODS)
Obvod č. 15 Pelhřimov
Milan Štěch (ČSSD)
Jan Litomiský (ODS)
Obvod č. 18 Příbram
Jaromír Volný (ODS)
Zdeněk Vojíř (ČSSD)
Obvod č. 21 Praha 5
Miroslav Škaloud (ODS)
Václav Krása (US-DEU)
Obvod č. 24 Praha 9
Josef Pavlata (ODS)
Josef Dobrý (ČSSD)
Obvod č. 27 Praha 1
Petr Weiss (ODS)
Martin Mejstřík (nestraník; za Cestu změny)
Obvod č. 30 Kladno
Jindřich Sybera (ODS)
Ladislav Svoboda (ČSSD)
Obvod č. 33 Děčín
Anna Briestenská (nestraník; ČSSD)
Josef Zoser (Hnutí nezávislých za harmonický rozvoj obcí a měst)
Obvod č. 36 Česká Lípa
Karel Tejnora (ODS)
Miroslav Coufal (ČSSD)
Obvod č. 39 Trutnov
Ivan Adamec (ODS)
Pavel Trpák (ČSSD)
Obvod č. 42 Kolín
Jan Rakušan (nestraník; za ČSSD)
Vladislav Malát (ODS)
Obvod č. 45 Hradec Králové
Karel Barták (nezávislý kandidát)
Martin Dvořák (Volba pro město; podpora US-DEU)
Obvod č. 48 Rychnov nad Kněžnou
František Bartoš (KDU-ČSL),
Václava Domšová (nestraník; za Sdružení nezávislých)
Obvod č. 51 Žďár nad Sázavou
Josef Novotný (Sdružení nezávislých)
Jan Dřínek (nezávislý kandidát; podpora ČSSD)
Obvod č. 57 Vyškov
František Adamec (KDU-ČSL)
Ivo Bárek (nestraník; za ČSSD)
Obvod č. 60 Brno-město
Ivan Kopečný (ODS)
Jiří Zlatuška (nestraník; za Liberální reformní stranu)
Obvod č. 63 Přerov
Jitka Seitlová (nestraník; za hnutí Nezávislí)
Josef Nekl (KSČM)
Obvod č. 66 Olomouc
Vítězslav Vavroušek (ODS)
Karel Korytář (ČSSD)
Obvod č. 69 Frýdek-Místek
František Kopecký (ODS)
Ivan Vrba (KSČM)
Obvod č. 72 Ostrava-město
Václav Roubíček (nestraník; za ODS)
Hana Zelenková (ČSSD)
Obvod č. 75 Karviná
Eduard Matykiewicz (KSČM)
Petr Trojek (ODS)
Obvod č. 78 Zlín
Irena Ondrová (ODS)
Alena Gajdůšková (ČSSD)
Obvod č. 81 Uherské Hradiště
Josef Vaculík (KDU-ČSL)
Květoslav Tichavský (ODS)
</TEXT>
</DOC>
<DOC>
<DOCID>LN-20021101009</DOCID>
<DOCNO>LN-20021101009</DOCNO>
<DATE>11/01/02</DATE>
<TITLE>
Dnes začínají komunální volby a druhé kolo voleb do Senátu
</TITLE>
<TEXT>
Policejní zákrok dvou stovek policistů na Národní třídě v listopadu 1989 obhajoval krátce po zásahu současný lídr ČSSD v komunálních volbách Jan Slezák.
PRAHA - Lídrem komunální kampaně pražské sociální demokracie v obvodě Praha 5 je jeden z velitelů bývalého pohotovostního pluku VB Jan Slezák. Útvar se nechvalně proslavil v listopadu 1989, kdy zasahoval proti demonstrantům na Národní třídě v Praze. V Rudém právu z 20. listopadu se útvaru zastával. Podle svých slov ale nevelel přímo zasahující jednotce - jeho muži byli 17. listopadu zrovna na praxi. "Působil jsem tehdy jako velitel čety, pověřený vedením jedné roty pohotovostního pluku. Ta ale na Národní třídě nezasahovala ani nebyla v záloze," řekl LN Slezák. Na Národní třídu byli podle jeho slov proti pokojné demonstraci postaveni s obušky a štíty příslušníci jiné části útvaru. A proč se účastnil diskuse v Rudém právu? Odpovědnost za zákrok měli především političtí exponenti KSČ, a proto ho mrzelo, když se v médiích hanlivě psalo o pohotovostním pluku VB. "Policie je organizovaná vojensky, musí se poslouchat příkazy," řekl včera LN. Podobně se vyjadřoval pro Rudé právo v prosinci 1989. "Zatím nebyly změněny zákony, a musíme je tedy dodržovat. My jsme podle nich postupovali. Demonstrace i když byla pokojná - byla nepovolená. Máme podle zákona č. 40 o Sboru národní bezpečnosti právo ji rozpustit," to jsou slova, jimiž tehdy ospravedlňoval policejní zákrok dvou stovek policistů na Národní. "Když jsem se dozvěděl, že jsme údajně zabili studenta Martina Šmída, přejel mi mráz po zádech a řekl jsem si, že tohleto se nemělo stát. Byl jsem velice rád, když se zjistilo, že to není pravda," pokračuje tehdejší Slezákův text, kde mj. říká: "Já jsem komunista a teprve po těch demonstracích a po tom, co se otevřelo, když odstoupil ústřední výbor, tak jsem si řekl, že plno poctivých komunistů musí být zklamáno." Slezák LN sdělil, že bezpečnostní problematika ho vždy zajímala, a proto v roce 1981 - ve svých dvaceti letech - nastoupil ke Sboru národní bezpečnosti. "Nevěděl jsem, kam přesně mě dají a co budu dělat. Mladí kluci se většinou dávali k pohotovostnímu pluku a po nějakém čase šli jinam," řekl s tím, že by dnes svoji zkušenost nevzal zpět. Působení v nechvalně známé jednotce není politickou překážkou ani podle šéfa klubu sociálnědemokratických zastupitelů na pražském magistrátu Petra Hulínského. "Je to poctivý muž. Jeden z nejpoctivějších, co znám," sdělil LN. Slezák nyní působí jako starosta pražské městské části Újezd nad Lesy.
</TEXT>
</DOC>
<DOC>
<DOCID>LN-20021101010</DOCID>
<DOCNO>LN-20021101010</DOCNO>
<DATE>11/01/02</DATE>
<TITLE>
PRAHA - Více než kdy jindy měli letos jednotliví kandidáti možnost ovlivnit své kampaně a hesla pro komunální volby. Úderné slogany - které mají přitáhnout voliče na jejich stranu - tak vymýšlely třeba i rodiny uchazečů o politická křesla. "Pavel Pavel - Jihočech". S tímto heslem šel do senátních voleb Pavel Pavel z ODS. "To heslo vymyslela paní Pavlová a podle mne je skvělé," chválí místopředseda strany Miroslav Beneš. Právě poslední kampaň občanských demokratů byla podle něj letos "decentralizovaná více, než kdykoli předtím". V záplavě hesel a sloganů se někdy objeví i některá vtipná. Unionista Patrik Nacher kandidující v Praze 9 třeba lidem z vlastních fotografií nalepených na sáčcích určených pro sběr psích exkrementů tvrdí, že "Každý má rád svůj záchod". Sociální demokraté se zase v komunálních volbách snaží zabodovat s "převratným objevem", který je shrnut do hesla "Obec je domovem občanů". Na kandidátech závisela i kampaň KDU-ČSL. "Je čistě na nich, zda dají přednost kreativní práci, nebo produkci. Někteří ale uvěřili, že když rozdají víc bonbonků a tužek, mají vítězství v kapse," komentuje volební manažer KDU-ČSL Aleš Kašpar. Třeba ostravští lidovci se tak z plakátů chlubí sdělením "Víme, jak na to!". Nejméně kreativní jsou komunisté. Ti jen drobně upravili své původní heslo "Jiní o lidech, my s lidmi" a nyní hlásají "S lidmi pro lidi". "Žádný lepší návrh jsme nedostali," vysvětluje mluvčí KSČM Věra Žežulková.
</TITLE>
<TEXT>
Předvolební letáky a hesla, s nimiž šli kandidáti do voleb
Krásné a sebevědomé Kohoutovice
ODS v brněnské městské části
Černovice plné spokojených občanů
ODS v brněnské městské části
S námi víc ODS ostravská ODS
Pravý tah pro Prahu heslo Igora Němce, současného primátora za ODS
Pavel Pavel, Jihočech
ODS ve Strakonicích
Naším lídrem je občan olomoucká ODS
Dejme strany stranou
Nestraníci pro Moravu
Každý má rád svůj záchod (sáčky na psí exkrementy do našich parků)
Patrik Nacher kandidát US-DEU v Praze 9
Ře(ž)me to!
US-DEU v Brně
Víme, jak na to! heslo ostravské KDU-ČSL
9 kandidátů pro devítku
ČSSD na Praze 9
13 bodů pro třináctku
ČSSD na Praze 13
Obec je domovem občanů leták Vladimíra Špidly ke komunálním volbám
</TEXT>
</DOC>
<DOC>
<DOCID>LN-20021101011</DOCID>
<DOCNO>LN-20021101011</DOCNO>
<DATE>11/01/02</DATE>
<TITLE>
ČESKÉ BUDĚJOVICE - Zatímco v komunálních volbách v Českých Budějovicích budou obhajovat své posty současný primátor a většina radních, ve hře zůstává obhajoba ještě jednoho, ostře sledovaného titulu. Zastupitelka za ČSSD Marie Paukejová se totiž pokouší přesvědčit voliče, aby ji po čtyřech letech znovu zvolili takzvanou skokankou roku. Co takový titul obnáší? Paukejová, která upadla ve vlastní straně v nemilost, už v posledních volbách přeskočila díky preferenčním hlasům ze třináctého místa kandidátky až na pátou, poslední volitelnou příčku. Letos jí tak českobudějovická ČSSD zvedla pomyslnou laťku ještě výš. Pokud se chce Paukejová znovu dostat do zastupitelstva, musí svůj "skokanský" rekord výrazně překonat. Vlastní strana ji totiž tentokrát zařadila až na třiadvacáté, z pohledu možného volebního úspěchu beznadějné místo kandidátky.
</TITLE>
<HEADING>
Paukejová: Řídím se zákonem
</HEADING>
<TEXT>
"Nic není nemožné. V komunálních volbách hrají preferenční hlasy obrovskou roli," věří si Paukejová. Nechala si vytisknout vlastní letáky, na nichž je z neznámých důvodů vyfocena zezadu. Voliče vyzývá k zaškrtnutí svého jména na kandidátce mimo jiné nápisem: "Číslo 23 žije." Proč českobudějovická ČSSD zařazuje svou - z hlediska preferenčních hlasů - nejpopulárnější zastupitelku stále hlouběji do kandidátní listiny? Důvod je jednoduchý. Paukejová se totiž odmítá podřídit stranické disciplíně a v zastupitelstvu často hlasuje jinak než její zastupitelský klub. "Řídím se zákonem o obcích. Zastupitel se má při rozhodování řídit vlastním svědomím a vědomím," tvrdí Paukejová, která pracuje jako asistentka poslance Eduarda Zemana. Straničtí kolegové však pro postoj Paukejové nemají velké pochopení. Ačkoliv zastupitelka v minulých volbách získala díky množství preferenčních hlasů titul "skokanka roku" mezi všemi zastupiteli, městská konference ČSSD ji letos zařadila na ještě hůře volitelnou pozici. "Taková byla vůle členské základny. Paní Paukejová dává svým vlastním aktivitám přednost před zájmy zastupitelského klubu," říká člen městského výboru ČSSD Josef Průcha.
"Nic není nemožné. V komunálních volbách hrají preferenční hlasy obrovskou roli," věří si Paukejová. Nechala si vytisknout vlastní letáky, na nichž je z neznámých důvodů vyfocena zezadu. Voliče vyzývá k zaškrtnutí svého jména na kandidátce mimo jiné nápisem: "Číslo 23 žije." Proč českobudějovická ČSSD zařazuje svou - z hlediska preferenčních hlasů - nejpopulárnější zastupitelku stále hlouběji do kandidátní listiny? Důvod je jednoduchý. Paukejová se totiž odmítá podřídit stranické disciplíně a v zastupitelstvu často hlasuje jinak než její zastupitelský klub. "Řídím se zákonem o obcích. Zastupitel se má při rozhodování řídit vlastním svědomím a vědomím," tvrdí Paukejová, která pracuje jako asistentka poslance Eduarda Zemana. Straničtí kolegové však pro postoj Paukejové nemají velké pochopení. Ačkoliv zastupitelka v minulých volbách získala díky množství preferenčních hlasů titul "skokanka roku" mezi všemi zastupiteli, městská konference ČSSD ji letos zařadila na ještě hůře volitelnou pozici. "Taková byla vůle členské základny. Paní Paukejová dává svým vlastním aktivitám přednost před zájmy zastupitelského klubu," říká člen městského výboru ČSSD Josef Průcha.
</TEXT>
</DOC>
<DOC>
<DOCID>LN-20021101012</DOCID>
<DOCNO>LN-20021101012</DOCNO>
<DATE>11/01/02</DATE>
<GEOGRAPHY>BRNO</GEOGRAPHY>
<TEXT>
Dva komunální kandidáti brněnské sociální demokracie Rostislav Pospíšil a Pavel Surý neopustili kandidátku do zastupitelstev městských části, ačkoliv si to v sobotu přálo vedení strany. Oba jsou podle předsednictva zodpovědní za aféru takzvaných černých duší. Bývalý místopředseda městského výboru Pospíšil se uchází o křeslo v městské části Brno-střed, předseda Surý kandiduje do zastupitelstva Vinohrad. Volební zmocněnci vyškrtli Pospíšila, Surého a šéfa městských zastupitelů za ČSSD Jaroslava Krajzla pouze z kandidátky do zastupitelstva města. Volební zmocněnec pro Brno-střed byl ale podle lídra brněnské kandidátky Romana Onderky v době, dokdy mohl podle zákona Pospíšila vyškrtnout, v zahraničí. Václav Grulich z krajské organizace strany však uvedl, že zmocněnec o úkolu věděl. Jeho zástupce Zlatomír Hájek se rozhodl namísto vyškrtnutí Pospíšila složit pověření. Vyškrtnout kandidáta mohou právě pouze zmocněnci. "Je to svým způsobem díra v zákoně," připustil Onderka. Surý podle Grulicha slíbil, že když bude zvolen, po volbách odstoupí. "Rozhodnutí předsednictva je neplatné, protože bylo vyneseno v rozporu se stanovami. To znamená, že zmocněnec odvolal všechny tři členy protiprávně," prohlásil Krajzl. Tvrdí, že hlasování předsednictva nemělo být veřejné. Krajzl minulý týden pouze připustil, že kontroly zjistily "nějaké nedostatky". Tvrdil, že o výsledcích práce kontrolní komise se dozvěděl až z novin. "Černé duše" tvořily zhruba deset procent stranické základny v Brně. Na podezřelé skutečnosti upozornili vedení ČSSD někteří brněnští členové strany, kteří představitele zdejší organizace delší dobu kritizují. Podle dozorčího výboru bylo v brněnské ČSSD zapsáno kolem 70 takzvaných černých duší. Republikové vedení strany proto o víkendu pozastavilo brněnskou městskou organizaci a rozpustilo její vedení. Současní členové městské organizace, jichž je nyní na 750, budou dočasně spadat přímo pod krajské vedení strany. Na 23. listopad je naplánována nová registrace všech členů. Sociální demokraté, kteří se nebudou moci zúčastnit, budou mít možnost ještě týden na sekretariátu strany.
</TEXT>
</DOC>
<DOC>
<DOCID>LN-20021101013</DOCID>
<DOCNO>LN-20021101013</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Regionální organizace KSČM a ČSSD se ve valné většině případů rozhodly ve druhém kole senátních voleb vzájemně podporovat své postupující kandidáty. Nynější volby podle místopředsedy KSČM Vlastimila Balína povedou k posílení levice v horní parlamentní komoře. Komunisté mají ve druhém kole voleb pět zástupců, ČSSD 14. V jednom případě se kandidáti KSČM a ČSSD střetnou spolu. "Orgány KSČM v regionech jsou připraveny podporovat kandidáty ČSSD ve druhém kole senátních voleb a stejný přístup vyjádřila druhá strana. Myslím, že jsme svědky historického okamžiku," řekl Balín.
</TEXT>
</DOC>
<DOC>
<DOCID>LN-20021101014</DOCID>
<DOCNO>LN-20021101014</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Evropští demokraté bývalého pražského primátora Jana Kasla podpoří ve druhém kole senátních voleb sociálnědemokratického kandidáta Josefa Dobrého, který se uchází o přízeň voličů v senátním obvodu Praha 9. "Do Senátu by mohl přinést potřebný komunální rozměr," řekl Kasl. Spíše pravicově orientovaní demokraté dají Dobrému přednost před dosavadním senátorem Josefem Pavlatou (ODS). V ostatních pražských obvodech chce Kaslova strana podpořit Martina Mejstříka (nezávislý za Cestu změny) a Václava Krásu (US-DEU). V Brně je jejich favoritem rektor Masarykovy univerzity Jiří Zlatuška, který jako nezávislý kandiduje za Liberální reformní stranu, a v Hradci Králové Martin Dvořák (Volba pro město). Kandidáti Evropských demokratů v prvním kole voleb zcela propadli. Nestraník Jiří Tráva získal v Praze 1 kolem tří procent hlasů, jeho kolegyně Jiřina Nováková (ODA) v Praze 9 mírně přesáhla pět procent.
</TEXT>
</DOC>
<DOC>
<DOCID>LN-20021101015</DOCID>
<DOCNO>LN-20021101015</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Někdejší studentský aktivista Martin Mejstřík, který kandiduje do Senátu, se v případě volební prohry chce věnovat komunální politice. Řekl, že pokud neuspěje ani tam, hodlá se vrátit k žurnalistice. Mejstřík postoupil do druhého kola senátních voleb v obvodu Praha 1. O hlasy voličů tam soupeří s Petrem Weissem z ODS. Jejich souboj slibuje podle analytiků napětí. "Své šance vidím tak padesát na padesát," podotkl Mejstřík, který kandiduje za neparlamentní Cestu změny.
</TEXT>
</DOC>
<DOC>
<DOCID>LN-20021101016</DOCID>
<DOCNO>LN-20021101016</DOCNO>
<DATE>11/01/02</DATE>
<TEXT>
Ve včerejší mimořádné příloze LN Volby v obcích byl nesprávně uveden volební zisk Zlínského hnutí nezávislých z roku 1998. Správná hodnota je 11,6 %.
</TEXT>
</DOC>
<DOC>
<DOCID>LN-20021101017</DOCID>
<DOCNO>LN-20021101017</DOCNO>
<DATE>11/01/02</DATE>
<TITLE>
Ministři vytáhli do boje za zdravý životní styl Čechů
</TITLE>
<TEXT>
Jedenadvacet cílů, jak zlepšit zdravotní stav obyvatelstva, vyhlásila vláda v dlouhodobém programu.
PRAHA - Češi by měli daleko méně kouřit, pít alkohol a pojídat nezdravá jídla. Naopak by měli více sportovat, preventivně se starat o své zdraví a živit se podle zásad správné výživy. Díky tomu budou kvalitněji žít a později umírat. Stát by k tomu měl vytvořit maximální možné podmínky a postarat se o zdravé životní prostředí a o rozšíření nabídky na aktivní trávení volného času. Tak nějak by mělo vypadat Česko za deset patnáct let, pokud se splní všechny body velkorysé akce s názvem Dlouhodobý program zlepšování zdravotního stavu obyvatelstva ČR. Podrobný manuál s jednotlivými kroky vypracovalo ministerstvo zdravotnictví a podpořil kabinet. "Vyšli jsme z doporučení Světové zdravotnické organizace WHO z roku 1998. Členské státy této organizace byly požádány o jeho implementaci," uvedl hlavní hygienik ČR a náměstek ministryně zdravotnictví Michael Vít. Jedenadvacet původních bodů doporučení ministerstvo rozvedlo do konkrétních záměrů včetně návrhů na jejich realizaci a termínů, do kdy by se tak mělo stát. "Nechtěli jsme zůstat u obecných frází. Materiál řešící zdraví občanů není jen problematikou ministerstva zdravotnictví, ale otázkou celé společnosti. Proto jsme se rozhodli podrobně ho rozpracovat i ve spolupráci s odborníky z jiných resortů," podotkl Vít. Uskutečnění programu, který v sobě zahrnuje pestrou škálu opatření od prosazování zdravého životního stylu přes restriktivní opatření vůči kuřákům a konzumentům alkoholu až třeba po pomoc sociálně slabším skupinám při zajištění kvalitní ochrany zdraví, stojí z velké části na osvětě a preventivních programech. Dokument také předpokládá změnu některých zákonů, případně tvorbu nových.
</TEXT>
<HEADING>
Kolik to bude stát?
</HEADING>
<TEXT>
"Nemůžeme doufat, že bychom toho dosáhli za rok. Je to dlouhodobý výhled, na deset až patnáct let," podotkla ministryně zdravotnictví Marie Součková. Proti některým navrhovaným opatřením, především omezování spotřeby alkoholu a cigaret a zákazu reklamy na ně (včetně sponzorství) se zřejmě zvedne velká vlna nevole lobby výrobců a spřízněných politiků, především z řad pravice. Několik podobných pokusů už v minulosti ztroskotalo. "Věřím, že zákonodárci dají přednost zdraví svému i spoluobčanů," řekla Součková. Realizace preventivních programů a dalších opatření bude vyžadovat velké finanční náklady. "Byli jsme dotazováni, kolik to bude všechno stát. Predikce pro takto obsáhlý projekt je ale obtížná," připustil Vít. Podle ministryně Součkové ale ekonomický přínos zdravější populace převáží vynaložené náklady i případné ztráty, které státní rozpočet utrží například nižší spotřebou vysoce zdaněného alkoholu a cigaret. O smysluplnosti projektu bude muset přesvědčit nejen veřejnost, ale i zákonodárce.
</TEXT>
<HEADING>
Jak vypadá zdravotní stav Čechů
</HEADING>
<TEXT>
Úmrtnost sice zřetelně klesá (pokles úmrtnosti v posledním desetiletí 20. století je v Česku nejvýraznější ze všech bývalých socialistických států střední Evropy), narůstá ale výskyt dlouhodobých a chronických nemocí, zejména nádorových. I přes zlepšující se stravovací návyky mají Češi vysokou spotřebu alkoholu. Ačkoliv počet úmrtí, způsobených nemocemi srdce a cév, v posledních letech poklesl, zůstávají tato onemocnění nejčastěji příčinou smrti.
nejčastější příčiny smrti
nemoci srdce a cév 53 % nádorová onemocnění 25 % úrazy 8 %
</TEXT>
<HEADING>
nejčastější onemocnění
</HEADING>
<TEXT>
cukrovka 650 000 nemocných alergie 600 000 nemocných nádorová onemocnění 290 000 nemocných (ročně přibude 60 tisíc) akutní dýchací infekce a chřipka při epidemiích až 400 000 lidí týdně
nejčastější příčiny pracovní neschopnosti (podle počtu dnů neschopnosti za rok)
onemocnění dýchacího ústrojí 600 000 dnů nemoci pohybového aparátu 490 000 dnů poranění a otravy 320 000 dnů nemoci oběhové soustavy 120 000 dnů nádorové nemoci 50 000 dnů
</TEXT>
<HEADING>
další údaje
</HEADING>
<TEXT>
průměrná střední délka života 75,2 roku podíl novorozenců s nízkou porodní hmotností (méně než 2,5 kg) 6 % úmrtnost novorozenců 4,4 promile nejčastější věk při potratu 25 až 29 let
8094 přerušení těhotenství počet sebevražd na 100 000 obyvatel 23 ročně roční spotřeba 100% alkoholu na osobu 10 litrů
Pramen: Ministerstvo zdravotnictví
</TEXT>
</DOC>
<DOC>
<DOCID>LN-20021101018</DOCID>
<DOCNO>LN-20021101018</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Na počátku byla snaha ministerstva zemědělství podpořit konzumaci mléka a mléčných výrobků rozsáhlou reklamní kampaní. Jedním z prvních počinů byla akce "mléko do škol", na kterou resort ve spolupráci s ministerstvem školství přispěl částkou ve výši šestadvaceti milionů korun. Kromě toho byla v České televizi před Večerníčkem uváděna reklamní kampaň zaměřená na školáky, kterou podpořil hokejista Jaromír Jágr. Ministerstvo zemědělství, jež za reklamu zaplatilo deset milionů, si slibovalo zvýšení spotřeby a návyku pít mléko u mládeže. Jak vypadá projekt dnes? Úvodní kroky nebyly zrovna šťastné. Vybrány nejprve byly pouze dvě dodavatelské mlékárny, přesnídávky tvořilo mléko plnotučné, trvanlivé a slazené. Z pohledu zemědělského byl objem školního mléka nepatrný, na celorepublikové spotřebě se neodrazil. Rozpaky mléko vyvolávalo i z hlediska zdravotního. "Spotřeba sice rapidně klesla, ale distribuováno by mělo být výhradně mléko netučné, neslazené a nepřibarvované," upozorňovali lékaři. Tedy přesný opak toho, co děti pily. Navíc projekt platil pouze pro žáky 1. a 2. tříd ZŠ. Postupně však došlo ke zlepšení. Přibylo dodavatelů a rozšířil se i sortiment. "Loni školy odebraly 22 milionů kusů přesnídávek, které nyní tvoří klasické mléko přírodní i ochucené v balení 250 ml, jogurty či lipánky. Do programu se zapojilo 3092 škol, což je přes 70 procent," řekl Pavel Kovář z ministerstva zemědělství. To projekt dotuje ročně 80 miliony korun tak, aby cena jednoho balení činila maximálně 3 koruny. Projekt, který začal v roce 1996, se díky vládnímu rozhodnutí rozšířil na všechny třídy základních i speciálních škol. Děti si nyní mohou dvakrát týdně koupit balení po 250 ml.
</TEXT>
</DOC>
<DOC>
<DOCID>LN-20021101019</DOCID>
<DOCNO>LN-20021101019</DOCNO>
<DATE>11/01/02</DATE>
<TITLE>
Zdraví je přednější než peníze, obhajuje chystané změny v prodeji alkoholu a tabáku navrhované v rámci plánu na zdravější společnost ministryně zdravotnictví Marie Součková.
</TITLE>
<TEXT>
LN: Plán ministerstva Zdraví 21 počítá mj. s tažením proti tabáku a alkoholu. Návrhy na omezování prodeje a propagace tu už byly, nikdy ale nenašly podporu zákonodárců. Myslíte, že tentokrát budou politici vyspělejší?
Já bych spíš apelovala na odpovědnost každého jednoho z nich. Myslím, že každý bychom měli pro své zdraví udělat maximum.
LN: Je ale na to dostatečně vyspělá naše společnost? Jak třeba chcete přimět lidi, aby přestali jíst bůček a začali se zeleninou?
Pokud nebudete opakovaně někoho vychovávat v duchu: co je zdravé, je dobré, a naopak mu budete nutit škodliviny, pak to těžko dokážete. Cesta k tomu, abychom našli vůli ke změně svých návyků, vede opakovanou výchovou, osvětou, ukazováním možných závažných důsledků vašeho počínání.
LN: Zamýšlené snižování spotřeby alkoholu a cigaret ovšem zároveň připraví státní pokladnu o významný zdroj příjmů na spotřební dani. Je to z tohoto pohledu vůbec průchodné?
Odpovím jinak. Domnívám se, že tyto peníze dostane stát úplně jinak. Protože, budeme-li zdravě žít, určitě budeme konzumovat jiné potraviny nebo jiné nápoje a zvýší se poptávka po těchto komoditách.
LN: Ale alkohol a cigarety jsou daňově extrémně zatíženy, na rozdíl třeba od zeleniny a limonád.
Nemůžeme se řídit jen hlediskem příjmů, ale musíme se řídit i hlediskem zdraví. A to by mělo být na prvním místě.
</TEXT>
<HEADING>
LN: Budete plnění plánu Zdraví 21 nějak kontrolovat?
</HEADING>
<TEXT>
Samozřejmě, že celý program bude kontrolován. Existují termíny, dokdy mají být splněny dílčí úkoly, například pro zpracovávání legislativních norem či uvádění daných projektů do činnosti. A počítá se i s kontrolami přijatých opatření.
LN: Ale splnění některých bodů projektu jde nejen mimo kompetence vašeho ministerstva, ale i mimo možnosti vlády. Například potřebné zákony musí schválit parlament. Jak tohle chcete kontrolovat?
Já se domnívám, že parlament bude s naším návrhem obeznámen, bude mu předložen a povede k němu jistě širokou diskusi. Uvidíme, jak budou poslanci odpovědni nejen za zdraví svoje, ale i za zdraví všech občanů.
</TEXT>
</DOC>
<DOC>
<DOCID>LN-20021101020</DOCID>
<DOCNO>LN-20021101020</DOCNO>
<DATE>11/01/02</DATE>
<TITLE>
čeho chce vláda dosáhnout...
</TITLE>
<TEXT>
* Snížit o 50 procent úmrtnost a zdravotní postižení dětí do 5 let.
* Snížit počet sebevražd alespoň o třetinu.
* Podstatně snížit, případně zcela vymýtit výskyt infekčních onemocnění.
* Snížit počet úmrtí na kardiovaskulární choroby o 40 procent a na nádorová onemocnění nejméně o 15 procent.
* Dosáhnout, aby nejméně 80 procent dětí ve věku 6 let nemělo zubní kaz.
* Snížit alespoň o 30 procent závažné následky dopravních nehod.
</TEXT>
<HEADING>
* Rozšířit zdravou výživu a zvýšit tělesnou aktivitu.
</HEADING>
<TEXT>
* Zvýšit počet nekuřáků ve společnosti na nejméně 80 procent, u mladistvých na téměř 100 procent. Snížit objem konzumace alkoholických nápojů na 6 litrů alkoholu na osobu/rok a vyloučit konzumaci u osob mladších 15 let. Snížit konzumaci drog alespoň o 25 procent a úmrtnost na ně o polovinu.
...a jak
* Zavést pro pediatry doporučený postup rozeznávání týrání dětí.
* Školit lékaře v rozpoznávání příznaků deprese a rizika sebevraždy. Znovu zavést evidenci sebevražedných pokusů.
* Pokračovat, případně rozšířit očkovací programy obyvatelstva.
* Realizovat preventivní programy zaměřené na zlepšení životního stylu. Zaměřit se na včasnou diagnostiku.
* Zlepšit primární prevenci. Stanovit síť stomatologů pro děti.
* Zavést povinné přílby pro cyklisty. Zlepšit dopravní výchovu ve školách.
* Preferovat potraviny se sníženým obsahem tuků a energie. Budovat nová sportoviště, cyklostezky atd.
* Zpřísnit zákony, zvýšit daňové zatížení, zakázat reklamu a sponzorství. Chránit nekuřáky před pasivním kouřením. Vytvořit dostatečnou síť ambulantních i lůžkových léčeben. Provádět testy na alkohol a drogy u řidičů, policistů a dalších vybraných profesních skupin. Snižovat poptávku u dětí a mladistvých.
</TEXT>
</DOC>
<DOC>
<DOCID>LN-20021101021</DOCID>
<DOCNO>LN-20021101021</DOCNO>
<DATE>11/01/02</DATE>
<TITLE>
Odcházející náčelník generálního štábu vysvětluje i to, proč odmítl nabídku stát se velvyslancem
</TITLE>
<TEXT>
Usiluje o něj izraelská firma, která má dostavět dálnici D 47. Zájem má i největší tuzemská zbrojovka Aero Vodochody. Lákají ho do diplomacie i vysoké politiky. Generál Jiří Šedivý, který 30. listopadu opustí post náčelníka generálního štábu české armády, se zatím nerozhodl.
LN: Myslíte si, že firmám, které vám nabízejí práci, jde opravdu jen o vaše manažerské kvality, nebo spíš o informace a zkušenosti, které jste nashromáždil na generálním štábu?
Ty informace ztrácejí velmi rychle svůj význam, zastarávají.
LN: Jistě, ale oni si vás třeba najmou, dostanou z vás maximum a za pár měsíců se vás zbaví.
U některých nabídek to tak vypadalo. Proto, pokud se bavím s lidmi, kteří tvrdí, že o mne stojí, tak zvažuji, jakou to má budoucnost. Nechci se za dva roky dostat do situace, kdy řeknou, tak jsme tě vytěžili, už pro nás nemáš význam, můžeš odejít. Chci doufat, že ti, co mi nabízejí zaměstnání, to dělají kvůli mým zkušenostem, manažerským schopnostem.
LN: Kdo ale mohl dosud poznávat vaše manažerské kvality, aby je mohl ocenit? Zástupci zbrojovek?
Je pravda, že s mnoha lidmi, kteří mi nyní nabízejí zaměstnání, se znám z dřívější doby. Neplatí to jen pro zbrojní průmysl, ale i pro jiné oblasti. Musím ale říct, že to, co se píše o tom, kam odejdu a s kým vyjednávám, není tak úplně pravda.
LN: Ale někdo ty informace vypouští. Nebyl jste to třeba vy, abyste vyprovokoval další nabídky nebo zvedl svoji cenu?
Požádal jsem všechny, se kterými jsem o tom mluvil, i své kolegy, aby nikomu nesdělovali žádné informace. To, co se psalo, je poloviční a zkreslená informace.
LN: Ze zbrojovek asi nejlépe znáte vodochodské Aero. Vaše spolupráce byla v minulosti nejintenzivnější, ale i nejproblematičtější.
Aero je jednou z firem, se kterou rovněž diskutuji. Izraelská společnost Housing &amp; Construction, o níž se také psalo, není opravdu jediná. Může to být tato firma, Aero nebo ještě některá z mnoha dalších.
LN: Proč by si vás měla najmout soukromá firma? Co je na vás pro ně tak cenného?
Mohou využít mých schopností řídit organizaci. Takovou schopnost má ale každý voják z povolání, který absolvoval většinu svého života ve velitelských funkcích.
LN: Ale nejsou vojáci z povolání příliš odtrženi od civilního života?
Toho se bojí zástupci každé civilní firmy. Když se s vámi baví, tak chtějí vědět, že nejste odtrženi od reality, zda ještě rozumíte tomu, co se v civilu děje. A také se bojí povahových deformací, chtějí vědět, zda jste schopni pracovat v týmu. Chtějí mít jistotu, že nástup vojáka do vyšší pozice nenaruší chod podniku.
LN: Uvažoval jste o tom, že byste se úplně osamostatnil a živil se poradenstvím?
Byla to jedna z variant a musím říct, že žila hodně dlouho. Řada lidí mi řekla, že jestli se do toho pustím, tak půjdou se mnou.
LN: Předpokládám, že by šlo o poradenství ve zbrojním průmyslu.
Obecně bezpečnost... Možnosti poradenství v oblasti bezpečnosti se nevzdávám. Pokud bude někdo mít zájem o tyto aktivity, tak jim rád poskytnu pomoc. Nebyl by to hlavní způsob obživy. I když ještě v září tam ta varianta byla napsána.
LN: Počkejte, vy máte doma sepsán seznam možností, které si postupně odškrtáváte?
Samozřejmě. Měl jsem strategii, poměrně dobře propracovanou. Já už jsem takový. Použil jsem jednoduchý rozhodovací proces.
LN: Jak velkou roli ve vašem rozhodování hrají peníze?
O tom se hodně spekuluje, ale pro mne nebyly finance to hlavní. Většinou to všichni tlačí do podoby: Kolik za to dostaneš? Ale také vám třeba někdo řekne: Budete u nás dva roky, vyděláte si tolik a tolik, no ale potom už nevíme. Je sice dobré vydělat si rychle hodně peněz, ale co potom?
LN: Máte i nabídky zůstat ve státní správě? Nestanete se třeba diplomatem?
Při jednání s panem ministrem Tvrdíkem jsem řekl, že se na to, být velvyslancem, necítím. Ne že bych byl jak si to někteří přebrali - tak vybíravý. Já práci velvyslanců dobře znám, spolupracoval jsem s nimi. Je to krásná práce, ale pro mne to není. Potřebuji měnit prostředí, v diplomatických kruzích bych určitě udělal spoustu chyb. Jsem často impulsivní, někdy říkám věci, které bych si měl nechat pro sebe. Voják je zvyklý rozhodovat se okamžitě, a ne se jít někam s někým radit a diplomaticky říkat: Víte, počkejte... Takže jsem řekl, že je to velmi kvalitní a lákavá nabídka, ale po vyhodnocení všech pro a proti jsem s díky odmítl.
LN: Co vám vlastně nabízeli? Jen obecně post velvyslance, nebo už vám vyjmenovali nějaké lákavé země, kam byste měl odejít?
Na to by mělo odpovídat ministerstvo zahraničních věcí, a ne já...
</TEXT>
<HEADING>
LN: Chtěl jsem jen znát pozadí vašeho rozhodování.
</HEADING>
<TEXT>
No, první otázka byla: Dělal byste velvyslance? Obecně. Ve dvou následujících případech to pak ale byla nabídka zcela konkrétní. Ale stejně tak to je, když jednám se zástupci soukromých firem. Ptají se: Pracoval byste pro nás? Za jakých podmínek?
LN: Jak dlouho se vás takhle ptají?
Někteří už dva roky. Jiní až poslední dobou, co se začalo psát o mém odchodu.
LN: Vy sám jste nikoho neoslovil?
Ne, nikdy.
LN: Jak vás ti zájemci o vaše služby kontaktují?
To je různé. Někdo vás oťukává, zkouší, jak budete reagovat. Někdo rovnou řekne: Vedení naší firmy se domluvilo, že byste pro nás za takových a takových podmínek mohl pracovat, pojďme se o tom bavit. Pan ministr Rusnok zase řekl: Tady je taková možnost, máte na to týden, rozhodněte se. Takže každý to zkouší jinak. Ale všichni si dávají velký pozor dát něco na papír.
</TEXT>
<HEADING>
LN: To vy vyžadujete, mít nabídku na papíře?
</HEADING>
<TEXT>
V určité fázi vyjednávání musíte pochopitelně říct: tak už to konečně napište, protože jen to je závazné. Když se o tom jenom takhle bavíme někde u stolu, tak to jsou jen sliby.
LN: Politika vás neláká? Nelákají vás k sobě politické strany?
I takové nabídky jsem dostal, ale já si nemyslím, že bych byl dobrým politikem. Mimo jiné i proto jsem se s panem prezidentem domluvil, že nebudu končit 1. května, jak bylo plánováno, ale že odejdu až po summitu NATO. Proto, abych nekončil před volbami, protože by to přineslo spekulace, za kterou stranu - pokud bych se tak rozhodl - budu kandidovat.
LN: Možnost vstoupit do politiky jste ale ještě definitivně nezavrhl?
Teď se tam určitě nechystám. K tomu musí mít člověk určité dispozice a já je nemám. Já tam nepatřím. Já potřebuji živé, aktivní prostředí, kde se něco vymýšlí, kde se mění situace... Politika není nic pro mne.
LN: Které politické strany o vás měly zájem?
To vám neřeknu. Nebyla to komunistická strana ani republikáni. Žádná taková strana. Není vhodné to říkat.
LN: Nedají se zmiňované nabídky politických stran chápat tak, že jste k nim byl až příliš otevřený?
Ne, to vůbec ne. Navíc generál by neměl prosazovat svoje názory...
LN: Může politikům odporovat, říct, tak dost, takhle to nejde?
To není moje parketa. To není parketa žádného vojáka. Voják může, nebo dokonce musí říct svůj názor, ale zároveň musí respektovat politické rozhodnutí.
</TEXT>
</DOC>
<DOC>
<DOCID>LN-20021101022</DOCID>
<DOCNO>LN-20021101022</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Pražský městský soud včera rozhodl, že výtvarnice Jarmila Plocková je dcerou spisovatele Jiřího Muchy a vnučkou světoznámého malíře Alfonse Muchy. Po desetiletém sporu tak patrně získala exkluzivní práva na navrhování i výrobu předmětů inspirovaných dílem Alfonse Muchy, jak se prý kdysi s jeho synem dohodla. Městský soud tak potvrdil loňský rozsudek Obvodního soudu pro Prahu 3. Kromě genetického důkazu pro vítězství Plockové hrál i dědický spis Muchy mladšího. On a Jarmilina matka Vlasta Plocková v roce 1989 dali provést notářský zápis, v němž potvrdili, že jsou rodiči Jarmily. Někteří svědci, včetně vdovy po Jiřím Muchovi Geraldině Muchové, potvrdili, že jim Mucha o nemanželské dceři řekl.
</TEXT>
</DOC>
<DOC>
<DOCID>LN-20021101023</DOCID>
<DOCNO>LN-20021101023</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Spolek na podporu nezávislé justice Šalamoun podal trestní oznámení na bezpečnostního ředitele Bezpečnostní informační služby (BIS) Rostislava Bulánka. Zmocněnec bývalého kapitána BIS Vladimíra Hučína John Bok je přesvědčen, že ve službě "dochází přibližně od roku 2000 do současnosti k závažnému zneužívání bezpečnostního prověřování příslušníků a bezpečnostních prověrek". Podle trestního oznámení se Bulánek mohl dopustit pomluvy, zneužívání pravomoci veřejného činitele, maření úkolu veřejného činitele z nedbalosti, případně sabotáže. Bok je přesvědčen, že v rámci této instituce dochází k manipulacím se zákonem o ochraně utajovaných skutečností "tak, aby i nadále mohli v BIS působit bývalí příslušníci zločinecké StB".
</TEXT>
</DOC>
<DOC>
<DOCID>LN-20021101024</DOCID>
<DOCNO>LN-20021101024</DOCNO>
<DATE>11/01/02</DATE>
<TITLE>
Studie Organizace pro hospodářskou spolupráci a rozvoj uvádí, že hůř jsou na tom Turci a Maďaři
</TITLE>
<TEXT>
Velmi nízké platy mají podle evropských odborníků čeští učitelé na základních a středních školách.
PRAHA - Nepříliš lichotivé vysvědčení vystavila českému školství Organizace pro hospodářskou spolupráci a rozvoj (OECD). Podle studie Education at a Glance 2002, kterou tato instituce vypracovala, jsou totiž platy českých kantorů na základních a středních školách mezi zeměmi OECD prakticky nejnižší. Hůře už na tom jsou pouze jejich maďarští kolegové. Statistiky českého ministerstva školství přitom vykazují ještě mnohem nižší platy našich učitelů, než uvádí OECD. "Naše zpráva vychází z průměrů mezi všemi učiteli. Tedy i nově příchozími. U studie OECD tomu tak není," zdůvodňuje rozdíl Tomáš Gres z tiskového oddělení ministerstva školství. Právě nástupní platy pedagogů jsou totiž v Česku velmi nízké.
</TEXT>
<HEADING>
Nejlépe jsou na tom švýcarští učitelé
</HEADING>
<TEXT>
Výsledky studie OECD, zveřejněné v těchto dnech v Paříži, Českou republiku řadí v této oblasti až na samotný závěr pomyslné tabulky. Průměrný roční plat učitele základní školy po patnáctileté praxi činil v roce 1999 v zemích OECD 27 525 amerických dolarů ročně. V ČR to však bylo jen 9032 USD. Méně než čeští kantoři měli pouze maďarští, a to 8252 dolarů. Nepatrně více než naši učitelé pak měli turečtí pedagogové - 10 327 dolarů. Naopak nejvyššími platy se mohou pochlubit učitelé ve Švýcarsku. Ročně si přišli na 43 627 dolarů. Pdobně nechvalné výsledky studie prokazuje i u pedagogů se stejnou praxí na středních školách, kde průměr zemí OECD činil ročně 31 887 USD. V Česku to ale bylo pouze 10 695 dolarů. Absolutně nejnižší mzdy měli středoškolští pedagogové v Turecku 9355 dolarů - a v Maďarsku, kde si ročně přišli na 10 355 USD. Naopak nejvíce si opět vydělali švýcarští učitelé, a to 62 025 dolarů. Pokud by se výdělky za rok 1999 přepočítaly na koruny dle tehdejšího kursu 35 korun za dolar, bral by podle studie OECD učitel české základní školy 316 120 korun ročně. To je 26 343 Kč měsíčně. Podle současného kursu by měsíční výdělek českého kantora činil 23 332 korun. Poslední zveřejněná čísla ministerstva školství jsou ale podstatně nižší. "Průměrný plat pracovníků ve školství byl v prvním pololetí letošního roku 13 419 korun, tedy 161 028 Kč ročně, což je o 8,2 procenta víc než ve stejném období loňského roku," řekl Tomáš Grec. Podle aktuálního kursu je to 5194 dolarů. Na základních školách berou učitelé průměrně asi 15 900 korun, tedy 190 800 korun ročně, což je v dolarech 6154. Na středních školách se mzdy pohybují okolo 18 000 korun měsíčně, tedy 216 000 za rok a v dolarech 6967. Pedagogové na vyšších odborných školách měli bez necelé stovky 19 000 korun. Pozadu ČR zůstává i v průměrných ročních nákladech na jednoho žáka. V roce 1998 činil průměr OECD na prvním stupni základní školy 3940 USD, na druhém 5083 a na středních školách 5916 dolarů. V ČR to však bylo jen 1645, 2879 a 3575 dolarů. Šéfa školských odborů Jaroslava Rösslera zpráva OECD příliš nepřekvapila. "Není to pro nás nic nového. Už delší dobu se snažíme o nápravu nízkých platů. Bohužel se vždy objeví další důvody, které to znemožní. Pokud vláda dodrží všechny sliby, na konci jejího funkčního období bychom se měli dostat na slušnou úroveň. Výsledky, které obsahuje studie OECD, se každopádně chlubit nemůžeme," řekl Rössler.
Průměrný roční plat učitele ZŠ po patnáctileté praxi
Maďarsko 8252 USD
Česko 9032 USD
Turecko 10 327 USD Švýcarsko 43 627 USD
Průměrný roční plat učitele SŠ po patnáctileté praxi
Turecko 9355 USD
Maďarsko 10 355 USD
Česko 10 695 USD Švýcarsko 62 052 USD
</TEXT>
</DOC>
<DOC>
<DOCID>LN-20021101025</DOCID>
<DOCNO>LN-20021101025</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Budoucnost státního rozpočtu na rok 2003 je stále nejistá. Hana Marvanová si totiž vyžádala další dny na rozmyšlenou. Původně chtěla už ve čtvrtek zveřejnit, zda vládní návrh rozpočtu při hlasování ve sněmovně podpoří. Včera však řekla, že s verdiktem počká nejméně do příštího úterý. "My o tom budeme diskutovat v úterý v poslaneckém klubu, takže nechci říkat žádný závěr," řekla včera Marvanová. O návrhu rozpočtu na rok 2003 měli poslanci US-DEU jednat už minulé úterý, ale podle Marvanové tento bod odložili kvůli neúčasti stranických ekonomických odborníků Karla Kühnla a Ivana Pilipa. Vláda se příští rok chystá hospodařit se schodkem 111,3 miliardy korun. Ve středu kabinet projednal i střednědobý rozpočtový výhled, v němž počítá pro rok 2004 se schodkem 107,1 miliardy, a v roce 2005 by mělo hospodaření skončit s deficitem 102,6 miliardy. Marvanová tvrdí, že všechny důležité rozpočtové podklady konzultuje s ekonomickými experty, jejichž jména však odmítá uvést. "Nechci je jmenovat, protože stojí mimo politiku," řekla poslankyně, na jejímž rozhodnutí závisí, zda vládní koalice s návrhem rozpočtu ve sněmovně uspěje.
</TEXT>
</DOC>
<DOC>
<DOCID>LN-20021101026</DOCID>
<DOCNO>LN-20021101026</DOCNO>
<DATE>11/01/02</DATE>
<TITLE>
PRAHA - Zákon, s jehož pomocí se vláda pokouší zajistit "důchod" pro odcházející české prezidenty, se možná ještě rozšíří. Ministr kultury Pavel Dostál totiž navrhne vládě, aby se v návrhu novely, která upravuje prezidentův důchod, počítalo i s osobami expremiérů a šéfů obou komor parlamentu. "Inspirovala mě vzpomínka na to, jak ostudně se zacházelo s mým přítelem Milanem Uhdem poté, co skončil jako předseda sněmovny," uvedl Dostál. Ministr naráží na fakt, že Uhde neměl nárok na speciální "odchodné". Vicepremiér Pavel Rychetský, který je autorem novely, se k nápadu staví zdrženlivě. "U těchto funkcí je relativně vysoké odchodné," namítá. Premiér i šéf kabinetu si totiž odnesou odchodné ve výši tolika platů, kolik let ve funkci působili (k této částce dostávají ještě plat navíc). Po zákonu, který by upravoval postavení bývalých předsedů vlád a ponechal jim jejich někdejší výhody, však hlasitě volá jeden z nich - šéf ODS Václav Klaus. Podle něj se návrh tvoří i v dolní komoře parlamentu. "Ve sněmovně vzniká iniciativa, která povede k upravení postavení expremiérů, a já tu iniciativu rozhodně podpořím," řekl Klaus. Šéfové poslaneckých klubů i někteří další poslanci však o iniciativě nevědí. "Slyším to od vás poprvé. Neříkám, že by na ně nemohlo být pamatováno, ale je to nesouměřitelné s prezidenty," reagoval místopředseda sněmovny Jan Kasal.
</TITLE>
<HEADING>
Exprezident za expremiéra
</HEADING>
<TEXT>
"My každou iniciativu projednáváme na výboru klubu a o ničem takovém jsme nejednali," uvedl předseda klubu ČSSD Milan Urban. Podle zdroje z poslaneckého klubu ODS však už některé jeho členy kontaktovali poslanci ČSSD a nabízeli jim výměnou za podporu návrhu o exprezidentovi doplnění zákona o pasáž "ošetřující" plat a výhody bývalých premiérů. Návrh o důchodu a výhodách bývalých hlav státu projedná kabinet ve středu. Na stůl se ministrům dostane ve formě okleštěné oproti původnímu návrhu. Původně novela počítala s tím, že by "zvláštní důchod", náhrada výdajů, bezplatný nájem bytu a kanceláře s vybavením, auto s řidičem, zdravotní péče zdarma a ochranka, jaká se běžně poskytuje ústavním činitelům, stály státní pokladnu zhruba osm milionů ročně. Po připomínce, kterou Rychetský vznesl jako ministr spravedlnosti proti vlastnímu návrhu, byly náklady seškrtány na polovinu.
"My každou iniciativu projednáváme na výboru klubu a o ničem takovém jsme nejednali," uvedl předseda klubu ČSSD Milan Urban. Podle zdroje z poslaneckého klubu ODS však už některé jeho členy kontaktovali poslanci ČSSD a nabízeli jim výměnou za podporu návrhu o exprezidentovi doplnění zákona o pasáž "ošetřující" plat a výhody bývalých premiérů. Návrh o důchodu a výhodách bývalých hlav státu projedná kabinet ve středu. Na stůl se ministrům dostane ve formě okleštěné oproti původnímu návrhu. Původně novela počítala s tím, že by "zvláštní důchod", náhrada výdajů, bezplatný nájem bytu a kanceláře s vybavením, auto s řidičem, zdravotní péče zdarma a ochranka, jaká se běžně poskytuje ústavním činitelům, stály státní pokladnu zhruba osm milionů ročně. Po připomínce, kterou Rychetský vznesl jako ministr spravedlnosti proti vlastnímu návrhu, byly náklady seškrtány na polovinu.
</TEXT>
</DOC>
<DOC>
<DOCID>LN-20021101027</DOCID>
<DOCNO>LN-20021101027</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Obvodní soud pro Prahu-východ včera ukončil několikaletý spor ministerstva zahraničí s bývalým ředitelem Konferenčního centra Štiřín Václavem Hrubým. Ministerstvo po něm požadovalo, aby vrátil 286 tisíc korun, což je výše jeho odměn z let 1997 až 1999, kdy ve Štiříně působil. Soudkyně Marie Cimrová ale dala za pravdu Hrubému odměny byly v pořádku. Platit proto bude naopak ministerstvo zahraničí, neboť náklady za tři roky tahanic po soudech vyšly Hrubého na 70 tisíc korun. "Jsem rád, že už je to za mnou. Domnívám se, že to byla pomsta bývalého generálního sekretáře Karla Srby, který soud vyvolal. Bylo to od začátku nesmyslné a cílem žaloby byla pouze má diskreditace," řekl LN Hrubý. Někdejšímu šéfovi Štiřína včera pomohla výpověď současného generálního sekretáře ministerstva zahraničí Vladimíra Zavázala, který byl předvolán jako svědek. Ten uvedl, že Hrubého odměny se "pohybovaly ve stejné hladině jako odměny dalších ředitelů". "Hlavně ale hospodářské výsledky Konferenčního centra Štiřín z té doby byly stoupající, což byla zásluha tehdejšího ředitele," upozornil Zavázal. Ministerstvo poukazovalo především na fakt, že odměny si Hrubý stanovoval sám. I to však Zavázal vysvětlil. Podle něj byla v té době "díra v zákoně", a proto si vedoucí pracovníci stanovovali platy sami. Vedení je v tom omezovat nemohlo. "Byli jsme tehdy upozorněni, že v jiných resortech se vyskytlo několik ředitelů, kteří si přidělili obrovské platy, a trvalo nějakou dobu, než z resortu odešli," řekl Zavázal a dodal, že to rozhodně není případ Hrubého. Tomu by podle jeho slov souhlas s výší odměn rozhodně vydán byl. Soudkyně Cimrová prohlásila, že žaloba se zamítá, a přiznala Hrubému proplacení nákladů na řízení. Soud se táhne od konce roku 1999. Hrubý byl nejprve první instancí odsouzen. Krajský soud dal naopak za pravdu jemu, a tak se žalující strana obrátila na Nejvyšší soud. Ten zrušil oba rozsudky a vrátil věc na obvod, který včera své původní rozhodnutí změnil ve prospěch Hrubého. Důvod, proč by si měl chtít Srba vyřizovat s Hrubým účty, spočívá podle něj především v tom, že pro něj v roce 1999 odmítl vyrobit "důkazy" o tom, že exministr zahraničí Josef Zieleniec uplácel novináře. Kvůli aféře s odměnami Hrubý přišel o místo ředitele Štiřína. Včera nevyloučil, že se o něj opět bude ucházet. "Nechme to otevřené," řekl.
</TEXT>
</DOC>
<DOC>
<DOCID>LN-20021101028</DOCID>
<DOCNO>LN-20021101028</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Úřednice Božena Harmáčková, kterou před šesti lety propustila radnice Prahy 1, požádala soud, aby úřadu udělil pokutu 100 tisíc korun. Podle ní se neřídí dva roky starým rozsudkem, podle něhož byla výpověď neplatná. Soud už dříve vyměřil radnici pokutu 50 tisíc korun, řekla Harmáčková. Podle tajemníka radnice Jana Uxy však její tvrzení o tom, že úřad nedbá rozsudku, není zcela v pořádku. "Soud sice rozhodl, že je výpověď neplatná, nerozhodl ale o trvání pracovního poměru," řekl Uxa. Soudní řízení podle něj pokračuje. "Pokud bude rozhodnuto, že pracovní poměr trvá, budeme to respektovat a paní Harmáčková zde bude zaměstnána dál," uvedl tajemník. Harmáčková se domáhá toho, aby mohla opět chodit do práce. "Z právního hlediska je zaměstnaná, nemá plat a nemůže žádat o podporu," řekla Iveta Jordanová ze sdružení Růžový panter, které případ sleduje. Výpověď podle Uxy dostala kvůli tomu, že měla problémy s plněním úkolů. Navíc podle něj bydlí bez nájemní smlouvy v bytě městské části, od kterého měla jako úřednice klíče a do něhož se nastěhovala. Soud však důvody neuznal. O užívání bytu vede radnice s Harmáčkovou jiný soudní spor.
</TEXT>
</DOC>
<DOC>
<DOCID>LN-20021101029</DOCID>
<DOCNO>LN-20021101029</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Motoristé budou moci ode dneška od 14.00 používat Letenský tunel v Praze 7, který byl téměř čtyři měsíce uzavřen. Poprvé od srpnových povodní bude pro ně otevřen i Štefánikův most, který na tunel navazuje. Obě změny by měly přispět ke zlepšení pražské dopravy, která se po povodních dostává často do kritických situací. Dopoledne bude také otevřena dosud neprůjezdná Roztocká ulice v Praze 6, kterou značně poškodila velká voda. Roztocká je důležitou spojnicí mezi Prahou a středočeskými obcemi a poslední komunikací v Praze 6, která byla uzavřena kvůli povodním. Do provozu bude uvedena též Dostihová ulice v Chuchli. Především kvůli tramvajové dopravě zůstanou v centru nadále uzavřeny některé ulice a přístupné budou jen pro držitele karet P. Uzavřeny pro auta zůstanou Mánesův i Palackého most, oblast u Novotného lávky, Palachovo náměstí a Čechův most až na Malou Stranu. Nadále budou platit dopravní omezení na Malé Straně.
</TEXT>
</DOC>
<DOC>
<DOCID>LN-20021101030</DOCID>
<DOCNO>LN-20021101030</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Střelbou do lidí si včera chtěli zkrátit den čtyři chlapci ve věku od 13 do 15 let. Vyhlédli si skupinku, která čekala na tramvajové zastávce Otakarova v Praze 4, a začali na lidi střílet vzduchovkou. Uvedla to televize Prima s tím, že nikomu se nic nestalo. Mladíci stříleli z okna bytu, který je od zastávky vzdálen 50 metrů. Jednomu muži na zastávce prostřelili kabát. Policisté chlapce zadrželi. Jsou podezřelí z toho, že stříleli do prostoru tramvajové zastávky, potvrdil televizi policista. Proč mladíci stříleli, není zatím známo. Podle jedné z verzí se zhlédli v případu amerického odstřelovače a chtěli ho napodobit, uvedla Prima. Mladíkům ještě nebylo 15 let, a tak jim žádný trest nehrozí. Policie jejich případ kvůli nízkému věku odloží.
</TEXT>
</DOC>
<DOC>
<DOCID>LN-20021101031</DOCID>
<DOCNO>LN-20021101031</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Ombudsman Otakar Motejl se postavil za Občanské právní hlídky a doporučil policejnímu prezidentovi Jiřímu Kolářovi, aby během pražského summitu NATO zpřístupnil policejní služebny nezávislým pozorovatelům. Motejl to píše v dopise, který Kolářovi zaslal. Opatření, které občanské hlídky již před časem navrhly jako prevenci proti případnému policejnímu násilí na zadržených demonstrantech, Kolář před čtrnácti dny odmítl. Český právní řád to podle jeho slov neumožňuje. Přítomnost občanských hlídek na policejních služebnách by se však podle Motejla "omezila jen na pasivní pozorování situace, což je v souladu s požadavkem občanské kontroly činnosti bezpečnostních orgánů". "Jejich prostá přítomnost na policejních služebnách by kromě toho nepochybně působila jako prevence před případnými excesy jednotlivých policistů a lze si dokonce představit, že by se omezila i možnost diskreditace práce policie, kterou není možné nikdy zcela vyloučit," píše Motejl v dopise Kolářovi. Mluvčí policejního prezidia Blanka Kosinová LN sdělila, že podle právního rozboru nemají hlídky na služebnách co dělat, "neboť nemají žádný oficiální statut, jsou jen dobrovolným sdružením". "Dvacet policejních objektů bude pod nepřetržitou kontrolou kamer, na služebnách budou přítomni pracovníci kontrolních orgánů policie a Inspekce ministra vnitra," dodala mluvčí. Právní koordinátor občanských hlídek Jiří Kopal ale inspekci nevěří. Zkušenosti z ČR i ze světa podle něj svědčí o tom, že k nejrozsáhlejšímu porušování lidských práv, bití a týrání dochází při veřejných shromážděních zejména na služebnách, a pouhá policejní kontrola nestačí. "Tuto skutečnost byly nakonec nuceny potvrdit po právním postupu občanských hlídek a státních zástupců i některé závěry Inspekce ministra vnitra po zasedání MMF," upozornil Kopal s tím, že inspekce ale před dvěma lety nedokázala najít viníky. Jen zkonstatovala, že trestné činy se staly.
</TEXT>
</DOC>
<DOC>
<DOCID>LN-20021101032</DOCID>
<DOCNO>LN-20021101032</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Obvodní soud pro Prahu 4 vyměřil včera čtveřici pražských vodáků tresty za opakované znásilnění dvacetileté dívky. Karel Novák a Tomáš Hartig, "hlavní aktéři znásilnění" - jak se o nich vyjádřila soudkyně Monika Kozelková - dostali tříletý a dvoupůlletý trest. Dva další, Josef Grossmann a český reprezentant v rychlostní kanoistice a mistr světa v dračích lodích Martin Suchomel, vyvázli s pětiletou podmínkou. Suchomel s Grossmannem se podle Kozelkové totiž loni 1. května v areálu pražské TJ Bohemians k Hartigovi s Novákem jen přidali. Dvacetiletou Michalu každý z nich jednou znásilnil a šel pryč. Hartig s Novákem ji však předtím přepadli, svlékli a kromě vaginálních styků ji donutili i k orálním praktikám, u čehož se střídali. "Když poškozená kousla obžalovaného Hartiga do penisu, obžalovaný Novák ji odtáhl do vody a se slovy, že ji zabije, po ní hodil železný stojan na loďky," vysvětlila soudkyně, proč v případě těchto dvou volila přísnější tresty. Loňské květnové popůlnoční drama podle jejích slov trvalo dohromady čtyřicet minut. "Soud vycházel jak z výpovědi obžalovaných, tak poškozené, ale zejména z výpovědí svědků, takže lze poměrně přesně dokreslit, jak ke znásilnění došlo," vysvětlovala předsedkyně trestního senátu. Mladíci se k soudu dostavili se svetry přetaženými přes hlavy, aby unikli televizním kamerám a objektivům fotoreportérů. Na dotazy odmítli reagovat. Suchomel včera do budovy soudu vůbec nepřišel. Vynesení rozsudku se na vlastní žádost neúčastnil. Jeho advokát si poté ponechal lhůtu na rozmyšlenou, zda podá odvolání k vyšší instanci. Ostatní tři odsouzení se odvolali na místě. Případ proto rozhodne až vrchní soud.
</TEXT>
</DOC>
<DOC>
<DOCID>LN-20021101033</DOCID>
<DOCNO>LN-20021101033</DOCNO>
<DATE>11/01/02</DATE>
<TEXT>
V láda zřejmě během několika dní předloží návrh zákona, který by americkému letectvu umožnil střežit během summitu NATO český vzdušný prostor. Řekl to ministr zahraničí Cyril Svoboda. Deník Právo informoval, že Američané dosud nepotvrdili, že by byli během summitu ochotni střežit svými letadly český vzdušný prostor. V takovém případě by totiž podle listu bylo nutné schválit mezinárodní smlouvy, které by cizí vojáky zprostily odpovědnosti za případné použití zbraní a za způsobené škody. Český vzdušný prostor má v době summitu kontrolovat letoun Boeing s radarovým systémem AWACS.
</TEXT>
</DOC>
<DOC>
<DOCID>LN-20021101034</DOCID>
<DOCNO>LN-20021101034</DOCNO>
<DATE>11/01/02</DATE>
<TITLE>
Pozor! Dnes žolík Hry LN
</TITLE>
<TEXT>
Máte nějaké otázky ke hře? Volejte na soutěžní linku 296 363 500 nebo e-mailujte na adresu hraobyt@lidovky.cz. Linka je v provozu po - pá od 8 do 12 h.
</TEXT>
<HEADING>
OKAMŽITÁ VÝHRA 5000 Kč
</HEADING>
<TEXT>
* Dnešní kombinace symbolů * Dnešní výherní čísla 26 52 53 * Dnešní soutěžní kupon 7 * Žolík Hry LN * Zájezdy dodala firma: www.danielatravel.cz tel.: 224 253 007
Žolíkem Hry LN můžete nahradit kterýkoliv herní kupon.
Petr ŠILHAVÝ z Mělníka vyhrál zájezd za 30 000 korun
Petra PAVLÍČKOVÁ z Hradce Králové a Miroslav Bílek z Prahy 4 získali okamžitou denní výhru 5000 korun
</TEXT>
</DOC>
<DOC>
<DOCID>LN-20021101035</DOCID>
<DOCNO>LN-20021101035</DOCNO>
<DATE>11/01/02</DATE>
<TITLE>
Ozbrojenci, kteří obsadili divadlo, měli s sebou výbušninu o síle 120 kilogramů trinitrotoluenu
</TITLE>
<TEXT>
Jedovatou rtutí se prý chystal zaútočit na ruské cíle čečenský bojovník Sergej Grymgerej, který byl zadržen na blíže neurčeném místě v Moskvě.
MOSKVA/KODAŇ - Výbušniny, které se nacházely v budově moskevského divadla Dubrovka během útoku čečenského komanda, odpovídaly síle 110 až 120 kilogramů trinitrotoluenu (TNT). Přitom výbuch "pouhých" 20 kilogramů TNT by způsobil zřícení divadelní budovy, v níž během akce čečenských ozbrojenců seděly stovky diváků-rukojmích. Včera to v Moskvě tvrdil expert ruské Federální bezpečnostní služby (FSB) Vladimir Jerjomin s tím, že výbušnina byla rozdělena do celkem 25 bomb. Většinu z nich prý nesly na svém těle členky čečenského komanda. "Lidé, kteří osvobozovali rukojmí, viděli, že teroristky měly v rukou baterky a ovladače, které stačilo spojit, aby bomby explodovaly," uvedl Vladimir Jerjomin. "Netuším, proč to neudělaly," dodal ruský expert lakonicky.
</TEXT>
<HEADING>
Moskva se zlobí na Kodaň
</HEADING>
<TEXT>
Ruské bezpečnostní síly včera v Moskvě také zadržely Sergeje Krymgereje, který je podle kremelských zpravodajců spolubojovníkem proslulého čečenského polního velitele Šamila Basajeva. Krymgerej měl mít u sebe osm kilogramů rtuti, a to prý v láhvi od šampaňského. Rtuť je vysoce toxická látka, která může vážně poškodit lidský organismus. Teroristická akce v moskevském divadle také čeří vztahy Dánska, respektive Skandinávie, a Ruska: právě v Kodani totiž tento týden probíhal tzv. čečenský kongres, proti jehož konání Moskva ostře protestuje. "Jsme hluboce přesvědčeni o tom, že to, co se stalo v Moskvě, souviselo s plány organizátorů konference v Dánsku," prohlásil včera vlivný poradce ruského prezidenta Sergej Jastržembskij. "Politické a bojové křídlo teroristů pracovalo v unisonu," konstatoval dále Jastržembskij. Oficiální dánská místa ovšem včera uvedla, že nelitují svého pozvání pro čečenský kongres. V tomto stanovisku ji také podpořila i Severská rada, jejímž členem jsou Norsko, Dánsko, Finsko, Švédsko a Island. "Plně Rusko podporujeme v boji proti terorismu, ale Rusko musí naopak rozumět tomu, že jsme již dříve žádali politické a nikoliv vojenské urovnání čečenského konfliktu," komentovala moskevské postoje, respektive výčitky švédská ministryně zahraničí Anna Lindhová. "Pro takové řešení je ale třeba schůzek, na nichž se diskutuje o mírovém řešení," řekla dále šéfka švédské diplomacie. Moskva již rovněž požádala Turecko i další muslimské země, aby zakázaly čečenské organizace, jež pracují na jejich území. Moskva totiž má údajně důkazy o tom, že čečenští únosci z obsazeného divadla telefonovali do Turecka, Saúdské Arábie a Spojených arabských emirátů. Ruské bezpečnostní síly včera obklíčily čečenské uprchlické tábory ležící na hranici neklidné kavkazské země a Ingušska, které je součástí Ruské federace. Tato akce následuje po několika menších střetech mezi čečenskými bojovníky a ruskými vojáky.
Ruské bezpečnostní síly včera v Moskvě také zadržely Sergeje Krymgereje, který je podle kremelských zpravodajců spolubojovníkem proslulého čečenského polního velitele Šamila Basajeva. Krymgerej měl mít u sebe osm kilogramů rtuti, a to prý v láhvi od šampaňského. Rtuť je vysoce toxická látka, která může vážně poškodit lidský organismus. Teroristická akce v moskevském divadle také čeří vztahy Dánska, respektive Skandinávie, a Ruska: právě v Kodani totiž tento týden probíhal tzv. čečenský kongres, proti jehož konání Moskva ostře protestuje. "Jsme hluboce přesvědčeni o tom, že to, co se stalo v Moskvě, souviselo s plány organizátorů konference v Dánsku," prohlásil včera vlivný poradce ruského prezidenta Sergej Jastržembskij. "Politické a bojové křídlo teroristů pracovalo v unisonu," konstatoval dále Jastržembskij. Oficiální dánská místa ovšem včera uvedla, že nelitují svého pozvání pro čečenský kongres. V tomto stanovisku ji také podpořila i Severská rada, jejímž členem jsou Norsko, Dánsko, Finsko, Švédsko a Island. "Plně Rusko podporujeme v boji proti terorismu, ale Rusko musí naopak rozumět tomu, že jsme již dříve žádali politické a nikoliv vojenské urovnání čečenského konfliktu," komentovala moskevské postoje, respektive výčitky švédská ministryně zahraničí Anna Lindhová. "Pro takové řešení je ale třeba schůzek, na nichž se diskutuje o mírovém řešení," řekla dále šéfka švédské diplomacie. Moskva již rovněž požádala Turecko i další muslimské země, aby zakázaly čečenské organizace, jež pracují na jejich území. Moskva totiž má údajně důkazy o tom, že čečenští únosci z obsazeného divadla telefonovali do Turecka, Saúdské Arábie a Spojených arabských emirátů. Ruské bezpečnostní síly včera obklíčily čečenské uprchlické tábory ležící na hranici neklidné kavkazské země a Ingušska, které je součástí Ruské federace. Tato akce následuje po několika menších střetech mezi čečenskými bojovníky a ruskými vojáky.
</TEXT>
</DOC>
<DOC>
<DOCID>LN-20021101036</DOCID>
<DOCNO>LN-20021101036</DOCNO>
<DATE>11/01/02</DATE>
<GEOGRAPHY>INNSBRUCK</GEOGRAPHY>
<TEXT>
Rakouské četnictvo včera oznámilo, že na základě dosavadních výsledků vyšetřování podá trestní oznámení v souvislosti s pondělní tragickou smrtí devítiletého chlapce z České republiky, který zahynul kvůli vyčerpání při vysokohorské túře v Alpách. Proti otci oběti bude podáno trestní oznámení pro podezření ze zabití z nedbalosti a proti dalším osmi členům turistické skupiny pro podezření z neposkytnutí pomoci. Chlapec se vyčerpal při nedělní skupinové túře na zasněžený hřbet třítisícového vrcholu Keeseck. Při následném sestupu už otec se synem zůstali pozadu, ztratili orientaci a strávili noc pod širým nebem. Podle horské služby ale chlapec zemřel na podchlazení.
</TEXT>
</DOC>
<DOC>
<DOCID>LN-20021101037</DOCID>
<DOCNO>LN-20021101037</DOCNO>
<DATE>11/01/02</DATE>
<GEOGRAPHY>VÍDEŇ</GEOGRAPHY>
<TEXT>
Personální změny v čele rakouské krajně pravicové strany svobodných (FPÖ) neberou konce. Od včerejška je strana zase bez trvalého předsedy a má nového volebního lídra. Po pouhých 40 dnech ve funkci předsedy včera odstoupil z nejvyššího stranického postu Mathias Reichhold a vzdal se zároveň i pozice špičkového kandidáta FPÖ v nadcházejících parlamentních volbách. Nynější ministr dopravy a spojů Reichhold byl před několika dny hospitalizován, údajně pro zánět srdečního svalu po přechozené angíně. Ve vládní funkci však hodlá Reichhold setrvat.
</TEXT>
</DOC>
<DOC>
<DOCID>LN-20021101038</DOCID>
<DOCNO>LN-20021101038</DOCNO>
<DATE>11/01/02</DATE>
<GEOGRAPHY>JERUZALÉM</GEOGRAPHY>
<TEXT>
Novým izraelským ministrem obrany se stane bývalý náčelník generálního štábu Šaul Mofaz. Bývalý šéf izraelské armády tak vystřídá v čele obranného resortu Benjamina ben Eliezera, který spolu s dalšími čtyřmi ministry Strany práce podal demisi kvůli neshodě s premiérovým blokem Likud ohledně návrhu rozpočtu. Generál Šaul Mofaz byl vrchním velitelem izraelské armády do letošního července. V této funkci nařizoval tvrdé vojenské akce proti palestinskému povstání.
</TEXT>
</DOC>
<DOC>
<DOCID>LN-20021101039</DOCID>
<DOCNO>LN-20021101039</DOCNO>
<DATE>11/01/02</DATE>
<GEOGRAPHY>JAKARTA</GEOGRAPHY>
<TEXT>
Jeden ze tří mužů podezřelých z podílu na atentátu, který si na indonéském ostrově Bali vyžádal smrt přinejmenším 184 osob, byl identifikován. Sdělil to šéf indonéské policie Dai Bachtiar, aniž však uvedl další informace o totožnosti atentátníka. Počítačové podobizny tří podezřelých ve středu zveřejnila policie. Podle policie jde o Indonésany, kteří byli součástí skupiny šesti až deseti lidí.
</TEXT>
</DOC>
<DOC>
<DOCID>LN-20021101040</DOCID>
<DOCNO>LN-20021101040</DOCNO>
<DATE>11/01/02</DATE>
<TITLE>
říká matka postižené dívky, která odjela kvůli Stoiberovi
</TITLE>
<TEXT>
Vystěhujte se, řekl nerozvážně premiér Bavorska Edmund Stoiber 50leté matce. Ta si mu postěžovala, že nechce, aby její dcera chodila do zvláštní školy.
MNICHOV - Bavorský premiér Edmund Stoiber se zničehonic ocitnul v hlavní roli nepříjemné aféry. Padesátiletá Bernadette Bisleová-Steinbornová, která žila poblíž Augsburgu, se totiž se svou devítiletou postiženou dcerou Miriam odstěhovala z Bavorska do Rakouska. Udělaly to prý právě kvůli jejich zemskému premiérovi. Vše začalo během Stoiberovy předvolební kampaně v Augsburgu, které se zúčastnila i Bisleová-Steinbornová. Bavorskému premiérovi si zde postěžovala, že se již mnoho let neúspěšně snaží zajistit výuku pro svou dceru ve škole, kterou navštěvují zdravé děti. Do té prý její dcera rozhodně patří. Stoiberovi řekla, že nechce, aby Miriam, která trpí takzvaným Rettovým syndromem a nemůže mluvit, musela navštěvovat školu zvláštní. Ta jí prý nedokáže poskytnout takové vzdělání jako škola, kde se učí zdravé děti. "Tak se prostě vystěhujte," odpověděl jí na to údajně bavorský premiér. To se matky Miriam nesmírně dotklo a napsala kvůli tomu bavorskému premiérovi dopis. Stoiber na to písemně odpověděl, že v Augsburgu došlo k "nedorozumění". "Buďte si jistá, že říci něco takového jsem rozhodně neměl v úmyslu," omluvil se jí bavorský ministerský předseda. To už ovšem Bisleovou-Steinbornovou nepřesvědčilo. Se svou dcerou opustila Diedorf u Augsburgu a přestěhovala se do rakouského Villachu. Tady začne 4. listopadu výuka její dcery - ve třídě zasedne s 19 zdravými a třemi postiženými dětmi. "V Bavorsku pro mou dceru už není budoucnost," prohlásila uražená matka pro mnichovský tisk.
</TEXT>
<HEADING>
"Výstavní skříň" Německa
</HEADING>
<TEXT>
Celý případ, kterým se intenzivně zabývají německá média, je pro Stoibera nepříjemný i tím, že s oblibou využíval každé příležitosti, aby zdůraznil, že školství v Bavorsku po všech stránkách převyšuje ostatní spolkové země. Zejména pak ty, kde vládnou sociální demokraté (SPD) německého kancléře Gerharda Schrödera. Když totiž šéf bavorské vlády mluvil o tom, že Bavorsko je obdivuhodnou "výstavní skříní" Německa, měl tím na mysli právě i jeho školský systém.
Celý případ, kterým se intenzivně zabývají německá média, je pro Stoibera nepříjemný i tím, že s oblibou využíval každé příležitosti, aby zdůraznil, že školství v Bavorsku po všech stránkách převyšuje ostatní spolkové země. Zejména pak ty, kde vládnou sociální demokraté (SPD) německého kancléře Gerharda Schrödera. Když totiž šéf bavorské vlády mluvil o tom, že Bavorsko je obdivuhodnou "výstavní skříní" Německa, měl tím na mysli právě i jeho školský systém.
</TEXT>
</DOC>
<DOC>
<DOCID>LN-20021101041</DOCID>
<DOCNO>LN-20021101041</DOCNO>
<DATE>11/01/02</DATE>
<TITLE>
Můj přítel Colin Powell. Tak mluví o americkém ministrovi zahraničí šéf německé diplomacie Joschka Fischer, který za ním přijel do Washingtonu.
</TITLE>
<GEOGRAPHY>WASHINGTON</GEOGRAPHY>
<TEXT>
Němečtí diplomaté usilovně pracují na zlepšení diplomatických vztahů s Bílým domem, které poškodila ostrá protiamerická rétorika kancléře Gerharda Schrödera během nedávné předvolební kampaně. Z Berlína z těchto důvodů přijel ve středu na třídenní návštěvu USA šéf německé diplomacie Joschka Fischer. Ten se hned po příjezdu sešel se svým americkým protějškem Colinem Powellem. Pouhých 45 minut rozhovoru s Powellem stačilo Fischerovi k tomu, aby o něm na následné tiskové konferenci mluvil jako o "svém příteli". O veškerých rozdílech mezi Německem a USA ohledně plánované americké akce na svržení iráckého diktátora Saddáma Husajna se prý v budoucnu bude "diskutovat v rámci rodiny", prohlásil dále Fischer. "Vzájemné nesrovnalosti zmizí," dodal. K tomu, aby se vztahy Berlína s Washingtonem normalizovaly, je však ještě daleko, tvrdí německý tisk. List Süddeutsche Zeitung si totiž všímá hlavně toho, s kým Fischer v USA mluvit nebude. To, že se šéf německé diplomacie nesejde s americkým prezidentem Georgem W. Bushem, se prý čekalo. Výmluvným podle listu ale je, že na Fischera si neudělá čas viceprezident Dick Cheney a Bushova poradkyně pro otázky národní bezpečnosti Condoleezza Riceová. Nemluvě o tom, že po setkání s německým ministrem netouží ani američtí kongresmani. Ti se chtějí raději věnovat předvolební kampani, tvrdí deník. Fischer už nicméně ve Washingtonu zdůraznil, že se v žádném případě nepřijel "kát". Naopak sebevědomě zopakoval, že německá vláda "nepodpoří vojenskou akci v Iráku a ani se jí nezúčastní".
</TEXT>
<HEADING>
Odmítnuté setkání
</HEADING>
<TEXT>
Během jeho včerejšího jednání v USA přinesla německá média zprávu, že za několik dnů přijede do Spojených států Fischerův kolega z vlády - německý ministr obrany Peter Struck. Ten by se tam měl setkat se svým protějškem Donaldem Rumsfeldem. Toto setkání by mělo být nanejvýš "pikantní", protože na zářijovém summitu NATO ve Varšavě se Rumsfeld se Struckem setkat odmítl. Konference se totiž konala krátce poté, co nyní již bývalá německá ministryně spravedlnosti Herta Däublerová-Gmelinová přirovnala Bushe k Hitlerovi.
Během jeho včerejšího jednání v USA přinesla německá média zprávu, že za několik dnů přijede do Spojených států Fischerův kolega z vlády - německý ministr obrany Peter Struck. Ten by se tam měl setkat se svým protějškem Donaldem Rumsfeldem. Toto setkání by mělo být nanejvýš "pikantní", protože na zářijovém summitu NATO ve Varšavě se Rumsfeld se Struckem setkat odmítl. Konference se totiž konala krátce poté, co nyní již bývalá německá ministryně spravedlnosti Herta Däublerová-Gmelinová přirovnala Bushe k Hitlerovi.
</TEXT>
</DOC>
<DOC>
<DOCID>LN-20021101042</DOCID>
<DOCNO>LN-20021101042</DOCNO>
<DATE>11/01/02</DATE>
<TITLE>
Ve výjimečných případech mají být na základě nového zákona povolovány sňatky velmi mladým párům. Rozhodování bude v pravomoci úřadů - souhlas rodičů nebude nezbytně nutný.
</TITLE>
<GEOGRAPHY>MOSKVA</GEOGRAPHY>
<TEXT>
Oženit se či vdát ve čtrnácti letech? V Rusku to bude možná už brzy možné. Dolní komora ruského parlamentu - Státní duma - totiž schválila návrh zákona, umožňující sňatky ve věku 14 až 16 let. Jak ale ve svém internetovém zpravodajství upozornila britská BBC, stávat by se tak mohlo pouze "ve výjimečných případech" a se zvláštním svolením úřadů. Zákon, který prošel třetím čtením ve Státní dumě, musí nyní schválit horní sněmovna parlamentu a poté jej ještě musí podepsat prezident. Podle moskevského zpravodaje BBC by ale tyto kroky měly být pouhou formalitou.
</TEXT>
<HEADING>
Proti zbytku světa
</HEADING>
<TEXT>
Rozhodnutí o tom, zda dané okolnosti jsou skutečně mimořádné, bude podle nového zákona v pravomoci místních úřadů. Svatby se teoreticky mohou konat dokonce i bez svolení rodičů. Zákon je nevyžaduje, ale místní úřady by je mohly brát v úvahu. Když někdo nebude s rozhodnutím úřadů spokojen, může se odvolat. V duchu tohoto zákona jde Rusko jiným směrem než většina zemí na světě. Komise OSN pro lidská práva například doporučuje, aby věk při vstupu do manželství nebyl nižší než 15 let. Běžný limit v Rusku je všeobecně 16 let, ale sňatky ve 14 letech jsou povoleny v některých oblastech s početným muslimským obyvatelstvem. Ve zjevně protichůdné tendenci schválil ruský parlament letos v červnu zákon, který zvedl věk mladistvých, s nimiž je trestné vykonávat pohlavní styk, ze 14 na 16 let. Zákon ještě musí v zákonodárném sboru projít druhým čtením. Podle zpráv z médií uzavírá mnoho Rusů sňatek ve velmi raném věku, často hned po absolvování školy či univerzity. Rozvádí se celých 65 procent, čímž se Rusko řadí k zemím s nejvyšším počtem rozvodů na světě.
Rozhodnutí o tom, zda dané okolnosti jsou skutečně mimořádné, bude podle nového zákona v pravomoci místních úřadů. Svatby se teoreticky mohou konat dokonce i bez svolení rodičů. Zákon je nevyžaduje, ale místní úřady by je mohly brát v úvahu. Když někdo nebude s rozhodnutím úřadů spokojen, může se odvolat. V duchu tohoto zákona jde Rusko jiným směrem než většina zemí na světě. Komise OSN pro lidská práva například doporučuje, aby věk při vstupu do manželství nebyl nižší než 15 let. Běžný limit v Rusku je všeobecně 16 let, ale sňatky ve 14 letech jsou povoleny v některých oblastech s početným muslimským obyvatelstvem. Ve zjevně protichůdné tendenci schválil ruský parlament letos v červnu zákon, který zvedl věk mladistvých, s nimiž je trestné vykonávat pohlavní styk, ze 14 na 16 let. Zákon ještě musí v zákonodárném sboru projít druhým čtením. Podle zpráv z médií uzavírá mnoho Rusů sňatek ve velmi raném věku, často hned po absolvování školy či univerzity. Rozvádí se celých 65 procent, čímž se Rusko řadí k zemím s nejvyšším počtem rozvodů na světě.
</TEXT>
</DOC>
<DOC>
<DOCID>LN-20021101043</DOCID>
<DOCNO>LN-20021101043</DOCNO>
<DATE>11/01/02</DATE>
<GEOGRAPHY>LONDÝN</GEOGRAPHY>
<TEXT>
Znečištěné ovzduší v některých evropských městech je častější příčinou smrti než AIDS či dopravní nehody. Vyplývá to ze studie, o níž informovala britská stanice BBC. Podle ní zemře kvůli špatnému vzduchu 1,5krát více lidí než při silničních haváriích a dokonce čtyřikrát více než na smrtelnou chorobu AIDS. Z nového výzkumu, provedeného sdružením vědců APHEIS (Air Pollution and Health: A European Information System - Znečištěné ovzduší a zdraví: Evropský informační systém) vyplývají i další alarmující zjištění. Kvůli špinavému vzduchu zemřou každý rok v Evropě tisíce lidí. I nepatrné snížení hladiny znečištění by podle studie znamenalo záchranu mnoha životů. Skupina APHEIS provedla měření ve 26 evropských městech - Praha mezi nimi nebyla. Vědci zjistili, že se úroveň znečištění napříč Evropou liší. V některých velkých městech dosahují hodnoty 14 mikrogramů na metr krychlový, někde až 73 mikrogramů na kubický metr. Kdyby se úroveň znečištění vzduchu ve všech městech snížila na 40 mikrogramů na m 3, dalo by se každoročně zabránit předčasnému úmrtí 2653 lidí. Evropská komise již stanovila zmíněných 40 mikrogramů na m 3 jako závazný horní limit, do něhož se od roku 2005 musejí vejít všechny státy EU.
</TEXT>
</DOC>
<DOC>
<DOCID>LN-20021101044</DOCID>
<DOCNO>LN-20021101044</DOCNO>
<DATE>11/01/02</DATE>
<GEOGRAPHY>OTTAWA</GEOGRAPHY>
<TEXT>
Kanada včera oznámila, že Spojené státy ustoupily ve sporu kolem nových protiteroristických předpisů a nebudou již vyžadovat, aby Kanaďané narození v některých zemích Blízkého východu byli při vstupu do USA povinně fotografováni a aby jim byly sejmuty otisky prstů. Požadavek vyvolal pobouření kanadských poslanců a ministerstvo zahraničí ve středu varovalo své občany pocházející z některých arabských zemí a z Íránu, aby si dobře rozmysleli cestu do Spojených států. "S Kanaďany s kanadským pasem se bude jednat stejně, ať se narodili kdekoli," prohlásil před poslanci kanadský ministr zahraničí Bill Graham.
</TEXT>
</DOC>
<DOC>
<DOCID>LN-20021101045</DOCID>
<DOCNO>LN-20021101045</DOCNO>
<DATE>11/01/02</DATE>
<TITLE>
Bývalý prezident objíždí USA a podporuje demokratické kandidáty před nadcházejícími volbami
</TITLE>
<TEXT>
Získat většinu v Kongresu chtějí američtí demokraté ve volbách, které se budou konat příští týden v úterý.
WASHINGTON - Jestli je někdo v Demokratické straně skutečnou hvězdou, tak je to Bill Clinton. Už je dva roky pryč z Bílého domu, demokratům se doposud nepodařilo nalézt novou tvář, která by jej mohla nahradit. Tento stav je zvláště patrný nyní, kdy vrcholí kampaň před guvernérskými volbami a hlasováním do Sněmovny reprezentantů a části Senátu, které se uskuteční 5. listopadu. V současnosti mají republikáni ve Sněmovně reprezentantů převahu šesti hlasů, v Senátu je poměr hlasů mezi oběma stranami 49:49, přičemž jeden senátor je nezávislý. Demokraté měli v horní komoře Kongresu většinu jednoho hlasu, minulý týden se však při letecké havárii zabil jejich senátor Paul Wellstone z Minnesoty. Nyní by chtěli situaci zlepšit na obou parlamentních frontách - získat většinu ve sněmovně (přišli o ni v roce 1994) i v Senátu. Pokud se jim to nepodaří, bude to velice dobrá zpráva pro republikánského prezidenta George W. Bushe, který bude moci prosazovat svoje záměry v Kongresu snadněji než doposud. A jak se zdá, poslední, kdo může demokratům pomoci, je právě Bill Clinton. Objíždí proto demokratické kandidáty po celých USA, sbírá peníze na kampaň, radí a promlouvá na předvolebních mítincích. Clinton je ale osobností, která vzbuzuje buď sympatie, anebo nenávist. Vyhýbá se proto státům, kde by mohl aktivizovat republikánské voliče či kde by se dostal do palby kritiky a mohl by poškodit demokratického kandidáta. "V žádném případě nevede otevřenou kampaň na místech, kde by byl hromosvodem pro kritiku," řekl agentuře AP politolog Norm Ornstein z American Enterprise Institute.
</TEXT>
<HEADING>
Bývalý viceprezident se vrací na scénu
</HEADING>
<TEXT>
Podle všeho se Clintonovi daří přitáhnout pozornost voličů. "Je velkým tahákem. Lidé chodí na sponzorské večírky, aby si s ním mohli promluvit či se s ním dali vyfotografovat, a zaplňují sály, aby si ho mohli poslechnout," tvrdí Mark Brewer, vůdce demokratů v Michiganu. Tento týden byl bývalý prezident i s manželkou, senátorkou Hillary Clintonovou, v Minneapolisu, kde se mimo jiné zúčastnil vzpomínky na senátora Wellstonea. Podařilo se mu opět přitáhnout pozornost nejenom na sebe, ale i na kandidáty v Minnesotě. Zejména na bývalého viceprezidenta Waltera Mondaleho (74), který přerušil důchod a bude se ucházet o senátorské křeslo uvolněné Wellstonem. Právě na to, jak probíhala vzpomínková akce, si stěžují republikáni. Nelíbí se jim, že se změnila v "politické shromáždění", a požadují stejný prostor ve sdělovacích prostředcích, jaký měli demokraté. "Měli by se stydět," řekl na adresu demokratů bývalý kongresman Vin Weber. Mondale slíbil, že bude následovat Paula Wellstonea, čímž si získal podporu mnoha lidí. Zatím se zdá, že se mu daří dokonce ještě víc - zatímco Wellstone vedl v průzkumech nad republikánem Normem Colemanem jen velmi těsně, jemu přisuzují odhady náskok více než osmi procentních bodů. Všeobecně se ale očekává, že letošní volby budou velice těsné, podobně jako ty prezidentské před dvěma lety.
Podle všeho se Clintonovi daří přitáhnout pozornost voličů. "Je velkým tahákem. Lidé chodí na sponzorské večírky, aby si s ním mohli promluvit či se s ním dali vyfotografovat, a zaplňují sály, aby si ho mohli poslechnout," tvrdí Mark Brewer, vůdce demokratů v Michiganu. Tento týden byl bývalý prezident i s manželkou, senátorkou Hillary Clintonovou, v Minneapolisu, kde se mimo jiné zúčastnil vzpomínky na senátora Wellstonea. Podařilo se mu opět přitáhnout pozornost nejenom na sebe, ale i na kandidáty v Minnesotě. Zejména na bývalého viceprezidenta Waltera Mondaleho (74), který přerušil důchod a bude se ucházet o senátorské křeslo uvolněné Wellstonem. Právě na to, jak probíhala vzpomínková akce, si stěžují republikáni. Nelíbí se jim, že se změnila v "politické shromáždění", a požadují stejný prostor ve sdělovacích prostředcích, jaký měli demokraté. "Měli by se stydět," řekl na adresu demokratů bývalý kongresman Vin Weber. Mondale slíbil, že bude následovat Paula Wellstonea, čímž si získal podporu mnoha lidí. Zatím se zdá, že se mu daří dokonce ještě víc - zatímco Wellstone vedl v průzkumech nad republikánem Normem Colemanem jen velmi těsně, jemu přisuzují odhady náskok více než osmi procentních bodů. Všeobecně se ale očekává, že letošní volby budou velice těsné, podobně jako ty prezidentské před dvěma lety.
</TEXT>
</DOC>
<DOC>
<DOCID>LN-20021101046</DOCID>
<DOCNO>LN-20021101046</DOCNO>
<DATE>11/01/02</DATE>
<TEXT>
Vojenský hřbitov v Brookwoodu u Londýna je druhý největší na světě. Připomíná rozsáhlou botanickou zahradu s hroby mezi vzácnými stromy a keři z celého světa. "Československé" sekce jsou tam dvě. ¨ Ta první - menší, s 49 hroby - je původní a jsou v ní uloženi k věčnému odpočinku letci a vojáci, kteří položili život za naši svobodu na západní frontě. Každým rokem tam v neděli, která je nejblíž svátku 28. října, členové Československé obce legionářské vzdávají hold svým padlým kamarádům. Jestliže během roku zemřel někdo z jejich řad, je uložen po boku svých druhů ve vedlejší, větší sekci hřbitova. Tam odpočívají ti, kteří zemřeli po válce. Právě na tomto místě byla uplynulou neděli uložena do země schránka s popelem generálmajora Josefa Buršíka, který zemřel letos 30. června ve věku devadesáti let. Josefa Buršíka jsem znal velmi dobře. Byl to vzácný člověk. Říkali jsme mu hrdina, protože byl hrdinou Sovětského svazu. Titul mu byl udělen za statečnost při dobývání centra Kyjeva s tankovou jednotkou, které velel. Později se významně podílel na osvobození Ostravy. Medaili hrdiny Sovětského svazu však po invazi Varšavského paktu do Československa vrátil s důrazným protestem na sovětské velvyslanectví v Londýně, kde od padesátých let žil. Jeho smrt opět připomněla skutečnost, že řady legionářů v posledních letech notně řídnou. S nimi odchází i slavná éra našich dějin. Obávám se, že jim podobní se už nerodí.
</TEXT>
</DOC>
<DOC>
<DOCID>LN-20021101047</DOCID>
<DOCNO>LN-20021101047</DOCNO>
<DATE>11/01/02</DATE>
<TITLE>
Ve vládním programu zlepšení zdravotního stavu občanů lze objevit racionální jádro
</TITLE>
<TEXT>
V květnu 1998 členské státy Světové zdravotnické organizace přijaly deklaraci Zdraví pro všechny v 21. století. Česká republika se připojila také, nyní máme k dispozici rozpracovaný program na 124 stranách, který ve středu schválila vláda. O seriózním a poctivém přístupu ministerstva zdravotnictví nelze pochybovat. Než by v krátké době vypustilo do světa několikastránkové obecné nicneříkající prohlášení, vydalo se cestou méně pohodlnou. V jedenadvaceti bodech předkládají tvůrci svou představu strategické perspektivy českého zdravotnictví, přičemž největší důraz se klade na prevenci. To je potěšitelné už proto, že samo ministerstvo i lékaři se z důvodu zaneprázdnění prevenci věnují spíš okrajově. I přesto, že je to neúčinnější a nejekonomičtější způsob zdravotní péče. Mnohé programové body vznikly rozpracováním stávajících (např. snížení kojenecké úmrtnosti, prodlužování střední délky života, prevence kardiovaskulárních chorob či infekčních onemocnění). Další se snaží řešit existující problémy - přístup k základní zdravotní péči nebo financování zdravotnických služeb. Některé znějí jako z jiného světa: Do roku 2020 zlepšit podmínky pro psychosociální pohodu lidí a pro lidi s duševními chorobami zajistit dostupnost komplexních služeb. Pod tímto dlouhým titulem se ukrývá reforma psychiatrických léčeben a psychiatrické péče, o které se mluví poměrně dlouho. Konkrétním návodem, jak vymýtit z dnešního světa stres a deprese, kterými trpí stále více lidí, však ministerští úředníci nedisponují.
</TEXT>
<HEADING>
Odtrženo od života
</HEADING>
<TEXT>
Ambiciózní úřednický záměr snížit počet sebevražd alespoň o jednu třetinu dostává ránu do vazu jen několik řádek za svým vyhlášením. Autoři zde konstatují, že příčiny poklesu počtu sebevražd v minulých letech nejsou známy. Jak říkají matematici, úloha nemá řešení. Jinými slovy: je to problém vhodný spíš pro tým výzkumníků než pro nějaký celostátní program. Případně se můžeme věnovat úvahám, zda ČSSD chce omezit prodej provazů, omezit používání plynu či permanentně monitorovat Nuselský most... Zásadní vadou celé koncepce je její dle mého - minimální ukotvení v realitě Česka začátku 21. století. V mnoha případech by radikálně změnilo situaci pouhé striktní dodržování stávajících zákonů a předpisů. Zde mám na mysli především zákaz kouření v některých veřejných prostorech, jenž je notoricky ignorován. S mou prvou námitkou souvisí extrémní zájem mnisterstva o publicitu vedený snahou přesvědčit o správnosti své koncepce obyvatele. O zdraví občanů nemůžeme usilovat proti jejich vůli - a přece má zapojování občanů místo až v předposledním úkolu koncepce a okrajově je zmíněno v bodu 15.3. Tohoto rozporu si asi nikdo nevšiml. Nejmarkantněji se tohle opomenutí projevuje v bodu 12 - Snížit škody způsobené alkoholem, drogami a tabákem. Ve společnosti jsou tabák a alkohol obecně velice tolerovanými drogami, ačkoli způsobují škody daleko větší než všechny ostatní drogy dohromady. Je propastný rozdíl mezi deklarativním prohlášením, že alkohol a kouření škodí zdraví, a tím, že si restriktivní postoje osvojí relevantní část populace. Další překážkou, která se dosud jeví jako nepřekonatelná, je nedostatek politické vůle k uskutečnění některých bodů programu. Například záměr zakázat reklamu na tabák a tabákové výrobky už českým parlamentem několikrát neprošel. I proto je důležité v těchto případech přesvědčit občany, protože ti jediní mohou na své zastupitele vyvinout účinný nátlak, případně revidovat svůj postoj při volbách.
</TEXT>
<HEADING>
Rozhodnou byrokrati?
</HEADING>
<TEXT>
O tom, zda Zdraví pro všechny bude úspěšným vládním programem, nebo ne, rozhodne současné vedení ministerstva. V oblastech, kde Zdraví 21 jen rozvíjí stávající aktivity, nemusíme o jeho úspěšnosti pochybovat. Otázka financování, dostupnosti péče či postup proti drogám vyžadují politickou podporu a dohled. Ponechá-li ministryně vše v rukou svých podřízených, budeme sledovat, jak uvádějí do praxe svou vlastní tezi: Nejdůležitějším účastníkem aktivit pro zdraví je vláda. V tom případě by bylo Zdraví 21 jen vyhazováním peněz.
O tom, zda Zdraví pro všechny bude úspěšným vládním programem, nebo ne, rozhodne současné vedení ministerstva. V oblastech, kde Zdraví 21 jen rozvíjí stávající aktivity, nemusíme o jeho úspěšnosti pochybovat. Otázka financování, dostupnosti péče či postup proti drogám vyžadují politickou podporu a dohled. Ponechá-li ministryně vše v rukou svých podřízených, budeme sledovat, jak uvádějí do praxe svou vlastní tezi: Nejdůležitějším účastníkem aktivit pro zdraví je vláda. V tom případě by bylo Zdraví 21 jen vyhazováním peněz.
</TEXT>
</DOC>
<DOC>
<DOCID>LN-20021101048</DOCID>
<DOCNO>LN-20021101048</DOCNO>
<DATE>11/01/02</DATE>
<TITLE>
Pokles sazeb může ekonomice pomoci
</TITLE>
<TEXT>
Česká národní banka včera snížila klíčové úrokové sazby o čtvrt procentního bodu. K podobnému kroku se letos odhodlala už popáté. Ani tentokrát ovšem nešlo o žádné překvapení. Členové bankovní rady se už nějaký čas předháněli v náznacích, jak říjnové měnové zasedání dopadne. Většina hráčů na trhu nebyla zaskočena ani mírou - čtvrt procentního bodu byl tržní konsenzus. A co na to občan? Pravděpodobně žádnou změnu ani nezaznamená. Banky stejně jako nezávislí ekonomové snížení sazeb očekávaly a v předstihu své sazby více méně upravily. Jakékoli další posuny bankovních úroků tak budou spíše kosmetického charakteru. Pro ekonomiku by ovšem pokles sazeb mohl být příjemným fouknutím do plachet. Levnější peníze by snad mohly vyvážit slabou zahraniční poptávku po tuzemských vývozech. Oživení ekonomiky eurozóny totiž silně zaostává za optimistickými prognózami. Kamenem úrazu by naproti tomu mohl být fakt známý snad každému podnikateli: banky přílišnou ochotu půjčovat firmám zatím nejeví. Základní úroky se dostaly o půl procentního bodu pod úroveň eurozóny. Nízké sazby tak zřejmě pomůžou dovést souboj se spekulanty na kurs měny k úspěšnému konci. Nebo alespoň zpevňování koruny dočasně zpomalí. A kdyby kouzlo třeba přestalo fungovat, další intervence vyjdou centrální banku o něco levněji.
</TEXT>
</DOC>
<DOC>
<DOCID>LN-20021101049</DOCID>
<DOCNO>LN-20021101049</DOCNO>
<DATE>11/01/02</DATE>
<TITLE>
Obecní volby vypovídají o odpovědnosti stran
</TITLE>
<TEXT>
Přes sto devadesát tisíc spoluobčanů se uvolilo, že se nechají zvolit. Někteří z nich s větším, jiní s menším nadšením. Především nové členy obecních zastupitelstev čekají stížnosti sousedů, mnohdy i zlá krev. Prestiž či uznání si získají nemnozí. Klobouk dolů před jejich odhodláním. Jsou záchranou pro udržení toho, čemu se říká občanská společnost. Nejsou ovšem zastupitelstva jako zastupitelstva. Posty na radnici větších měst jsou příležitostí k usměrnění toků peněz. Zákonitě se o ně bojuje s jiným nasazením a politickou hbitostí než třebas o křeslo starosty v Dolních Hbitech. Při volbách do obecních zastupitelstev je každý druhý kandidát nezávislý na politické straně. Zato do boje o městské rady vytáhly strany s plnou silou - podíl nezávislých kandidátů zde nedosahuje ani jedné pětiny. Dá se to pochopitelně vysvětlit menší politickou angažovaností lidí z vesnice. I tím, že je těžké sestavovat stranickou kandidátku, když není z koho. Výjimkou jsou především komunisté zvýhodňuje je počet členů i tradiční disciplína. V těsném závěsu za nimi následují lidovci, kteří tak opět potvrzují aspirace na stranu venkova. Pochopitelné je i to, že pravicová ODS se pevně usadila ve městech. Zarážející je ale přístup sociálních demokratů. Podle počtu členů ČSSD, kteří jsou ochotni podílet se na práci zastupitelstev, se tato levicová strana zařadila až na čtvrté místo. Pokud má být v Česku komunální úroveň živým podhoubím formování politické elity a přístupu k řešení problémům společnosti obecně, pak ČSSD prohrála. Bez ohledu na počet hlasů, které si dokáže díky své pozici vládní strany získat.
</TEXT>
</DOC>
<DOC>
<DOCID>LN-20021101050</DOCID>
<DOCNO>LN-20021101050</DOCNO>
<DATE>11/01/02</DATE>
<TITLE>
Senátní volby sbližují KSČM a ČSSD
</TITLE>
<TEXT>
Česká sociální demokracie se nikdy netajila tím, že každodenní spolupráce s komunisty je politická nezbytnost, s níž je nutno se smířit. Ani to tak nebolelo. Koneckonců obě strany mají levicového ducha a výskyt bývalých komunistů je právě v ČSSD největší. K otevřené spolupráci se však Lidový dům nikdy neodhodlal. Přece jen atmosféra v české společnosti je stále silně antikomunistická, z hlediska dlouhodobých politických zisků by to nebylo přínosné. Drobné koalice na regionální úrovni, tu a tam nějaké to hlasování v parlamentu, to ano, ale nic víc. Ani letošní senátní volby nejsou výjimkou. Čtyři komunističtí kandidáti jdou do druhého kola s podporou místních centrál ČSSD, KSČM na oplátku podporuje sociální demokraty všude tam, kde se komunisté do druhého kola nedostali. Špidlův hlavní stan vyjadřuje obecnou podporu všem zbývajícím kandidátům vládní koalice. Místopředseda KSČM Balín toto taktické spojenectví, při němž má být eliminován vliv ODS, označil jako "historický okamžik". Balín samozřejmě přehání, nic dramatického se neděje. To jenom pokračuje plíživý průnik komunistů mezi demokratické strany. Ke skutečnému zlomu dojde, až když se komunisté objeví ve vládě. Na druhé straně je třeba Balínovi dát za pravdu. Na dějinných zlomech se musí trpělivě pracovat. Každý drobný posun je pak totéž co velká historická chvíle.
</TEXT>
</DOC>
<DOC>
<DOCID>LN-20021101051</DOCID>
<DOCNO>LN-20021101051</DOCNO>
<DATE>11/01/02</DATE>
<TITLE>
Ad LN 29. 10.: Železný získal senátní křeslo a imunitu
</TITLE>
<TEXT>
Tak už je to tedy jisté. Televize Nova přijde o svého dlouholetého otce ředitele. V televizních kuloárech už se jistě horečně diskutuje o tom, jak bude nahrazen Železného pravidelný pořad "Volejte řediteli". O čem ale ještě vedení Novy asi neví, je to, že Železný s sebou do Senátu bere i některé ze svých spolupracovníků, nebo to alespoň plánuje. Z těch důležitějších jmenujme například zajíce Zazu, který ihned po Železného volebním úspěchu prohlásil, že mu bude pomáhat udržovat pozornost diváka, pardon - ostatních senátorů, i nadále. Z dalších mediálně známých tváří to budou telefonistky z pořadu "Volejte řediteli". Máme se tedy na co těšit. Jen doufejme, že si pan Železný do Senátu nepřivede některého z dramaturgů úspěšné komerční stanice a nebude na senátní půdě předkládat pořady, tedy opět se omlouvám - zákony, typu Kolotoč nebo Riskuj. I když by se možná líbily a Senát by pak mohl být oblíbenější. A dokázat by se to dalo pomocí koláčů.
</TEXT>
</DOC>
<DOC>
<DOCID>LN-20021101052</DOCID>
<DOCNO>LN-20021101052</DOCNO>
<DATE>11/01/02</DATE>
<TITLE>
Ad LN 26. 10.: Čekání na zázrak
</TITLE>
<TEXT>
Paní poslankyni Marvanové je nasazována ze všech stran psí hlava a je vydávána za nečitelnou. Podle mého soudu je to jediný skutečně pravicový politik na naší politické scéně. Nechápu, jak může být zásadový a čestný člověk považován za nečitelného. Ona přece prosazuje to, co vždy hlásala, není na tom vůbec nic nečitelného, jedině snad pro toho, kdo takový není a být neumí. Vůbec nezáleží na tom, jak se vyspí - je stále stejná. Měli bychom jí být vděčni, že svými zásadovými postoji a, věrna programu US-DEU, nás chrání před bankrotářskou a rozhazovačnou politikou socialistů. Už se jí podařilo zrušení tzv. povodňových balíčků a ukázalo se, že měla pravdu, nyní se jí daří snížit nemravně navrhovaný a šílený rozpočtový schodek a dodejme, že se jí konečně podaří prosadit snížení mandatorních výdajů, což se zatím nikdy nepodařilo údajně pravicové a pseudokonzervativní ODS a jejímu rozpočtovému expertovi, pravicovému poslanci Vlastimilu Tlustému.
</TEXT>
</DOC>
<DOC>
<DOCID>LN-20021101053</DOCID>
<DOCNO>LN-20021101053</DOCNO>
<DATE>11/01/02</DATE>
<TITLE>
Ad LN 26. 10.: Škodováci na špatném hrobě
</TITLE>
<TEXT>
Pokud bych takový názor našel v rubrice "Úhel pohledu", přešel bych ho bez povšimnutí. Uvést ale takovéto stanovisko jako postoj redakce mi připadá v listě Čapka a jiných Čechů trošku zvláštní. Ne, nejsem žádný nacionalista (!), ale postoj koncernu VW ke Škodě je přinejmenším přezíravý. Vyrábějte si nákupní tašky pro naše manželky, vyvážejte si na východ a tím směrem, ale nesahejte nám na naše trhy. Superb je dobré auto, o čemž svědčí například mimořádně dobré hodnocení z Velké Británie. Autor komentáře správně argumentuje tím, že koncern rozhoduje o výrobním programu. Nepřipadá mi ale jako kanibalismus, když si zákazník z Anglie koupí Škodu místo VW, protože stejně jde zisk do koncernové kapsy. Naopak mi to připadá v dané situaci jako výhoda. Dobře si dokážu představit, že si Angličan německé auto nebude chtít koupit, zatímco české si, třeba kvůli letcům v RAF, koupí. Takže je nesmysl argumentovat tím, kdo Škodovku vlastní. Rozhodující je poptávka a zbytek je s troškou nadsázky jen standardní německá arogance. Proto tedy odborářům fandím. Tlačte na vedení koncernu, ať vám dovolí vyrábět kvalitní i luxusní vozy. Rád bych si jednou koupil Tudor. Passat si nekoupím.
</TEXT>
</DOC>
<DOC>
<DOCID>LN-20021101054</DOCID>
<DOCNO>LN-20021101054</DOCNO>
<DATE>11/01/02</DATE>
<TITLE>
Ad LN 29. 10.: Železný získal senátní křeslo a imunitu
</TITLE>
<TEXT>
Zvolení Vladimíra Železného do Senátu je sice ústavně nenapadnutelné, z morálního hlediska však krajně neblahé. Nyní už nic nebrání tomu, aby podobný model chování nebyl uplatněn v jiných oblastech. Proč například neposkytnout vybranému týmu první fotbalové ligy výhodu v podobě uznání jednoho gólu, vstřeleného v každém kole rukou či z ofsajdu? Že by to bylo nefér? Ve sportu ano, v politice, jak ukázal případ šéfa Novy, bohužel nikoli. Železného vítězství je neblahé především proto, že k němu došlo navzdory nemravnému využívání pronajatého "národního bohatství" (vysílacích frekvencí) k vlastnímu mocenskému prospěchu. Licence nesmí nikoho opravňovat k tomu, aby prostřednictvím "celonárodních" kmitočtů, propůjčených k mediálnímu podnikání, získal politickou moc. Přesně to se nyní stalo. Nejen za tichého přihlížení kompetentních orgánů, ale, bohužel, za aktivního přispění části voličů znojemského obvodu.
</TEXT>
</DOC>
<DOC>
<DOCID>LN-20021101055</DOCID>
<DOCNO>LN-20021101055</DOCNO>
<DATE>11/01/02</DATE>
<TITLE>
Ad LN 29. 10.: Železný získal senátní křeslo a imunitu
</TITLE>
<TEXT>
Vladimír Železný byl zvolen překvapivě již v prvním kole senátorem. Všichni bojovníci za přímou volbu prezidenta mají další důkaz fungování "hlasu lidu". Otázkou je, zda je to důkaz pro, či proti přímé volbě prezidenta. Vladimír Železný je oprávněně považován za kontroverzní postavu. Ctíme-li presumpci neviny, můžeme ho "soudit" jen podle vlastního vkusu. Jaká kampaň přesvědčila znojemskou veřejnost? Je nutné být známý a pak mít spoustu peněz na přímou reklamu, na zaplacení profesionálního týmu, na PR články (v nich se vyznamenala jihomoravská příloha Práva). Přidáte-li velké osobní nasazení a podivné odstoupení výrazného konkurenta, pak se úspěch nutně dostaví. Podle reformátorů reprezentativní demokracie se lid (dělnická třída) nemýlí, omylní jsou jen politici. Co když se příště Železný rozhodne zaútočit na post prezidenta? Jsou zastánci přímé volby připraveni na prezidenta železného a televizního?
</TEXT>
</DOC>
<DOC>
<DOCID>LN-20021101056</DOCID>
<DOCNO>LN-20021101056</DOCNO>
<DATE>11/01/02</DATE>
<TITLE>
Ad LN 16. 10.: Mezi špičkami ODS vypukl spor
</TITLE>
<TEXT>
Je opravdu fascinující sledovat názory některých lidí. Přirovnání členů ODS k "ovečkám" opravdu sedí! A proč si paní Voldánová myslí, že ODS neuznává morálku a nedodržuje zákony? Kde a kdy to někdo z ODS prohlásil? A že by zákony u nás nedodržovali pouze členové ODS? Rovněž "spokojený každodenní život" je pojem nesmírně mlhavý a každý si pod ním představuje něco jiného. ODS nechce nikomu spokojenost diktovat, chce jen zajistit, aby každý mohl žít ten spokojený život podle svých představ. A kdo se snaží uhájit teplá místečka? Členové ODS se ve velké většině umějí o sebe postarat, i když jsou teplých místeček zbaveni. A to je v dnešní "globální vesnici", jejíž součástí jsme, ať chceme či nechceme, docela užitečná vlastnost!
</TEXT>
</DOC>
<DOC>
<DOCID>LN-20021101057</DOCID>
<DOCNO>LN-20021101057</DOCNO>
<DATE>11/01/02</DATE>
<TITLE>
V prvním kole voleb do Senátu se jednoznačně ukázalo, že tato instituce si nezískala přízeň občanů ani deset let poté, co byla její existence zakotvena v ústavním systému ČR. Na rozdíl od letošních voleb do Poslanecké sněmovny, ve kterých byla nízká volební účast projevem negativní volby vůči politickým elitám, v případě Senátu je negativní volba výsledkem obecného nezájmu a nedůvěry vůči této ústavní instituci. Necelá čtvrtina oprávněných voličů, která k volbám přišla, pouze prohloubila deficit demokratické legitimity, jenž Senát doprovází od jeho faktického vzniku v roce 1996. Tento deficit je o to hrozivější, že volební účast nebyla tentokrát zkreslena souběhem s jinými volbami. Sám vznik druhé komory parlamentu byl výsledkem nedůvěry ve stranický parlamentarismus a politického "obchodu" s federálními poslanci dělícími československou federaci, který se nakonec stejně neuskutečnil. Tato zvláštní souhra okolností a nedůvěra veřejnosti by však neměly vést k unáhlenému závěru, že Senát je třeba zrušit.
</TITLE>
<HEADING>
Ústavní pojistka
</HEADING>
<TEXT>
Když se totiž čeští zákonodárci rozhodli prosadit poměrný volební systém do Poslanecké sněmovny, Senát se stal její ústavní brzdou, založenou na většinovém volebního systému. Z volebního systému tak kromě jiného vyplývá, že Senát má fungovat jako ústavní pojistka proti negativním důsledkům stranické demokracie a na ní založeného poměrného volebního systému. Odlišný systém volby má dále umožnit větší nezávislost senátorů při prosazování i těch politických zájmů a programů, které momentálně nemají většinovou podporu politických stran. Větší různorodost v zákonodárném orgánu má přispívat k tvorbě toho, čemu se říká komplexní demokratická vůle. Tato funkce je ale podmíněna tím, že voliči přestanou senátní volby ignorovat. Takovouto situaci nelze vyřešit tím, že by se na Senát přeneslo více ústavních pravomocí. Představa, že větší moc může zpětně zprostředkovat větší demokratičnost nějaké instituce, je nebezpečná. Existující rozsah senátních pravomocí by se zásadně měnit neměl. Spíše je třeba pokusit se při zachování většinového volebního systému senátní obvody lépe provázat se samosprávnými celky (kraje a okresy), aby se zvýraznilo regionální založení senátorského mandátu. V této souvislosti by bylo také vhodné podstatným způsobem přiblížit volební systém, podle něhož se volí do samosprávných orgánů, většinovému systému senátních voleb. Zákonodárná moc Senátu je sice ve srovnání s Poslaneckou sněmovnou mnohem slabší, ale například při volbě prezidenta nebo jmenování soudců Ústavního soudu jsou jeho pravomoci zcela klíčové. Srovnáme-li pravomoci prvorepublikového a současného Senátu, zjistíme, že ten dnešní má mnohem silnější ústavní postavení. Namísto toho, abychom mu poskytli více pravomocí, je nyní třeba zaměřit se na posílení jeho důvěryhodnosti.
Když se totiž čeští zákonodárci rozhodli prosadit poměrný volební systém do Poslanecké sněmovny, Senát se stal její ústavní brzdou, založenou na většinovém volebního systému. Z volebního systému tak kromě jiného vyplývá, že Senát má fungovat jako ústavní pojistka proti negativním důsledkům stranické demokracie a na ní založeného poměrného volebního systému. Odlišný systém volby má dále umožnit větší nezávislost senátorů při prosazování i těch politických zájmů a programů, které momentálně nemají většinovou podporu politických stran. Větší různorodost v zákonodárném orgánu má přispívat k tvorbě toho, čemu se říká komplexní demokratická vůle. Tato funkce je ale podmíněna tím, že voliči přestanou senátní volby ignorovat. Takovouto situaci nelze vyřešit tím, že by se na Senát přeneslo více ústavních pravomocí. Představa, že větší moc může zpětně zprostředkovat větší demokratičnost nějaké instituce, je nebezpečná. Existující rozsah senátních pravomocí by se zásadně měnit neměl. Spíše je třeba pokusit se při zachování většinového volebního systému senátní obvody lépe provázat se samosprávnými celky (kraje a okresy), aby se zvýraznilo regionální založení senátorského mandátu. V této souvislosti by bylo také vhodné podstatným způsobem přiblížit volební systém, podle něhož se volí do samosprávných orgánů, většinovému systému senátních voleb. Zákonodárná moc Senátu je sice ve srovnání s Poslaneckou sněmovnou mnohem slabší, ale například při volbě prezidenta nebo jmenování soudců Ústavního soudu jsou jeho pravomoci zcela klíčové. Srovnáme-li pravomoci prvorepublikového a současného Senátu, zjistíme, že ten dnešní má mnohem silnější ústavní postavení. Namísto toho, abychom mu poskytli více pravomocí, je nyní třeba zaměřit se na posílení jeho důvěryhodnosti.
</TEXT>
</DOC>
<DOC>
<DOCID>LN-20021101058</DOCID>
<DOCNO>LN-20021101058</DOCNO>
<DATE>11/01/02</DATE>
<TITLE>
Odmítáním dialogu s Čínou se vzdáváme možnosti měnit její postoje
</TITLE>
<TEXT>
"Mají Tibeťané šanci na udržení národní svébytnosti?" ptal se český politolog. "Vysázeli jsme hektary lesa, zatravňujeme," odpověděl mu s hrdým výrazem čínský vládní tibetolog. I tak může vypadat "dialog kultur", který se stal posledním hitem západních intelektuálů. Misie šesti šiřitelů pekingského pohledu na problém Tibetu se minulý týden v Praze stala příkladem toho, na jaká úskalí tyto snahy narážejí. V době, kdy se v Česku připravovaly akce na podporu svobody pro Tibet a protesty proti jeho okupaci, čínská delegace přesvědčovala o tom, že život v provincii je rok od roku šťastnější a radostnější. Posluchače našla jen v akademické obci, při semináři pořádaném Radou pro mezinárodní vztahy. Prezentace v parlamentu, iniciovaná komunistickým poslancem Vojtěchem Filipem, skončila kvůli nezájmu poslanců fiaskem. "Informace k vám proudí jen jedním kanálem, a proto nejsou objektivní," reagoval na otázku LN, zda jsou Tibeťané vězněni za své politické či náboženské přesvědčení, jeden ze členů delegace. Vyrovnat tuto "neobjektivitu" se on a většina jeho kolegů snažili převyprávěním statistické ročenky.
</TEXT>
<HEADING>
Srážka dvou světů
</HEADING>
<TEXT>
Střetly se tak dva myšlenkové světy jeden uvažuje v termínech, jako je svoboda a lidská práva. Druhý přepočítává kvalitu života na kilometry ropovodů či počet nemocnic. Zdá se, jako by mezi nimi existovala bariéra, přes niž se nikdy nemohou a nechtějí domluvit. Pokud by tomu tak skutečně bylo, pak by jediným způsobem "dialogu" mohl být mocenský boj, jak navrhují leckteří údajní neokonzervativci. Naslouchat lidem jiné kultury a tradice se ovšem dá i jinak - jen chtít. Jedna z možností je přistupovat k vzájemné komunikaci nejen na úrovni slov, ale i sdělení, které se pod nimi skrývá. Není žádnou novinkou, že východní kultura si potrpí na řeč symbolů. Zařazení "živého buddhy" do delegace komunistického státu bylo jedním z nich. Podobně i snaha Pekingu otevřít diskusi na dříve tvrdě tabuizované téma. Čínský prezident Ťiang Ce-min krátce po pražském tibetském propadáku mluvil s Georgem W. Bushem o "lidských právech" v Číně, když ještě před rokem reagoval na toto sousloví s nejvyšší podrážděností. Toto poselství, vyjádřené na mnoha úrovních, je přesněji vnímáno ve státech, které mají hlubší zkušenost s multikulturním charakterem společnosti. Tomu, jak se čínská politika stává umírněnější a posiluje se její snaha o kompromisy, věnují komentáře přední západoevropské a americké deníky. "Zatrpklost je střídána sladkostí", nadepsal The Washington Post posun čínské politiky. Je chybou tuto dynamiku nevnímat. Dokonce i tibetská vláda v emigraci vyzvala své příznivce, aby dali Číně šanci a do června 2003 zastavili protestní akce.
</TEXT>
<HEADING>
Lépe naslouchat, lépe se ptát
</HEADING>
<TEXT>
V Česku dává většina politicky angažované veřejnosti přednost setrvávání na pozicích, na nichž se zakopala před lety. Obraz Tibetu je formován virtuální představou vycházející z několika velkofilmů a pod vlivem ušlechtilé osobnosti 14. dalajlamy. O skutečných problémech lidí na "střeše světa" ale mají Češi jen mizivou představu. Někdy jsou i statistické ročenky lepší četbou než cílená ignorance. Můžeme se z nich například dozvědět, jak se Tibet změnil, a pochopíme také, proč dalajlama neusiluje o plnou nezávislost své vlasti na Číně, ale o co nejširší autonomii. Pokud bychom lépe naslouchali, nemusel by pak možná ani platit obvyklý povzdech "Tibetu nijak pomoci nemůžeme, alespoň si připomeneme čínské bezpráví". Už proto, že bychom se uměli i lépe ptát. Na otázku z publika po národní identitě Tibeťanů nakonec odpověděl po kovaném šéfovi delegace jeden z jejích řadových členů. Mluvil o tibetských tradicích, dědictví předchozích generací. Pokud v Praze dokážeme, že jsme schopni rozlišovat mezi těmito dvěma modelovými postoji čínského establishmentu, postaví bossové v Pekingu do čela další misie mnohem spíše právě mladého proreformního funkcionáře. A nepřímo se tak zasloužíme o to, že i dalajlama bude ve své vlasti nacházet stále více partnerů k opravdovému dialogu.
V Česku dává většina politicky angažované veřejnosti přednost setrvávání na pozicích, na nichž se zakopala před lety. Obraz Tibetu je formován virtuální představou vycházející z několika velkofilmů a pod vlivem ušlechtilé osobnosti 14. dalajlamy. O skutečných problémech lidí na "střeše světa" ale mají Češi jen mizivou představu. Někdy jsou i statistické ročenky lepší četbou než cílená ignorance. Můžeme se z nich například dozvědět, jak se Tibet změnil, a pochopíme také, proč dalajlama neusiluje o plnou nezávislost své vlasti na Číně, ale o co nejširší autonomii. Pokud bychom lépe naslouchali, nemusel by pak možná ani platit obvyklý povzdech "Tibetu nijak pomoci nemůžeme, alespoň si připomeneme čínské bezpráví". Už proto, že bychom se uměli i lépe ptát. Na otázku z publika po národní identitě Tibeťanů nakonec odpověděl po kovaném šéfovi delegace jeden z jejích řadových členů. Mluvil o tibetských tradicích, dědictví předchozích generací. Pokud v Praze dokážeme, že jsme schopni rozlišovat mezi těmito dvěma modelovými postoji čínského establishmentu, postaví bossové v Pekingu do čela další misie mnohem spíše právě mladého proreformního funkcionáře. A nepřímo se tak zasloužíme o to, že i dalajlama bude ve své vlasti nacházet stále více partnerů k opravdovému dialogu.
</TEXT>
</DOC>
<DOC>
<DOCID>LN-20021101059</DOCID>
<DOCNO>LN-20021101059</DOCNO>
<DATE>11/01/02</DATE>
<TITLE>
Státní rozpočet vykáže za letošní rok vysoký schodek a v příštím roce se deficit ještě zvýší. Podle metodiky používané v EU saldo veřejných rozpočtů přesáhne 5 % HDP a v příštích čtyřech letech se žádné výrazné omezení deficitu neplánuje. Je tento vývoj nebezpečný? V nejbližší době zřejmě vážné problémy nehrozí. Na krytí schodku si vláda půjčuje prostřednictvím státních dluhopisů a těch je na trhu stále nedostatek. Po nových emisích se zatím vždycky jen zaprášilo. Kvůli vysokým schodkům na vládu nijak silně netlačí ani centrální banka, ani mezinárodní instituce, jako je MMF. ČNB sice na stav veřejných financí neustále upozorňuje, avšak nijak jí nebrání ve snižování sazeb. Vlády okolních zemí mohou české vládě její snadný život jen závidět. Také hospodaří s deficitem, na rozdíl od české vlády je však za to trestá přísná měnová politika. Například polský rozpočet letos skončí s nižším schodkem než u nás: deficit by neměl přesáhnout 5 % HDP a v příštím by měl klesnout na 4 %. Polská národní banka ovšem vládě nic nedaruje. Ačkoliv inflace v Polsku prudce poklesla, centrální banka snižuje sazby jen velmi neochotně a někdy až po ústupcích kabinetu.
</TITLE>
<HEADING>
V Polsku je to těžší
</HEADING>
<TEXT>
Pokud by ministr financí pro příští rok nesestavil rozpočet s nižším schodkem než letos, byly by dnes polské úrokové sazby mnohem výš než na současných 7 %. Přitom polská vláda může oprávněně poukazovat na krajně nepříznivé podmínky: ekonomika je na pokraji recese a státní kasa musí živit třímilionovou armádu nezaměstnaných. Poláci navíc již před několika lety začali s reformou penzijního systému. Skutečnost, že se nyní potýkají asi s největšími problémy za poslední léta, jasně ukazuje, že reforma penzijního systému není žádný rychlý a bezbolestný lék na neduhy veřejných financí. Česká vláda k zásadní reformě veřejných financí v tomto volebním období asi nepřistoupí. Dnes ji nic netlačí, ale to nemusí platit pořád. Státní dluh je zatím velmi nízký, ale pokud bude vláda dále hospodařit s vysokými schodky, rychle poroste a stane se z něj problém. Banky nemohou skoupit neomezené množství státních obligací. Postupně začnou požadovat vyšší výnos, což vládě prodraží dluhovou službu. Reformě veřejných financí a s nejvyšší pravděpodobností i penzijního systému se nevyhneme. Pokud však bude státní rozpočet pokračovat v dosavadním vývoji, budeme je provádět za výrazně obtížnějších podmínek, než máme nyní. Změna penzijního systému z průběžného na fondový si během řady let vyžádá vysoké náklady. V současné době by nebyl problém si na to půjčit. Bohužel, státní dluh se bude v příštích letech zvyšovat v důsledku běžného hospodaření státu, aniž by se využilo této jedinečné příležitosti.l
Pokud by ministr financí pro příští rok nesestavil rozpočet s nižším schodkem než letos, byly by dnes polské úrokové sazby mnohem výš než na současných 7 %. Přitom polská vláda může oprávněně poukazovat na krajně nepříznivé podmínky: ekonomika je na pokraji recese a státní kasa musí živit třímilionovou armádu nezaměstnaných. Poláci navíc již před několika lety začali s reformou penzijního systému. Skutečnost, že se nyní potýkají asi s největšími problémy za poslední léta, jasně ukazuje, že reforma penzijního systému není žádný rychlý a bezbolestný lék na neduhy veřejných financí. Česká vláda k zásadní reformě veřejných financí v tomto volebním období asi nepřistoupí. Dnes ji nic netlačí, ale to nemusí platit pořád. Státní dluh je zatím velmi nízký, ale pokud bude vláda dále hospodařit s vysokými schodky, rychle poroste a stane se z něj problém. Banky nemohou skoupit neomezené množství státních obligací. Postupně začnou požadovat vyšší výnos, což vládě prodraží dluhovou službu. Reformě veřejných financí a s nejvyšší pravděpodobností i penzijního systému se nevyhneme. Pokud však bude státní rozpočet pokračovat v dosavadním vývoji, budeme je provádět za výrazně obtížnějších podmínek, než máme nyní. Změna penzijního systému z průběžného na fondový si během řady let vyžádá vysoké náklady. V současné době by nebyl problém si na to půjčit. Bohužel, státní dluh se bude v příštích letech zvyšovat v důsledku běžného hospodaření státu, aniž by se využilo této jedinečné příležitosti.l
</TEXT>
</DOC>
<DOC>
<DOCID>LN-20021101060</DOCID>
<DOCNO>LN-20021101060</DOCNO>
<DATE>11/01/02</DATE>
<TITLE>
Výjimečně zachovalé pozůstatky srstnatého nosorožce objevili paleontologové ve střední Anglii
</TITLE>
<TEXT>
Přesný obraz života, jaký panoval v centrální Anglii před 30 000 až 50 000 lety, budou prý vědci schopni vytvořit na základě mimořádného objevu ve Staffordshiru.
LONDÝN - Ostatky čtyř srstnatých nosorožců, které odkryli britští paleontologové v lomu v centrální Anglii, mohou podle vědců poskytnout nový klíč k poznání doby ledové. Vědci označují objev v lokalitě Whitemoor Haye ve Staffordshiru za mimořádný. Jde totiž o jeden z nejlépe zachovalých nálezů tohoto typu v severní Evropě. Podařilo se vykopat i celou řadu velmi zachovalých rostlin a hmyzu. Jeden z nosorožců svíral dokonce mezi zuby svazek rostlin, což dává vědcům informace o jeho poslední potravě. Paleontologové při vykopávkách narazili také na kosterní pozůstatky mamuta, soba, divokého koně, bizona a vlka. Britští vědci se domnívají, že jim neobyčejný nález umožní vytvořit poměrně přesný obraz života, jaký panoval v centrální Anglii před 30 000 až 50 000 lety. "Budeme schopni dát dohromady celé přírodní prostředí této oblasti v době ledové," uvedl Simona Buteuxe, ředitel archeologického odboru z univerzity v Birminghamu. "Nádherně se uchovaly zejména rostliny. Upřímně řečeno, vypadají, jako by se dostaly pod zem teprve minulý týden. Mezi nimi jsou i zbytky brouků, kteří byli velmi citliví na změnu podnebí. To nám dává klíč k tomu, jaké tady tenkrát bylo životní prostředí," řekl doktor Buteux.
</TEXT>
<HEADING>
Led - ochrana před predátory
</HEADING>
<TEXT>
O srstnatých nosorožcích (Coelodonta antiquus) se ví, že v době ledové obývali pásmo podél řeky Trent v oblasti Staffordshiru. Vědci se domnívají, že tato zvířata dokázala přežít až do doby někdy před 10 000 lety. Vědcům se podařilo vykopat výborně zachovalou přední část jednoho nosorožce. "Je to nejlepší exemplář srstnatého nosorožce, jaký jsem vůbec kdy viděl," prohlašuje paleontolog a expert na dobu ledovou Andy Currant z londýnského Muzea přírodních věd, kam byly vykopávky převezeny. "Kosti jsou ve výjimečně dobrém stavu. Obvykle se zachovají jen úlomky, protože mrtvá zvířata se stávají kořistí predátorů," dodal Currant. Paleontologové jsou přesvědčeni, že před takovým osudem uchránil srstnatého nosorožce z lomu v lokalitě Whitemoor Haye jen fakt, že okamžitě po smrti úplně zmrzl.
O srstnatých nosorožcích (Coelodonta antiquus) se ví, že v době ledové obývali pásmo podél řeky Trent v oblasti Staffordshiru. Vědci se domnívají, že tato zvířata dokázala přežít až do doby někdy před 10 000 lety. Vědcům se podařilo vykopat výborně zachovalou přední část jednoho nosorožce. "Je to nejlepší exemplář srstnatého nosorožce, jaký jsem vůbec kdy viděl," prohlašuje paleontolog a expert na dobu ledovou Andy Currant z londýnského Muzea přírodních věd, kam byly vykopávky převezeny. "Kosti jsou ve výjimečně dobrém stavu. Obvykle se zachovají jen úlomky, protože mrtvá zvířata se stávají kořistí predátorů," dodal Currant. Paleontologové jsou přesvědčeni, že před takovým osudem uchránil srstnatého nosorožce z lomu v lokalitě Whitemoor Haye jen fakt, že okamžitě po smrti úplně zmrzl.
</TEXT>
</DOC>
<DOC>
<DOCID>LN-20021101061</DOCID>
<DOCNO>LN-20021101061</DOCNO>
<DATE>11/01/02</DATE>
<GEOGRAPHY>LONDÝN</GEOGRAPHY>
<TEXT>
Jeden z nejrozšířenějších herbicidů, atrazin, který se velice často dostává do vody, představuje vážné riziko pro žáby a další obojživelníky. Podle výzkumu amerických vědců z Kalifornské univerzity v Berkeley totiž tato látka způsobuje u těchto živočichů změnu pohlaví. Vědci zjistili, že u žabích samců vystavených atrazinu se vyvinuly samičí charakteristické znaky. V oblastech, kde je voda kontaminovaná atrazinem, je až 92 procent žab oboupohlavních. Vědci se domnívají, že stejné účinky má atrazin také na ryby i plazy. Atrazin se používal pro hubení plevelu čtyřicet let, ale spekulace o jeho možných negativních dopadech na lidské zdraví vedly k zákazu jeho používání v některých evropských státech.
</TEXT>
</DOC>
<DOC>
<DOCID>LN-20021101062</DOCID>
<DOCNO>LN-20021101062</DOCNO>
<DATE>11/01/02</DATE>
<TEXT>
Někdy na jaře jsme se zmohli na nový zákon. Za udupání ježka - půl roku natvrdo! Pokládám to za rozumné, když si chceš vybít zlost na živém tvoru, tak trp! Ale kolik za člověka? Nedochází občas k nepoměru, který bije do očí? Stačí se rozpomenout na soudní tahanice, odklady a nedoručená soudní předvolání, nová odročení a nakonec osvobozující rozsudky většiny bývalých vysokých komunistických činitelů. Každý věděl, že jde o frašku, vždyť se soudilo pod ochranou zákonů, podle kterých zločiny nebyly zločinem. Obětem se nedostalo ani chabého zadostiučinění a viníci odešli čistí jako lilium. Tam někde leží tvůj mrtvý. Tady sedí oběť s chodidly popálenými cigaretou. A na lavici, zaštítěn obhájcem, člověk, který se na něm podepsal. Možná se jenom bavil, možná jen přihlížel nebo si právě vyléval vztek, co na tom. Zda ho pak pronásledovaly hrůzné sny už zapomněl, ale asi těžko, protože vinu necítí. O své účasti mluví jako o normálním zaměstnání. Tehdy a tehdy pracoval tam a tam. U té a té firmy. Tam podle svého nejlepšího vědomí a svědomí plnil jemu svěřené úkoly a instrukce. Nepřemýšlel o nich, jen plnil příkazy. Tolik fakta. Ať je to jak chce, nemyslím, že by ti, kteří soudí, neviděli, jak by to mělo vypadat, a jak to vypadá. Představuji si, že když svléknou talár, přijdou domů a nazují trepky, cítí se notně znechucení a frustrovaní a mají vztek. Možná i sami na sebe. Jenže druhý den, už zase bez trepek, jedou v tom zavedeném a koneckonců osvědčeném kole paragrafů a protokolů a ať chtějí nebo ne, patří do složitého soukolí státní mašinérie. Možná pro samu zodpovědnost zůstávají zločiny proti lidskosti pro jejich oči skryty za haldou papírů a čísel a tíha rozhodování jim paradoxně brání jednat podle zdravého rozumu. Obyčejný člověk už dávno ví, za co zaplatil, co má k dobru a zač ještě dluží. Už dávno všechno podškrtl a udělal bilanci a je mu jasné, že konto Obzinů, Grebeníčků a Miloušů Jakešů není prostě v rovnováze. Zanechává to v něm hořký pocit, že pro něj spravedlnost není. Tohle známe. Žili jsme s tím padesát let a ten pocit se nás s přestávkami drží jak propocená košile. Vyvolává znechucení, rezignaci a vztek. Je to pocit, který nahrává do rukou straně deroucí se po deseti letech opět k moci. Neinformovanost o úloze Senátu je jen jedna strana mince. Celková frustrace, pocit, že nic neovlivním, druhá. Na jaře vyšel nový zákon a cenu ježka bychom už znali. S životem člověka je to složitější. Stále ještě slyšíme, že chybí legislativa a starý trestní řád je plný mezer, kterými se dá lehce propadnout. Chválabohu, že jsme se aspoň v některých případech zmohli na nový. Chválabohu aspoň ve jménu ježka!
</TEXT>
</DOC>
<DOC>
<DOCID>LN-20021101063</DOCID>
<DOCNO>LN-20021101063</DOCNO>
<DATE>11/01/02</DATE>
<TITLE>
Felix. Jméno pochází od
</TITLE>
<TEXT>
latinského slova felix, které znamená "štěstí, šťastný". Ženským protějškem jména je Felicie nebo Felicita. V církevním kalendáři je dnes svátek Všech svatých. Jeho kořeny se nacházejí v Orientu, kde se již v průběhu 4. století slavila památka všech mučedníků.
</TEXT>
</DOC>
<DOC>
<DOCID>LN-20021101064</DOCID>
<DOCNO>LN-20021101064</DOCNO>
<DATE>11/01/02</DATE>
<TITLE>
ČSOB, největší domácí banka, měla za tři čtvrtletí čistý zisk podle českých účetních standardů 4,793 miliardy korun, zatímco ve stejném období loni to bylo 4,246 miliardy. Bilanční suma meziročně klesla z 575,7 na 521,3 miliardy korun. Majitelem banky je belgická KBC.
</TITLE>
<TEXT>
Madeta, největší tuzemský producent mléčných výrobků, zdraží své výrobky s výjimkou mléka. Sýry budou stát asi o pět procent více a o deset procent podraží máslo. Madeta tak reaguje na zvyšující se cenu mléka, které je základní surovinou všech jejích výrobků, informovala včera TV Nova.
Počet turistů ze zahraničí ubytovaných v hromadných zařízeních České republiky v srpnu klesl o 32,8 procenta. Hlavním důvodem byly povodně.
Česká pojišťovna snížila za tři čtvrtletí roku čistý zisk meziročně na 1,35 miliardy Kč. Pokud by do hospodaření ČP nezasáhly srpnové povodně, čistý zisk za devět měsíců letošního roku by dosáhl přibližně úrovně stejného období loňského roku, kdy činil 1,99 miliardy korun.
Česká spořitelna hospodařila v prvních třech čtvrtletích letošního roku s čistým ziskem podle českých účetních standardů 6,002 miliardy korun. Ve stejném období loňského roku zisk banky činil 2,293 miliardy.
České radiokomunikace vykázaly za prvních devět měsíců letošního roku ztrátu 243,5 milionu Kč proti zisku před zdaněním 408 milionů korun ve stejném období loni. Tržby poklesly o 5,8 procenta na 1,6 miliardy Kč. Důvodem poklesu výnosů je podle společnosti rostoucí konkurence na telekomunikačním trhu.
Continental, německý výrobce pneumatik a automobilových součástek, zvýšil v prvních devíti měsících letošního roku zisk před zdaněním, úroky a odpisy na 547 milionů eur z 309 milionů ve srovnatelném loňském období. Firma, jež opouští období obtížné restrukturalizace a uzavírání továren, však rovněž oznámila, že ve čtvrtém čtvrtletí vykáže mimořádné náklady kvůli schodku v americkém penzijním fondu a slabým obchodním podmínkám v Severní Americe.
Royal Dutch/Shell, britskonizozemská ropná společnost, vytvořila ve třetím čtvrtletí čistý zisk 2,24 miliardy dolarů, což je proti stejnému období minulého roku pokles zhruba o 17 procent. Výsledek je ale na horní hranici odhadů analytiků a lze jej tedy považovat za uspokojivý.
Maloobchodní tržby v zemích Evropské měnové unie v srpnu vzrostly o 0,8 procenta proti předchozímu měsíci. Výsledky maloobchodu tak překonaly očekávání analytiků, kteří očekávali, že se tržby zvýší proti červenci o 0,5 procenta.
Deutsche Bank, jeden z největších světových finančních ústavů, se ve třetím čtvrtletí překvapivě dostala do ztráty, která před zdaněním činila 181 milionů eur. To je zásadní změna proti stejnému loňskému období, kdy měla největší německá banka zisk 363 milionů eur. Banka totiž musela od července do září vytvářet rezervy na ztrátové úvěry, měla však i nižší příjmy z obchodování. Na celý rok ale vedení banky předpovídá "uspokojivé" výsledky.
Bauer, vydavatelská společnost, chce odkoupit některá aktiva mediální skupiny KirchMedia, včetně většinového podílu v největší televizní společnosti v Německu. Bauer je vydavatelem několika populárních titulů, například týdeníku pro mládež Bravo. KirchMedia je zase součástí obří skupiny krachujícího magnáta Lea Kirche. Nabídka se pohybuje těsně pod hranicí dvou miliard eur. Pokud by nabyvatel ovládl ProSiebenSat1, částka za převzetí by se zvýšila o dalších asi 750 milionů eur.
České radiokom. 195,81 -2,24
Český Telecom 217,25 3,06
Erste Bank 1813,53 0,42
</TEXT>
</DOC>
<DOC>
<DOCID>LN-20021101065</DOCID>
<DOCNO>LN-20021101065</DOCNO>
<DATE>11/01/02</DATE>
<TITLE>
PRAHA - Několik let připravovaný prodej státního podílu v Českém Telecomu se může na poslední chvíli zhroutit. Podle nejmenovaného vládního zdroje agentury Reuters totiž vítěz tendru konsorcium Deutsche Bank a dánského operátora TDC - vnesl do návrhu smlouvy o prodeji Telecomu některé požadavky, které jsou pro stát nepřijatelné. Vláda se návrhem smlouvy měla zabývat už ve středu, ale její projednání nejméně o týden odložila. Podle dobře informovaného zdroje ČTK se proti postavili ministr financí Bohuslav Sobotka a budoucí ministr informatiky Vladimír Mlynář. Návrh smlouvy totiž mimo jiné obsahuje ustanovení, které novému majiteli Telecomu umožňuje snížit dohodnutou kupní cenu 1,82 miliardy eur o deset procent v případě, že by odhalil nepříznivé faktory v účetních knihách firmy. Vedle toho konsorcium požádalo vládu o nespecifikované záruky proti budoucím rozhodnutím Úřadu na ochranu hospodářské soutěže a Českému telekomunikačnímu úřadu. Návrh smlouvy také hovoří o snaze Deutsche Bank a TDC dokoupit 49 procent v mobilním operátoru Eurotel od amerického konsorcia Atlantic West. Telecom nyní vlastní 51procentní podíl vEurotelu a už vloni se neúspěšně pokusil získat zbytek. Tehdy nechtěl Atlantic West prodávat kvůli příliš nízké ceně 1,1 miliardy amerických dolarů. Vláda rozhodla o prodeji 51 procent akcií Telecomu společnosti C-Tel, kterou s podporou TDC plně ovládá Deutsche Bank, už v srpnu. Příslušná smlouva měla být uzavřena do konce října. Termín podpisu se však odložil.
</TITLE>
<TEXT>
Hospodářské výsledky Českého Telecomu (v mld. Kč)
období leden - září leden - září leden - září
</TEXT>
</DOC>
<DOC>
<DOCID>LN-20021101066</DOCID>
<DOCNO>LN-20021101066</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Centrální banka na včerejším měnovém zasedání snížila tři klíčové úrokové sazby o čtvrt procentního bodu. Rozhodnutí ČNB ovšem nebylo pro trh žádné překvapení - tento krok se očekával již několik týdnů. Repo sazba, za kterou si u ČNB ukládají peníze komerční banky, se tak dostala na úroveň 2,75 procenta. Diskontní sazba - za kterou ČNB obchodním bankám naopak půjčuje klesla na 1,75 procenta. Lombardní sazba dosahuje 3,75 procenta. Česko se tak výší klíčových úrokových sazeb dostalo o půl procentního bodu pod úroveň eurozóny. "Rozhodnutí ČNB vítám," komentoval krok bankovní rady ministr financí Bohuslav Sobotka. "Domnívám se, že jde o opatření, které přispěje k dalšímu možnému oživení ekonomiky," dodal. S tím ekonomové souhlasí. "Všechny rysy české ekonomiky ke snížení sazeb přímo vyzývají," uvedla hlavní ekonomka Volksbank Markéta Šichtařová. "Hospodářství se potýká se slabou zahraniční poptávkou po tuzemských vývozech a zahraniční oživení, které mělo být pro českou ekonomiku spásou, se nedostavilo," upřesnila. "Centrální banka se rozhodla uvolnit cetu pro udržení a posílení růstu ekonomiky v době, kdy jedna krušná zpráva o vývoji světové ekonomiky stíhá druhou," potvrdil Miroslav Brabec z Raiffeisenbank. Vyššímu propadu sazeb podle něj zabránila i vyhraná bitva se spekulanty na českou měnu. Silná koruna navíc tlačí dolů i tuzemskou míru inflace. Poslední data jsou navíc v tomto směru velmi příznivá. Podle odborníků je zřejmé, že růst cenové hladiny nebude problém ani v příštích šesti měsících. "ČNB považuje devizový kurs za nadhodnocený a nižší úrokové sazby by měly posilování koruny o něco zbrzdit," shrnula Šichtařová. Riziko zůstává podle ekonomů na straně nižšího ekonomického růstu v eurozóně i v příštím roce. "Druhé pololetí příštího roku přinese další vlnu posilování koruny, které podrží inflaci jen mírně nad úrovní ve vyspělých zemí," odhadl Brabec. Pokud Evropská centrální banka sníží příští týden sazby, je tak podle něj další pokles úroků v tuzemsku na spadnutí.
</TEXT>
</DOC>
<DOC>
<DOCID>LN-20021101067</DOCID>
<DOCNO>LN-20021101067</DOCNO>
<DATE>11/01/02</DATE>
<TITLE>
Svou úvěrovou politikou chtějí stavební spořitelny konkurovat levným hypotékám
</TITLE>
<TEXT>
Nasycený trh u stavebního spoření vede spořitelny k větší nabídce úvěrových produktů.
PRAHA - Tuzemské stavební spořitelny ode dneška razantně přiškrtily úroky. Nižší sazby se dotknou jak úvěrů, tak i některých vkladů. Půjčky tak vyjdou zase o něco levněji. Na vkladech ovšem střádalové vydělají méně. Českomoravská stavební spořitelna - lídr tuzemského trhu zavedla nové tarify Klasik a Invest. "U těchto tarifů se kombinuje nižší požadovaná naspořená částka - 40 proti 50 procentům - a nižší úroková sazba u úvěrů ze stavebního spoření. Konkrétně jde o 5,5 procenta u tarifu Klasik a 4,8 u Investu," popsala mluvčí ČMSS Pavla Paseková. Nejmenší stavební spořitelna Hypo nabízí úvěr ze stavebního spoření dokonce již za 3,9 procenta. V takovém případě se ovšem vklady úročí pouze jedním procentem. Raiffeisen stavební spořitelna ode dneška zlevnila úročení úvěrů ze stavebního spoření z dosavadních šesti procent až na 4,9 procenta. Třetí největší stavební spořitelna na českém trhu - Všeobecná stavební spořitelna Komerční banky - se ovšem letos už k žádným změnám nechystá. "Úrokové sazby u překlenovacích úvěrů jsme snížili už k 1. září o jeden procentní bod," uvedla tisková mluvčí VSS KB Hana Vaněčková. U tohoto typu půjček se tak úroky dnes pohybují v rozmezí šesti až 7,9 procenta. "Na straně vkladů - a ani dalších produktů - už se sazbami v dohledné době hýbat nebudeme. Stejně tak minimálně do konce roku nemáme v plánu měnit ani obchodní podmínky," shrnula Vaněčková.
</TEXT>
<HEADING>
Krok ke klientovi
</HEADING>
<TEXT>
Sazby u vkladů se dosud běžně pohybovaly mezi třemi až čtyřmi procenty. Úročení úvěrů v naprosté většině případů startovalo na hranici šesti procent. U stavebních spořitelen může být podle platné legislativy rozdíl mezi sazbami u úvěrů a vkladů jen tři procentní body. Trh stavebního spoření je podle odborníků nasycený. Spořitelny na to plánují reagovat vyšší nabídkou úvěrových produktů. Objem peněz ze stavebního spoření zhruba odpovídá prostředkům vyplaceným na hypoteční úvěry - počet úvěrů ze stavebního spoření je ovšem asi sedmkrát vyšší. Stavební spořitelny chtějí svou úvěrovou politikou v budoucnu konkurovat právě levným hypotékám. "Vycházíme vstříc potřebám svých klientů, kteří zejména v případě financování bytových potřeb ve větších objemech preferují minimální měsíční zatížení po celou dobu splácení překlenovacího úvěru a možnost čerpat překlenovací úvěr bez předchozího naspoření," zdůvodnila krok ČMSS Paseková. Překlenovací úvěr se váže s úrokovou sazbou 5,7 procenta a poskytuje se pro úvěry nad 500 milionů korun. Klient přitom nemusí mít naspořeno vůbec nic.
Sazby u vkladů se dosud běžně pohybovaly mezi třemi až čtyřmi procenty. Úročení úvěrů v naprosté většině případů startovalo na hranici šesti procent. U stavebních spořitelen může být podle platné legislativy rozdíl mezi sazbami u úvěrů a vkladů jen tři procentní body. Trh stavebního spoření je podle odborníků nasycený. Spořitelny na to plánují reagovat vyšší nabídkou úvěrových produktů. Objem peněz ze stavebního spoření zhruba odpovídá prostředkům vyplaceným na hypoteční úvěry - počet úvěrů ze stavebního spoření je ovšem asi sedmkrát vyšší. Stavební spořitelny chtějí svou úvěrovou politikou v budoucnu konkurovat právě levným hypotékám. "Vycházíme vstříc potřebám svých klientů, kteří zejména v případě financování bytových potřeb ve větších objemech preferují minimální měsíční zatížení po celou dobu splácení překlenovacího úvěru a možnost čerpat překlenovací úvěr bez předchozího naspoření," zdůvodnila krok ČMSS Paseková. Překlenovací úvěr se váže s úrokovou sazbou 5,7 procenta a poskytuje se pro úvěry nad 500 milionů korun. Klient přitom nemusí mít naspořeno vůbec nic.
</TEXT>
</DOC>
<DOC>
<DOCID>LN-20021101068</DOCID>
<DOCNO>LN-20021101068</DOCNO>
<DATE>11/01/02</DATE>
<GEOGRAPHY>WASHINGTON</GEOGRAPHY>
<TEXT>
Hrubý domácí produkt Spojených států se ve třetím čtvrtletí zvýšil v ročním přepočtu o 3,1 procenta. Tempo růstu americké ekonomiky se tak zrychlilo z 1,3 procenta za předchozí tři měsíce. USA za to vděčí především objemným spotřebitelským výdajům do nových automobilů. Informovalo o tom americké ministerstvo obchodu. Dynamika hospodářského růstu byla přesto menší, než se očekávalo. Ekonomové na Wall Street odhadovali v průměru zvýšení o 3,6 procenta. V posledním čtvrtletí roku přitom čekají zpomalení růstu k jednomu až dvěma procentům. Podle ministerstva nejvíce přispěly k většímu HDP rychlejší růst spotřebitelských výdajů, zejména na nákup motorových vozidel, a mírnější růst dovozu. Hrubý domácí produkt měří celkovou produkci na území státu a je nejširším měřítkem celkového výkonu ekonomiky. Spotřebitelské výdaje se ve čtvrtletí zvýšily roční mírou 4,2 procenta, ve druhém čtvrtletí vzrostly o 1,8 procenta.
</TEXT>
</DOC>
<DOC>
<DOCID>LN-20021101069</DOCID>
<DOCNO>LN-20021101069</DOCNO>
<DATE>11/01/02</DATE>
<TITLE>
PRAHA - Centrální banka se včera připojila k několika institucím, které české ekonomice pro letošní a příští rok předpovídají nižší růst, než se všeobecně předpokládalo. Podle představ bankéřů hospodářství letos poroste tempem 1,8 až 2,3 procenta. To je podstatně méně, než očekává vláda. Ministerstvo financí snížilo předpověď růstu hospodářství letos již několikrát. A tak zatímco loni odhadovalo dynamiku ekonomiky na 3,8 procenta, poslední odhady hovoří o tempu 2,7 procenta. Analytici očekávají letošní růst HDP kolem dvou procent - čeká se na údaje za třetí čtvrtletí, ve kterých se projeví vliv povodní a zpomalení v zahraničí na tuzemskou ekonomiku. Ve druhém čtvrtletí rostlo HDP tempem 2,5 procenta. Ještě horší vyhlídky má podle ČNB tuzemská ekonomika v příštím roce. Hospodářství by mělo růst tempem 1,1 až 2,6 procenta. Dosavadní odhad byl o více než procento vyšší. Guvernér centrální banky Zdeněk Tůma vidí největší rizika hospodářství ve vývoji veřejných financí a rozpočtové politiky státu. "Nejistota panuje rovněž ohledně odstartování a intenzity předpokládaného oživení světové ekonomiky," uvedl Tůma. Evropské státy a USA se totiž ze zpomalení nevzpamatovávají tak rychle, jak se čekalo. Vláda je v odhadování růstu hospodářství pro příští rok ještě poměrně optimistická - očekává tempo na úrovni 3,3 procenta. Na základě tohoto předpokladu se nyní sestavuje návrh státního rozpočtu pro příští rok růst HDP totiž ovlivňuje výběr daní. Pokud ekonomika roste rychleji, podnikům se daří lépe a odvádějí státní kase vyšší částky. Na nižší tempo ekonomiky tak stát může v příštím roce doplatit vyšším schodkem. Státní kasa by podle předpokladů vlády měla letos hospodařit se schodkem zhruba 80 miliard korun, což je o cca 30 miliard více, než se původně plánovalo. Za rok by měl stát hospodařit s deficitem 111 miliard korun. Schodky zvyšuje mimo jiné úhrada ztrát České konsolidační agentury (ČKA), která spravuje nekvalitní aktiva z bank. Agentura včera ohlásila, že její letošní ztráta bude 81,4 miliardy korun. Podle ČKA přitom ještě zbývá k uhrazení část ztráty za rok 2001 18,6 miliardy korun. Ztrátu hradí stát vydáním dluhopisů a v příštím roce se do rozpočtu zahrne jen loňská ztráta. Letošní ztrátu tedy bude stát řešit až v příštích letech.
</TITLE>
<TEXT>
Předpovědi růstu českého hospodářství
instituce prognóza 2002 prognóza 2003
</TEXT>
</DOC>
<DOC>
<DOCID>LN-20021101070</DOCID>
<DOCNO>LN-20021101070</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Čerstvě zvolené prezidium Fondu národního majetku včera jednomyslně zvolilo dosavadního 2. místopředsedu výkonného výboru fondu Jana Juchelku šéfem FNM. Juchelka se funkce předsedy výkonného výboru FNM ujme dnes. Do čela fondu ho navrhl ministr financí a předseda prezidia Bohuslav Sobotka. Podle Sobotky byla klíčovým kritériem pro výběr nového předsedy odbornost. "Výkonný výbor je zodpovědný za realizaci privatizace, a proto je nezbytné, aby jeho členy byli profesionálové s dlouholetou praxí," komentoval rozhodnutí ministr. O Juchelkovi coby novém šéfovi privatizační agentury státu mělo již dvakrát hlasovat prezidium FNM ve starém složení, nikdy se však nesešlo v usnášeníschopném počtu. Sobotka proto počátkem října inicioval personální výměnu prezidia. Poslanecká sněmovna minulý týden zvolila všech osm členů nového prezidia, které jí navrhla vláda. FNM je bez předsedy od konce května, kdy prezidium vedené tehdejším ministrem financí Jiřím Rusnokem po bouřlivém nočním jednání odvolalo Zdeňku Němcovou. Důvodem pro její odvolání byla údajně zčásti dlouhodobější nespokojenost, ale především skutečnost, že FNM zablokoval propojení společnosti ČEZ s distributory elektřiny. O spojení přitom již předtím rozhodla vláda. Vedením fondu byl tehdy dočasně pověřen Raška. FNM nemá pravomoc rozhodovat o způsobu privatizace státního majetku, jeho úkolem je pouze provádět privatizační projekty na základě rozhodnutí vydaných ministerstvem financí či usnesením vlády. FNM připravuje a uzavírá kupní smlouvy, které schvaluje vláda, a zabezpečuje přípravu a průběh výběrových řízení. Předseda řídí výkonný výbor, který o všech klíčových věcech rozhoduje jako celek. Juchelka pracuje ve FNM od roku 1995. Druhým místopředsedou výkonného výboru je od konce března 2000 a v minulosti vedl například jednání o privatizaci Komerční banky.
</TEXT>
</DOC>
<DOC>
<DOCID>LN-20021101071</DOCID>
<DOCNO>LN-20021101071</DOCNO>
<DATE>11/01/02</DATE>
<TITLE>
Už dva roky jste nám nezvedli mzdu, stěžují si zaměstnanci automobilky. Její vedení má ale silný protiargument: prodej vozů klesá.
</TITLE>
<TEXT>
MLADÁ BOLESLAV - Odboráři Škody Auto hodlají v nastávajícím kolektivním vyjednávání požadovat po firmě průměrné navýšení všech mzdových tarifů o 17 procent. Právě jednání o mzdách bude podle jejich odhadu nejobtížnější v celém jednání o kolektivní smlouvě na rok 2003. "První kolo začíná 5. listopadu," řekl včera mluvčí odborů Jaromír Cvrček. Firma uvedla, že se k požadavkům odborářů nyní nebude vyjadřovat.
</TEXT>
<HEADING>
Příplatky, bonusy, pracovní doba...
</HEADING>
<TEXT>
Odboráři považují za rozhodující, že naposledy se v automobilce zvyšovaly plošně platy před dvěma lety o 10,1 procenta. Odbory připravily pro vyjednávání se zástupci firmy řadu dalších požadavků ve mzdové oblasti, včetně různých příplatků. Požadují také zavedení nových složek bonusu, kdy by zaměstnanci měli například dostávat pevnou plošnou prémii vyplácenou za úspěšnost společnosti nebo za plnění celopodnikových ukazatelů. "Je to vstupní báze našeho mzdového požadavku, o které se bude teprve jednat," řekl Cvrček. Za týden hodlají odboráři zveřejnit také svůj návrh roční pracovní doby a rozpočtu pro sociální výdaje.
</TEXT>
<HEADING>
Jednání budou obtížná
</HEADING>
<TEXT>
Odboráři očekávají, že nastávající kolektivní vyjednávání bude velmi obtížné. Firma podle nich bude moci argumentovat poklesem automobilového trhu a dalšími negativními faktory, včetně silné koruny.
Odboráři očekávají, že nastávající kolektivní vyjednávání bude velmi obtížné. Firma podle nich bude moci argumentovat poklesem automobilového trhu a dalšími negativními faktory, včetně silné koruny.
</TEXT>
</DOC>
<DOC>
<DOCID>LN-20021101072</DOCID>
<DOCNO>LN-20021101072</DOCNO>
<DATE>11/01/02</DATE>
<TITLE>
Škoda Auto vysvětluje nižší prodeje slabým evropským trhem, povodněmi a ukončením výroby felicií
</TITLE>
<TEXT>
O 12 procent méně aut prodala Škoda za tři čtvrtletí na českém trhu. Její tržní podíl v Česku se snížil o tři procenta.
MLADÁ BOLESLAV - Automobilka Škoda Auto snížila ve třetím čtvrtletí celosvětově prodej o 6,5 procenta na 333 369 vozů. Největším exportním trhem zůstává pro Škodu Auto i nadále Německo, kde se prodej snížil proti loňsku o 3,6 procenta na 51 023 vozů. Informoval o tom mluvčí firmy Jaroslav Černý. Na českém trhu klesl ve třetím čtvrtletí prodej z loňských 63 636 na 55 711 vozů, přičemž tržní podíl se snížil meziročně o necelá tři procenta na 51,17 procenta. Prodej proti loňsku klesl podle vedení firmy především kvůli oslabení důležitých evropských trhů. Firma pokles zároveň přičítá faktu, že loni se na úspěšném prodeji výrazně podílely prodejní výsledky modelu Felicia, který skončil v polovině roku. Dalším negativním faktorem jsou ničivé srpnové povodně. Nejprodávanější ze tří modelů vyráběných v letošním roce byla fabia nabízená nyní ve čtyřech variantách Fabia, Fabia Combi, Fabia Sedan a Fabia Praktik. Za devět měsíců roku se zvýšil její prodej proti loňsku o 4,4 procenta na 198 789 vozů. Prodej modelu Octavia se zvýšil o 0,73 procenta na 124 324. Nejnovější model Škoda Superb zakoupilo 10 256 zákazníků a byl dosud uveden ve 36 zemích. Do konce roku 2002 firma počítá se zahájením prodeje v dalších šesti zemích. Automobilka Škoda Auto měla od ledna do září čistý zisk 1,55 miliardy korun při tržbách 111,9 miliardy Kč. Škoda Auto je součástí koncernu Volkswagen. Zisk německé firmy se během třetího čtvrtletí snížil o 48 procent na 711 milionů eur.
Výsledky Škody Auto za tři čtvrtletí
prodej: pokles o 6,5 procenta na 333 369 vozů čistý zisk: 1,55 miliardy korun tržby: 111,90 miliardy korun
</TEXT>
</DOC>
<DOC>
<DOCID>LN-20021101073</DOCID>
<DOCNO>LN-20021101073</DOCNO>
<DATE>11/01/02</DATE>
<GEOGRAPHY>PLZEŇ/PRAHA</GEOGRAPHY>
<TEXT>
Změnu zákonů, které mají urychlit budování silnic a dálnic ve veřejném zájmu, připravují pracovníci ministerstva dopravy ve spolupráci s Ředitelstvím silnic a dálnic ČR a Státním fondem dopravní infrastruktury. Nové zákony by měly platit už v příštím roce. Řekl to náměstek ministra dopravy Jiří Kubínek. Náměstek Státního fondu dopravní infrastruktury Jiří Novák by chtěl v nových paragrafech, které by mohly být například součástí stavebního zákona, prosadit institut naturální náhrady. Stát ji podle něj zatím nezná a mohou ji poskytovat pouze obce. "V první fázi by měl majitel šanci vybrat si náhradní plochu," vysvětlil. Tímto krokem by se odpůrcům staveb snížila možnost obrany. Kubínek dodal, že vleklé boje ekologických aktivistů na dálnici D 11 Praha - Hradec Králové a kolem dálničního obchvatu Plzně chápe jako "záměrné bojkoty". "Musíme změnit zákony natolik, abychom uměli postavit liniové stavby tak rychle jako na Západě," řekl Kubínek. V tuzemsku používané vyvlastňování má podle něj mnoho úskalí a stavby značně zdržuje. Během používaného vyvlastňování se například cyklicky mění majitelé dotčených pozemků a zahájení stavby se tak může zpozdit až o dva roky.
</TEXT>
</DOC>
<DOC>
<DOCID>LN-20021101074</DOCID>
<DOCNO>LN-20021101074</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Předseda ODS a Poslanecké sněmovny Václav Klaus podpoří při hlasování v dolní komoře vládní návrh rozpočtu na příští rok se schodkem 111 miliard korun, pokud vláda premiéra Vladimíra Špidly přijme návrh střednědobého konsolidačního programu, který připravuje ODS. Klaus to včera řekl BBC. Zdůraznil, že mluví za sebe, nikoli za celou svoji stranu. "Přísahám, že nemám mandát. Kdyby vláda přistoupila na toto dlouhodobé omezení svého chování, na tuto principiální věc navždy, já bych jim jeden rozpočet odpustil," řekl. V souboji o rozpočet vidí Klaus tři roviny. První je souboj o konkrétní čísla na příští rok. Druhá rovina problému je vytvoření obecných mantinelů "navždy", norma by měla zřejmě nést název zákon o rozpočtové disciplíně, či o rozpočtové kázni. Návrh takového zákona ODS připravuje. Podle Klause jde nyní o to, zda to stihne do příštího čtvrtka do 10.00. Zákon podle něj navrhne několik režimů rozpočtového hospodaření, několik odlišných situací, od přiměřené k horší a už zoufalé, a podle toho bude dávat jiná pravidla projednávání rozpočtu v parlamentu.
</TEXT>
</DOC>
<DOC>
<DOCID>LN-20021101075</DOCID>
<DOCNO>LN-20021101075</DOCNO>
<DATE>11/01/02</DATE>
<TITLE>
Hráči z Česka letos poprvé reprezentují na olympiádě počítačových her v Koreji. Z hraní se stává sport, který čeká na své profesionály.
</TITLE>
<TEXT>
Pasažéři, kteří čekali na odlet svého letadla v neděli 27. října, zvědavě okukovali malou skupinku mladých lidí oblečených v černém a vybavených českou vlajkou. Nebyli to neonacisté, ale reprezentanti České republiky, kteří se vydávali na dalekou cestu do Koreje - na světovou olympiádu v počítačových hrách. "Těším se, jak to bude zorganizované. V Koreji jsou počítačové hry hodně rozšířeným sportem. Čeká na nás opravdické olympijské městečko - hotely, restaurace, bazény a výborně vybavené haly," těší se Michal Bernhard alias Ace, sedmnáctiletý student průmyslovky a reprezentant ve hře Half-Life: Counter-Strike (viz přehled níže). Od určité úrovně jsou počítačové hry opravdu téměř rovnocenné sportu, jen se při nich člověk tolik nenadře, říká Michalův spoluhráč David. Sešli jsme se dva dny před odletem s Michalem, s Davidem (oba patří do týmu Counter Strike) a s Honzou ze sekce Unreal Tournament. Všichni mají přezdívku (nick) a před ní zkratku "nEph", která znamená, že patří do jednoho konkrétního klanu - Neophyte (www.neophyte.cz).
</TEXT>
<HEADING>
Čechy hraní neuživí
</HEADING>
<TEXT>
Klan pro ně představuje zhruba to, co pro automobilové závodníky závodní stáj a Neophyte patří mezi ty nejlepší v republice. "V Česku je zhruba pět dobrých klanů, jejichž hráči jsou vidět a něco vyhrávají. Tyhle klany mají potom profesionální úroveň, manažery, sponzory," vysvětluje David Lošek (Eraser). Členů sekce Counter Strike je šest a až na jednoho jsou Pražáci. Přestože je CS týmová hra, místo pobytu pro hraní nerozhoduje. Většina jejich rozhovorů a tréninkových soubojů probíhá přes internet. S kolegy z ostatních herních sekcí sdružených pod Neophyte se setkají maximálně dvakrát do roka nebo na turnajích. Větší turnaje se totiž už nehrají na internetu, ale na místní síti v jedné hale a říká se jim LAN party. "Ve světě se hráči hraním uživí. Například jeden švédský tým, který hodně vítězí, si za rok vydělá 60 tisíc eur," říká David. Oni všichni z Counter Strike dali dohromady podobnou částku, jen v českých korunách. Nevystačí to tedy ani na připojení k internetu. Proto větší radost než z vyhraných peněz a dalších cen mají právě z cesty do Asie. "Rodiče mi počítač jednou na několik měsíců úplně zakázali. Ostatně ze začátku jsem u něj trávil i deset hodin denně. Moje cesta do Koreje je překvapila a začali mi fandit," říká devatenáctiletý Honza Pilný (Exi). Ostatně, teď už má natrénováno a na hry mu stačí dvě hodiny za den.
</TEXT>
<HEADING>
Reflexy a dobrá paměť
</HEADING>
<TEXT>
K počítačovému hraní se dostane člověk snadno. Nejprve si to doma zkouší sám a když už se ve hře alespoň trochu orientuje, navštíví stránky, kde je možné hrát v reálném čase na internetu proti ostatním. Po několika vyhraných zápasech se začne přihlašovat do turnajů, kterých jen v Česku probíhá několik desítek ročně. Ve chvíli, kdy začne dosahovat výsledků, založí klan nebo do nějakého přistoupí. Podle Petry Albrechtové, šéfredaktorky jednoho z takových herních portálů Gamezone.cz, nejde o žádný výjimečný koníček. Aktivně u nich soupeří kolem 30 tisíc lidí, přitom zaregistrovaných je jich třikrát víc. Counter Strike tým, ve kterém hraje Michal a David, se dal dohromady podobnou cestou před rokem. Byli nejlepší, tak si vytvořili samostatný klan. Pod křídla Neophyte je potom přivedl jeho manažer přezdívaný Moon, jinak Viktor Wanli.
</TEXT>
<HEADING>
Slzný plyn na vás
</HEADING>
<TEXT>
"Aby mohl být hráč úspěšný, musí mít talent, tak jako v každém sportu, a pravidelný trénink," říká Wanli. "Talent, to je kombinace reflexů, pevných nervů a paměti. Většina her se odehrává v daném prostředí, a čím lépe hráči znají jeho mapy, tím lepší mohou mít výsledky," vysvětluje. Kluci se svými vítězstvími a svým koníčkem příliš nechlubí. Prohlašují o sobě, že jsou introverti, ale navzdory mýtům o nekomunikativnosti počítačových "pařanů" se vidí reálně a vyjadřují normálně. "Vzhledem k tomu, že počítačové hry jako sport nejsou příliš rozšířené, lidé se na nás dívají jako na blázny. A kdybych tvrdil, že veškerý svůj volný čas trávím u počítače, tak si o mně nemyslí nic hezkého," říká Honza. "Přitom kdybych chodil na diskotéky a bral lehké drogy nebo pil po hospodách, tak to nikoho nepřekvapí," komentuje to. Přitažené za vlasy jim také připadají zprávy o agresivitě. Agresivní mohou být podle nich jen narušení jedinci, kteří ke spuštění násilného chování žádné počítačové střílení nepotřebují. I když s agresivitou se přece jen už v souvislosti s hrami setkali. Na letošním počítačovém veletrhu Invex, kde probíhala nominace na olympiádu, někdo do ventilace vstříkl slzný plyn.
Plné znění článku najdete na www.lidovky.cz/Generace
</TEXT>
</DOC>
<DOC>
<DOCID>LN-20021101076</DOCID>
<DOCNO>LN-20021101076</DOCNO>
<DATE>11/01/02</DATE>
<TITLE>
@ Říjen, měsíc hackerů. Tak to vidí britská firma mi2g (mi2g.com) zaměřená na počítačovou bezpečnost, podle jejíchž statistik došlo za tuto dobu k více než 16,5 tisíce útoků na počítačové systémy nebo webové stránky. Což je nejvíce za sedmiletou historii jejich statistiky. Na vině jsou podle odhadů proislámští teroristé, takzvaní "hacktivisté". Přes jeden a půl tisíce útoků se podařilo prokázat konkrétní skupině - Unix Security Guards (USG). Tato čísla byla zveřejněna týden poté, co Associated Press informoval o útoku na devět ze třinácti serverů, které zajišťují provoz internetu na globální úrovni. (Někteří proti vinným i nevinným používají opiáty, jiní viry nebo trojské koně. Teď čekejme ještě autory sci-fi předpovězené řízené přírodní pohromy. Cože? Na Česko se řítí další vichřice?)
</TITLE>
<TEXT>
@ Nejen hackerům, ale také pirátům nebo spíše bojovníkům proti nim patří tento podzim. Listopadové setkání (5. 11.) odborníků z oblasti informačních technologií First Tuesday (firsttuesday.cz) bude věnováno Licencování technologií a ochraně duševního vlastnictví. Jedním z panelistů bude i zástupce Microsoftu. Microsoft, dominantní výrobce počítačového softwaru, minulý týden představil službu zdarma, díky níž je možné prověřit, zda váš řádně zakoupený software je legální. (Odešlete instalační CD do kanceláře Microsoftu a do čtyř dnů k vám přijde zákon:))
@ Portál Atlas.cz představil zmodernizovanou verzi svého e-mailu. Kromě jiného designu nabízí nově stromovou strukturu složek, nebo přenositelnost kontaktů v rámci celého Atlasu. Zůstává možnost využít protokol IMAP4, což je v rámci neplacených služeb ojedinělá nabídka. Tak jako protokol POP3, umožňuje IMAP stahování e-mailů z poštovního serveru do počítače, ale navíc zajistí přístup přímo na tento server. Oproti minulé verzi bude zpoplatněna rozšířená kapacita schránky nebo zachování i v případě jejího dlouhodobého neužívání. Výše poplatku se očekává v řádu desítek korun. (Dřívější e-mail běžel na platformě Microsoftu, která se za dva roky vůbec nevyvíjela. Asi Microsoft neodhadl, že podobné služby budou někdy za peníze.)
</TEXT>
</DOC>
<DOC>
<DOCID>LN-20021101077</DOCID>
<DOCNO>LN-20021101077</DOCNO>
<DATE>11/01/02</DATE>
<TEXT>
Zkratku WWW někdy vtipálci vykládají jako World Wide Wait - tedy celosvětové čekání. Pomalé stránky trápí asi všechny čtenáře Webu, jejich stahování se u některých navíc podepíše na poplatcích Telecomu. Bohužel, pokud si nepořídíte lepší připojení, sami to neovlivníte. Na internetu inzerovaná opatření nabízející zrychlení na straně uživatele vedou pouze k malému zlepšení. Přitom sami tvůrci stránek mohou své návštěvníky těchto problémů ušetřit. Pomůže optimalizace stránek - komprese obrázků, zhutnění html kódu. Jak daleko může tvůrce v zmenšování zajít, aniž by poškodil výsledný vzhled, rychle a zdarma prověří www.optiview.com.
</TEXT>
</DOC>
<DOC>
<DOCID>LN-20021101078</DOCID>
<DOCNO>LN-20021101078</DOCNO>
<DATE>11/01/02</DATE>
<TITLE>
www.doupe.cz
</TITLE>
<TEXT>
Chtěli byste si vyzkoušet turnaj na vlastní kůži, ale ani nevíte, která z her vás baví nejvíc? V Doupěti si člověk přečte recenze a ještě se proklikne na plné hry zdarma. Skromnější alternativa známého Bonuswebu.
</TEXT>
<HEADING>
www.parba.cz
</HEADING>
<TEXT>
Hraní počítačových her se říká paření. Takže na Pařbě lze očekávat, že si zapaříte do sytosti. Jako u všech ostatních on-line herních portálů, nejživěji je tu večer. Běžně se tu hrají také výše recenzované "turnajové" hry.
</TEXT>
<HEADING>
www.geeteevee.com
</HEADING>
<TEXT>
Máte doma Quake a chcete se podívat, jak to hrají skuteční borci. Hra sama nabídne možnost připojit se k televizi GTV. Adresy světových turnajů najdete na tomto webu.
Máte doma Quake a chcete se podívat, jak to hrají skuteční borci. Hra sama nabídne možnost připojit se k televizi GTV. Adresy světových turnajů najdete na tomto webu.
</TEXT>
</DOC>
<DOC>
<DOCID>LN-20021101079</DOCID>
<DOCNO>LN-20021101079</DOCNO>
<DATE>11/01/02</DATE>
<TEXT>
Pokud si otestujete české portály v Optiview, zjistíte, že většina z nich by snesla až třetinové zmenšení. A to i u takových profesionálů jako atlas.cz nebo centrum.cz. Případná redukce velikosti, by se neměla ale dotknout jejich obsahu tak, jak se tomu děje u portálu Quick.cz. Od určité doby na něm nevycházejí téměř žádné nové články, také katalog odkazů není aktualizovaný. Této "optimalizace" si všiml server o marketingu www.mam.cz, podle jehož zdroje uvnitř provozovatele Quick.cz - Českého Telecomu, portál stagnuje, návštěvnost klesá a vedení divize pomýšlí na odprodej.
</TEXT>
</DOC>
<DOC>
<DOCID>LN-20021101080</DOCID>
<DOCNO>LN-20021101080</DOCNO>
<DATE>11/01/02</DATE>
<TITLE>
* Starcraft Broodwar
</TITLE>
<TEXT>
Vesmír se stal domovem tří znepřátelených civilizací. Stojí proti sobě lidé (Terrané), tajemní Protossové a krvelačné příšery Zergové. Každé ze společenství má svoje vlastní základny, zvyky, způsoby boje a také svoje problémy. Starcraft z dílny Blizzard patří mezi jednu z nejrozšířenějších her ze sci-fi prostředí, kterým se říká real-time strategie.
</TEXT>
<HEADING>
* Warcraft III
</HEADING>
<TEXT>
Lidé a další postavy, které jako by vyskočily z keltské mytologie bojují za svůj lepší svět (případně za jeho destrukci). Jeden z příběhů sleduje lidského válečníka, který v honbě za pomstou se prokletím sám stane nemrtvou bestií. Další doprovází národ podobný trpaslíkům, jenž hledá svou vysněnou zemi. Opět real-time strategie od firmy Blizzard.
</TEXT>
<HEADING>
* Half-Life: Counter-Strike
</HEADING>
<TEXT>
Jedna z nejpopulárnějších síťových akčních her. Hrají proti sobě dva týmy - pět na pět. Jeden z týmů reprezentuje teroristy, kteří pokládají bomby a unášejí rukojmí. Proti nim stojí policisté, a ti se naopak snaží útokům zabránit. Oba týmy bojují proti sobě až do úplného vyhlazení. Jde o modifikaci známého Half-Life od Valve Software.
</TEXT>
<HEADING>
* Quake III: Arena
</HEADING>
<TEXT>
Akční bojová hra. S vybraným hrdinou procházíte tři prostředí - peklo, svět budoucnosti a vesmír. Se širokou škálou zbraní bojujete na život a na smrt buď v duelech, nebo týmově v arénách plných nejrůznějších soupeřů. Cílem je stát se nejlepším bojovníkem vesmíru. Takzvaný deathmatch (smrtelný souboj) od id Software.
</TEXT>
<HEADING>
* Unreal Tournament
</HEADING>
<TEXT>
Daleká budoucnost, nebezpečná soutěž. Kdo vyhraje, získá pohár šampiona, který mu otevře cestu k rajskému životu. Kdo prohraje, zemře. V této hře od Epiku se bojuje v rozmanitých arénách. Nejde ale pouze o zabíjení. Součástí hry je také obsazování základen a území, kradení trofejí nebo oblíbená "Capture the flag - Hra o vlajku".
Daleká budoucnost, nebezpečná soutěž. Kdo vyhraje, získá pohár šampiona, který mu otevře cestu k rajskému životu. Kdo prohraje, zemře. V této hře od Epiku se bojuje v rozmanitých arénách. Nejde ale pouze o zabíjení. Součástí hry je také obsazování základen a území, kradení trofejí nebo oblíbená "Capture the flag - Hra o vlajku".
</TEXT>
</DOC>
<DOC>
<DOCID>LN-20021101081</DOCID>
<DOCNO>LN-20021101081</DOCNO>
<DATE>11/01/02</DATE>
<TITLE>
Jan Holuša, marketingový manažer Progamers, společnosti a portálu na podporu počítačových her.
</TITLE>
<HEADING>
NE
</HEADING>
<TEXT>
Hraní počítačových her s sebou nepřináší žádná negativa, speciálně pokud to hodnotím z pohledu profesionálního hráče. Nesouhlasím s kritiky, kteří se domnívají, že akční hry propagují násilí. Ten, kdo hraje několik let, se nechlubí tím, že ve hře zabil člověka. Je pro něj důležité, jak umí mířit, jakou vymyslí strategii, jak rychle běhá. Počítačové hry vyžadují spoustu přemýšlení a taktiky. Z tohoto pohledu je to sport a pro hráče prostředek, aby v něčem vynikli. Také to, že člověk jen sedí a dívá se do monitoru, není pravda. Skrze počítač může komunikovat s celým světem. Žije v komunitě, která sahá daleko za jeho židli. Při hrách se tříbí postřeh, myšlení, trpělivost. Ale kvůli tomu to hráči nehrají. Je to pro ně zábava. Skutečný přínos budou mít počítačové hry až ve chvíli, kdy se u nás zprofesionalizují. Pak ten, kdo bude dobrý, se jimi i uživí.
Jiří Peterka, nezávislý publicista zaměřený na problematiku internetu a moderních technologií.
</TEXT>
<HEADING>
ANO
</HEADING>
<TEXT>
Počítačové hry dokáží vyvolat v mladých lidech návyk. Člověk, který není dostatečně vyzrálý, nevnímá potom rozdíly mezi virtuálním a reálným světem, což může vést třeba ke snižování prahu citlivosti na násilí. Když už k návyku dojde, zákazy od rodičů asi nemají smysl. Měli by se hlavně ptát, proč k tomu došlo. Jestli má jejich potomek nějakou alternativu, jestli se mu dospělí dost věnují. Měli by zjistit, proč se jejich dítě snaží utéct od reality. Co se sportovního hraní počítačových her týče, proč ne. Může to rozvíjet postřeh a šikovnost. Ale opět jde o to, zda jsou tito lidé vedle her schopni normálně žít. Já sám mám dvě děti, které běžně pracují s počítači, her mají nainstalovanou celou řadu a nemám pocit, že by jim propadaly. Jen si někdy po učení na chvíli zahrají. Je to pro ně možnost, jak se odreagovat, a zábava. To mi nevadí.
Počítačové hry dokáží vyvolat v mladých lidech návyk. Člověk, který není dostatečně vyzrálý, nevnímá potom rozdíly mezi virtuálním a reálným světem, což může vést třeba ke snižování prahu citlivosti na násilí. Když už k návyku dojde, zákazy od rodičů asi nemají smysl. Měli by se hlavně ptát, proč k tomu došlo. Jestli má jejich potomek nějakou alternativu, jestli se mu dospělí dost věnují. Měli by zjistit, proč se jejich dítě snaží utéct od reality. Co se sportovního hraní počítačových her týče, proč ne. Může to rozvíjet postřeh a šikovnost. Ale opět jde o to, zda jsou tito lidé vedle her schopni normálně žít. Já sám mám dvě děti, které běžně pracují s počítači, her mají nainstalovanou celou řadu a nemám pocit, že by jim propadaly. Jen si někdy po učení na chvíli zahrají. Je to pro ně možnost, jak se odreagovat, a zábava. To mi nevadí.
</TEXT>
</DOC>
<DOC>
<DOCID>LN-20021101082</DOCID>
<DOCNO>LN-20021101082</DOCNO>
<DATE>11/01/02</DATE>
<GEOGRAPHY>VÍDEŇ/PAŘÍŽ</GEOGRAPHY>
<TEXT>
Čeští žáci, kterým je 12 až 14 let, tráví ve školních lavicích v průměru 867 hodin ročně, což je v porovnání se žáky v jiných průmyslově vyspělých zemích dost málo. V podstatě totéž lze tvrdit o českých učitelích, kteří jsou za katedrami 867 hodin ročně. Tyto údaje obsahuje studie Education at a Glance 2002, kterou vydává Organizace pro hospodářskou spolupráci a rozvoj (OECD). Vyučovací hodiny jsou ve studii přepočítány na hodiny o šedesáti minutách a její autoři neberou v úvahu čas potřebný pro domácí přípravu, domácí cvičení nebo čas strávený při doučování. Nejkratší dobu jsou ve škole žáci ve Švédsku (741 hodin), nejvíce naopak v Zimbabwe, Thajsku a Mexiku (1167). V sousedním Rakousku prosedí žáci v lavicích 1148 hodin. S 867 hodinami českých žáků je srovnatelná délka výuky ve Španělsku - 845 hodin. Průměr v zemích OECD činí 936 hodin. Nejdéle jsou ve třídách učitelé v Mexiku (1182 hodin) a USA (1127), nejméně v Maďarsku (555 hodin). Čeští učitelé vyučují v průměru 658 hodin, což je přibližně stejně jako v Rakousku (650), ale méně než průměrných 720 hodin v zemích OECD.
</TEXT>
</DOC>
<DOC>
<DOCID>LN-20021101083</DOCID>
<DOCNO>LN-20021101083</DOCNO>
<DATE>11/01/02</DATE>
<GEOGRAPHY>JERUZALÉM</GEOGRAPHY>
<TEXT>
V Izraeli působí nespočetné množství organizací, které nabízejí doučování. Největší zájem je o hodiny matematiky a angličtiny. Podle statistik se bez doučování neobejde až 40 procent středoškoláků. Cena za hodinu soukromé výuky je v přepočtu až 800 korun. Zisk organizací a jedinců věnujících se doučování činí podle odhadů ročně 700 milionů šekelů ( 4,6 miliardy korun). Někde přebírají výdaje za doučování školy. Gymnázium v Herzliji například hradí letní kursy pro žáky vyšších ročníků a platí doučování těm, kteří je potřebují. Využívá přitom darů a peněz poukazovaných radnicí. Herzlijská radnice loni zřídila a platila také telefonní doučovací horkou linku v matematice. Organizace, která se jmenuje Zdroj demokratického vzdělávání, pracuje zase s dobrovolníky. Má zastoupení v šestnácti jeruzalémských čtvrtích a poskytuje hodiny 800 studentům. Ti za to musejí na oplátku udělat jednou měsíčně něco prospěšného pro město. Rodiče platí jen symbolických 20 šekelů (132 korun) za měsíc. Zakladatel organizace Guy Ehrlich považuje bující paralelní vzdělávací systém za logický důsledek poměrů. Tvrdí, že izraelská vláda několik let po sobě snižuje výdaje na školství, propouští učitele a ve třídách je až 40 žáků.
</TEXT>
</DOC>
<DOC>
<DOCID>LN-20021101084</DOCID>
<DOCNO>LN-20021101084</DOCNO>
<DATE>11/01/02</DATE>
<TITLE>
Rodiče vyhledávají církevní a některé soukromé školy kvůli přísnějšímu režimu
</TITLE>
<TEXT>
Počet žáků v soukromých a církevních školách se proti očekávání nesnižuje, nýbrž naopak roste. Ministerští úředníci se k nim také začínají chovat vstřícněji než dosud. Míní jim dát výraznou finanční injekci.
Ještě před dvěma - třemi lety se předpokládalo, že soukromé a církevní školy, které sehrály tak důležitou roli při zpestřování vzdělávací nabídky v polovině devadesátých let, ztratí časem dech. Podařilo se jim totiž vyprovokovat konkurenční soutěživost mezi školami vůbec, a zdálo se, že lidé budou dávat přednost bezplatnému školství. Zvlášť když je v některých případech stejně kvalitní, někdy dokonce kvalitnější.
</TEXT>
<HEADING>
Rodiče začínají oceňovat disciplínu
</HEADING>
<TEXT>
Stalo se však něco, co v jiných vyspělých zemích už znají: Lidé začali posílat svoje děti do soukromých a zejména církevních škol proto, že od nich čekají více disciplíny. Je to trochu paradoxní. Právě důraz na disciplínu, často samoúčelný, jsme přece vyčítali někdejší socialistické škole. Všichni jsme volali po uvolnění a po demokratičtější atmosféře. "Když mi moje kanadská známá řekla, že posílá děti do církevní školy, velmi jsem se podivovala, protože jsem věděla, že rodina nepatří mezi nábožensky právě horlivé," říká matka dvou dnes už dospělých dětí Jana. "Moje americká přítelkyně mi ale vysvětlila, že v církevní škole je přísnější disciplína, což vyhovuje nejen jí a manželovi, ale kupodivu i dětem. Prý tam mají menší šanci jak drogy, tak i násilí." Pro pracovníky ministerstva školství je přetrvávající, ba rostoucí zájem o soukromé a církevní školy do značné míry překvapením. "Předpokládali jsme, že se počet jejich žáků stabilizuje a že ze státních dotací, na které mají nárok, tak kolem třiceti milionů korun zbude," řekl LN vrchní ředitel ministerstva Zdeněk Bernard, který má na starosti finance. Nejen že nezbylo. Bylo třeba dvacet milionů přidat. Například v Českých Budějovicích se podle Zdeňka Bernarda transformovala celá jedna velká základní škola (s kapacitou pro 450 žáků), zřizovaná městem České Budějovice, ve školu církevní. Pravda, iniciovat to mohlo i město, pro které je taková věc finančně výhodná. Zatímco u běžné základní školy muselo hradit provoz školy hlavně ze svého rozpočtu, u církevní školy přechází tato povinnost na stát. Přesto není pochyb, že rodiče proti transformaci neprotestovali. Důvod, proč jsou u nás církevní školy plně dotovány státem, je zřejmý: nebyla provedena odluka církve od státu. Soukromé školy, jejichž zřizovatelem není církev, dostávají od státu také dotace, a to podle počtu vzdělávaných. Tyto příspěvky jsou však o něco nižší než dotace, které poskytuje stát na žáky škol veřejných. Většinou jde o padesát až devadesát procent. Záleží na typu školy a také na tom, jak soukromá škola plní podmínky dané ministerstvem školství. Ředitelé soukromých škol si v poslední době stěžovali, že dostávají peněz stále méně. Například ředitel soukromého Prvního obnoveného reálného gymnázia (PORG) v Praze Václav Klaus (syn předsedy ODS) LN řekl, že ačkoliv škola má stále právo na devadesátiprocentní dotaci a peněz v kapitole školství neubývá, výše příspěvku klesá, a to nominálně. Celková částka je prostě nižší než dřív. Zdeněk Bernard z ministerstva školství to nevylučuje. V roce 2002 došlo podle něj ke snížení normativu tak zvaných ostatních přímých neinvestičních výdajů o 5,5 % oproti loňskému roku i ve veřejném školství. Tvrdí však, že z rozpočtu pro příští rok dostanou soukromé a církevní školy vydatnou finanční injekci. Nejenže se jim zvedne mzdová část normativu (tedy zmíněné dotace) stejně jako veřejným školám, ale promítne se do něj i to, co nedostaly v roce 2000, kdy se přidávalo na platech jen ve veřejných školách. Je přirozené, že soukromé a církevní školy nemohly platit své učitele hůř než školy veřejné. To by jim všichni utekli. Z výkazů, které má ministerstvo k dispozici, vyplývá, že i ony platy pedagogů zvedaly. Většinou to ale musely řešit zvýšením školného nebo získáváním sponzorských darů, což by nešlo věčně. Zvyšování školného by mohlo vést do záhuby.
</TEXT>
<HEADING>
Výkazy kontra statistika
</HEADING>
<TEXT>
Boj o žáky totiž trvá a spíše se přiostřuje, než aby ustával. Je to boj nejen mezi soukromým a veřejným sektorem, ale i mezi jednotlivými školami. Podle statistického úřadu, který vychází z počtu narozených, muselo na základních školách ubýt za poslední rok 40 000 žáků (z celkového počtu 1 070 000). "Zajímavé je, že školy samy vykazují úbytek výrazně nižší," konstatuje vrchní ředitel Bernard: jen dvanáct až patnáct tisíc dětí. Na středních školách (včetně učilišť) mělo teoreticky, tedy podle síly jednotlivých populačních ročníků, ubýt asi pět tisíc z celkového počtu půl milionu žáků. Střední školy však nejen že nevykazují vůbec žádný úbytek, ale naopak přírůstek celkem sedmi tisíc žáků. Na ministerstvu si to vysvětlují tak, že ředitelé, kteří se obávají, že se jejich školy začnou vylidňovat, posilují nástavby, v nichž se vyučení připravují na maturitu. Podle ministerských úředníků je posilují neúměrně.
Počty žáků středních škol ve šk. roce 2001/2
veřejné školy 487 787 soukromé školy 66 953 církevní školy 8 243
Pramen: MŠMT
Počty žáků základních škol ve šk. roce 2001/2
veřejné školy 1 021 053 soukromé školy 2 804 církevní školy 3 970
Pramen: MŠMT
</TEXT>
</DOC>
<DOC>
<DOCID>LN-20021101085</DOCID>
<DOCNO>LN-20021101085</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Čeští žáci nemají ve školách o nic horší přístup k počítačům než jejich vrstevníci z dalších vyspělých zemí. Podle studie Organizace pro hospodářskou spolupráci a rozvoj (OECD) připadá ve vyspělých zemích na jeden počítač 13 žáků, v České republice to je 15 žáků, a to dokonce podle předloňských údajů. Řada škol získala nové počítače později. Vybudována je také potřebná infrastruktura. V rámci Státní informační politiky ve vzdělávání byly již k internetu připojeny dvě třetiny základních a středních škol. Podle studie OECD měli nejlepší přístup k počítačům žáci v Austrálii a USA. V těchto zemích připadá na jeden počítač v průměru pět školáků.
</TEXT>
</DOC>
<DOC>
<DOCID>LN-20021101086</DOCID>
<DOCNO>LN-20021101086</DOCNO>
<DATE>11/01/02</DATE>
<TEXT>
Vážení čtenáři, zřídili jsme pro vás novou adresu, kam můžete posílat náměty na témata, o kterých byste rádi četli v příloze AKADEMIE Lidových novin.
</TEXT>
</DOC>
<DOC>
<DOCID>LN-20021101087</DOCID>
<DOCNO>LN-20021101087</DOCNO>
<DATE>11/01/02</DATE>
<TITLE>
Peníze na zvýšení tarifních platů učitelů museli úředníci pečlivě hledat a přesouvat. Část z nich našli ve fondech, z nichž se udržuje a opravuje školský majetek.
</TITLE>
<GEOGRAPHY>PRAHA</GEOGRAPHY>
<TEXT>
Ministryně školství Petra Buzková dala novinářům k dispozici informace o tom, jak by měly podle návrhu státního rozpočtu vypadat výdaje resortu pro příští rok. Celkové výdaje mohou činit 90,5 miliardy korun, což je o devět procent víc, než činila srovnatelná základna pro rok 2002. Z toho 43,7 miliardy se spotřebuje na mzdové prostředky. Výdaje na vysoké školy jsou v rozpočtu zapsány ve výši 15,3 miliardy korun, což je o 9,11 % víc, než plánovala rozpočtová základna pro letošek. Částka určená na podporu vědy a výzkumu, o níž se v poslední době tolik diskutuje, má být téměř pět miliard korun, což je jen o málo víc než letos, ale o miliardu víc než v roce 2000.
</TEXT>
<HEADING>
Šestnáct platových tříd zatím nebude
</HEADING>
<TEXT>
Proti původním předpokladům, které počítaly s širší, šestnáctitřídní platovou škálou, bylo třeba z důvodů šetření snížit mzdové prostředky a prostředky na odvody z mezd o 1,2 miliardy. Nová stupnice, která měla učitelům přinést více peněz, zatím tedy nebude. Kdyby to tak zůstalo, mohli by si učitelé přilepšit příští rok jen o osm a nikoli o slíbených devět procent. Kvůli tomu, aby se získalo deváté procento, bylo do mzdových prostředků naopak převedeno 428 milionů z fondů, z nichž se pořizuje, udržuje a obnovuje školský majetek. Celkové zvýšení tarifních platů u všech zaměstnanců škol a školských zařízení má tak činit sedm procent, zvýšení platů pedagogických pracovníků devět procent. Ministryně Petra Buzková také připomněla, že po jednání vlády 21. října byl rozpočet resortu školství zvýšen o 365 milionů korun na částečné odstranění následků srpnových povodní.
Proti původním předpokladům, které počítaly s širší, šestnáctitřídní platovou škálou, bylo třeba z důvodů šetření snížit mzdové prostředky a prostředky na odvody z mezd o 1,2 miliardy. Nová stupnice, která měla učitelům přinést více peněz, zatím tedy nebude. Kdyby to tak zůstalo, mohli by si učitelé přilepšit příští rok jen o osm a nikoli o slíbených devět procent. Kvůli tomu, aby se získalo deváté procento, bylo do mzdových prostředků naopak převedeno 428 milionů z fondů, z nichž se pořizuje, udržuje a obnovuje školský majetek. Celkové zvýšení tarifních platů u všech zaměstnanců škol a školských zařízení má tak činit sedm procent, zvýšení platů pedagogických pracovníků devět procent. Ministryně Petra Buzková také připomněla, že po jednání vlády 21. října byl rozpočet resortu školství zvýšen o 365 milionů korun na částečné odstranění následků srpnových povodní.
</TEXT>
</DOC>
<DOC>
<DOCID>LN-20021101088</DOCID>
<DOCNO>LN-20021101088</DOCNO>
<DATE>11/01/02</DATE>
<TITLE>
POSTŘEHY ODJINUD
</TITLE>
<TEXT>
Rok na francouzském lyceu vGrenoblu tráví od začátku září středoškolačka Tereza z pražského gymnázia PORG. LN ji požádaly, aby čas od času napsala pro přílohu AKADEMIE své poznatky a dojmy.
</TEXT>
<HEADING>
Francouzský deník III
</HEADING>
<TEXT>
Konec října přinesl ve škole dvě události opravdu francouzské. První z nich byla jednodenní učitelská stávka (opakuje se zhruba dvakrát až třikrát do roka), druhou celostátní volby studentských zástupců do třídních a školních rad všech gymnázií. V rámci třídní rady, nezávislé na klasických třídních schůzkách, mají dva a dva zvolení zástupci studentů a rodičů právo rozhodovat spolu s profesory a ředitelem (či jeho zástupcem) o problémech a potřebách třídy. Na konci školního roku pak o tom, kdo smí postoupit do dalšího ročníku. Ve školní radě, volené zvlášť, se podobně řeší záležitosti týkající se celé školy. U nás ve třídě se výchova k demokratickým hodnotám s velkým ohlasem nesetkala. Přihlásily se nakonec jen dvě kandidátky, a tak veškeré procedury s plentou, urnou a sčítáním výsledků byly víceméně pouze formální. Na polovině hlasovacích lístků byly místo jmen kandidátů vtipy. Naše třída je prý mezi profesory považována za snaživou, avšak ve společných záležitostech nadměrně apatickou. Jinde brali volby vážně. Čím dál častěji nám opakují, že už musíme opravdu zabrat. Po pěti ročnících základní školy ve Francii následuje sedm let gymnázia. My jsme v šestém ročníku. Takže maturita ze všech předmětů kromě francouzštiny nás čeká za rok. A ta z francouzštiny - podle místního systému - již letos na jaře. Přizpůsobit se zvýšeným nárokům je náročné pro všechny. Požadavkem, který mi stále působí největší potíže, je schopnost formulovat celé věty. Nejde zdaleka jen o problém jazykový. V prvních písemkách jsem všude ztrácela body především za formu odpovědí - schematizované položky, tabulky, šipky, občas škrtance. Špatně. Správný student si tu všechno nejdříve připraví nanečisto na jiném papíře a svou odpověď pak krasopisně přepíše v rozvitých větách. I kdyby často stačila jen tři čtyři slova. Všudypřítomný důraz na formality a pečlivost, ač zpočátku nepříjemný, přitom vytváří dobré návyky. Ale: většina spolužáků stále není schopna samostatně uvažovat. Pokud test vyžaduje pochopení nového problému za pomoci znalostí z hodiny, často se do svých celých vět zamotají natolik, že ztrácejí přehled o úloze. V ostatních případech obvykle postačuje napsat definici ze sešitu. Nazpaměť se tu učí téměř všichni. Zápisky mají - rok před maturitou - naprosto totožné: přesně (a většinou pouze) to, co vyučující nadiktuje či napíše na tabuli. V celých větách. Kdo nerozumí, raději se nezeptá. Kdo rozumí, zapíše si přesně všechno také, ač má třeba to samé už jednou o stránku jinde. Záškoláctví neexistuje. Absence jsou pečlivě prověřovány. Zameškat hodiny se ale kupodivu bojí každý. K dohonění učiva by tu přitom stačilo prostě naučit se nazpaměť zápisky kohokoliv ze třídy.
Konec října přinesl ve škole dvě události opravdu francouzské. První z nich byla jednodenní učitelská stávka (opakuje se zhruba dvakrát až třikrát do roka), druhou celostátní volby studentských zástupců do třídních a školních rad všech gymnázií. V rámci třídní rady, nezávislé na klasických třídních schůzkách, mají dva a dva zvolení zástupci studentů a rodičů právo rozhodovat spolu s profesory a ředitelem (či jeho zástupcem) o problémech a potřebách třídy. Na konci školního roku pak o tom, kdo smí postoupit do dalšího ročníku. Ve školní radě, volené zvlášť, se podobně řeší záležitosti týkající se celé školy. U nás ve třídě se výchova k demokratickým hodnotám s velkým ohlasem nesetkala. Přihlásily se nakonec jen dvě kandidátky, a tak veškeré procedury s plentou, urnou a sčítáním výsledků byly víceméně pouze formální. Na polovině hlasovacích lístků byly místo jmen kandidátů vtipy. Naše třída je prý mezi profesory považována za snaživou, avšak ve společných záležitostech nadměrně apatickou. Jinde brali volby vážně. Čím dál častěji nám opakují, že už musíme opravdu zabrat. Po pěti ročnících základní školy ve Francii následuje sedm let gymnázia. My jsme v šestém ročníku. Takže maturita ze všech předmětů kromě francouzštiny nás čeká za rok. A ta z francouzštiny - podle místního systému - již letos na jaře. Přizpůsobit se zvýšeným nárokům je náročné pro všechny. Požadavkem, který mi stále působí největší potíže, je schopnost formulovat celé věty. Nejde zdaleka jen o problém jazykový. V prvních písemkách jsem všude ztrácela body především za formu odpovědí - schematizované položky, tabulky, šipky, občas škrtance. Špatně. Správný student si tu všechno nejdříve připraví nanečisto na jiném papíře a svou odpověď pak krasopisně přepíše v rozvitých větách. I kdyby často stačila jen tři čtyři slova. Všudypřítomný důraz na formality a pečlivost, ač zpočátku nepříjemný, přitom vytváří dobré návyky. Ale: většina spolužáků stále není schopna samostatně uvažovat. Pokud test vyžaduje pochopení nového problému za pomoci znalostí z hodiny, často se do svých celých vět zamotají natolik, že ztrácejí přehled o úloze. V ostatních případech obvykle postačuje napsat definici ze sešitu. Nazpaměť se tu učí téměř všichni. Zápisky mají - rok před maturitou - naprosto totožné: přesně (a většinou pouze) to, co vyučující nadiktuje či napíše na tabuli. V celých větách. Kdo nerozumí, raději se nezeptá. Kdo rozumí, zapíše si přesně všechno také, ač má třeba to samé už jednou o stránku jinde. Záškoláctví neexistuje. Absence jsou pečlivě prověřovány. Zameškat hodiny se ale kupodivu bojí každý. K dohonění učiva by tu přitom stačilo prostě naučit se nazpaměť zápisky kohokoliv ze třídy.
</TEXT>
</DOC>
<DOC>
<DOCID>LN-20021101089</DOCID>
<DOCNO>LN-20021101089</DOCNO>
<DATE>11/01/02</DATE>
<TITLE>
Mnohé děti by psaly lépe, kdyby je učitelé a rodiče nenutili k úhlednému rukopisu.
</TITLE>
<TEXT>
V písmu - a to i v dětském - se odráží psychika pisatele. Učitelé si proto nemohou vynutit krasopis, aniž by dítě vystavili neúměrnému stresu. Příliš úhledné písmo navíc může svědčit o nezdravé přizpůsobivosti na úkor osobnosti, varují odborníci.
Nepiš takové blechy - rozčilují se učitelé nad písemnou prací či rodiče nad domácím úkolem. Výsledek? Dítě pod nepřiměřeným tlakem znejistí a písmena se stanou ještě menšími, tvrdí odborníci. Helena Kolářová, lektorka kursů Pedagogického centra Praha, dokonce varuje před příliš úhledným a dlouhodobě neměnným dětským rukopisem: "Takové dítě potlačuje své city, plní do důsledků přání učitelky na úkor přirozenosti." Podle jejích zkušeností se takovým písmem vyznačují ve velké míře například mentální anorektičky.
</TEXT>
<HEADING>
Ne krasopis, pouze čitelnost
</HEADING>
<TEXT>
Grafologie si po úspěšném proniknutí do personálních oddělení mnoha firem hledá své místo i na základních školách. Jako nepovinný seminář ji nabízejí dokonce i některé pedagogické fakulty. "V písmu se zrcadlí psychika dítěte," tvrdí Kolářová. Proto by se podle ní učitelé i rodiče místo lamentací nad neúhledným písmem měli naučit "přečíst", co jim dítě svým rukopisem nevědomky vzkazuje. "Jediným důležitým kritériem je čitelnost," tvrdí Kolářová. Pokud dítě tuto podmínku splňuje, mělo by okolí případné odchylky od předepsaného "krasopisu" respektovat. "Dítě za svůj rukopis nemůže a nedokáže ho bez neadekvátního úsilí ani výrazně změnit. Jednoduše řečeno, tužku nevede ruka, ale mozek," říká lektorka.
</TEXT>
<HEADING>
Optimisté píší velká písmena
</HEADING>
<TEXT>
Co konkrétně rukopis na dítě prozradí? Podle teorií, jejichž kořeny leží až v hlubinné psychologii, se v písmu odráží temperament dítěte, to, zda jde o extroverta či introverta, optimistu nebo bázlivé dítě se sklonem k rezignaci či sklíčenosti. Výrazným znakem je podle Kolářové například velikost písma. V té se odráží aktuální sebehodnocení. Velká oblá písmena napsaná dostatečným tlakem svědčí o optimismu a zdravém (případně i nadměrném) sebevědomí. Naopak píše-li dítě ve srovnání s vrstevníky zmenšeným písmem, připadá si nejspíš bezvýznamné a nevěří ve svůj úspěch. Pokud ho okolí za špatný rukopis ještě pokárá, bude si dítě věřit o to méně a písmena se mohou ještě zmenšit. Hodně se dá poznat i ze sklonu písma. Písmenka výrazně nakloněná doprava svědčí podle Kolářové o povaze citlivější, závislejší na okolí a extrovertnější. Naopak písmo výrazně stojaté používají děti uzavřenější nebo přemýšlivější, které se třeba nebojí zasahovat učiteli do výkladu, pokud se jim nějaké jeho zdůvodnění nezdá. Otočeným, levým sklonem se pak vyznačují děti nedůvěřivé či svéhlavé, které se často stavějí do opozice. "I písmo žáka, které se dosud ve sklonu neodlišovalo od normy, se může s příchodem puberty naklonit doleva," tvrdí Kolářová. Podle ní tak rukopis jen odráží typické průvodní jevy tohoto životního období. Rovněž dítě, které učitel napomíná za nedodržování narýsovaných okrajů, za svůj prohřešek často nemůže. Co nejvíce při levém okraji stránky se drží žák neprůbojný a bojácný, fixovaný úzce na matku. Ale platí to vždycky? Někteří lidé připouštějí, že na jejich písmo měl vliv například dominantní spolužák. "Pamatuji si, že mi imponovala spolužačka, s níž jsem seděla asi tak ve čtvrté třídě v lavici," vzpomíná na školní léta Jitka Hábová. "Ta měla v rukopise takovou zvláštnost, že dolní partie písmen, jako je třeba "j", psala nikoliv zaoblené, ale hranaté. Tak jsem se po ní začala opičit a vydrželo mi to několik měsíců." Podle Kolářové je takové jednání u dětí běžné: "Nejprve to mohou být spolužáci, v pubertě třeba hudební či sportovní idoly. Některé osobní rysy se ale do dětského písma protlačí vždy."
</TEXT>
<HEADING>
Podpisy prozradí uzavřenost i agresivitu
</HEADING>
<TEXT>
"Pokud chcete vědět, jak se připravit na rodiče svých žáků, podívejte se před třídní schůzkou na jejich podpis," upozorňuje lektorka Kolářová učitele. Rázně useknuté závěrečné písmeno podle ní značí nekomunikativnost a uzavřenost, závěrečný tah ostře trčící směrem k levému okraji svědčí dokonce o agresivitě. Kolářová však zároveň varuje učitele před laickým psychologizováním: "Pokud si učitel po dvoudenním grafologickém semináři z písma žáka odvodí, že jde například o dítě hluboce stresované špatným rodinným zázemím, rozhodně mu neradím, aby to bral hned za bernou minci. Učitelé by měli především rozpoznat žáky úzkostné a s malým sebevědomím a podle toho k nim přistupovat." Pedagogové mají o grafologické semináře zájem. "Dva roky jsem s tímhle chlapcem bojovala. Kdybych věděla, co vím teď, tak bych ho takhle nedusila," povzdechla si jedna z kantorek po rozboru písma svého problémového žáka. Jiným učitelům rozbor písma pouze potvrdí to, co si o konkrétním dítěti stejně mysleli. "Kdyby jediným výsledkem grafologické osvěty bylo, že učitelé a rodiče přestanou děti traumatizovat požadavkem úhledného rukopisu, stálo by to za to," shrnula Kolářová. O tom, že na všech základních školách ještě zdaleka nejde o samozřejmý požadavek, svědčí i reakce jedné z účastnic semináře, dlouholeté kantorky. Když Kolářová mluvila o psaní "od kraje do kraje", učitelka poznamenala, že v jejich škole vydává ředitelka závaznou předlohu, jak má vypadat sešit. A to včetně velikosti okrajů, které si děti musejí samy narýsovat a potom samozřejmě dodržovat.
"Pokud chcete vědět, jak se připravit na rodiče svých žáků, podívejte se před třídní schůzkou na jejich podpis," upozorňuje lektorka Kolářová učitele. Rázně useknuté závěrečné písmeno podle ní značí nekomunikativnost a uzavřenost, závěrečný tah ostře trčící směrem k levému okraji svědčí dokonce o agresivitě. Kolářová však zároveň varuje učitele před laickým psychologizováním: "Pokud si učitel po dvoudenním grafologickém semináři z písma žáka odvodí, že jde například o dítě hluboce stresované špatným rodinným zázemím, rozhodně mu neradím, aby to bral hned za bernou minci. Učitelé by měli především rozpoznat žáky úzkostné a s malým sebevědomím a podle toho k nim přistupovat." Pedagogové mají o grafologické semináře zájem. "Dva roky jsem s tímhle chlapcem bojovala. Kdybych věděla, co vím teď, tak bych ho takhle nedusila," povzdechla si jedna z kantorek po rozboru písma svého problémového žáka. Jiným učitelům rozbor písma pouze potvrdí to, co si o konkrétním dítěti stejně mysleli. "Kdyby jediným výsledkem grafologické osvěty bylo, že učitelé a rodiče přestanou děti traumatizovat požadavkem úhledného rukopisu, stálo by to za to," shrnula Kolářová. O tom, že na všech základních školách ještě zdaleka nejde o samozřejmý požadavek, svědčí i reakce jedné z účastnic semináře, dlouholeté kantorky. Když Kolářová mluvila o psaní "od kraje do kraje", učitelka poznamenala, že v jejich škole vydává ředitelka závaznou předlohu, jak má vypadat sešit. A to včetně velikosti okrajů, které si děti musejí samy narýsovat a potom samozřejmě dodržovat.
</TEXT>
</DOC>
<DOC>
<DOCID>LN-20021101090</DOCID>
<DOCNO>LN-20021101090</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Čeština jako vyučovací předmět by se měla rozdělit na dva samostatné, tvrdí učitel Jiří Kostečka z Gymnázia Jaroslava Seiferta v Praze. Podle jeho slov tráví středoškolští učitelé příliš mnoho času nad literárním dějepisem namísto toho, aby učili žáky jazyk a komunikaci. Proto Kostečka vyzval loni učitele češtiny k celonárodní diskusi. K jeho názoru, že výuka komunikačních a jazykových dovednosti stojí v současnosti ve stínu výuky literatury, se připojila valná část diskutujících. Češtináři podporují i Kostečkův návrh na rozdělení předmětu. Ten víceméně podporuje i Centrum pro reformu maturitní zkoušky (CERMAT), zastoupené Pavlou Zielencovou a Františkem Brožem. Podle jejich vyjádření by se rozdělením předmětu narovnal vztah mezi oběma složkami češtiny - jazyk a sloh na jedné, literatura na druhé straně. Za nereálné odborníci z CERMAT ale považují přidání dalších hodin češtiny do současných středoškolských rozvrhů. Tento návrh je neschůdný především pro odborné školství, kde se v současné době vyučuje až třiatřicet hodin týdně. Podle představitelů CERMAT lze ale předmět rozdělit i při zachování současného počtu hodin. CERMAT souhlasí i s Kostečkou navrhovanou podobou maturity z češtiny: jazyk by byl povinný, literatura volitelná, a to alespoň na středních odborných školách a středních odborných učilištích. Ústav českého jazyka a teorie komunikace Filozofické fakulty Univerzity Karlovy s návrhem Kostečky naopak nesouhlasí. Podle Jasni Šlédrové však i vysokoškolští pedagogové potvrzují, že středoškolská příprava uchazečů o studium českého jazyka je většinou žalostná. Důvodem je podle ní právě zaměření středních škol na literární faktografii s množstvím jmen a letopočtů. Šlédrová však zároveň upozorňuje na sovětský experiment z padesátých let. Tam tehdy došlo k obdobnému rozdělení předmětu, žalostné výsledky však vedly po čase k návratu k původní koncepci. Filozofická fakulta UK podle Šlédrové tedy rozdělení předmětu nepodporuje. Vysokoškolští pedagogové se obávají především ztráty souvislostí mezi jazykem a literaturou. Rozšíření počtu hodin češtiny na středních školách by uvítali, Šlédrová však upozorňuje, že je plně v kompetencích ředitelů škol. To naopak nevidí příliš reálně ředitel Výzkumného ústavu pedagogického Jaroslav Jeřábek, a to především z finančních důvodů. Jedna hodina češtiny týdně navíc na všech středních školách by totiž přišla na cca 500 milionů korun. Učitel Kostečka je s polemikou, kterou jeho námět vyvolal, spokojen. Za nejdůležitější považuje stanovisko CERMAT, který hodlá výsledky diskuse při přípravě nové maturity zohlednit.
</TEXT>
</DOC>
<DOC>
<DOCID>LN-20021101091</DOCID>
<DOCNO>LN-20021101091</DOCNO>
<DATE>11/01/02</DATE>
<TITLE>
Charita pořádá kursy. Nejen pro své pracovníky, ale také pro ty, kdo pracují v neziskové sféře v sociální oblasti, pořádá Vzdělávací institut Sdružení České katolické charity ve spolupráci s dalšími institucemi odborné kursy. Vzdělávací institut v Praze pořádá letos tři typy kursů: adaptační pro nové spolupracovníky charit, kurs "Dialog jako nástroj změny" a "Rekvalifikační kurs sociální péče". Poslední má akreditaci ministerstva školství. Další semináře pořádá Pražský Vzdělávací institut a olomoucká Vyšší odborná škola sociální spolu s Caritas. Podrobné informace na www.charita.cz.
</TITLE>
<TEXT>
Na zkoušku je ještě čas. Žáci, kteří by si chtěli nanečisto vyzkoušet přijímací zkoušky na střední školy, se ještě mohou přihlásit na adrese Janovského 11, Praha 7, na telefonu 266711522 nebo prostřednictvím internetových stránek www.scio.cz. Uzávěrku přihlášek na národní srovnávací zkoušku pro děti z 5. a 9. tříd organizátoři odložili na čtvrtek 7. listopadu. Zkoušky pořádá nadace Scio, a to za poplatek.
Čeští žáci byli v Radě EU. Radu Evropy ve Štrasburku navštívilo 25. října 47 dětí ze základní školy v Písku. Jejich návštěva byla součástí týdenního pobytu školáků, který se uskutečnil v rámci mezinárodní humanitární pomoci pro děti z oblastí postižených záplavami.
</TEXT>
</DOC>
<DOC>
<DOCID>LN-20021101092</DOCID>
<DOCNO>LN-20021101092</DOCNO>
<DATE>11/01/02</DATE>
<TEXT>
s Tagebuch (es, ü-er) deník veröffentlichen h. zveřejnit r Magenschmerz (es, en) bolest žaludku qualend trýznivý, mučivý e Abhängigkeit (-, 0) závislost r Selbstmord (es, e) sebevražda s Gewehr ((e)s, e) zbraň stattdessen místo toho r Auszug ((e)s, ü-e) výňatek, výpis r Eintrag ((e)s, ä-e) záznam, zápisek polternd rozezlený, nadávající schimpfen h. nadávat e Not (-, 0) utrpení, bída, nouze r Junkie (s, s) feťák lindern h. mírnit, tišit süchtig závislý, navyklý sich lustig machen über ... vysmívat se ... r Gedanke (ns, n) myšlenka, názor um/fassen h. obsahovat rVerlag ((e)s, e) nakladatelství e Tagebuchaufzeichnung (-, en) zápis v deníku r Nachlass (es, ä-e) pozůstalost, dědictví wütend zuřivý ab/schicken h. odeslat, poslat
</TEXT>
</DOC>
<DOC>
<DOCID>LN-20021101093</DOCID>
<DOCNO>LN-20021101093</DOCNO>
<DATE>11/01/02</DATE>
<TEXT>
e Arbeitssucht (-, ü-e) závislost na práci auf/hören h. přestat verfallen (ie, i. a) propadnout sich aus/weiten h. rozšířit se e Einschätzung (-, en) odhad erfassen h. zachvátit sich verschärfen h. zostřovat se zu/nehmen (nahm zu, h. zugenommen) vzrůstat, zvětšovat se r Arbeitsplatzverlust ((e)s, e) ztráta zaměstnání gleichermaßen stejně, stejnou měrou anfällig für ... náchylný k ... deutlich zjevně, zřetelně verniedlichen h. bagatelizovat fordern h. požadovat stolz hrdý schlimmstenfalls v nejhorším případě e ächtung (-, 0) zavržení, odmítnutí gelten (a, h. o) platit im Gegenteil naopak leugnen h. popírat verdrängen h. potlačovat, vytlačovat r Außenstehende (n, n) okruh známých, rodina, okolí s Suchtverhalten (s, 0) závislé chování e Handlungsforschung (-, en) výzkum jednání, chování r Angehörige (n, n) příbuzný rechtzeitig včas erledigen h. vyřídit aus dem Teufelskreis ausbrechen dostat se ze začarovaného kruhu r Jobwechsel (s, -) změna práce zwangsläufig nutně, nezbytně den Rücken kehren opustit, utéct
</TEXT>
</DOC>
<DOC>
<DOCID>LN-20021101094</DOCID>
<DOCNO>LN-20021101094</DOCNO>
<DATE>11/01/02</DATE>
<TITLE>
verklagen h. žalovat, obžalovat unerlaubt nedovolený e Nutzung (-, en) užití, užívání e Werbung (-, en) reklama mit/teilen h. sdělit r Musikverlag ((es), e) hudební nakladatelství s Gericht (es, e) soud einstweilig dočasný, provizorní beantragen h. zažádat, navrhnout e Aussage (-, n) výpověď r Bundeskanzler (s, -) spolkový kancléř e Steuererhöhung (-, en) zvýšení daní in Verbindung bringen spojit, spojovat e Genehmigung (-, en) povolení e Gestalt (-, en) postava reiten (ritt, i. geritten) jet, vézt se e überschrift (-, en) nadpis e Kanonenkugel (-, n) dělová koule an/führen h. vést, být na čelním místě versehen (a, h. e) opatřit e Erlaubnis (-, 0) povolení, svolení sich an/hören h. poslechnout si runterladen h. stáhnout z internetu geistig duchovní, duševní s Eigentum (s, ü-er) majetek gesamt veškerý e Verletzung (-, en) porušování s Urheberrecht (es, e) autorské právo bedrohen h. ohrožovat s Vorgehen (s, 0) postup, chování
</TITLE>
<TEXT>
Verständnis haben chápat, rozumět mangelnd chybějící, nedostatečný
</TEXT>
</DOC>
<DOC>
<DOCID>LN-20021101095</DOCID>
<DOCNO>LN-20021101095</DOCNO>
<DATE>11/01/02</DATE>
<TEXT>
r Altkanzler (s, -) bývalý kancléř e Geschichte (-, 0) dějiny wehen h. vát, vanout berichten h. informovat, zpravovat schwelgen h. hýřit, žít v nadbytku unterstützen h. podporovat e Filmförderung (-, 0) podpora filmu aufwendig nákladný s Vorhaben (s, 0) záměr, plán, úmysl bestätigen h. potvrdit e Nachfrage (-, n) dotaz, poptávka grundsätzlich v zásadě einig sein shodovat se e Ansicht (-, en) názor r Anhänger (s, -) příznivec, přívrženec in einem Atemzug shodně s Drehbuch ((e)s, ü-er) scénář e Leinwand (-, ä-e) filmové plátno bewegend pohnutý aus/strahlen h. vysílat an/kündigen h. ohlásit, signalizovat r Band (es, ä-e) svazek unabhängig nezávislý sich Mühe geben snažit se, usilovat geraten (ie, i. a) ocitnout se, dostat se
</TEXT>
</DOC>
<DOC>
<DOCID>LN-20021101096</DOCID>
<DOCNO>LN-20021101096</DOCNO>
<DATE>11/01/02</DATE>
<TITLE>
Mladý slovenský režisér Peter Gábor, který již několik sezon působí v olomouckém divadle, uvedl v Divadle Na zábradlí českou premiéru hry Kanaďana Michaela Mackenzieho Baronka a služka.
</TITLE>
<TEXT>
Za určitých okolností by mohlo být vzrušující postoupit od lehkého konverzačního tónu k hlubinám zkoumajícím míru manipulace a psychického násilí. Mackenzieho hra je však bohužel jen nepovedeným žánrovým bastardem, který urputně předstírá vyšší cíle. Baronka (Eva Holubová) si pořídí zanedbanou služku Emílii (Zuzana Bydžovská), aby si na ní vybíjela vlastní frustrace, a posléze nebohé stvoření zmanipulovala až na samu mez únosnosti. Dost banální resumé: polidštění retardované bytosti ztrácí smysl, neboť jej doprovází další zneužívání a manipulace. Autor honí několik zajíců najednou, až se skoro zdá, že manipulace, proti níž svou hrou protestuje, je mu základní tvůrčí metodou. V textu se jedno téma nepřesvědčivě motá s druhým, Mackenzie uměle modeluje situace a postrkává děj do stále podivnějších, zbytečně rádobyjinotajných poloh. Také režie Petera Gábora většinou jen doslovně vyrábí přízračnou atmosféru. Svícení, ostré střihy, otvírání a zavírání dveří, dunivě hororový hlas barona předjímající dramatický zvrat - to vše jsou ale marné pokusy ozvláštnit hru, které chybí přesvědčivá výpověď. Jediné, co nepostrádá humor či dráždivost, jsou některé situace, v nichž autor rozvádí pygmalionský motiv. "Výuka retardované služky" se díky oběma herečkám dostává do pozoruhodně rozehrané černé grotesky. Eva Holubová pečlivě udržuje masku graciéznosti, tygří zavilost a sklon k sadismu jsou sotva postřehnutelné. Jen nakrátko se její sebeovládání a jedovatá líbeznost lomí v křeči a vzteku. Výborná a přesná je Zuzana Bydžovská. Vyvarovala se drsné komiky a její Emílie se podobá snaživému zvířátku lapenému do pasti. S dojemnou přesvědčivostí bojuje s nepřekonatelnými atavistickými fobiemi. Komíhá se jako stvol ve větru, rve se s baronkou o staré škrpály, klopýtavě počítá stříbrné příbory. Pak, aniž by dala najevo, zda jde o úkon cvičené opice, nebo o záblesk intelektu, nonšalantně odrepetí požadovaný monolog. V podmračené tváři jí oči blýskají jako šelmě chycené do pasti, posléze se propadá do odevzdané tuposti, aby se na závěr radovala se zvrácenou primitivitou. Některým výstupům se nedá upřít nádech hořkých klauniád, ale přece jen se zdá až marnotratné, že herečky musí plýtvat schopnostmi v tak nevyváženém textu.
Michael Mackenzie: Baronka a služka
Překlad: Ota Ornest
Scéna a kostýmy: Alexandra Grusková
Režie: Peter Gábor
Divadlo Na zábradlí, česká premiéra 25. 10. 2002
</TEXT>
</DOC>
<DOC>
<DOCID>LN-20021101097</DOCID>
<DOCNO>LN-20021101097</DOCNO>
<DATE>11/01/02</DATE>
<TITLE>
Na mezinárodním veletrhu moderního umění Art Cologne 2002 panuje mírný optimismus
</TITLE>
<TEXT>
Kolínská Art Cologne je spolu s pařížským veletrhem největší prodejní přehlídkou moderního umění na kontinentě. Domácím galeriím letos konkurovalo 120 zahraničních institucí z 22 států, z nichž bylo tradičně nejsilněji zastoupeno Rakousko. Celkem se v porýnských veletržních halách sešlo na 260 soukromých galerií.
KOLÍN NAD RÝNEM - Není žádným tajemstvím, že německý trh umění se nejpozději po zavedení evropské měny nachází v hluboké recesi. Rozloučení s markou, která více než půlstoletí sloužila jako náhradní symbol národní identifikace, a skutečnost, že lidé mají s novou evropskou měnou číselně jen "polovinu peněz" v ruce, vedly kromě hospodářské stagnace i k psychologicky podmíněné zdrženlivosti zvláště ve sběratelských kruzích. První den Art Cologne však již signalizoval, že alespoň v porýnských halách a v předvánoční době tento ostych zmizel - vedle tradičně levných položek (do 5 000 eur) bylo v prvních hodinách po otevření veletrhu prodáno již několik Picassů i Miróů, jejichž cena obnášela několik set tisíc eur.
</TEXT>
<HEADING>
Portrét Picassovy družky od bratra režiséra Saury
</HEADING>
<TEXT>
Vrcholem přehlídky jsou každoročně práce klasické moderny 20. století, pole, na němž již po desetiletí dominuje kolínská galerie Gmurzynska. Ta letos prezentovala celou řadu velkých jmen od Légera a Picassa až k Malevičovi a rekonstrukcím avantgardních plastik Alexandra Rodčenka, z jejichž podnětů čerpal o desetiletí později nejen pop-art, ale i konceptualismus. Větší a velké práce slavných autorů klasické moderny se cenově pohybovaly od 300 do 500 tisíc eur. Londýnská galerie Juda nabízela ojedinělou rekonstruovanou plastiku Nauma Gabo dokonce za 800 000. Poválečné avantgardě dominovala velká plátna Tapiése a George Matthieua známá z řady mezinárodních výstav (obě za 500 000 eur). Podstatně levnější byly vynikající práce před několika lety zemřelého španělského mistra ironicko-groteskní abstrakce Antonia Saury (bratra známého filmového režiséra). Tak například vynikající portrét Picassovy družky Dory Maarové byl k mání za "pouhých" 200 000 eur. Špičkoví němečtí autoři v čele s Gerhadem Richterem a Sigmarem Polkem prezentovali levnější práce přibližně na cenové úrovni Antonia Saury. Velkým magnetem byly malé práce na papíře od A. R. Pencka, které stály pouhých 6000 eur. Pod magickou hranicí 100 000 byly nabízeny velké práce Gottharda Graubnera a Günthera Ueckera. Střední a menší formáty vynikajícího minimalistického koloristy Ulricha Erbena byly k dispozici už za 6000 eur. V loňském roce odešly dvě velké osobnosti moderního umění baskický "mistr prázdného prostoru" Eduardo Chillida a ve Francii žijící sochařka Niki de Saint-Phalle, autorka poeticky neohrabaných ženských figur. Zatímco cena Chillidových kreseb dosáhla až astronomických rozměrů za malé formáty ( 30 000 eur), originály plastik Niki byly nabízeny belgickou galerií Pieters za rozumné ceny od 10 do 30 tisíc eur.
</TEXT>
<HEADING>
Klenoty Jiřího Švestky
</HEADING>
<TEXT>
Českou republiku tradičně reprezentoval Jiří Švestka, v programu podpory mladého umění měl svou kóji Jiří Černický. Zatímco Černický se představil instalací starších i novějších prací, které chyběla jednotící idea včetně pro něho typického ironického šarmu, u Jiřího Švestky bylo možno objevit několik klenotů. Vedle Gutfreundových kreseb prezentovaných loni v jeho pražské galerii nabízel velkou drátovou plastiku Karla Malicha a charakteristickou práci Adrieny Šimotové z osmdesátých let. Největším překvapením však byly akryly teprve 29leté absolventky pražské AVU Veroniky Holcové, která je již hotovou malířkou s charakteristickým rukopisem. V jejích poeticko-ironických krajinách se s hravou přirozeností a vyzrálým koloristickým citem snoubí podněty české poválečné tradice se samozřejmostí postmoderního vidění.
Českou republiku tradičně reprezentoval Jiří Švestka, v programu podpory mladého umění měl svou kóji Jiří Černický. Zatímco Černický se představil instalací starších i novějších prací, které chyběla jednotící idea včetně pro něho typického ironického šarmu, u Jiřího Švestky bylo možno objevit několik klenotů. Vedle Gutfreundových kreseb prezentovaných loni v jeho pražské galerii nabízel velkou drátovou plastiku Karla Malicha a charakteristickou práci Adrieny Šimotové z osmdesátých let. Největším překvapením však byly akryly teprve 29leté absolventky pražské AVU Veroniky Holcové, která je již hotovou malířkou s charakteristickým rukopisem. V jejích poeticko-ironických krajinách se s hravou přirozeností a vyzrálým koloristickým citem snoubí podněty české poválečné tradice se samozřejmostí postmoderního vidění.
</TEXT>
</DOC>
<DOC>
<DOCID>LN-20021101098</DOCID>
<DOCNO>LN-20021101098</DOCNO>
<DATE>11/01/02</DATE>
<TITLE>
Nejprodávanější alba v ČR v minulém týdnu
</TITLE>
<TEXT>
Dobrá kočzka která nemlsá
Lucie
B &amp;M/Universal (1)
Originál
Chinaski
B &amp;M Music/Universal (2)
Oslávme si život
No Name
Universal Music (3)
Rebelové O. S. T.
Různí interpreti
Sony Music/Bonton (4)
Suma sumárum
Kabát
EMI (6)
Eminem Show
Eminem
Universal Music (8)
Home? - 123 min.
Indies
Records (7)
Modrej dým
Black Milk
Universal Music (9)
Já na tom dělám
Bratři Ebenové
Siny Music/Bonton (5)
200 po vstrečnoj
Tatu
Popron Traxx/Universal (10)
Čísla vzávorkách udávají minulé pořadí
Pramen: IFPI
</TEXT>
</DOC>
<DOC>
<DOCID>LN-20021101099</DOCID>
<DOCNO>LN-20021101099</DOCNO>
<DATE>11/01/02</DATE>
<TITLE>
Českému výtvarnému umělci ve věku do 35 let je každoročně udělována Cena Jindřicha Chalupeckého, založená v roce 1990 Václavem Havlem, Theodorem Pištěkem a Jiřím Kolářem.
</TITLE>
<GEOGRAPHY>BRNO</GEOGRAPHY>
<TEXT>
V uplynulých letech se laureáty ceny nesoucí jméno předního českého teoretika a kritika výtvarného umění a literatury stali například Vladimír Kokolia, Petr Nikl či David Černý. V roce 1997 byly poprvé vystaveny také práce finalistů, od roku 1999 se přehlídky jejich tvorby realizují pravidelně. Letos poprvé se výstava finalistů koná v Brně, v Domě umění. Do moravské metropole se bude vracet jednou za dva roky. Letošní ročník provázejí také některé další změny. Funkční období odborné poroty, nyní cíleně sestavované jako mezinárodní, bylo prodlouženo ze dvou na tři roky. Předsedkyní sedmičlenného týmu je historička umění působící v The Brooklyn Museum of Art v New Yorku, Charlotta Kotik. Popularizačním krokem bylo zavedení Ceny diváků. Pro následující roky je připravována také změna ve způsobu výběru účastníků.
</TEXT>
<HEADING>
Tři ženy a jeden muž
</HEADING>
<TEXT>
Zatímco se mezi dosavadními laureáty objevila pouze jedna žena (1996, Kateřina Vincourová), nabízí letošní finále ukázku z prací hned tří mladých výtvarnic. Z 23 autorů vybrala letos porota čtyři finalisty: Markétu Baňkovou, Federika Díaze, Lenku Klodovou a Markétu Othovou. Mezi vystavenými pracemi dominuje zájem o elektronická média. Instalace Federika Díaze Generatrix 1.1.4. a Generatrix 1.1.2 se zabývají přebýváním člověka v kyberprostoru, Markéta Baňková představuje instalaci s využitím počítače New York City Map a dvacetiminutový digitální videofilm Smysly života. Markéta Othová vystavuje cyklus černobílých fotografií a diapozitivů zachycujících všední situaci, kterou rozfázováním do řady snímků proměňuje v minimalistický příběh. Instalace Lenky Klodové komponovaná z plechových továrenských šatnových skříněk pracuje s hranicí soukromého prostoru. Souběžně s výstavou finalistů české ceny pro mladého výtvarníka a v návaznosti na ni otevírá Dům umění také samostatnou výstavu Pavlíny Fichty Čierné, držitelky slovenské Ceny Oskára Čepana 2002 (udělované rovněž mladým umělcům do 35 let). Slovenská výtvarnice na sebe upozornila během devadesátých let tvorbou neokonceptuálních děl, zejména instalacemi a videem. Předání Ceny Jindřicha Chalupeckého laureátovi pro rok 2002 proběhne v brněnském Domě umění 28. listopadu.
Zatímco se mezi dosavadními laureáty objevila pouze jedna žena (1996, Kateřina Vincourová), nabízí letošní finále ukázku z prací hned tří mladých výtvarnic. Z 23 autorů vybrala letos porota čtyři finalisty: Markétu Baňkovou, Federika Díaze, Lenku Klodovou a Markétu Othovou. Mezi vystavenými pracemi dominuje zájem o elektronická média. Instalace Federika Díaze Generatrix 1.1.4. a Generatrix 1.1.2 se zabývají přebýváním člověka v kyberprostoru, Markéta Baňková představuje instalaci s využitím počítače New York City Map a dvacetiminutový digitální videofilm Smysly života. Markéta Othová vystavuje cyklus černobílých fotografií a diapozitivů zachycujících všední situaci, kterou rozfázováním do řady snímků proměňuje v minimalistický příběh. Instalace Lenky Klodové komponovaná z plechových továrenských šatnových skříněk pracuje s hranicí soukromého prostoru. Souběžně s výstavou finalistů české ceny pro mladého výtvarníka a v návaznosti na ni otevírá Dům umění také samostatnou výstavu Pavlíny Fichty Čierné, držitelky slovenské Ceny Oskára Čepana 2002 (udělované rovněž mladým umělcům do 35 let). Slovenská výtvarnice na sebe upozornila během devadesátých let tvorbou neokonceptuálních děl, zejména instalacemi a videem. Předání Ceny Jindřicha Chalupeckého laureátovi pro rok 2002 proběhne v brněnském Domě umění 28. listopadu.
</TEXT>
</DOC>
<DOC>
<DOCID>LN-20021101100</DOCID>
<DOCNO>LN-20021101100</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
V úterý a ve středu zažilo pražské jazzové publikum dva výjimečné koncerty. Na programu Agharta Prague Jazz Festivalu v Lucerna Music Baru byla významná jména současné scény: americký saxofonista Bill Evans a francouzský trumpetista Erik Truffaz. Oba hudebníky spojuje jak schopnost implantovat do vlastního projevu prvky moderních hudebních trendů, tak i kořeny, ze kterých jejich projev pramení. Ty jednoznačně najdeme - stejně jako v případě většiny současných jazzmanů - u Milese Davise. Zatímco Evans měl to štěstí, že přímo v Davisově souboru na začátku své dráhy hrál, Truffaz byl "jen" jeho pilným posluchačem. Výsledek je ale srovnatelný: od Davise oba hudebníci odposlouchali snahu jít za všech okolností vlastní cestou, být stylově eklektičtí, naučili se i výrazové úspornosti, citu pro celek a ochotě dávat prostor spoluhráčům. Těmito obecnými rysy ale souvislost Evanse a Truffaze v podstatě končí. Použijeme-li terminologie dnešní "mladé hudby", Bill Evans hraje hudbu taneční, zatímco Truffaz spíše "chilloutovou". Dokonale přesná "černá" rytmika Evansovy kapely The Soul Insiders (Tim Lefebvre - baskytara, Poogie Bell - bicí) vytváří hybný spodek pro stručná témata jednotlivých skladeb, často hraná v unisonech kapelníkova tenora sopránsaxofonu a místy vyloženě rockové kytary Mitche Steina. Ta jsou pak rozvedena v Evansových sólech a vstupech jak kytaristy, tak klávesisty Toma Costera, případně ve vygradované kolektivní improvizaci. Hudba Erika Truffaze je mnohem klidnější a zejména hravější. Cílem jeho Ladyland Quartetu není zvednout posluchače ze sedadel, nýbrž vtáhnout je do vlastního, velmi introvertního světa. Skladby jsou mozaikovitě poskládány z fragmentů zajímavě "naefektovaných" nástrojů.
</TEXT>
</DOC>
<DOC>
<DOCID>LN-20021101101</DOCID>
<DOCNO>LN-20021101101</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Letošní přehlídka loutkových divadel nabídne od 8. 11. do 10. 11. tvorbu 13 domácích profesionálních i amatérských souborů. Přehlídka se koná v divadle Minor a na závěr bude udělena cena ERIK, kterou obdrží nejlepší inscenace uplynulé sezony. Kromě hostitelské scény se představí například Divadlo DRAK z Hradce Králové, Naivní divadlo Liberec, Divadlo Alfa z Plzně a přední amatérské soubory, například DNO z Hradce Králové. Zvláštní místo je věnováno katedře alternativního a loutkového divadla DAMU, která slaví 50 let své existence. Posluchači katedry se představí inscenacemi Nikola Šuhaj a Sůl nad zlato.
</TEXT>
</DOC>
<DOC>
<DOCID>LN-20021101102</DOCID>
<DOCNO>LN-20021101102</DOCNO>
<DATE>11/01/02</DATE>
<TITLE>
Pouze jednogólový náskok si před odvetou v Turecku vytvořili fotbalisté pražské Sparty. O jejich výhře nad Denizlisporem rozhodl povedený trestný kop Jiřího Jarošíka.
</TITLE>
<TEXT>
Sparta Praha 1
</TEXT>
<HEADING>
Denizlispor 0
</HEADING>
<GEOGRAPHY>PRAHA</GEOGRAPHY>
<TEXT>
Po celý první poločas sledovali diváci poměrně dost nezáživný fotbal s jednoduchým scénářem. Sparta se snažila zdolávat úpornou obranu Turků, ovšem topila se v nepřesnostech. Hned ve 4. minutě mohl otevřít skóre Obajdin, ale z malého vápna napálil míč trestuhodně mimo branku. Za další čtyři minuty poslal Grygera do vápna střílenou přihrávku po zemi, ale Pospíšil na míč ve skluzu nedosáhl. První změnu na ukazateli skóre nepřinesla ani 13. minuta, kdy Hübschman našel Pospíšila, ale jeho pokus z první lapil brankář Heinen. Letná si tak magické slůvko gól mohla zakřičet až ve 20. minutě. Po faulu na Čížka kousek před vápnem kopala Sparta přímý kop, míč si postavil Jarošík a ranou po zemi se pomocí dvou tečí hráčů v šestnáctce trefil k levé tyči - 1:0. Jarošík si úspěšný brankový recept chtěl znovu vyzkoušet ve 34. minutě, ale jeho další rána po zemi z přímého kopu narazila na gólmana Denizlisporu.
</TEXT>
<HEADING>
Po změně stran zněl tribunami pískot
</HEADING>
<TEXT>
Osm minut před přestávkou se hosté rozhodli, že se poprvé podívají blíž k brance Sparty. Hietanenův nepřesný centr od rohového praporku ovšem letěl vysoko nad, stejně jako následná Benčíkova střela. Za chvíli bylo dusno na druhé straně, Poborského přímý kop vytáhl turecký brankář s námahou na roh. Do druhého poločasu nastoupila Sparta uklidněna vědomím jednogólového náskoku. Dlouho ho ale mít nemusela. V 51. minutě přehodil Benčík Blažka a míč už už směřoval do opuštěné branky. Těsně před čarou ho ale vykopl dobíhající Hübschman. Kromě toho se ale na hřišti mnoho zajímavého neudálo. Diváky výkon domácích hráčů rozladil, a tak každou nepovedenou akci odměňovali pískotem. Z podprůměru vybočila jen 81. minuta, kdy se Poborský probil středem hřiště, ale střílel těsně vedle. Sparta v zápase splnila povinnost - vyhrála a neinkasovala, ale nic víc. Odveta v bouřlivém tureckém prostředí, která je na pořadu 14. listopadu, tak může být ještě zajímavá.
Jozef Jarabinský, trenér Sparty: "Prokázala se defenzivní síla soupeře, kterému se těžko dávají góly. Diváky asi výhra 1:0 neuspokojila, čekali určitě vyšší vítězství. Naše šance na postup je teď ale o něco větší než před prvním zápasem."
Riza Calimbay, trenér Denizlisporu: "Měli jsme ambice vyhrát, ale s výkonem svých hráčů jsem spokojen, bojovali až do konce. Hraje se ale na dva zápasy, tak i kdybychom vyhráli, ještě by to neznamenalo postup. Stejně tak i teď ještě nejsme vyřazeni."
</TEXT>
</DOC>
<DOC>
<DOCID>LN-20021101103</DOCID>
<DOCNO>LN-20021101103</DOCNO>
<DATE>11/01/02</DATE>
<TITLE>
Jedním zmála pozitivních momentů včerejšího utkání Sparty s Denizlisporem byl okamžik, kdy hlavní rozhodčí zápas ukončil. Předchozích devadesát minut bylo totiž pro fanoušky docela utrpením.
</TITLE>
<GEOGRAPHY>PRAHA</GEOGRAPHY>
<TEXT>
Divákům, kteří přišli do letenských ochozů, by proto hráči i funkcionáři Sparty měli děkovat, ale kupodivu se stal pravý opak. "Nechápu, proč na nás diváci pískali. Je jasné, že se nemůže povést každá akce. Oni se sem chodí jen vyřvat, tak to aby raději zůstali doma," nebral si servítky Zdeněk Grygera. "Navíc jsme v první půli hráli celkem dobře," dodal obránce. V tom případě se ale účastnil úplně jiného zápasu. To autor vítězné branky domácích Jiří Jarošík byl přeci jen kritičtější. "Vůbec jsme se neprosadili ve vzduchu a proti jejich pozorné obraně se toho příliš vymýšlet nedalo. Ale je fakt, že jsme se spíše měli spoléhat na rychlé narážečky než na nakopávané míče. U nich to ale bude naopak, budou muset útočit a dát minimálně jednu branku. Proto nás hlavně těší, že jsme zápas odehráli s nulou." Turecké prostředí ale nebude pro Spartu žádný med, což si uvědomuje i Tomáš Čížek. "Víme, že tam bude asi pěkné peklo, jejich fanoušci jsou hodně temperamentní. Ale vyhlídky pro odvetu jsou myslím celkem dobré." Může se zdát, že jediný inkasovaný gól je pro Turky úspěchem, ale slovenská akvizice v barvách Denizlisporu Henrich Benčík to viděl jinak. "Před utkáním bychom takovýto výsledek brali, ale teď jsme trochu zklamáni. Sparta nás ničím nepřekvapila a myslím, že alespoň jedna trefa byla určitě v našich silách," prohodil rychlonohý útočník.
PRAHA - Divákům, kteří přišli do letenských ochozů, by proto hráči i funkcionáři Sparty měli děkovat, ale kupodivu se stal pravý opak. "Nechápu, proč na nás diváci pískali. Je jasné, že se nemůže povést každá akce. Oni se sem chodí jen vyřvat, tak to aby raději zůstali doma," nebral si servítky Zdeněk Grygera. "Navíc jsme v první půli hráli celkem dobře," dodal obránce. V tom případě se ale účastnil úplně jiného zápasu. To autor vítězné branky domácích Jiří Jarošík byl přeci jen kritičtější. "Vůbec jsme se neprosadili ve vzduchu a proti jejich pozorné obraně se toho příliš vymýšlet nedalo. Ale je fakt, že jsme se spíše měli spoléhat na rychlé narážečky než na nakopávané míče. U nich to ale bude naopak, budou muset útočit a dát minimálně jednu branku. Proto nás hlavně těší, že jsme zápas odehráli s nulou." Turecké prostředí ale nebude pro Spartu žádný med, což si uvědomuje i Tomáš Čížek. "Víme, že tam bude asi pěkné peklo, jejich fanoušci jsou hodně temperamentní. Ale vyhlídky pro odvetu jsou myslím celkem dobré." Může se zdát, že jediný inkasovaný gól je pro Turky úspěchem, ale slovenská akvizice v barvách Denizlisporu Henrich Benčík to viděl jinak. "Před utkáním bychom takovýto výsledek brali, ale teď jsme trochu zklamáni. Sparta nás ničím nepřekvapila a myslím, že alespoň jedna trefa byla určitě v našich silách," prohodil rychlonohý útočník.
</TEXT>
</DOC>
<DOC>
<DOCID>LN-20021101104</DOCID>
<DOCNO>LN-20021101104</DOCNO>
<DATE>11/01/02</DATE>
<TITLE>
BĚLEHRAD - Tři rychlé akce s přesnou koncovkou domácích pohřbily naděje fotbalistů Slavie na úspěšný výsledek v druhém kole Poháru UEFA na půdě Partizanu Bělehrad. Působili lepším dojmem, ale nezachytili smrtící brejky soupeře, který má před odvetou slibnou postupovou šanci. Slávisté potřebují k postupu v odvetě vyhrát alespoň 2:0.
</TITLE>
<TEXT>
Partizan Bělehrad 3
</TEXT>
<HEADING>
Slavia Praha 1
</HEADING>
<TEXT>
Už ve 2. minutě se Pražané dostali po akci Dostálka k prvnímu střeleckému pokusu, jenže gólman Radiša Ilič míč vyrazil, a zahájil tak sérii zázračných zásahů. Domácí se dostali do první vážnější akce až v 5. minutě, jenže hned z toho byl gól. Po centru do šestnáctky se vymrštil Lazovič a vystřihl parádní nůžky. Slávisté přitlačili soupeře na jeho polovinu, jenže jejich akce nebyly tak překvapivé a domácí obrana se vždy dokázala zformovat. Pálili Vachoušek a Kuchař, ale oba mimo. Domácí spoléhali na rychlé kontry po stranách a po půlhodině se radovali podruhé: na přesný polovysoký míč před Černého naběhl Saša Ilič a skóroval. Pražané byli dál aktivnější, ale zklamali v koncovce; Vachoušek hlavou nastřelil gólmana, který zneškodnil i největší šanci Slavie, když se na něho řítil osamocený Tomáš Došek. Po obrátce, když už byl na hřišti třetí útočník Kuka, se gólman Partizanu vyznamenal po dělovce Vachouška, přesné střele Dostálka po Pitákově uličce však už nezabránil. Domácí se pak dlouho nemohli dostat za půlicí čáru. Jenže Partizan se jen na okamžik vymanil z obležení a znovu udeřil. Dvacet minut před koncem se Vukič opřel osmnáct metrů od branky do míče tak silně, že brankář Černý neměl šanci. Ale právě on po další střele Vukiče uchránil Slavii od ještě vyšší porážky.
Ljubiša Tumbakovič, trenér Partizanu: "Přál jsem si, aby vydržel stav 2:0, ale soupeř nás jednou zaskočil a měl i další šance."
Miroslav Beránek, trenér Slavie: "Chystali jsme se na to, že největší nebezpečí přijde ze stran, přesto jsme tuto zbraň domácích nedokázali eliminovat."
</TEXT>
</DOC>
<DOC>
<DOCID>LN-20021101105</DOCID>
<DOCNO>LN-20021101105</DOCNO>
<DATE>11/01/02</DATE>
<GEOGRAPHY>BĚLEHRAD</GEOGRAPHY>
<TEXT>
Slávistický trenér Miroslav Beránek byl po bělehradské prohře očividně zklamaný. "Domácí měli tři šance a dali z nich tři góly, zatímco my jsme řadu slibných možností nedokázali dotáhnout do konce," vystihl průběh zápasu, v němž se Slavii nedala vyčítat nedostatečná aktivita. Fotbalisté se krátce po zápase shodli na hodnocení se svým koučem, uhrát se dal mnohem lepší výsledek. "Výsledek předvedené hře určitě neodpovídá, jenže fotbal se hraje na góly a ne na krásu," mínil Pavel Kuka. Před odvetou rozhodně nevidí šance jako ztracené. "Máme určitě na to, abychom vyhráli 2:0 a šli dál, ale bude to pořádně těžké," pravil nejzkušenější slávista. Stoper Adam Petrouš zase rozebíral zápas z pohledu obrany. "Chystali jsme se na rychlé centry ze strany a oni nás už v páté minutě zaskočí," kroutil hlavou a přiznal, že obsazování domácích ofenzivních hráčů slávistům nešlo. "Byli hodně pohybliví a navíc dali skutečně gól ze všeho, o co se pokusili," vysvětloval Petrouš a nemohl si vzpomenout na podobný zápas. Také on ale stále věří v postup. "Ukázali jsme, že můžeme Partizan přehrát, ale kdybychom prohráli jen o gól, bylo by to jednodušší," pokyvoval hlavou nad postoupovou matematikou. Střelec jediné branky Richard Dostálek přiznával, že největší chybou bylo nechávat soupeři tolik místa uprostřed šestnáctky, kde se rozhodovalo. "Celkově jsme v defenzivě hráli hůř, ale měli jsme si vypracovat víc šancí. V poli jsme byli lepší, ale u branky slabší," mínil Dostálek. Jako v pohádce si připadal Radek Černý. "Co trefili ti jejich střelci, to se nevidí. Vždyť já si sahal na míč, jen když jsem ho tahal ze sítě," postěžoval si.
</TEXT>
</DOC>
<DOC>
<DOCID>LN-20021101106</DOCID>
<DOCNO>LN-20021101106</DOCNO>
<DATE>11/01/02</DATE>
<TITLE>
Vřít to začíná v odvětví, které během let sešlo z očí. Časy, kdy moderní gymnastky Bošanská, Záhorovská či Oulehlová vozily vavříny a k tomu uměly očarovat publikum, jako by zmizely v nenávratnu.
</TITLE>
<GEOGRAPHY>PRAHA</GEOGRAPHY>
<TEXT>
Dva mezinárodní podniky v moderní gymnastice spatřili v minulých dnech čeští diváci. V Brně to byl Pohár GiTy s mistryní světa Olgou Bělovovou z Ruska, a v Českých Budějovicích Citroen Cup. Tam se mj. představila v exhibici stříbrná olympionička ze Sydney Julia Raskinová z Běloruska. Po boku Raskinové nastoupila na jihu Čech také 17letá česká naděje Kateřina Kopáčová. Zřejmě by závodila v Brně, ale na jaře z tamního GiTy, jednoho ze čtyř sportovních center mládeže v republice, nečekaně odešla právě do Budějovic. Proč? "Katka trénovala osm hodin denně a ve škole za dva roky nestihla uzavřít jediné pololetí. Pořádně tak nestíhala ani sport, ani studium a chtěla se sportem končit, byla na dně," vysvětluje Jana Kopáčová, matka gymnastky. Brněnská trenérka Zdeňka Schinzelová zprvu nechtěla situaci komentovat. "Nerada bych řekla něco špatného. Katce se u mě zkrátka přestalo líbit, nechtěla se mnou dál spolupracovat. Asi se jí nelíbily moje metody, ale takový je život. Moderní gymnastika je náročnější a náročnější, děcka už se tomu nechtějí podrobovat," míní zkušená trenérka. Do Českých Budějovic přišla mladá gymnastka na prahu června a nejenže stačila na sportovním gymnáziu uzavřít zmíněné pololetí, ale téměř dokončila celý ročník. A navíc se u nové trenérky Ivany Pokorné připravila natolik, že v září získala prestižní titul mistryně republiky.
</TEXT>
<HEADING>
Gymnastka už stíhá všechno
</HEADING>
<TEXT>
Její matka je spokojená. "Tréninku teď Katka věnuje čtyři pět hodin denně, má podstatně víc času na učení. Prospělo jí to. V Brně nestíhala, teď stihne všechno. A hlavně - psychika je nahoře. Katčina i naše, rodičovská. V Brně to bylo jen o pláči a o skřípění zubů. A pak, na loňská soustředění v Moskvě a na Krymu jsme museli sehnat 140 000 korun. Nic proti tomu, když je to pro dítě, ale letos v létě byla Katka na soustředění ve Švédsku a nestálo nás to nic," ulevuje si paní Kopáčová. Nespokojenost a napjaté vztahy jako by se směrem k brněnskému středisku valily. Základnu musela opustit další gymnastka Michaela Hamžová - dcera reprezentační lékařky přestoupila do Sokola Královo pole. "Nepohodly jsme se s její matkou. Já Míšu nevyhodila, jen jsem jí doporučila, aby odešla. Ale byla jsem ohleduplná," nechává nahlédnout pod pokličku trenérka Schinzelová. Novou předsedkyni svazu Yvonnu Ronzovou mrzí, že se v souvislosti s moderní gymnastikou nepřetřásají úspěchy jako kdysi. "O brněnském středisku se mluví, ale řešit každý žabomyší spor, to bych se musela zbláznit. Zatím jediný, kdo našel odvahu poukázat na nešvary dopisem, je pan Kopáč, předali jsme to revizní komisi. Nechceme nikoho zahrabat, když se mu nedaří, ale třeba současně dění bude mementem a pohneme se dopředu," doufá první dáma svazu.
Její matka je spokojená. "Tréninku teď Katka věnuje čtyři pět hodin denně, má podstatně víc času na učení. Prospělo jí to. V Brně nestíhala, teď stihne všechno. A hlavně - psychika je nahoře. Katčina i naše, rodičovská. V Brně to bylo jen o pláči a o skřípění zubů. A pak, na loňská soustředění v Moskvě a na Krymu jsme museli sehnat 140 000 korun. Nic proti tomu, když je to pro dítě, ale letos v létě byla Katka na soustředění ve Švédsku a nestálo nás to nic," ulevuje si paní Kopáčová. Nespokojenost a napjaté vztahy jako by se směrem k brněnskému středisku valily. Základnu musela opustit další gymnastka Michaela Hamžová - dcera reprezentační lékařky přestoupila do Sokola Královo pole. "Nepohodly jsme se s její matkou. Já Míšu nevyhodila, jen jsem jí doporučila, aby odešla. Ale byla jsem ohleduplná," nechává nahlédnout pod pokličku trenérka Schinzelová. Novou předsedkyni svazu Yvonnu Ronzovou mrzí, že se v souvislosti s moderní gymnastikou nepřetřásají úspěchy jako kdysi. "O brněnském středisku se mluví, ale řešit každý žabomyší spor, to bych se musela zbláznit. Zatím jediný, kdo našel odvahu poukázat na nešvary dopisem, je pan Kopáč, předali jsme to revizní komisi. Nechceme nikoho zahrabat, když se mu nedaří, ale třeba současně dění bude mementem a pohneme se dopředu," doufá první dáma svazu.
</TEXT>
</DOC>
<DOC>
<DOCID>LN-20021101107</DOCID>
<DOCNO>LN-20021101107</DOCNO>
<DATE>11/01/02</DATE>
<TITLE>
Sen se mění v realitu. Prohry největších soupeřů včera českého tenistu Jiřího Nováka značně přiblížily ke startu na Turnaji mistrů v Šanghaji. V žebříčku ho mohou ze 6. místa odsunout už jen Američan Roddick a Španěl Moya. Novákovi přitom k jistotě, že do Číny poletí, stačí zaváhání jednoho z nich.
</TITLE>
<GEOGRAPHY>PRAHA/PAŘÍŽ</GEOGRAPHY>
<TEXT>
Šance českého tenisty Jiřího Nováka na premiérový start v prestižním Turnaji mistrů se včera rapidně zvýšily. Momentálně šestý hráč v žebříčku ATP Champions Race sice na turnaji v Paříži prohrál již ve středu s Rumunem Pavlem, stejně se ale včera "vedlo" i jeho konkurentům. Brit Henman i Němec Haas, kteří Nováka v žebříčku ještě mohli předstihnout, totiž své osmifinálové zápasy prohráli. Českého tenistu tak nyní mohou předstihnout už jen dva hráči. Proto je již nyní jasné, že Novák skončí v ATP Champions Race nejhůř osmý, na Turnaj mistrů do Šanghaje se přitom kvalifikuje prvních sedm tenistů žebříčku plus vítěz grandslamového turnaje, který v sedmičce nebude (Johansson nebo Costa). Prakticky to tedy znamená, že Novákovi stačí, aby v Paříži zaváhal ještě někdo z dvojice Roddick - Moya. Prvně jmenovaný Američan včera porazil v osmifinále Rumuna Pavla a pokud chce českého tenistu předstihnout, musí dojít až do finále. V boji o něj by se mu ale mohla postavit do cesty světová jednička Lleyton Hewitt nebo ve formě hrající Švýcar Federer. Moyovi, jenž v osmifinálové bitvě zdolal ve třech setech sedmého nasazeného Francouze Grosjeana, stačí k překonání Nováka dojít do semifinále. To však nebude vůbec jednoduché. Po Grosjeanovi totiž na Španěla čeká favorizovaný Američan Agassi. I proto se zdá, že Jiří Novák, jenž se v minulých dnech léčil po zranění stehenního svalu, si už pomalu může zamluvit letenku do Šanghaje. Turnaj mistrů před ním přitom v historii hráli pouze tři čeští tenisté: Lendl, Šmíd a Korda.
PRAHA/PAŘÍŽ - Šance českého tenisty Jiřího Nováka na premiérový start v prestižním Turnaji mistrů se včera rapidně zvýšily. Momentálně šestý hráč v žebříčku ATP Champions Race sice na turnaji v Paříži prohrál již ve středu s Rumunem Pavlem, stejně se ale včera "vedlo" i jeho konkurentům. Brit Henman i Němec Haas, kteří Nováka v žebříčku ještě mohli předstihnout, totiž své osmifinálové zápasy prohráli. Českého tenistu tak nyní mohou předstihnout už jen dva hráči. Proto je již nyní jasné, že Novák skončí v ATP Champions Race nejhůř osmý, na Turnaj mistrů do Šanghaje se přitom kvalifikuje prvních sedm tenistů žebříčku plus vítěz grandslamového turnaje, který v sedmičce nebude (Johansson nebo Costa). Prakticky to tedy znamená, že Novákovi stačí, aby v Paříži zaváhal ještě někdo z dvojice Roddick - Moya. Prvně jmenovaný Američan včera porazil v osmifinále Rumuna Pavla a pokud chce českého tenistu předstihnout, musí dojít až do finále. V boji o něj by se mu ale mohla postavit do cesty světová jednička Lleyton Hewitt nebo ve formě hrající Švýcar Federer. Moyovi, jenž v osmifinálové bitvě zdolal ve třech setech sedmého nasazeného Francouze Grosjeana, stačí k překonání Nováka dojít do semifinále. To však nebude vůbec jednoduché. Po Grosjeanovi totiž na Španěla čeká favorizovaný Američan Agassi. I proto se zdá, že Jiří Novák, jenž se v minulých dnech léčil po zranění stehenního svalu, si už pomalu může zamluvit letenku do Šanghaje. Turnaj mistrů před ním přitom v historii hráli pouze tři čeští tenisté: Lendl, Šmíd a Korda.
</TEXT>
</DOC>
<DOC>
<DOCID>LN-20021101108</DOCID>
<DOCNO>LN-20021101108</DOCNO>
<DATE>11/01/02</DATE>
<TITLE>
Basketbal
</TITLE>
<TEXT>
Mimořádná Sazka: V I. pořadí není výhra, ve II. je 1 výhra 31 480 Kč, ve III. je 8 výher 3935 Kč.
</TEXT>
</DOC>
<DOC>
<DOCID>LN-20021101109</DOCID>
<DOCNO>LN-20021101109</DOCNO>
<DATE>11/01/02</DATE>
<GEOGRAPHY>OLOMOUC</GEOGRAPHY>
<TEXT>
Fotbalový trenér Jiří Kotrba se po dvou měsících vrací na prvoligovou lavičku. Kouč, který v srpnu na vlastní žádost opustil Příbram, byl včera jmenován nástupcem Bohumila Páníka v Olomouci. Dosavadnímu trenérovi definitivně podřízla větev nedělní porážka s Teplicemi, po které se Sigma propadla na dvanácté místo. Kotrba v Olomouci podepsal smlouvu na jeden a půl roku. "Museli jsme něco udělat, protože výkony ani výsledky nebyly dobré. Chtěli jsme, aby k týmu nastoupil člověk, který okamžitě vyvolá víru, že jdeme správnou cestou," vysvětlil ředitel klubu Jiří Kubíček. Kotrba ještě minulý týden počítal s tím, že si od fotbalu odpočine minimálně do zimy. Jeho odchod do Olomouce se uskutečnil prakticky ze dne na den. Definitivně se Kotrba rozhodl až včera, ještě ve středu večer mu znovu zamotala hlavu opakovaná nabídka z Baníku Ostrava.
</TEXT>
</DOC>
<DOC>
<DOCID>LN-20021101110</DOCID>
<DOCNO>LN-20021101110</DOCNO>
<DATE>11/01/02</DATE>
<GEOGRAPHY>PAŘÍŽ</GEOGRAPHY>
<TEXT>
Ani po roce není jasné, kdo je zodpovědný za smrt francouzské sjezdařky Régine Cavagnoudové po nehodě při tréninku v rakouském Pitztalu. Příbuzní mistryně světa v superobřím slalomu se ale chtějí dozvědět pravdu, a proto uvažují o tom, že se obrátí na soud. Cavagnoudová utrpěla 29. října loňského roku při srážce s německým trenérem Markusem Anwanderem těžká zranění, jimž o dva dny později podlehla. Soud v rakouském Innsbrucku uzavřel vyšetřování na počátku léta s tím, že se nikdo z německého týmu, který s francouzskými lyžařkami na sjezdovce trénoval, chyby nedopustil. Spis byl proto předán francouzské justici. Prokurátor v Bonneville má nyní prověřit podezření rakouských vyšetřovatelů, podle nichž se chyby zřejmě dopustili dva členové francouzského týmu, kteří měli na starosti dohled nad horní částí tréninkové tratě. Rodina Cavagnoudové, která je znepokojena táhnoucím se vyšetřováním, se však už mezitím obrátila na advokáta. Ten nevylučuje podání žaloby.
</TEXT>
</DOC>
<DOC>
<DOCID>LN-20021101111</DOCID>
<DOCNO>LN-20021101111</DOCNO>
<DATE>11/01/02</DATE>
<TITLE>
R. Schumachera je moc drahý. Dny Ralfa Schumachera u stáje F1 BMW-Williams jsou podle Sport Bildu sečtené. Mladší bratr pětinásobného mistra světa Michaela má sice smlouvu do roku 2004, ale po nepodařené sezoně se pro stáj stal s příjmem 13 mil. eur spíš zátěží.
</TITLE>
<TEXT>
Huleš pojede za Yamaha Kurz. Český motocyklový jezdec Jaroslav Huleš (28) bude i v příští sezoně hájit barvy týmu Yamaha Kurz v MS ve třídě do 250 ccm. Závodník podepsal s německou stájí smlouvu na jeden rok.
</TEXT>
</DOC>
<DOC>
<DOCID>LN-20021101112</DOCID>
<DOCNO>LN-20021101112</DOCNO>
<DATE>11/01/02</DATE>
<TITLE>
říká exhavířovský hokejista Martin Filip, hledající si angažmá
</TITLE>
<TEXT>
Žádný partyzánský útěk pár hodin před extraligovým zápasem. Hokejista Martin Filip pouze v minulém týdnu požádal o výměnu z Havířova a trenér Josef Augusta do té doby nejproduktivnějšího hráče klubu vykázal z kabiny. Alespoň tak zní hráčova výpověď.
LN: Oficiální zprávy tvrdily, že jste si v pátek před týdnem pár hodin před zápasem se Zlínem bez vysvětlení sbalil své věci a odešel...
...jenže ono to bylo úplně jinak. Už minulé pondělí jsem požádal klub o výměnu a s vedením jsme se dohodli, že to bude prospěšné pro obě strany. V úterý jsem ještě v klidu odehrál zápas v Pardubicích, ale pak se to dozvěděl trenér Augusta. Asi se ho to dotklo. Ve čtvrtek si mě zavolal, ověřoval si, zda je pravda, že chci odejít. Pak mi řekl, ať vyklidím šatnu, že již nechce, abych u týmu byl.
LN: Překvapila vás Augustova reakce hodně? Vždyť už i v extralize je žádost o výměnu standardním postupem, nejde o nic výjimečného, za co by měl být hokejista pranýřován. Navíc Havířov je v situaci, kdy hráči nedostávají peníze a musejí si skoro sami kupovat i hokejky. O to je váš krok pochopitelnější.
No právě. Navíc mě také překvapilo, že mě nejdřív pan Augusta vyhodí z kabiny a o víkendu sám abdikuje na trenérskou funkci. Myslím, že to v mém případě nebyla z jeho strany adekvátní reakce.
LN: Jenže pan Augusta navíc po pátečním zápase se Zlínem celou situaci nevysvětlil a jen řekl, že jste už asi neviděl smysl v tom hrát za Havířov, čímž nepřímo přiživil domněnku, že jste sám utekl.
To mě nejvíc mrzí. Je to zarážející od člověka s takovým mezinárodním kreditem. Myslím si, že se mu to rozleželo v hlavě a asi si uvědomil, že jeho reakce byla unáhlená. Každopádně to bylo divné.
LN: Vraťme se však ještě k důvodu, proč jste požádal o výměnu. Klub vám prý, jako ostatně většině hráčů, dluží peníze. Byla to hlavní příčina?
Stále ještě jsem hráčem Havířova, nerad bych to rozpitvával. Fakt je, že ve svých letech chci hrát v horních patrech tabulky. Hrál jsem už v hodně mužstvech, která byla dole, ale tohle je něco jiného. Vždyť už se teď vlastně klub jen připravuje na baráž a hráči s tímhle vědomím odehrají dalších třicet zápasů, kdy vlastně o nic nepůjde. Za tohohle stavu jsem neviděl v Havířově žádnou perspektivu. Navíc i klubu může výměna prospět, může za mě dostat třeba dva dobré hráče.
LN: Řekl jste, že si sám najdete nové angažmá. Jak pokračují jednání?
Nabídek je víc - z extraligy, ze Slovenska i z Evropy. Můj agent jedná, do týdne by vše mělo být vyřešené. Zatím trénuji doma v Hradci Králové a čekám. V Havířově jsem dostal do 6. listopadu volno s tím, že se budu připravovat individuálně.
</TEXT>
</DOC>
<DOC>
<DOCID>LN-20021101113</DOCID>
<DOCNO>LN-20021101113</DOCNO>
<DATE>11/01/02</DATE>
<TITLE>
Ve čtvrtek nastoupil v zámořské basketbalové NBA druhý Čech v historii
</TITLE>
<TEXT>
Senzační výhra loni nejslabšího celku nad premiantem ligy byla líbivým pozadím debutu českého basketbalisty Jiřího Welsche v NBA. Ten se na překvapivém triumfu svých Válečníků z Golden State podílel čtyřmi body. Hvězdy favorizovaného San Antonia, které již ve středu získaly skalp mistrovských LA Lakers, odcházely poraženy 98:106.
OAKLAND/PRAHA - Sedm let poté, co se vzápase NBA objevil první Čech Jiří Zídek, získal český basketbal jeho následovníka. Jiří Welsch odehrál ve čtvrtečním zápase svých Golden State proti San Antoniu 16 minut, proměnil jednu ze čtyř střel z pole, dal dva trestné hody, připsal si dvě asistence, a dokonce i jednu zblokovanou střelu. "Výborný zápas, výborný výkon," chválil svůj tým 37letý kouč Warriors Eric Musselman, nejmladší trenér v NBA. Welsch tak může být spokojený, ač Zídkových premiérových čísel nedosáhl. Zídek dal při debutu v NBA 13 bodů a hned ve druhém utkání vytvořil dosud platný střelecký rekord Čecha v nejlepší lize světa - 21 bodů.
</TEXT>
<HEADING>
Bandáž zakryla sešitou ruku
</HEADING>
<TEXT>
Welsch nastupoval k zápasu jako druhý střídající hráč se zraněnou levou rukou, na které má po posledním přípravném zápase čtyři stehy a ve včerejším duelu na ní musel mít speciální bandáž. Přesto obstál se ctí. Jiný osud potkal například trojku letošního draftu a spoluhráče českého basketbalisty Mika Dunleavyho. Ten na palubovce pobyl pouhých dvacet sekund, aniž by se zapsal do statistik. "Beru to. Trenér měl plán jak vyhrát a já do něj nepatřil," řekl Dunleavy, jenž je Welschovým sousedem v činžáku v centru Oaklandu a také středem pozornosti tamních médií.
</TEXT>
<HEADING>
Welsch při debutu předčil i čínského obra
</HEADING>
<TEXT>
Že Welschův slibný debut má svou hodnotu dokumentuje i marné snažení jedničky letošního draftu - 226 centimetrů vysokého čínského obra Yao Minga z Houstonu. Ten při své premiéře naprosto vyhořel a nedal ani bod. To po zápase Warriors v Oaklandu bylo veselo. Loni nejhorší tým soutěže začal novou éru, jak letošní sezoně Golden State říkají, vítězně. Stalo se tak navíc proti sokovi, se kterým Warriors prohráli všech šestnáct předchozích zápasů (většinu z nich vysokým rozdílem). Když komentoval ve středu legendární Charles Barkley debakl Clevelandu se Sacramentem ("nakopali jim zadky"), neodpustil si štiplavou poznámku, že tým se už rozhodně těší na střet s Golden State, ve kterém si spraví náladu. "Tak přesně tohle chceme změnit," říkal po včerejším duelu rozehrávač Gilbert Arenas. "Bude to sice těžké, když jsme jen parta zelenáčů, ale chceme, aby každý věděl, že tenhle rok se nevzdáme a budeme bojovat," dodal. Stejný plán má určitě i druhý Čech v NBA...
Výsledky NBA
</TEXT>
</DOC>
<DOC>
<DOCID>LN-20021101114</DOCID>
<DOCNO>LN-20021101114</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Čtyřnásobný vítěz Velké pardubické Václav Chaloupka se vrací do sedla. V sobotu bude při dostizích v západočeském Mirošově startovat s desetiletým koněm Debi-czem ve steeplechase s názvem Cena Dopravních staveb Obestav a JIPS. Chaloupka se naposledy aktivně zúčastnil dostihů před čtyřmi lety, kdy oslavil padesáté narozeniny. Žokej, který proslul především ve spojení s legendárním Korokem, se v posledních letech věnuje především trénování v Tochovicích. "Cítím se ale dobře i na to, abych jezdil dostihy," uvedl Chaloupka. "Navíc jezdec Štohanzl, který mé koně na překážkách jezdí, s Debiczem dvakrát nevychází, a tak se na něj posadím já."
</TEXT>
</DOC>
<DOC>
<DOCID>LN-20021101115</DOCID>
<DOCNO>LN-20021101115</DOCNO>
<DATE>11/01/02</DATE>
<TEXT>
LOS ANGELES - Tenistka Serena Williamsová (21) má za sebou hereckou premiéru. Ve středu se objevila v televizním seriálu Moje žena a děti stanice ABC. Serena v epizodě vystoupila v roli učitelky v mateřské školce. Mladší ze sester Williamsových zdůraznila, že herectví je podstatnou součástí jejího života. "Nikdy jsem si nemyslela, že se budu celý život zabývat jenom tenisem. Jako malá jsem dělala spoustu jiných věcí," řekla v rozhovoru pro deník Los Angeles Times světová tenisová jednička. V dětství prý účinkovala v hrách, které napsala její sestra Venus. Zatím je však tenis pro Serenu na prvním místě a kariéra filmové hvězdy je odsunuta na vedlejší kolej. "Dostávám spoustu hereckých nabídek, ale vzhledem k tomu, že je to až moje druhá kariéra, nemohu nyní všechny přijímat," dodala Williamsová.
</TEXT>
</DOC>
<DOC>
<DOCID>LN-20021101116</DOCID>
<DOCNO>LN-20021101116</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Dnes odpoledne dostávají čeští občané možnost opět rozhodnout o tom, kdo zasedne na dobu následujících čtyř let na celkem 62 tisíc židlí na městských a obecních zastupitelstvech. Úderem 14. hodiny se otevřou volební místnosti ve většině obcí České republiky a začnou v pořadí již čtvrté komunální volby od roku 1989. Možnost vhodit do urny svůj hlasovací lístek budou mít voliči v pátek do 22. hodiny a v sobotu od 8 do 14 hodin. Celkem 8 238 000 voličů si může své zástupce na klíčová místa českých radnic vybírat ze 193 216 kandidátů. O funkci se uchází každý 42. občan České republiky starší 18 let a šanci na zvolení má každý třetí kandidát. Celkem letos kandiduje 151 politických stran a hnutí, které v nejrůznějších sestavách vytvořily 447 volebních stran a koalic. Podle politické příslušnosti kandidátů je nejvíce nezávislých - 145 459, následují komunisté s 15 344 kandidáty, ODS s 8973, lidovci s 8490 a ČSSD, která postavila 8211 kandidátů. Nejnapínavější budou souboje o primátorské posty ve 13 krajských městech a souboj o křeslo primátora hlavního města. Souběžně s komunálními volbami odstartuje i druhé kolo voleb do Senátu, které proběhnou ve 26 obvodech. Po prvním kole byl ze 168 kandidátů zatím zvolen pouze Vladimír Železný.
</TEXT>
</DOC>
<DOC>
<DOCID>LN-20021101117</DOCID>
<DOCNO>LN-20021101117</DOCNO>
<DATE>11/01/02</DATE>
<GEOGRAPHY>OLOMOUC</GEOGRAPHY>
<TEXT>
Olomouckého krajského radního Pavla Stonawského (Nezávislí) obžalovalo státní zastupitelství z podvodu. Radní čelí podezření, že po odchodu z místa starosty Šternberka na Olomoucku neoprávněně využíval výhody, které poskytuje jeden z provozovatelů mobilních operátorů. Městu údajně způsobil škodu 17 650 korun. Stonawský vinu popírá. Stonawský podle obžaloby neprávem odebral zboží za benefit body udělované za provoz pěti radničních mobilních telefonů. "Ze smluv jsem zjistila, že k tomu, aby dostal zákaznickou odměnu, podal tři žádosti. Bylo to přitom v době od května do října 2001, tedy v době, kdy již starostou nebyl," řekla státní zástupkyně Marie Kodytková
</TEXT>
</DOC>
<DOC>
<DOCID>LN-20021101118</DOCID>
<DOCNO>LN-20021101118</DOCNO>
<DATE>11/01/02</DATE>
<GEOGRAPHY>OLOMOUC</GEOGRAPHY>
<TEXT>
Za vraždu staré ženy z Olomouce potvrdil včera olomoucký vrchní soud jednomu ze čtyř obžalovaných mužů výjimečný trest 20 let. Ostatním mužům obžalovaným z vraždy i loupeže soudci tresty nepatrně zmírnili a případ jednoho z nich vrátili krajským kolegům. Obžalovaní přepadli důchodkyni v noci v březnu loňského roku. Sedmdesátiletou ženu svázali a udusili. Z domu poté odešli s lupem 200 korun a motorovou pilou. K výjimečnému trestu odsoudil senát recidivistu Čestmíra Pavlorka, který měl na svázání ženy i na její smrti největší podíl. O osm let méně dostal Pavel Suchý, který při vraždě stařenky pomáhal. Případ jeho bratra Karla, kterému krajští soudci původně uložili za pomoc k loupeži 10 let, vrátili k doplnění dokazování. S dvěma roky vězení vyvázl poslední obžalovaný Jiří Kubíček, který muže k domu důchodkyně odvezl, převzal od nich odcizenou pilu a prodal ji v zastavárně.
</TEXT>
</DOC>
<DOC>
<DOCID>LN-20021101119</DOCID>
<DOCNO>LN-20021101119</DOCNO>
<DATE>11/01/02</DATE>
<TEXT>
Premiér Vladimír Špidla pochválil včera zastupitele Blatné na Strakonicku za rychlou pomoc lidem, kteří při záplavách ztratili střechu nad hlavou. Při návštěvě obce si prohlédl tři desítky téměř hotových montovaných domků. V Blatné přišlo při povodních o byty 38 rodin, do poloviny prosince by však měli všichni opět bydlet.
</TEXT>
</DOC>
<DOC>
<DOCID>LN-20021101120</DOCID>
<DOCNO>LN-20021101120</DOCNO>
<DATE>11/01/02</DATE>
<TITLE>
LIBIŠ - Dvacet rodin z Libiše na Mělnicku, které přišly o střechu nad hlavou při srpnových povodních, má od včerejška jisté náhradní bydlení. Obec totiž za symbolickou korunu získala do pronájmu nový objekt složený ze zateplených obytných buněk. Starostka Jindra Hudcová včera při slavnostním otevření uvedla, že první obyvatelé se budou moci stěhovat od příštího týdne. Nový objekt postavila stavební společnost Skanska CZ, která jej obci prakticky bezplatně pronajala na jeden rok. Zároveň tam bude hradit elektrickou energii. Starostka včera prohlásila, že je za tuto pomoc v hodnotě téměř dvou milionů korun nesmírně vděčná zejména proto, že byla tak rychlá a kvalitní. Náhradní ubytování získá 27 lidí, z toho pět dětí. Většina z nich žije dosud u známých a příbuzných.
</TITLE>
<HEADING>
Obec bude stavět další dům
</HEADING>
<TEXT>
V objektu je dvacet samostatných jednotek a společné sociální zařízení a kuchyň. Vytápění je možné regulovat a do objektu je dostatečný přívod teplé vody. Při srpnových povodních byla v obci různou měrou zaplaveno asi 125 domů. Třicet z nich muselo být zcela zdemolováno, dalších pět je neobyvatelných. Většina postižených rodin plánuje stavět individuálně nové domy. Pro ty, kteří z různých důvodů stavět nemohou sami, obec připravuje stavbu domu s deseti byty. Stavět se ale začne až na jaře příštího roku. Na výkup pozemků pro nové byty potřebuje obec čtyři miliony korun. Dva dá z vlastního rozpočtu, další dva slíbil středočeský hejtman Petr Bendl při nedávné schůzce starostů v Zálezlicích na Mělnicku.
V objektu je dvacet samostatných jednotek a společné sociální zařízení a kuchyň. Vytápění je možné regulovat a do objektu je dostatečný přívod teplé vody. Při srpnových povodních byla v obci různou měrou zaplaveno asi 125 domů. Třicet z nich muselo být zcela zdemolováno, dalších pět je neobyvatelných. Většina postižených rodin plánuje stavět individuálně nové domy. Pro ty, kteří z různých důvodů stavět nemohou sami, obec připravuje stavbu domu s deseti byty. Stavět se ale začne až na jaře příštího roku. Na výkup pozemků pro nové byty potřebuje obec čtyři miliony korun. Dva dá z vlastního rozpočtu, další dva slíbil středočeský hejtman Petr Bendl při nedávné schůzce starostů v Zálezlicích na Mělnicku.
</TEXT>
</DOC>
<DOC>
<DOCID>LN-20021101121</DOCID>
<DOCNO>LN-20021101121</DOCNO>
<DATE>11/01/02</DATE>
<TITLE>
PRAHA - Výsledky práce českých vědců se staly základem pro výrobu léku proti virové žloutence typu B. Lék Hepsara, který v září schválil nejvyšší orgán pro povolování léčiv ve Spojených státech, je založený na českém preparátu Adefoviru. Antonín Holý z Ústavu organické chemie a biochemie Akademie věd ČR včera řekl, že tato látka byla v roce 1986 objevena v jeho laboratoři. Hepatitida B neboli sérová žloutenka je virové jaterní onemocnění, které může odeznít během několika měsíců. V mnoha případech však jde o onemocnění chronické, které často vede k cirhóze nebo k rakovině jater. Virem, který toto onemocnění vyvolává, je ve světě infikováno přibližně 300 milionů lidí, zejména v jihovýchodní Asii a v Africe. V USA je přes milion případů chronické hepatitidy. V ČR podle Holého žije několik set pacientů s touto diagnózou.
</TITLE>
<HEADING>
Látku schvaluje Evropská unie
</HEADING>
<TEXT>
Nový preparát je již třetím ze skupiny protivirových léčiv, který objevil tým Antonína Holého. Při ověřování nové látky spolupracovala česká laboratoř s Katolickou univerzitou v belgickém Leuvenu. Nyní látku schvaluje také Evropská unie. Virová žloutenka se přenáší krví, například při sexuálním styku nebo použitými injekčními jehlami, obdobně jako virus HIV vyvolávající AIDS. Holý uvedl, že oba předchozí léky vyvinuté jeho laboratoří se již používají při léčbě AIDS. Licenční poplatky za ně z větší části dostal český stát a z menší Ústav organické chemie a biochemie. Díky tomu bylo možné pořídit moderní přístrojové vybavení. Prezident Václav Havel letos 28. října Antonína Holého ocenil za vynikající vědecké výsledky medailí Za zásluhy.
Nový preparát je již třetím ze skupiny protivirových léčiv, který objevil tým Antonína Holého. Při ověřování nové látky spolupracovala česká laboratoř s Katolickou univerzitou v belgickém Leuvenu. Nyní látku schvaluje také Evropská unie. Virová žloutenka se přenáší krví, například při sexuálním styku nebo použitými injekčními jehlami, obdobně jako virus HIV vyvolávající AIDS. Holý uvedl, že oba předchozí léky vyvinuté jeho laboratoří se již používají při léčbě AIDS. Licenční poplatky za ně z větší části dostal český stát a z menší Ústav organické chemie a biochemie. Díky tomu bylo možné pořídit moderní přístrojové vybavení. Prezident Václav Havel letos 28. října Antonína Holého ocenil za vynikající vědecké výsledky medailí Za zásluhy.
</TEXT>
</DOC>
<DOC>
<DOCID>LN-20021101122</DOCID>
<DOCNO>LN-20021101122</DOCNO>
<DATE>11/01/02</DATE>
<GEOGRAPHY>PLZEŇ</GEOGRAPHY>
<TEXT>
Tragicky zřejmě skončilo rybaření pro jednoho ze dvou mužů z Rokycanska, kteří se ve středu vydali s lodí na Berounku. Nad krašovským jezem se s nimi odpoledne loď v silném proudu převrhla a rybář zmizel pod vodou. Několik hodin po něm pátrali hasiči i policisté, kvůli tmě navečer pátrání přerušili. Včera to uvedl mluvčí krajských hasičů František Vaško. Dva devětašedesátiletí rybáři se již vraceli domů, když se s nimi kánoe převrhla. Nejprve se jednomu muži zaklínila noha pod sedačku a na okamžik se ocitl pod vodou. Když se vyprostil a snažil se doplavat ke břehu, viděl, jak loď i s jeho kolegou unáší silný proud. Po pohřešovaném policie pátrá.
</TEXT>
</DOC>
<DOC>
<DOCID>LN-20021101123</DOCID>
<DOCNO>LN-20021101123</DOCNO>
<DATE>11/01/02</DATE>
<TEXT>
KUTNÁ HORA - Policisté zadrželi tři muže, kteří podle nich loni zavraždili osmašedesátiletou ženu ze Slavošova na Kutnohorsku. Zmizela v listopadu, její tělo bylo nalezeno až v květnu v kompostu u jejího rodinného domku. Policisté muže ve středu obvinili z vraždy. Včera to sdělila středočeská policejní mluvčí Soňa Budská. Zadržení ženu oloupili o zlaté předměty, peníze a věci v hodnotě zhruba 70 tisíc korun. Za vraždu s majetkovým prospěchem jim hrozí až patnáctiletý nebo i výjimečný trest vězení. Obviněni jsou dva cizinci ve věku 20 a 24 let a osmnáctiletý muž z Kutnohorska. Všechny nyní soudí okresní soud pro jinou násilnou trestnou činnost.
</TEXT>
</DOC>
<DOC>
<DOCID>LN-20021101124</DOCID>
<DOCNO>LN-20021101124</DOCNO>
<DATE>11/01/02</DATE>
<GEOGRAPHY>HAVRAŇ</GEOGRAPHY>
<TEXT>
Obyvatelé Havraně na Mostecku budou 24. ledna 2003 hlasovat o tom, zda v chystaném územním plánu obce má být vyčleněno území pro průmyslovou zónu. Na včerejším jednání o tom rozhodli havraňští zastupitelé. Ve vznikající zóně nedaleko obce přitom již staví závod mexická firma Nemak, která bude vyrábět hliníkové hlavy a bloky do automobilových motorů. Nesouhlas s postupem zastupitelstva vyjádřili ekologové. "Zastupitelé včera schválili jiný návrh na vyhlášení referenda, než předložili občané začátkem září. Podpisy pod nový návrh byly sbírány pochybným způsobem. Otázka je navíc formulována tak, že i když se lidé vyjádří k zóně negativně, nebude jejich rozhodnutí právně závazné," řekl Pavel Přibyl z Hnutí Duha. Ekologové a část obyvatel obce se proto snažili prosadit projednávání původního návrhu o referendu, které starosta Havraně Josef Majerčin (KSČM) již dříve odmítl s tím, že by vyhlášení referenda bylo v rozporu se zákonem. V zamítavém stanovisku starosta uvedl, že referendum nemůže vyhlásit šest a méně měsíců před volbami. S tím však ekologové a odpůrci výstavby závodu Nemaku nesouhlasí. Podali proto na Majerčina pro podezření z maření přípravy místního referenda trestní oznámení. Jeden ze zpracovatelů územního plánu obce již dříve připustil, že pokud by průmyslová zóna nebyla v dokumentu vyznačena, ztížilo by to případné rozšíření závodu mexické firmy. Ekologové napadli i postup úřadů při povolování stavby. Podle ombudsmana Otakara Motejla pochybilo také ministerstvo životního prostředí při vyjímaní pozemků z půdního fondu
</TEXT>
</DOC>
<DOC>
<DOCID>LN-20021101125</DOCID>
<DOCNO>LN-20021101125</DOCNO>
<DATE>11/01/02</DATE>
<GEOGRAPHY>TŘEŠŤ</GEOGRAPHY>
<TEXT>
Římskokatolická církev a město Třešť na Jihlavsku dnes otevřou opravený kostel svaté Kateřiny. Zpřístupněn bude v době, kdy se v jeho blízkosti otevřou volební místnosti. "Určitě se tím nepřestoupil volební zákon, ale připadá mi to neetické," řekl včera třešťský radní Pavel Maslák (ODA). Místostarosta Vladimír Nechvátal (ODS) potvrdil, že případný podíl města na organizování dne otevřených dveří neprojednával žádný z městských orgánů. Na veřejnosti se podle Masláka mluví o tom, že akce je skrytou součástí volební kampaně starosty Vladimíra Lysého (nezávislý) a KDU-ČSL. "Taková souvislost mě vůbec nenapadla," popřel obvinění lídr třešťských lidovců Tomáš Snížek. Podle něj je účast města zcela oprávněná, protože na rekonstrukci přispělo polovinou nákladů. Také Lysý odmítl spojovat otevření kostela s volební kampaní. Podle něj vše organizuje církev.
</TEXT>
</DOC>
<DOC>
<DOCID>LN-20021101126</DOCID>
<DOCNO>LN-20021101126</DOCNO>
<DATE>11/01/02</DATE>
<GEOGRAPHY>OLOMOUC</GEOGRAPHY>
<TEXT>
O více než 100 tisíc korun připravil podle policie neznámý cizinec pracovnici směnárny v Olomouci. Muž s řeckým pasem zřejmě využil ženiny nepozornosti a při směně jí dal v obálce méně peněz. Policie případ vyšetřuje jako podvod. Olomoucká policejní mluvčí Jitka Dolejšová uvedla, že neznámý pachatel přišel ve středu do směnárny se žádostí, aby mu pracovnice vyměnila 8000 eur (248 tisíc korun). Po přepočítání žena zjistila, že v balíčku chybí 100 eur a muži peníze vrátila. Když jí cizinec bankovky opět předal, žena mu vyplatila 241 600 korun. Eura si však již nezkontrolovala. Po jeho odchodu žena zjistila, že z 8000 eur chybí v balíčku 3750 eur. Po neznámém pachateli policie pátrá.
</TEXT>
</DOC>
<DOC>
<DOCID>LN-20021101127</DOCID>
<DOCNO>LN-20021101127</DOCNO>
<DATE>11/01/02</DATE>
<GEOGRAPHY>OSTRAVA</GEOGRAPHY>
<TEXT>
Vůbec první multimediální CD v dějinách města pokřtil včera ostravský primátor Čestmír Vlček. CD s názvem Ostrava - City of Colours obsahuje řadu informací o městě, stovky fotografií a šest desítek krátkých filmů. "Ostrava jako moderní město si nemůže dovolit nemít takovýto informační prostředek," řekl Vlček. Podle primátora přijíždí ještě stále mnoho lidí do města s představou, že Ostrava je místem dolů, prachu a kouře. "Byl bych rád, kdyby CD pomohlo změnit tento názor," dodal primátor. Magistrát na zhotovení informačního CD vypsal veřejnou soutěž, kterou vyhrála místní televize Polar. Do výroby prvního tisíce kusů město investovalo 750 tisíc korun. Po české verzi má následovat i výroba verze anglické a dalších jazykových mutací. V prodeji bude CD v informačních centrech, jeho cena nepřevýší 150 korun. "Při výrobě jsme museli různě improvizovat, například změnit část o dřevěném kostele svaté Kateřiny v Hrabové, který na jaře zcela shořel," řekla Olga Kubačáková z ostravského magistrátu. Kromě základních informací lze na CD najít mj. i údaje o investičních příležitostech ve městě nebo o zábavě. "Kdysi honosné domy se v 80. letech minulého století proměnily v brlohy obývané sociálně nejslabšími obyvateli," líčí hlas z filmu na CD bývalé poměry v proslulé Stodolní ulici.
</TEXT>
</DOC>
<DOC>
<DOCID>LN-20021101128</DOCID>
<DOCNO>LN-20021101128</DOCNO>
<DATE>11/01/02</DATE>
<GEOGRAPHY>OTTAWA</GEOGRAPHY>
<TEXT>
Kanada ve středu varovala své občany pocházející z některých arabských zemí a z Íránu, aby si dobře rozmysleli cestu do Spojených států, protože by se mohli dostat do problémů kvůli novým americkým protiteroristickým zákonům. Kanadské ministerstvo zahraničí uvedlo, že toto výjimečné a neobvyklé varování zveřejnilo poté, co Washington rozhodl, že každý, kdo se narodil v Iráku, Íránu, Libyi, Súdánu nebo Sýrii, musí být při vstupu do USA vyfotografován a musí mu být sejmuty otisky prstů. To se týká i občanů Kanady, která patří tradičně k nejbližším spojencům USA.
</TEXT>
</DOC>
<DOC>
<DOCID>LN-20021101129</DOCID>
<DOCNO>LN-20021101129</DOCNO>
<DATE>11/01/02</DATE>
<TITLE>
Živnostenská banka vykázala za prvních devět měsíců letošního roku čistý zisk 138,6 milionu korun, což je o 58 procent více než za srovnatelné období loňského roku. Objem úvěrů se proti prvním třem čtvrtletím 2001 zvýšil o tři miliardy Kč a objem vkladů o jednu miliardu korun.
</TITLE>
<TEXT>
Roční inflace ve dvanácti zemích eurozóny v říjnu vzrostla na 2,2 procenta z 2,1 procenta v předchozím měsíci. Inflace se tak nadále drží nad dvouprocentní hranici, kterou jako horní limit růstu cen stanovila Evropská centrální banka (ECB). Údaje by bance mohly pomoci odrazit výzvy ke snížení úrokových sazeb ze strany politiků a firem, které jsou důsledkem obav ze současných nepříznivých ekonomických podmínek.
Strojtransgaz, ruská plynárenská firma, se podle internetového serveru Euro OnLine už fakticky stala spolumajitelem První česko-ruské, která se v minulosti zaměřovala především na financování obchodu mezi ČR a Ruskem. Strojtransgaz složil peníze na navýšení základního jmění banky a stane se s největší pravděpodobnostní majitelem 50 procent PČRB, uvedl server. Zbylou část bude nadále ovládat Česká konsolidační agentura, která banku převzala od ČSOB.
</TEXT>
</DOC>
<DOC>
<DOCID>LN-20021101130</DOCID>
<DOCNO>LN-20021101130</DOCNO>
<DATE>11/01/02</DATE>
<GEOGRAPHY>PRAHA</GEOGRAPHY>
<TEXT>
Agentura Czechinvest, která v pátek oslaví deset let existence, přilákala do České republiky přímé investice za více než 6,6 miliardy dolarů (přes 200 miliard korun). Více než 200 investičních projektů znamená příslib vytvoření 60 861 pracovních míst. "Odhadovaný objem tržeb investorů na zelené louce má v roce 2005 dosáhnout zhruba 235 miliard korun, což odpovídá 8,2 procenta HDP," řekl generální ředitel Czechinvestu Martin Jahn. Největší podíl na těchto investicích mají investoři z Německa a Japonska, a to zejména firmy automobilového průmyslu (48 procent) a elektrotechniky (21 procent). Podíl těchto společností na celkovém exportu České republiky v roce 2005 je odhadován na zhruba 11,4 procenta.
</TEXT>
</DOC>
<DOC>
<DOCID>LN-20021101131</DOCID>
<DOCNO>LN-20021101131</DOCNO>
<DATE>11/01/02</DATE>
<GEOGRAPHY>PAŘÍŽ</GEOGRAPHY>
<TEXT>
Málokoho asi překvapí, že z Evropanů snědí nejvíce čokolády Švýcaři - ročně do sebe nacpou deset a půl kila této pochoutky, což odpovídá asi dvěma tabulkám za týden. O kilo méně jí spořádají Rakušané a Norové na třetím místě ještě o další kilo méně. Vyplývá to ze studie vypracované pro veletrh čokolády, který se koná v prostorách pařížského výstaviště Carrousel du Louvre.
</TEXT>
</DOC>
<DOC>
<DOCID>LN-20021101132</DOCID>
<DOCNO>LN-20021101132</DOCNO>
<DATE>11/01/02</DATE>
<GEOGRAPHY>PLZEŇ/PRAHA</GEOGRAPHY>
<TEXT>
Včerejší schůzkou týmu generálního ředitele Appian Group Antonína Koláčka s vedením Škody Holding zahájil americký zájemce o plzeňský podnik druhou etapu hloubkové kontroly v holdingu. Uvedl to mluvčí české pobočky amerického Appianu Matěj Štětka. "Všechny tyto naše kroky směřují ke splnění podmínky České konsolidační agentury předložit jí do 14. listopadu stanovisko, jež by s největší pravděpodobností mělo obsahovat závaznou nabídku na koupi Škody Holding," dodal mluvčí.
</TEXT>
</DOC>
<DOC>
<DOCID>LN-20021101133</DOCID>
<DOCNO>LN-20021101133</DOCNO>
<DATE>11/01/02</DATE>
<GEOGRAPHY>BRNO</GEOGRAPHY>
<TEXT>
Tuzemské konzumenty piva nečeká po vstupu České republiky do EU žádné skokové zdražení jejich oblíbeného nápoje. Shodují se na tom šéfové tří jihomoravských pivovarů i oborový profesní svaz. Inflace nebo růst cen vstupů tak přidají k půllitru jen haléřové až korunové položky. "Už dnes je většina vstupů do výroby piva na světové cenové úrovni," upozornil výkonný ředitel Českého svazu pivovarů a sladoven Ivo Trojan. I když se podle něj dají očekávat různé posuny cen v potravinářství, nebudou moci pivovary sáhnout ke kopírování sousedních zemí. Například v Německu pivo stojí v přepočtu nejméně 50 Kč a tato cena by se zcela jistě projevila v Česku na propadu spotřeby. Snížení odběru a ekonomické problémy by pak mohly způsobit zánik řady výrobců piva. Jediné, co pivovary nemají na světové úrovni, je cena pracovní síly, která je výrazně levnější než v unii, doplnil Trojan. V tuzemských podmínkách se neprojeví ani výrazně vyšší spotřební daň jako ve skandinávských zemích. Domácí pivovary letos čekají podle údajů profesního svazu o dvě až 2,5 procenta vyšší výstav než loni, kdy vyprodukovaly 17,88 milionu hektolitrů piva. V České republice se pivo vaří v 50 průmyslových a 21 restauračních pivovarech.
</TEXT>
</DOC>
<DOC>
<DOCID>LN-20021101134</DOCID>
<DOCNO>LN-20021101134</DOCNO>
<DATE>11/01/02</DATE>
<TITLE>
Bičem na aktivisty brzdící stavbu silnic a dálnic v zájmu ekologie mají být nové zákony. Stát by podle nich mohl nabízet za pozemky jejich vlastníkům naturální náhradu.
</TITLE>
<GEOGRAPHY>PLZEŇ/PRAHA</GEOGRAPHY>
<TEXT>
Změnu zákonů, které mají urychlit budování silnic a dálnic ve veřejném zájmu, připravují pracovníci ministerstva dopravy ve spolupráci s Ředitelstvím silnic a dálnic ČR a Státním fondem dopravní infrastruktury. Nové zákony by měly platit už v příštím roce. Řekl to náměstek ministra dopravy Jiří Kubínek. Náměstek Státního fondu dopravní infrastruktury Jiří Novák by chtěl v nových paragrafech, které by mohly být například součástí stavebního zákona, prosadit institut naturální náhrady. Stát ji podle něj zatím nezná a mohou ji poskytovat pouze obce. "V první fázi by měl majitel šanci vybrat si náhradní plochu," vysvětlil. Tímto krokem by se odpůrcům staveb snížila možnost obrany. Kubínek dodal, že vleklé boje ekologických aktivistů na dálnici D 11 Praha - Hradec Králové a kolem dálničního obchvatu Plzně chápe jako "záměrné bojkoty". "Dálnici D 11 chceme skutečně zabránit, neboť dopravní situace se tam dá vyřešit levnějšími silničními obchvaty, které tolik nezasáhnou do krajiny a nezhorší životní prostředí," řekl k tomu ekologický aktivista Janek Rovenský. U plzeňského obchvatu podle něj nikdy nebylo cílem ekologů stavbu zdržovat. Pokud by byla schválena kratší varianta, nabízeli údajně aktivní podporu. Aktivisté nyní brání dostavbě tím, že nechtějí prodat pozemek 250 m2, který vlastní celkem 92 odpůrců.
</TEXT>
<HEADING>
I vyvlastňování je pomalé
</HEADING>
<TEXT>
"Musíme změnit zákony natolik, abychom uměli postavit liniové stavby tak rychle jako na Západě," řekl Kubínek. V tuzemsku používané vyvlastňování má podle něj mnoho úskalí a stavby značně zdržuje. Během používaného vyvlastňování se například cyklicky mění majitelé dotčených pozemků a zahájení stavby se tak může zpozdit až o dva roky. "Ve Francii je vydán zákon o stavbě, postaví se, a pak se vykupuje," řekl nový šéf Ředitelství silnic a dálnic Praha Petr Laušman. Také v Německu jsou přípravy staveb ve veřejném zájmu jednodušší. Pokud v libovolné etapě řízení oponent prohraje, nemá už šanci stavbu dále připomínkovat, ale pouze soudně napadnout. "Na dálniční obchvat Plzně se například vydává zhruba 50 rozhodnutí a proti každému se mohou protistrany odvolat a každý spor může trvat až tři měsíce," dodal Laušman. Podle Rovenského je Francie známa svým "socialistickým řešením problémů" a neměla by být pro ČR vzorem. Naopak přístup Velké Británie a Německa je podle něj v případě účasti veřejnosti na projednávání liniových staveb liberálnější než u nás.
"Musíme změnit zákony natolik, abychom uměli postavit liniové stavby tak rychle jako na Západě," řekl Kubínek. V tuzemsku používané vyvlastňování má podle něj mnoho úskalí a stavby značně zdržuje. Během používaného vyvlastňování se například cyklicky mění majitelé dotčených pozemků a zahájení stavby se tak může zpozdit až o dva roky. "Ve Francii je vydán zákon o stavbě, postaví se, a pak se vykupuje," řekl nový šéf Ředitelství silnic a dálnic Praha Petr Laušman. Také v Německu jsou přípravy staveb ve veřejném zájmu jednodušší. Pokud v libovolné etapě řízení oponent prohraje, nemá už šanci stavbu dále připomínkovat, ale pouze soudně napadnout. "Na dálniční obchvat Plzně se například vydává zhruba 50 rozhodnutí a proti každému se mohou protistrany odvolat a každý spor může trvat až tři měsíce," dodal Laušman. Podle Rovenského je Francie známa svým "socialistickým řešením problémů" a neměla by být pro ČR vzorem. Naopak přístup Velké Británie a Německa je podle něj v případě účasti veřejnosti na projednávání liniových staveb liberálnější než u nás.
</TEXT>
</DOC>
<DOC>
<DOCID>LN-20021101135</DOCID>
<DOCNO>LN-20021101135</DOCNO>
<DATE>11/01/02</DATE>
<TITLE>
Dvě miliardy eur. Pod touto hranicí se prý pohybuje nabídka společnosti Bauer na odkoupení některých aktivit mediální skupiny KirchMedia. Mezi ně patří i většinový podíl v ProSiebenSat1.
</TITLE>
<GEOGRAPHY>MNICHOV</GEOGRAPHY>
<TEXT>
Německá mediální skupina KirchMedia začala jednat se soukromou vydavatelskou společností Bauer o převzetí některých aktivit, včetně většinového podílu v největší televizní společnosti v Německu. Bauer je vydavatelem několika populárních titulů, například týdeníku pro mládež Bravo. KirchMedia je zase součástí obří skupiny krachujícího magnáta Leo Kirche. Kolem Bauera se soustředí hned celé konsorcium firem. Šéf společnosti KirchMedia Hans-Joachim Ziems novinářům řekl, že ke konsorciu se asi připojí i společnost Columbia ze skupiny Sony. Součástí konsorcia je rovněž HVB Group, tedy druhý největší finanční ústav v Německu. Součástí naopak není vydavatelství Axel Springer Verlag.
</TEXT>
<HEADING>
Závazná nabídka
</HEADING>
<TEXT>
"Od firmy Bauer jsme d ostali závaznou nabídku a na základě této nabídky budeme formulovat i smlouvu," podotkl Ziems. Zdroje blízké konsorciu tvrdí, že nabídka je nejvyšší, kterou KirchMedia získala, a pohybuje se těsně pod hranicí dvou miliard eur. Součástí nabídky je i návrh na převzetí 52,5 procenta akcií skupiny ProSiebenSat1. Ta je největším provozovatelem televizního vysílání v Německu. Nabyvatel by měl získat i filmová a televizní práva. Úspěšná nabídka na převzetí aktiv však téměř stoprocentně povede k předložení nabídky i na zbytek ProSiebenSat1. Pokud by nabyvatel ovládl ProSiebenSat1, částka za převzetí by se zvýšila o dalších asi 750 milionů eur. Německé zákony totiž vyžadují, aby ten, kdo získá 30 procent akcií firmy, s jejímiž akciemi se obchoduje na veřejných trzích, předložil nabídku také zbývajícím akcionářům. Firma Bauer se už delší dobu snaží proniknout i do oblasti vysílání, aby tak vhodně doplnila své ziskové aktivity v tištěných médiích. Kirch Media by měla dohodu o prodeji zbývajících aktiv uzavřít do 15. prosince. Dosud prodala práva ke sportovním přenosům. KirchMedia byla jednou ze tří hlavních divizí holdingu Kirch Group, kterou v poválečných letech založil mediální magnát Leo Kirch. Holding se v letošním roce zhroutil pod tíhou dluhů, které dosáhly výše 6,5 miliardy eur.
"Od firmy Bauer jsme d ostali závaznou nabídku a na základě této nabídky budeme formulovat i smlouvu," podotkl Ziems. Zdroje blízké konsorciu tvrdí, že nabídka je nejvyšší, kterou KirchMedia získala, a pohybuje se těsně pod hranicí dvou miliard eur. Součástí nabídky je i návrh na převzetí 52,5 procenta akcií skupiny ProSiebenSat1. Ta je největším provozovatelem televizního vysílání v Německu. Nabyvatel by měl získat i filmová a televizní práva. Úspěšná nabídka na převzetí aktiv však téměř stoprocentně povede k předložení nabídky i na zbytek ProSiebenSat1. Pokud by nabyvatel ovládl ProSiebenSat1, částka za převzetí by se zvýšila o dalších asi 750 milionů eur. Německé zákony totiž vyžadují, aby ten, kdo získá 30 procent akcií firmy, s jejímiž akciemi se obchoduje na veřejných trzích, předložil nabídku také zbývajícím akcionářům. Firma Bauer se už delší dobu snaží proniknout i do oblasti vysílání, aby tak vhodně doplnila své ziskové aktivity v tištěných médiích. Kirch Media by měla dohodu o prodeji zbývajících aktiv uzavřít do 15. prosince. Dosud prodala práva ke sportovním přenosům. KirchMedia byla jednou ze tří hlavních divizí holdingu Kirch Group, kterou v poválečných letech založil mediální magnát Leo Kirch. Holding se v letošním roce zhroutil pod tíhou dluhů, které dosáhly výše 6,5 miliardy eur.
</TEXT>
</DOC>
<DOC>
<DOCID>LN-20021101136</DOCID>
<DOCNO>LN-20021101136</DOCNO>
<DATE>11/01/02</DATE>
<GEOGRAPHY>FRANKFURT</GEOGRAPHY>
<TEXT>
Deutsche Bank, jeden z největších světových finančních ústavů, se ve třetím čtvrtletí překvapivě dostal do ztráty, která před zdaněním činila 181 milionů eur. To je zásadní změna proti stejnému loňskému období, kdy měla největší německá banka zisk 363 milionů eur. Banka totiž musela od července do září vytvářet rezervy na ztrátové úvěry, měla však i nižší příjmy z obchodování. Na celý rok ale vedení banky předpovídá "uspokojivé" výsledky. Trhy čekaly, že banka vykáže zisk 282 milionů eur. Banka musela do rezerv na ztrátové úvěry převést 753 milionů eur, tedy nesrovnatelně více než ve stejném loňském období, kdy tato částka činila 135 milionů. Už v letošním druhém čtvrtletí nicméně musela banka na rezervy vyčlenit kolem 588 milionů eur. Do ztráty se ale dostala i druhá největší německá banka HVB Group. Analytici ale tvrdí, že ve srovnání s menšími rivaly má Deutsche Bank mnohem lepší předpoklady k tomu, aby problémy překonala bez větší újmy. Banka totiž může prodat některá aktiva a tím svou bilanci značně vylepšit. Díky snížení nákladů proto má být banka za celý letošní rok zisková. "Přestože zbývají do konce roku už jen dva měsíce, jsme si jisti, že budeme za celý rok 2002 schopni oznámit uspokojivý výsledek," sdělil akcionářům výkonný ředitel Josef Ackermann. Do konce příštího roku si dala banka za cíl snížit náklady asi o dvě miliardy eur. Banka už dříve oznámila, že propustí více než 14 000 lidí, z tohoto počtu už banku opustilo asi 10 000 zaměstnanců. Banka má v plánu odkoupit asi deset procent vlastních akcií a 36 procent plánu už realizovala. Ve čtvrtém čtvrtletí Deutsche Bank zaúčtuje asi 300 milionů eur jako mimořádný zisk z prodeje podílu v Deutsche Börse. Deutsche Bank se potýká s problémy v divizi investičního bankovnictví, kde konkuruje bankám Goldman Sachs, Merrill Lynch nebo J. P. Morgan Chase.
</TEXT>
</DOC>
<DOC>
<DOCID>LN-20021101137</DOCID>
<DOCNO>LN-20021101137</DOCNO>
<DATE>11/01/02</DATE>
<TEXT>
Pátá největší japonská automobilka Mazda Motor zvýšila odhad čistého zisku na první rozpočtové pololetí. Firma předpovídá čistý zisk za celou skupinu 5,5 miliardy jenů, což je zhruba 44,7 milionu dolarů. Měli jsme lepší výsledky, než jsme si původně stanovili, vysvětlují zástupci automobilky. Na snímku šéf Mazdy Lewis Booth.
</TEXT>
</DOC>
<DOC>
<DOCID>LN-20021101138</DOCID>
<DOCNO>LN-20021101138</DOCNO>
<DATE>11/01/02</DATE>
<GEOGRAPHY>CINCINNATI</GEOGRAPHY>
<TEXT>
Americký prodejce banánů Chiquita Brands International hospodařil ve třetím čtvrtletí s čistou ztrátou osmi milionů dolarů. Ve stejném období loni však byla ztráta mnohem vyšší a činila 38 milionů dolarů. Firma teprve v březnu vystoupila z bankrotové ochrany. Výkonný ředitel Cyrus Friedheim ale na setkání s analytiky odmítl poskytnout výhled na nejbližší období, což způsobilo pád kursu akcií firmy v elektronických systémech. Firma totiž o svém hospodaření informovala až po ukončení řádné seance. Chiquita se dostala do finančních problémů, protože nebyla schopna splácet své závazky. Požádala proto o soudní ochranu před věřiteli a jakmile si zajistila dostatečné finanční zdroje, zahájila rozsáhlou restrukturalizaci. Dluhy za zhruba 700 milionů dolarů tak mohla firma přeměnit na akcie. Ztráta na jednu akcii firmy, která má sídlo v Cincinnati ve státě Ohio, činila 21 centů, a klesla tak z předchozích 56 centů.
</TEXT>
</DOC>
<DOC>
<DOCID>LN-20021101139</DOCID>
<DOCNO>LN-20021101139</DOCNO>
<DATE>11/01/02</DATE>
<TITLE>
Liga mistrů: Valencie zářila v Liverpoolu, nasazení Baroše a Šmicra nepřineslo bezprostřední efekt
</TITLE>
<TEXT>
O štěstí mohou hovořit fotbalisté Arsenalu i Realu Madrid, že ve středu postoupili do osmifinále Ligy mistrů.
PRAHA - Před začátkem soutěže podle bookmakerů největší favorité shodně prohráli, ale výsledky soupeřů jim přesto otevřely dveře do další fáze. Ani jednomu z velkoklubů se ovšem nepodařilo vyvrátit tvrzení médií, že s nimi není něco v pořádku. Realu nahrála remíza AEK Atény s Genkem. Obhájce trofeje podlehl doma AS Řím a bylo to poprvé od roku 1967, co na San Bernabeu triumfoval italský klub. "Ale postoupili jsme, to ještě AS musí dokázat," zachoval klid kouč Vicente del Bosque. Jeho tým přitom vyhrál z posledních sedmi soutěžních zápasů jen jediný. "Nejsem z těch, kteří se rádi vymlouvají, ale Raúl, Figo a Ronaldo hrají po zranění. Stále čekáme, až si na sebe zvyknou," vysvětloval del Bosque a dodal, že jakékoli řeči o krizi jsou "velkým přeháněním". Kouči Římanů Fabiu Capellovi, který "Bílý balet" v minulosti vedl, výhra chutnala sladce. "Je to velká satisfakce. Vyhrát na takovém krásném stadionu, navíc tak přesvědčivým výkonem," radoval se Ital. Arsenal jde z jedné série do druhé. Nejdřív vytvořil úchvatný rekord, když neprohrál 30 zápasů v řadě, nyní naopak odešel poražen už počtvrté za sebou, což se mu naposledy stalo v roce 1983. Mezi posledních šestnáct jej poslala teprve prohra Auxerre v Eindhovenu. Kouč Arséne Wenger byl po prohře dost kyselý. Jeho dortmundský protějšek Matthias Sammer před zápasem obvinil hráče Arsenalu z filmování pádů, ale ve středečním zápase přihrávali domácí. "Skvěle sehrané divadlo. Tomu říkám return," komentoval Francouz nakvašeně Kollerův nezaviněný pád v šestnáctce, po němž Rosický z penalty zápas rozhodl. "Ba ne, zápas rozhodl rozhodčí. Všechna čest, to on vstřelil jejich druhý gól," pokračoval rozezlený Wenger. V té chvíli v ničem nepřipomínal gentlemana, který před třemi lety od zástupců UEFA získal ocenění Fair play. "Hlavně asistenti rozhodčího by měli převzít větší odpovědnost. Kolikrát mají lepší výhled než hlavní," kritizoval Wenger. Valencie si sebejistým výkonem v Liverpoolu zajistila místo v osmifinále a ukončila 41 let dlouhé čekání na druhou výhru v Anglii. V utkání krátce nastoupilo české duo Milan Baroš, Vladimír Šmicer, ale podle deníku The Daily Telegraph to nemělo žádný bezprostřední efekt, protože "bílí Španělé jen utáhli ohradu před brankou". Cílem střídání bylo podle The Guardianu přidat důraz liverpoolskému útoku, ale trenér k němu sáhl pozdě. Tribuny sice české hráče přivítaly nadšeným řevem, píše The Sun, ale brankář Valencie byl znovu na místě, když se Baroš pokusil vyrovnat. Valencie podle listu zářila; vedoucí tým Premier League přehrála a ještě jí zbyly rezervy. Naopak svěřenci trenéra Gérarda Houlliera odcházeli demoralizováni a poraženi. Jejich jedinou nadějí na postup je vítězství v Basileji za 12 dnů, soudí deník.
Jistí postupující v Lize mistrů
Anglie
Manchester United
Arsenal Londýn
Itálie
Juventus Turín
AC Milán Španělsko
FC Barcelona
FC Valencia
Real Madrid
Německo
Bayer Leverkusen
Borussia Dortmund
</TEXT>
<HEADING>
Výsledky 5. kola Ligy mistrů
</HEADING>
<TEXT>
Skupina C: AEK Atény - Racing Genk 1:1 (30. Lakis - 22. Sonck), Real Madrid - AS Řím 0:1 (27. Totti).
Skupina C: AEK Atény - Racing Genk 1:1 (30. Lakis - 22. Sonck), Real Madrid - AS Řím 0:1 (27. Totti).
</TEXT>
</DOC>
<DOC>
<DOCID>LN-20021101140</DOCID>
<DOCNO>LN-20021101140</DOCNO>
<DATE>11/01/02</DATE>
<GEOGRAPHY>TORONTO</GEOGRAPHY>
<TEXT>
Hayley Wickenheiserová má šanci stát se první ženou, která nastoupí v poli při utkání jedné z nižších kanadských hokejových soutěží mužů. Třiadvacetiletá útočnice, jež byla hvězdou vítězného kanadského týmu na OH v Salt Lake City, dostala nabídku na patnáctizápasovou zkoušku v týmu Cincinnati Cyclones, který hraje East Coast Hockey League. Iniciativa přitom vzešla od bývalé hokejové hvězdy Phila Esposita, který je jedním z majitelů Cyclones. "Zajímáme se o Wickenheiserovou, protože je to dobrá hráčka. Viděl jsem ji na ledě a myslím, že to může zvládnout," uvedl Esposito v rozhovoru pro Globe and Mail. Bývalý generální manažer Tampy Bay Lightning má zřejmě pro hokejistky slabost. V roce 1992 byl totiž Esposito i u toho, když v jednom z přípravných zápasů Tampy nastoupila brankářka Manon Rheaumeová. Wickenheiserová chtěla hrát mužskou profesionální soutěž v Itálii, tamní federace zimních sportů jí to však nepovolila.
</TEXT>
</DOC>
<DOC>
<DOCID>LN-20021101141</DOCID>
<DOCNO>LN-20021101141</DOCNO>
<DATE>11/01/02</DATE>
<GEOGRAPHY>BOLTON</GEOGRAPHY>
<TEXT>
Vedení anglického Boltonu rozhodlo, že bývalý dánský fotbalový reprezentant Stig Töfting může v týmu zůstat do konce letošní sezony. Klub tak nebude dodatečně trestat 33letého záložníka, který byl kvůli napadení dvou zaměstnanců kodaňské restaurace odsouzen ke čtyřem měsícům vězení. Proti rozhodnutí dánského soudu se Töfting odvolal, a případ tak bude mít pokračování. Funkcionáři pouze potvrdili, že Töftingova smlouva v klubu zůstává platná do června 2003. "K tomuto rozhodnutí nás vedla především snaha vyhnout se soudním sporům, které by zřejmě po předčasném vypovězení smlouvy následovaly. Znamená to tedy, že je tento dánský fotbalista k dispozici pro utkání nejvyšší anglické soutěže," upřesnilo vedení Boltonu své stanovisko.
</TEXT>
</DOC>
<DOC>
<DOCID>LN-20021101142</DOCID>
<DOCNO>LN-20021101142</DOCNO>
<DATE>11/01/02</DATE>
<TEXT>
NORIMBERK, Německo - Německému cyklistovi Janu Ullrichovi hrozí, že přijde o start na olympijských hrách v Aténách v roce 2004. Osmadvacetiletý vítěz slavného závodu Tour de France z roku 1997 by měl v Aténách obhajovat zlatou medaili ze Sydney, ale kvůli dopingové aféře možná nikam nepojede. Národní olympijský výbor má v neděli rozhodnout o nominačních kritériích, přičemž jeden z návrhů vylučuje, aby reprezentovali sportovci, kteří měli pozitivní test na doping. Ullrich neprošel dopingovou kontrolou před dvěma měsíci. Test v jeho krvi odhalil amfetamin. "Do olympijského výběru nepatří sportovci, kteří měli od 1. října 2000 do začátku her v Aténách pozitivní test na doping," citovala návrh agentura SID. S návrhem, aby na olympiádě nestartovali dopingoví hříšníci, souhlasí i šéfka Německého cyklistického svazu Sylvia Schenková. "Proti tomu se nedá nic namítnout," uvedla. Ullrich si momentálně odpykává trest v podobě půlročního zákazu startu. "Ani nevíme, jestli se ještě vůbec k cyklistice vrátí," dodala Schenková.
</TEXT>
</DOC>
</CZE>