<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020624001</DOCID>
<DOCNO>LN-20020624001</DOCNO>
<DATE>06/24/02</DATE>
<TITLE>
Dnes má být podepsána dohoda o Nově * Železný míří do TV Joj
</TITLE>
<GEOGRAPHY>PRAHA</GEOGRAPHY>
<TEXT>
Boj o Novu je u konce. Vladimír Železný totiž v sobotním pořadu Volejte řediteli naznačil, že z Novy odchází. "Mějte se moc hezky. I ty se, Zazo, měj hezky. Nashledanou v lepších časech," pronesl Železný směrem k divákům a kreslenému maskotu Novy. Je to poprvé, kdy veřejně připustil, že by v televizi mohl skončit. Železného prohlášení přichází po týdenním maratonu jednání mezi spolumajitelem Novy a bývalým Železného právníkem Alešem Rozehnalem a Jiřím Šmejcem, šéfem skupiny MEF Holding, která Novu financuje. Poslední jednání skončilo v pátek v noci a podle informací LN se obě strany dohodly. Konkrétní verze smluv, které předurčí Železného působení v Nově (zakladatel a někdejší spolumajitel nejúspěšnější české televize je dnes oficiálně pouhým zaměstnancem) budou zřejmě podepsány již dnes. "Jednání obou stran bude uzavřeno společným prohlášením v nejbližších dnech," uvedl ředitel firmy Mediální informační servis Michal Jankovec, který zastupuje Rozehnala. Podle informací LN se Železný s největší pravděpodobností stane ředitelem slovenské sestry Novy, televize Joj.
Jiří Šmejc si sice jako podmínku uzavření dohody ještě ve čtvrtek kladl Železného setrvání v Nově, o 24 hodin později ale jeho požadavek pominul. Jedním z bodů jednání obou zmíněných mužů byla i existence pořadu Volejte řediteli. Včerejší stav dohody byl takový, že relace se už na Nově neobjeví. Železného odchod do TV Joj si podle dostupných informací prosadil Jiří Šmejc, který Železného stále považuje za svého nejbližšího partnera. Případní investoři, kteří uvažovali o vstupu do firem řídících Novu (Česká produkční či CET 21), totiž svůj vklad podmiňovali odchodem Železného. "Bez Železného bychom v Nově nebyli. Navíc je výjimečným odborníkem a ta-ky prima člověkem," uvedl včera Šmejc pro internetový deník Česká média. "Jsem rád, že jsem ho poznal, i když s ním samozřejmě nemusím nutně vždy a ve všem souhlasit. V projektu TV Nova pro mne ale Železný zůstane vždy nejbližším partnerem," dodal. Do čela televize se podle všeho postaví Libuše Šmuclerová. Bez jejího podílu, který v Nově, respektive licenční společnosti CET 21 má, by nemohl Aleš Rozehnal Železného odvolat. Šmuclerová se však pro veřejnost přidala na stranu Železného. Rozehnal nechal vypsat výběrové řízení na ředitele Novy - zatím se do něj ale nikdo nepřihlásil. Ať už se konkursu zúčastní kdokoliv, Šmuclerová, která Novu prakticky už dva roky řídí, bude vždy největší favoritkou. To, že by měl odejít, Železný odmítal od předminulého pátku, kdy jej Aleš Rozehnal spolu s ostatními podílníky odvolal z pozice ředitele a jednatele společnosti CET 21. Boj o Novu nastal mezi jejími spoluvlastníky v okamžiku, kdy Aleš Rozehnal získal kontrolu nad 52 procenty podílu v CET 21. Tuto většinu tvoří 24 % firmy Edikon, kterou z poloviny vlastní Rozehnal a z poloviny Šmuclerová, a společnost Vilja. V ní jsou zastoupeni Jozef Alan, Vlastimil Venclík a Peter Hunčík, kteří dohromady drží 28 %. Jiří Šmejc, který stál za Železným a k Rozehnalově kroku se nepřidal, v CET 21 ovládá jen 27 %. Zbylých 19 procent má slovenský režisér Peter Kršák.
</TEXT>
<HEADING>
Železný se rozloučil s diváky TV Nova
</HEADING>
<TEXT>
"Dobrou chuť, pokud právě obědváte," touto větou zahájil Vladimír Železný v sobotu své 437. a zřejmě poslední Volejte řediteli. Tentokrát však spíše vyvolával dojetí - prosil investory, ať se neodvracejí od Novy, nabádal svého králíka Zazu, aby nevěřil právníkům, a nakonec se s diváky rozloučil. Zamával stejně, jako když se před lety loučil slovenský premiér Vladimír Mečiar. Železný ale na rozdíl od něj nezpíval.
* "Kdyby za tím byl někdo zkušený a obratný, tak je to připravené jinak. Bylo to provedeno příliš amatérsky. Kdyby v tom bylo CME, tak to jsou o něco lepší profesionálové." Železný vychválil své americké nepřátele a někdejší investory Novy, firmu CME.
* "To je to hlavní, aby Nova neklekla. A ona možná klekne. Chtěl jsem požádat všechny, kteří se díváte, kteří jste z bank, vás prosím, abyste byli uvážliví a aspoň ještě chvilku počkejte." Železný vyzýval investory, aby se od Novy neodvraceli.
* "Zazo, neber si právníky. Nebo si vyber právníky." Železný radil hopsajícímu animovanému králíkovi Zazovi, aby se poučil z jeho chyb.
* DOTAZ: "Proč nedáte do Počasíčka nějakou boubelku nebo otylku?"
ODPOVĚĎ: "Teď se určitě urazily naše rosničky, protože věru Twiggy to nejsou, jsou to velmi půvabné mladé dámy. Máme velice elegantní, schopný tým v Počasí." Železný si popletl erotické Počasíčko s hydrometeorologickým zpravodajstvím.
* "Licence je na sedmnáct let."
Skutečnost: licence Novy končí za patnáct let.
* DOTAZ: "Neumím si představit Novu a sobotní oběd bez vás."
ODPOVĚĎ "Jednáme a uvidíme, jak to celé dopadá. A tak se mějte moc pěkně. Mějte se tu moc hezky. I ty se, Zazo, měj hezky. Věřím, že se uvidíme u dalšího pořadu Volejte řediteli. Pokud bychom se neuviděli, tak na shledanou v lepších časech." (Mávání) ona
</TEXT>
</DOC>
<DOC>
<DOCID>LN-20020624002</DOCID>
<DOCNO>LN-20020624002</DOCNO>
<DATE>06/24/02</DATE>
<GEOGRAPHY>SEVILLA</GEOGRAPHY>
<TEXT>
Český premiér Miloš Zeman má za sebou svou poslední významnou zahraniční cestu. Ze včera skončeného summitu EU ve španělské Seville si přivezl časový plán závěrečného jednání o rozšíření unie. Na setkání samém odcházející premiér podpořil sporný plán společné pohraniční policie evropských zemí, která by měla vzniknout v roce 2007. Většina členů unie se ale k návrhu vybudovat evropskou pohraniční policii staví zdrženlivě. Mnozí se obávají, že by šlo o krok k federalizované Evropě. Podporu naopak získal plán společných aktivit národních policií při boji s ilegální migrací. Na už zmíněných termínech závěrečných jednání o rozšíření EU je pro Česko nejzajímavější jejich posun. Vyjednávání by totiž mělo kvůli čekání na výsledky voleb v Německu a referenda v Irsku začít nejméně o tři týdny později, konkrétně v listopadu nebo v prosinci. Kandidátským zemím tak zbude méně času na prosazení vlastních připomínek, neboť přístupová jednání musejí skončit ještě letos. Konečná smlouva o připojení má být podepsána na jaře 2003.
</TEXT>
</DOC>
<DOC>
<DOCID>LN-20020624003</DOCID>
<DOCNO>LN-20020624003</DOCNO>
<DATE>06/24/02</DATE>
<TITLE>
Řadě věrných diváků TV Nova to může připadat jako něco neuvěřitelného, ale brzo patrně nastane chvíle, kdy k nim z obrazovky nebude promlouvat Vladimír Železný. A co víc, je ještě pravděpodobnější, že nový ředitel k nim nebude promlouvat vůbec, protože formát pořadu Volejte řediteli, který neodmyslitelně patří ke koloritu sobotních obědů nemalého počtu českých domácností, televize nadobro zruší. To ovšem záleží čistě na gustu nového šéfa planety Nova. Oproti dubnu 1999, kdy američtí investoři poprvé odvolali Železného z vedení ČNTS, se situace mírně změnila. Ředitel již nedrží většinu v licencované společnosti CET 21, a tak o sobě ani nemůže prohlašovat to, co tehdy říkal novinářům: "Já jsem televize Nova!" Z majitele se stal během tří let manažer, kterého lze kdykoli odvolat a nahradit. A to se právě děje.
</TITLE>
<TEXT>
Důvodů může být více, a spoluvlastníci CET 21 jako majitelé licence TV Nova mají na tuto změnu právo. Železný si tuto - pro něj patrně nedůležitou - změnu svého postavení v Nově příliš neuvědomil. Porovnáme-li chování Železného majitele v roce 1999 a Železného-ředitele v roce 2002, nenalezneme žádný rozdíl. "Otec si špatně vybírá své spolupracovníky," míní syn Jakub, toho času budoucí moderátor nové politické diskuse na České televizi. Železného problém ale není ve výběru spolupracovníků, spíše v tom, jakým způsobem se k nim chová.
</TEXT>
<HEADING>
"Zrádce" Rozehnal
</HEADING>
<TEXT>
Jestliže (dnes již bývalý) Železného právník Aleš Rozehnal strávil tři měsíce ve vazební věznici za stejnou věc, kvůli které byl ředitel Novy v policejní cele jedinou noc, a Železný pak přirovná boj o Rozehnala k boji o čest zajíce Zazy, patrně by to žádnému právníkovi sebevědomí nezvedlo. A zvláště ne poté, co mu klient krátce po návratu z vazby veřejně vyčiní za rozhovor pro noviny, ve kterém se zmínil o složitých převodech majetků, jako se to stalo letos v únoru na party k osmému výročí vzniku Novy na Barrandově. Inu, lidé jsou jako olivy. To nejlepší ze sebe vydávají, když se drtí. Rozehnal přišel kvůli pletkám se Železným o dočasný výkon advokátní praxe, hrozí mu dokonce úplný výmaz z advokátní komory. Kdo by se nechtěl v podobném případě alespoň trošku pomstít. Na druhou stranu, Železný by svůj post časem musel stejně opustit. Jeho problémy se stávaly pro Novu stále nepříjemnějším balvanem. V době, kdy se hovoří o vstupu strategického zahraničního investora, nejsou soudní pře s bývalými partnery z CME rozhodně ničím příjemným. Znamená to úplný odchod Vladimíra Železného z mediální scény? Ano i ne. Nova se nerovná Železný, zrovna tak dobrou ředitelkou může být i Libuše Šmuclerová, bez jejíhož vědomí by asi celá taškařice nemohla propuknout. Železný zůstává konzultantem projektu slovenské televize Joj, na kterou nemá Rozehnal ani Šmuclerová žádný vliv. Joj je zcela pod kontrolou MEF Holdingu Jiřího Šmejce, který by mohl Železného na čas uklidit na Slovensko. Otázkou zůstává, zda by to nebylo pro Železného málo. Na českém "dvorečku" ale, zdá se, pro Železného není místo. Žádná jiná dostatečně velká televize zde není, jiná média patrně nepřicházejí v úvahu. Železný asi zůstane ve vedení Nadace Nova a v několika správních radách, na jeho gusto je to ale příliš málo. Leda že by MEF Holding zabodoval někde v zahraničí a vyslal ředitele budovat úplně novou televizi. Jenže pokus získat licenci v Bulharsku letos již podruhé nevyšel. Takže na Železného zůstane asi to Slovensko.
Jestliže (dnes již bývalý) Železného právník Aleš Rozehnal strávil tři měsíce ve vazební věznici za stejnou věc, kvůli které byl ředitel Novy v policejní cele jedinou noc, a Železný pak přirovná boj o Rozehnala k boji o čest zajíce Zazy, patrně by to žádnému právníkovi sebevědomí nezvedlo. A zvláště ne poté, co mu klient krátce po návratu z vazby veřejně vyčiní za rozhovor pro noviny, ve kterém se zmínil o složitých převodech majetků, jako se to stalo letos v únoru na party k osmému výročí vzniku Novy na Barrandově. Inu, lidé jsou jako olivy. To nejlepší ze sebe vydávají, když se drtí. Rozehnal přišel kvůli pletkám se Železným o dočasný výkon advokátní praxe, hrozí mu dokonce úplný výmaz z advokátní komory. Kdo by se nechtěl v podobném případě alespoň trošku pomstít. Na druhou stranu, Železný by svůj post časem musel stejně opustit. Jeho problémy se stávaly pro Novu stále nepříjemnějším balvanem. V době, kdy se hovoří o vstupu strategického zahraničního investora, nejsou soudní pře s bývalými partnery z CME rozhodně ničím příjemným. Znamená to úplný odchod Vladimíra Železného z mediální scény? Ano i ne. Nova se nerovná Železný, zrovna tak dobrou ředitelkou může být i Libuše Šmuclerová, bez jejíhož vědomí by asi celá taškařice nemohla propuknout. Železný zůstává konzultantem projektu slovenské televize Joj, na kterou nemá Rozehnal ani Šmuclerová žádný vliv. Joj je zcela pod kontrolou MEF Holdingu Jiřího Šmejce, který by mohl Železného na čas uklidit na Slovensko. Otázkou zůstává, zda by to nebylo pro Železného málo. Na českém "dvorečku" ale, zdá se, pro Železného není místo. Žádná jiná dostatečně velká televize zde není, jiná média patrně nepřicházejí v úvahu. Železný asi zůstane ve vedení Nadace Nova a v několika správních radách, na jeho gusto je to ale příliš málo. Leda že by MEF Holding zabodoval někde v zahraničí a vyslal ředitele budovat úplně novou televizi. Jenže pokus získat licenci v Bulharsku letos již podruhé nevyšel. Takže na Železného zůstane asi to Slovensko.
</TEXT>
</DOC>
<DOC>
<DOCID>LN-20020624004</DOCID>
<DOCNO>LN-20020624004</DOCNO>
<DATE>06/24/02</DATE>
<TITLE>
Korea bude hrát o medaile, Španělé protestují
</TITLE>
<GEOGRAPHY>SOUL</GEOGRAPHY>
<TEXT>
Víkend přinesl další skandál na světovém fotbalovém šampionátu. V zápase mezi domácí Koreou a Španělskem, který domácí vyhráli na penalty, totiž egyptský rozhodčí Gamal Gandúr neuznal evropskému týmu tři góly. Dva z nich byly téměř jistě regulérní. Zatímco v Soulu vyšlo po utkání do ulic 3,5 milionu fanoušků, Španělé okamžitě podali proti výkonu rozhodčího protest. Jejich zástupce navíc odstoupil ze svého postu v Mezinárodní fotbalové federaci. "Nebylo to poprvé. Totéž jsme viděli, když Korea hrála s Portugalskem i Itálií, " postěžoval si na rozhodčí brankář poraženého týmu Iker Casillas. V semifinále se Korejci zítra utkají s Německem, druhou dvojici tvoří Brazílie a Turecko.
Zpravodajství z MS ve fotbale čtěte na stranách 17 až 20
</TEXT>
</DOC>
<DOC>
<DOCID>LN-20020624005</DOCID>
<DOCNO>LN-20020624005</DOCNO>
<DATE>06/24/02</DATE>
<TEXT>
Sociální demokraté v sobotu večer do svého návrhu vládního prohlášení vepsali téměř celý stranický program, včetně "nezbytných léků pro seniory zadarmo". Jejich vyjednávací pozice je neobyčejně silná, a proto si dovolili do "kompromisního" návrhu vládního programu zapracovat i věci, o nichž předem vědí, že je mohou obětovat. Počítají totiž s tím, že koaliční strany budou protestovat jen proti těm nejkřiklavějším prohřeškům vůči vlastním programům a poté, co tyto výstřelky budou odstraněny, přistoupí na velmi asymetrický kompromis. ČSSD se nechce a hlavně nemusí k nějakým velikým ústupkům přemáhat: jakkoli stojí spolupráce s Koalicí na prvním místě, pořád je ve hře varianta menšinové vlády. Takovou náhradní možnost Koalice v záloze nemá. Proti usměvavému šéfovi ČSSD, který je však při vyjednávání velmi tvrdý, stojí představitelé stran s velice omezenou šancí k manévrování. Pokud ovšem nechtějí přistát v opozici. Do nadcházejících střetů se mohou povzbuzovat jen tím, že Vladimír Špidla se dohodnout chce a navíc prý nikoho nehodlá ponižovat.
</TEXT>
</DOC>
<DOC>
<DOCID>LN-20020624006</DOCID>
<DOCNO>LN-20020624006</DOCNO>
<DATE>06/24/02</DATE>
<TITLE>
PRAHA - V sobotu po desáté hodině večer vyrazil z pražského sídla ČSSD kurýr s disketou. Zásilka obsahovala desetistránkový návrh vládní smlouvy a vedení Koalice se z ní ještě tentýž den večer dozvědělo, za jakých podmínek jsou socialisté ochotni je vzít do vlády. Dnes večer potom obě strany začnou vyjednávat o tom, na které body návrhu je Koalice ochotna přistoupit. Předseda sociálních demokratů Vladimír Špidla a jeho tým v sobotu Koalici poslali pouze první díl smlouvy. Ten obsahuje návrh společného programu, tedy to, co chce ČSSD prosazovat v příštím volebním období. "Návrh zatím neobsahuje rozdělení ministerstev mezi jednotlivé strany," řekla LN místopředsedkyně ČSSD Marie Součková. Před nadcházejícími rozhovory lze očekávat, že vyjednávání bude tvrdé. Návrh smlouvy totiž obsahuje většinu z předvolebních slibů ČSSD včetně plošných přídavků na děti nebo léků zdarma pro důchodce. To jsou body, s nimiž Koalice před volbami nesouhlasila, nebo proti nim dokonce hlasovala. Sociální demokraté v návrhu vládní smlouvy například požadují, aby s nimi Koalice prosazovala plošné přídavky na děti, registrační pokladny pro podnikatele, léky zdarma pro důchodce nebo majetková přiznání u lidí s vysokým příjmem. Předsedkyně US-DEU Hana Marvanová už včera LN řekla, že v návrhu jsou "některé sporné body, které se budou muset vyřešit". Její místopředseda Pavel Pešek návrh označil, jako "první a maximalistický".
</TITLE>
<TEXT>
Špičky ČSSD jednaly o návrhu vládní smlouvy s Koalicí více než šest hodin. K dispozici měly základ smlouvy od vicepremiéra Pavla Rychetského, který v pátek Špidla označil jako příliš právnický, a k němu přidávaly své návrhy. Rekordmanem byl místopředseda ČSSD Zdeněk Škromach. Ten přispěl asi dvaceti nápady, z nichž se polovina do textu dostala. "Je zřejmé, že ten návrh vychází z programu sociální demokracie. Shodneme se v bodech o vstupu do Evropské unie, boji proti korupci, budování právního státu. Je tam ale i řada odlišností. Třeba kapitola o školství, kde máme své návrhy, nebo důchodová reforma, fiskální výhled, daňová reforma, sociální systém," naznačila sporné body předsedkyně US-DEU Hana Marvanová. Předseda lidovců Cyril Svoboda byl o poznání optimističtější. "V dokumentu je vidět, že jde o návrh dohody s dalšími partnery. Že ti z ČSSD, kteří to psali, přihlíželi k tomu, že to musí podepsat i ještě někdo jiný, kdo není člen sociální demokracie. Neznamená to, že souhlasíme s každou větou, ale je to solidní návrh pro debatu," řekl Svoboda. Rozpor v reakcích Svobody a Marvanové naznačuje, že Špidlův návrh je bližší lidovcům než Unii svobody. Špidla na dotaz ČTK, zda existují některá témata, na kterých se ČSSD s lidovci a unionisty shodnout nedokážou, řekl: "Takové body neznám." Na opakovanou otázku už odpověděl: "Otevřenými otázkami zůstávají daně a důchodová reforma." Koalice se od doby, kdy dostala od Špidly nabídku podílet se na vládě, vyjadřuje k návrhům ČSSD opatrně. Někteří její členové už ale dali najevo, že budou mít problém s příliš velkým schodkem státního rozpočtu nebo důchodovou reformou navrhovanou ČSSD už před volbami. "Materiál považuji za první maximalistický návrh, který ČSSD do vyjednávání dala. Určitě tam jsou věci, které z hlediska našeho programu nejsou ideální," řekl k návrhu místopředseda US-DEU Pavel Pešek. Dnes večer mají do sídla ČSSD přijít Svoboda a Marvanová, každý s jedním místopředsedou své strany, a začnou vyjednávat o konečném znění společného vládního programu. Konečné rozhodnutí ale ještě nepadne. Obě strany očekávají, že se nejdříve dohodnou, o kterých bodech se má začít jednat nejdříve a nejvíce, o kterých se příliš diskutovat nemusí a kteří lidé budou vyjednávat. ČSSD i Koalice se už minulý týden dohodly, že ke každé oblasti bude přizván odborník z každé strany. "Zřejmě se dohodneme, kdy se sejdou odborníci všech tří stran," řekl včera Svoboda. Vladimír Špidla nedokázal odhadnout, jak dlouho bude dnešní vyjednávání trvat. "Doma řekněte, že do půlnoci budete doma," řekl.
</TEXT>
<HEADING>
Co obsahuje návrh smlouvy ČSSD
</HEADING>
<TEXT>
* uzavření všech zbývajících kapitol pro vstup do EU do konce roku * vytvoření sociálního státu * boj proti korupci a velké kriminalitě * posílení kolektivního vyjednávání sociálních partnerů * zřízení zaměstnaneckého penzijního fondu * průběžné financování důchodů * plošné přídavky na děti * zvýšení rodičovského příspěvku * každoroční finanční příspěvek pro studenty na nákup pomůcek * požadavek, aby senioři měli všechny léky zdarma * odmítnutí dalšího rozšíření seznamu lékařských služeb, za které by měli pacienti platit * registrační pokladny pro živnostníky * majetková přiznání pro lidi s vysokým příjmem dom
Dnešní schůzky
10.00 sejde se ve svých sídlech vedení obou stran. Koalice a zhodnotí návrh vládní smlouvy
12.00 o návrhu budou jednat strany Koalice společně
18.00 v Lidovém domě začne první vyjednávání Koalice s týmem Vladimíra Špidly o společném programu
</TEXT>
</DOC>
<DOC>
<DOCID>LN-20020624007</DOCID>
<DOCNO>LN-20020624007</DOCNO>
<DATE>06/24/02</DATE>
<TEXT>
Legendární skotský herec Sean Connery přijel včera do Prahy. Povečeřel v pražské restauraci Století. Connery bude v Česku natáčet film Klub amerických gentlemanů.
</TEXT>
</DOC>
<DOC>
<DOCID>LN-20020624008</DOCID>
<DOCNO>LN-20020624008</DOCNO>
<DATE>06/24/02</DATE>
<TITLE>
Šéf lidové strany nezastává národní zájmy, shodli se předsedové KSČM a ODS
</TITLE>
<GEOGRAPHY>PRAHA</GEOGRAPHY>
<TEXT>
Pokud se Cyril Svoboda stane ministrem zahraničí v případné společné vládě ČSSD a Koalice, obává se předseda KSČM Miroslav Grebeníček ohrožení českých národních zájmů. Ke Grebeníčkovi se včera v diskusním pořadu Sedmička televize Nova připojil i jeho televizní protivník, šéf ODS Václav Klaus. Předseda KDU-ČSL Svoboda považuje jejich slova za osobní výpady šéfů stran, které se po volbách octly v opozici, a nepočítá se s jejich účastí na vládě. "On se štítí nějakých základních společných principů, které bychom měli obhajovat v evropských rozměrech jako republika," řekl šéf komunistů, jehož strana se k Evropské unii staví zdrženlivě, ač rétoriku vůči patnáctce v poslední době zmírňuje. Dodal, že Svoboda se "podbízí Bruselu", a vyčetl mu loajalitu vůči evropské křesťanskodemokratické frakci. Podobné výroky použil Klaus, podle kterého Svoboda na schůzce předsedů parlamentních stran odmítl definovat "nejvyššího společného jmenovatele českých zájmů", které by na půdě EU prosazovali čeští politici. Předseda křesťanských demokratů Svoboda podobná vyjádření odmítá. "Volby skončily a je vidět, že především Václav Klaus se není schopen vyrovnat se skutečností, že poprvé zažívá pocit opozice. A jediné, co dělá, že se uchyluje k různým lžím, polopravdám a útokům na své okolí a potřebuje k tomu svého nejvěrnějšího spojence a tím je pan Grebeníček," řekl. "Zájmy České republiky budou vždycky hájeny s naším vysokým zájmem," dodal šéf lidovců a připomněl, že KDU-ČSL například ve sněmovně hlasovala pro deklaraci odmítající spojování takzvaných Benešových dekretů s jednáními České republiky o přistoupení. Heslo "české národní zájmy" začala používat ODS, která se k EU staví s neskrývanou skepsí. Občanští demokraté sice vstup země do unie považují za nezbytný, mají ale odstup vůči hlubší integraci uskupení, která by přinesla slaďování politik v řadě oblastí, a tedy omezení manévrovací role jednotlivých států. Skepticismus, který se podle expertů může podepsat i na kolísavé veřejné podpoře vstupu do EU, projevila ODS například při debatách o dočasném omezení volného pohybu pracovních sil, které její členové odmítali jako "druhořadé členství v EU", nebo v diskusi o takzvaných Benešových dekretech. Skeptický přístup ODS připomněl i Grebeníček. "Pro nás je Evropská unie málo socialistická, pro ODS je příliš socialistická," řekl na Nově za souhlasného přikyvování Klause.
PRAHA - Pokud se Cyril Svoboda stane ministrem zahraničí v případné společné vládě ČSSD a Koalice, obává se předseda KSČM Miroslav Grebeníček ohrožení českých národních zájmů. Ke Grebeníčkovi se včera v diskusním pořadu Sedmička televize Nova připojil i jeho televizní protivník, šéf ODS Václav Klaus. Předseda KDU-ČSL Svoboda považuje jejich slova za osobní výpady šéfů stran, které se po volbách octly v opozici, a nepočítá se s jejich účastí na vládě. "On se štítí nějakých základních společných principů, které bychom měli obhajovat v evropských rozměrech jako republika," řekl šéf komunistů, jehož strana se k Evropské unii staví zdrženlivě, ač rétoriku vůči patnáctce v poslední době zmírňuje. Dodal, že Svoboda se "podbízí Bruselu", a vyčetl mu loajalitu vůči evropské křesťanskodemokratické frakci. Podobné výroky použil Klaus, podle kterého Svoboda na schůzce předsedů parlamentních stran odmítl definovat "nejvyššího společného jmenovatele českých zájmů", které by na půdě EU prosazovali čeští politici. Předseda křesťanských demokratů Svoboda podobná vyjádření odmítá. "Volby skončily a je vidět, že především Václav Klaus se není schopen vyrovnat se skutečností, že poprvé zažívá pocit opozice. A jediné, co dělá, že se uchyluje k různým lžím, polopravdám a útokům na své okolí a potřebuje k tomu svého nejvěrnějšího spojence a tím je pan Grebeníček," řekl. "Zájmy České republiky budou vždycky hájeny s naším vysokým zájmem," dodal šéf lidovců a připomněl, že KDU-ČSL například ve sněmovně hlasovala pro deklaraci odmítající spojování takzvaných Benešových dekretů s jednáními České republiky o přistoupení. Heslo "české národní zájmy" začala používat ODS, která se k EU staví s neskrývanou skepsí. Občanští demokraté sice vstup země do unie považují za nezbytný, mají ale odstup vůči hlubší integraci uskupení, která by přinesla slaďování politik v řadě oblastí, a tedy omezení manévrovací role jednotlivých států. Skepticismus, který se podle expertů může podepsat i na kolísavé veřejné podpoře vstupu do EU, projevila ODS například při debatách o dočasném omezení volného pohybu pracovních sil, které její členové odmítali jako "druhořadé členství v EU", nebo v diskusi o takzvaných Benešových dekretech. Skeptický přístup ODS připomněl i Grebeníček. "Pro nás je Evropská unie málo socialistická, pro ODS je příliš socialistická," řekl na Nově za souhlasného přikyvování Klause.
</TEXT>
</DOC>
<DOC>
<DOCID>LN-20020624009</DOCID>
<DOCNO>LN-20020624009</DOCNO>
<DATE>06/24/02</DATE>
<TITLE>
Pouze ČSSD se o víkendu dohodla na kandidátovi na primátora hlavního města. Komunisté zatím nevědí, jestli kandidáta vůbec navrhnou.
</TITLE>
<GEOGRAPHY>PRAHA</GEOGRAPHY>
<TEXT>
Na další volby mysleli v sobotu pražští zástupci ČSSD, ODS a KSČM. Vybírali kandidáty do podzimních komunálních voleb a volební lídry, kteří jsou současně kandidáty na primátora. Kandidátem pražské ČSSD se stal Jiří Paroubek, který je v současnosti ekonomickým náměstkem pražského primátora. "Paroubkovou kandidaturou se bude zabývat ještě celostranické vedení," řekla již minulé úterý předsedkyně pražské organizace ČSSD Petra Buzková. Delegáti krajské konference pražské organizace ČSSD současně sestavili i kandidátky pro podzimní volby do pražského zastupitelstva. Praha bude rozdělena do pěti volebních obvodů. Několikery volby zažili v sobotu pražští komunisté. Volili svého předsedu, všech 31 členů rady svého nejvyššího orgánu a sestavili i kandidátky do podzimních komunálních voleb. V čele pražské organizace vystřídala Jiřího Dolejše učitelka základní školy Marta Semelová. Dolejš byl před čtrnácti dny zvolen poslancem. "Většina členů pražské organizace se rozhodla, že je lepší, když je povede někdo nový, kdo není zatížen tolika funkcemi," řekla mluvčí strany Věra Žežulková. Semelová by ráda dosáhla toho, aby komunisté měli v Praze stejný volební výsledek jako při volbách do sněmovny, tedy téměř 20 procent.
</TEXT>
<HEADING>
ODS kandidáta na primátora ještě nemá
</HEADING>
<TEXT>
Nově zvolení členové pražské rady teprve na dalších jednáních rozhodnou, zda vůbec budou mít volebního lídra, a tedy i kandidáta na primátora. Kandidáty do pražského zastupitelstva volili i občanští demokraté. Ani oni však o lídrovi nejednali. Velmi pravděpodobně se jím stane jeden z vítězů v jednotlivých pražských obvodech - tedy pražští starostové Jan Bürgermeister, Milan Český a Pavel Bém, radní Igor Němec nebo místopředseda pražské ODS Radovan Šteiner. "Jestli bude budoucí lídr jeden z nás - a já se té soutěže nezříkám - nebo jestli bude nějaké překvapení, je opravdu těžké odhadovat," řekl Bürgermeister. Dodal, že pět jedniček na kandidátkách má ale největší šance usednout za ODS po volbách do primátorského křesla. O lídrovi pražští občanští demokraté rozhodnou koncem srpna nebo začátkem září, kdy projednají i program do komunálních voleb. V komunálních volbách vidí vedení pražské ODS šance své strany jako dobré. Podle Bürgemeistra ODS už v parlamentních volbách své postavení v Praze i přes celkový neúspěch potvrdila.
Nově zvolení členové pražské rady teprve na dalších jednáních rozhodnou, zda vůbec budou mít volebního lídra, a tedy i kandidáta na primátora. Kandidáty do pražského zastupitelstva volili i občanští demokraté. Ani oni však o lídrovi nejednali. Velmi pravděpodobně se jím stane jeden z vítězů v jednotlivých pražských obvodech - tedy pražští starostové Jan Bürgermeister, Milan Český a Pavel Bém, radní Igor Němec nebo místopředseda pražské ODS Radovan Šteiner. "Jestli bude budoucí lídr jeden z nás - a já se té soutěže nezříkám - nebo jestli bude nějaké překvapení, je opravdu těžké odhadovat," řekl Bürgermeister. Dodal, že pět jedniček na kandidátkách má ale největší šance usednout za ODS po volbách do primátorského křesla. O lídrovi pražští občanští demokraté rozhodnou koncem srpna nebo začátkem září, kdy projednají i program do komunálních voleb. V komunálních volbách vidí vedení pražské ODS šance své strany jako dobré. Podle Bürgemeistra ODS už v parlamentních volbách své postavení v Praze i přes celkový neúspěch potvrdila.
</TEXT>
</DOC>
<DOC>
<DOCID>LN-20020624010</DOCID>
<DOCNO>LN-20020624010</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Místopředsedové ODS a KDU-ČSL Jan Zahradil a Jan Kasal včera připustili chyby vlastních stran ve volební kampani. Zahradil mj. uvedl, že občanští demokraté možná v jejím závěru neměli tolik stavět na osobě Václava Klause. "Možná bychom se snažili rozprostřít tu odpovědnost mezi více čelných funkcionářů ODS, ale po bitvě je každý generálem," řekl v pořadu televize Prima Nedělní partie. Kasal zase soudí, že Koalice byla příliš konfrontační a KDU-ČSL málo zdůrazňovala sociální a ekologické otázky. Kampaň byla navíc podle něj příliš drahá. Myslí si, že strany by měly znovu uvažovat o dohodě, jak výdaje omezit, a to třeba tím, že by se vzdaly billboardů. Koalice také podle Kasala nedokázala veřejnosti "vysvětlit" rozchod s ODA. Fakt, že lidovci a unionisté se s ODA rozešli, považuje s odstupem za správný.
</TEXT>
</DOC>
<DOC>
<DOCID>LN-20020624011</DOCID>
<DOCNO>LN-20020624011</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Ústřední rada České strany národně sociální (ČSNS) svolala na 20. července mimořádný sjezd strany. Do sjezdu, na němž bude zvolen nový předseda, povede stranu sedmičlenné předsednictvo, které bylo zvoleno v sobotu. V čele předsednictva stanul první Viktor Trkal, informoval výkonný místo-předseda strany Jiří Olšiak. Dosavadní předseda ČSNS Jan Šula rezignoval 20. června v reakci na výsledky sněmovních voleb, které pro ČSNS skončily neúspěchem. V rámci výměny předsednictva nahradil Trkal ve funkci Libuši Kotilovou. V novém předsednictvu, které má za úkol připravit sjezd, zůstali jen dva členové předchozího. "Členové předsednictva abdikovali na své funkce na základě volebního neúspěchu. Předpokládali jsme o hodně lepší výsledek, dokonce jsme měli průzkumy, které nám přisuzovaly až šest procent," uvedl Olšiak.
</TEXT>
</DOC>
<DOC>
<DOCID>LN-20020624012</DOCID>
<DOCNO>LN-20020624012</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Čísla mobilních telefonů budou od příštího roku zveřejněna v telefonním seznamu spolu s pevnými linkami. Povinnost, kterou ukládá nový telekomunikační zákon, se však týká jen tzv. telefonů na paušál. Zveřejněna nebudou čísla telefonů s předplacenými kartami, u nichž nelze zjistit jméno a adresu a uvést ji v telefonním seznamu. Těchto majitelů mobilních telefonů je přitom většina. Podle odhadu operátorů bude zveřejněno asi dvacet procent čísel. Lidé, kteří si nepřejí své číslo zveřejnit, to mohou oznámit svému operátorovi. V sítích Eurotel a Oskar za utajení čísla zaplatí 400 korun.
</TEXT>
</DOC>
<DOC>
<DOCID>LN-20020624013</DOCID>
<DOCNO>LN-20020624013</DOCNO>
<DATE>06/24/02</DATE>
<TITLE>
PRAHA - Dny Vladimíra Železného jsou s největší pravděpodobností sečteny. Odchodem z TV Nova a přesunem do slovenské stanice Joj zmizí Železný z očí všem, které jeho osoba může dráždit. Jak politikům z rýsující se vládní koalice, tak investorům, pro něž je dosavadní ředitel Novy nedůvěryhodným obchodním partnerem. Dohodu o budoucnosti Železného podepíší dva jeho nejbližší spolupracovníci. Právník Aleš Rozehnal a zástupce investiční společnosti MEF Holding Jiří Šmejc. Oba pány uvedl do velkého světa byznysu právě Železný, aby mu teď Rozehnal se Šmejcem pomohli ze stejného světa odejít. Šmejce přivedl Železný do Novy v roce 1999, když po rozchodu s americkými investory sháněl peníze na rozjezd "nové Novy". A byl to právě Šmejc, jehož MEF Holdingu se podařilo získat od Investiční a Poštovní banky miliardový úvěr potřebný k nákupu vysílací techniky a na výrobu pořadů. Když Šmejcovu firmu Železný před třemi lety představoval, popsal ji jako partu mladých programátorů a matematiků, kteří se dali na byznys. Ve stejný den také prohlásil: "Jestli si někdo bláhově myslí, že bych opustil Novu, přestal ji řídit nebo ovlivňovat nebo přestal být rozhodujícím činitelem v Nově, pak se zatraceně mýlí." Nejnovější vývoj ovšem ukazuje, že se tehdy "zatraceně mýlil" právě Železný. A podle všeho se zmýlil i v osobě svého hlavního právníka Aleše Rozehnala, který teď Železného k odchodu donutil.
</TITLE>
<HEADING>
A co dál?
</HEADING>
<TEXT>
Železný bude pro Šmejcovu skupinu pracovat i nadále. Všechny své zbývající síly zřejmě vloží do slovenské televize Joj, které se dosud zhruba desetiprocentní sledovaností nepodařilo naplnit optimistická očekávání investorů z MEF Holdingu. V Praze zatím Šmejc s Rozehnalem připraví Novu k prodeji do rukou zahraničního investora. Nejpravděpodobnější variantou se jeví koncentrace majoritního majetkového podílu v rukách Šmejcova MEF Holdingu. V tom případě by Šmejc odkoupil zhruba čtvrtinový podíl, který v TV Nova drží firma Edikon, rovným dílem ovládaná Rozehnalem a programovou ředitelkou Libuší Šmuclerovou. Pak už zbývá vyčistit jen nejasné finanční toky a Novu může koupit zahraniční investor. V této souvislosti se nejčastěji mluví o německé mediální skupině Bertelsmann.
Železný bude pro Šmejcovu skupinu pracovat i nadále. Všechny své zbývající síly zřejmě vloží do slovenské televize Joj, které se dosud zhruba desetiprocentní sledovaností nepodařilo naplnit optimistická očekávání investorů z MEF Holdingu. V Praze zatím Šmejc s Rozehnalem připraví Novu k prodeji do rukou zahraničního investora. Nejpravděpodobnější variantou se jeví koncentrace majoritního majetkového podílu v rukách Šmejcova MEF Holdingu. V tom případě by Šmejc odkoupil zhruba čtvrtinový podíl, který v TV Nova drží firma Edikon, rovným dílem ovládaná Rozehnalem a programovou ředitelkou Libuší Šmuclerovou. Pak už zbývá vyčistit jen nejasné finanční toky a Novu může koupit zahraniční investor. V této souvislosti se nejčastěji mluví o německé mediální skupině Bertelsmann.
</TEXT>
</DOC>
<DOC>
<DOCID>LN-20020624014</DOCID>
<DOCNO>LN-20020624014</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
V obřadní síni pražské Novoměstské radnice si v sobotu řekli "ano" právník a bývalý spolupracovník Vladimíra Železného Aleš Rozehnal a právnička Lucie Dědová. Před radnicí novomanžele čekala sprška rýže, i když prý radnice preferuje spíše házení čočky, kterou uklidí všudypřítomní holubi. Novomanželka Lucie se bude kvůli manželovi zodpovídat před kárným senátem České advokátní komory z porušení etických pravidel. Na Silvestra se totiž pokusila pronést Rozehnalovi do vazební věznice na Pankráci bílé víno.
</TEXT>
</DOC>
<DOC>
<DOCID>LN-20020624015</DOCID>
<DOCNO>LN-20020624015</DOCNO>
<DATE>06/24/02</DATE>
<TITLE>
od roztržky s americkými partnery přes budování nové televize ke sporu s českými partnery
</TITLE>
<TEXT>
5. 8. 1999: NOVÁ NOVA - CET 21 začala vysílat svůj televizní program z Barrandova.
Foto ČTK - Michal Doležal
19. 4. 1999: PRVNÍ ODVOLÁNÍ - Železný o den později ohlašuje, že v TV Nova zůstává.
Foto ČTK - Michal Doležal
14. 2. 2001: PROHRANÁ ARBITRÁŽ - Železný má zaplatit asi 27,1 milionu dolarů.
Foto ČTK - Stanislav Peška
14. 6. 2002: DRUHÉ ODVOLÁNÍ. Rozehnal oznámil, že společníci CET 21 odvolali Železného.
Foto LN - Tomáš Krist
Listopad 2001: ZATČENÍ - Železný byl v listopadu 2001 zadržen, ale soud vazbu zamítl.
Foto LN - Tomáš Krist
20. 6. 2002: RADA - Rada pro rozhlasové a televizní vysílání vyslechla obě strany sporu.
Foto LN - Tomáš Krist
Vladimír Železný s největší pravděpodobností opustí post prvního muže TV Nova
Foto LN - Pavel Wellner
</TEXT>
</DOC>
<DOC>
<DOCID>LN-20020624016</DOCID>
<DOCNO>LN-20020624016</DOCNO>
<DATE>06/24/02</DATE>
<TITLE>
Herec Sean Connery, proslulý představitel Jamese Bonda, dorazil včera do Prahy na natáčení snímku Klub neobyčejných gentlemanů.
</TITLE>
<GEOGRAPHY>PRAHA</GEOGRAPHY>
<TEXT>
V produkci 20th Century Fox se bude v barrandovských ateliérech realizovat nový film režiséra Stephena Norringtona s Connerym v hlavní roli. Slavný herec se v chystaném akčním historickém filmu představí jako dobrodruh Allan Quattermain, hrdina z Haggardových knih, a jeho úkolem bude zachránit italské Benátky a posléze i celý svět. Jeho protivníkem bude nebezpečný fantom, jenž chce naklonovat do svých služeb slavné literární postavy jako Tom Sawyer, Dorian Grey, kapitán Nemo nebo doktor Jekyll a pan Hyde. Hlavní ženskou roli svěřil režisér Stephen Norrington talentované italské modelce Monice Belluciové. Slavný Skot, který v posledních letech hrál mimo jiné ve filmech Highlander, Robin Hood, První rytíř, Skála či Past, se podle informcí ČTK v Praze ubytoval v hotelu Four Seasons. V České republice by měl Sean Connery strávit několik měsíců, neboť natáčení snímku Klub neobyčejných gentlemanů potrvá nejméně do října. Jedenasedmdesátiletý nositel Oscara a Zlatého Globu bude také jednou z hlavních hvězd mezinárodního filmového festivalu v Karlových Varech, jehož 37. ročník se uskuteční od 4. do 13. července. V závěru přehlídky by měl Connery převzít cenu za mimořádný umělecký přínos světové kinematografii.
PRAHA - V produkci 20th Century Fox se bude v barrandovských ateliérech realizovat nový film režiséra Stephena Norringtona s Connerym v hlavní roli. Slavný herec se v chystaném akčním historickém filmu představí jako dobrodruh Allan Quattermain, hrdina z Haggardových knih, a jeho úkolem bude zachránit italské Benátky a posléze i celý svět. Jeho protivníkem bude nebezpečný fantom, jenž chce naklonovat do svých služeb slavné literární postavy jako Tom Sawyer, Dorian Grey, kapitán Nemo nebo doktor Jekyll a pan Hyde. Hlavní ženskou roli svěřil režisér Stephen Norrington talentované italské modelce Monice Belluciové. Slavný Skot, který v posledních letech hrál mimo jiné ve filmech Highlander, Robin Hood, První rytíř, Skála či Past, se podle informcí ČTK v Praze ubytoval v hotelu Four Seasons. V České republice by měl Sean Connery strávit několik měsíců, neboť natáčení snímku Klub neobyčejných gentlemanů potrvá nejméně do října. Jedenasedmdesátiletý nositel Oscara a Zlatého Globu bude také jednou z hlavních hvězd mezinárodního filmového festivalu v Karlových Varech, jehož 37. ročník se uskuteční od 4. do 13. července. V závěru přehlídky by měl Connery převzít cenu za mimořádný umělecký přínos světové kinematografii.
</TEXT>
</DOC>
<DOC>
<DOCID>LN-20020624017</DOCID>
<DOCNO>LN-20020624017</DOCNO>
<DATE>06/24/02</DATE>
<GEOGRAPHY>KLADNO</GEOGRAPHY>
<TEXT>
Josef Vrabec, odsouzený k 15 letům odnětí svobody za zorganizování vraždy ženy podnikatele Ivana Jonáka, se v sobotu časně ráno vrátil dobrovolně do vinařické věznice na Kladensku. Policie po něm vyhlásila pátrání, když se ve čtvrtek do 21.00 nevrátil z povolené vycházky. "Vrátil se ve 4.30," řekla mluvčí kladenské policie Michaela Nováková. Policie nemá žádné informace o tom, že by muž stačil spáchat nějaký další trestný čin. Odsouzený tvrdí, že příčinou jeho útěku bylo zkratové jednání. Vyšetřováním se zabývá policie i vězeňská služba. Vrabec dostal ve čtvrtek v souvislosti s návštěvou volnou vycházku, a to od 9.00 do 21.00, z níž se nevrátil. Byla to jeho třetí vycházka, z předchozích se v pořádku vrátil. Odsouzený pracoval v Jonákově Discolandu Sylvie jako vyhazovač. Pražský vrchní soud v roce 1997 dospěl k závěru, že vraždu jeho ženy zorganizoval právě on. Opatřil zbraň a k zabití Ludviky Jonákové najal tři muže. První pokus nevyšel a dva z trojice se od dalšího distancovali. Jonákovou zastřelil v dubnu 1994 najatý vrah Jiří Tokár, jenž si za to odpykává čtrnáctileté vězení. V kauze byli odsouzeni i další lidé.
</TEXT>
</DOC>
<DOC>
<DOCID>LN-20020624018</DOCID>
<DOCNO>LN-20020624018</DOCNO>
<DATE>06/24/02</DATE>
<GEOGRAPHY>NYMBURK</GEOGRAPHY>
<TEXT>
Tragickou bilancí čtyř mrtvých skončila v pátek odpoledne dopravní nehoda na Nymbursku. Řidič vozu Škoda 120 nezvládl řízení, vjel do protisměru a narazil do přijíždějícího nákladního vozu, řekl středočeský mluvčí Pavel Truxa. Osobní vůz na silnici mezi obcemi Dlouhopolsko a Ovčice ve směru na Hradec Králové doslova vjel pod protijedoucí nákladní vůz. Na místě zemřel osmačtyřicetiletý řidič a tři spolujezdci. Hmotná škoda na vozidle se odhaduje na 95 tisíc korun.
</TEXT>
</DOC>
<DOC>
<DOCID>LN-20020624019</DOCID>
<DOCNO>LN-20020624019</DOCNO>
<DATE>06/24/02</DATE>
<TITLE>
Marně urgoval více než dva měsíce Jiří Němeček, vážně tělesně postižený člověk, opravu svého elektrického vozíku. Nedočkal se.
</TITLE>
<GEOGRAPHY>PRAHA</GEOGRAPHY>
<TEXT>
Pravidelná vyjížďka na nespolehlivém elektrickém vozíku se stala osudnou tělesně postiženému Jiřímu Němečkovi. Utopil se v rybníce poté, co se mu s největší pravděpodobností vozík na břehu nečekaně sám rozjel. Právě na tuto poruchu elektronické řídicí jednotky si pan Němeček opakovaně stěžoval firmě, která má servis na starosti. Vozíčkáři tvrdí: vozíky jsou poruchové a jejich opravy se protahují. Podle Jany Hrdé z Pražské organizace vozíčkářů je na vině firma Ortoservis, která výrobky německé společnosti Ortopedia, nejrozšířenější na českém trhu, opravuje. Majitel Ortoservisu Josef Mikulka ale pochybení v práci servisní firmy odmítá. Problém podle něj spočívá v naprosto nevyhovujícím systému vyřizování poukazů na opravy. Vozíky jsou majetkem zdravotních pojišťoven a jejich uživatel musí o každou opravu zdlouhavě pojišťovnu požádat. "Otec měl s ovládací jednotkou vozíku problémy každou chvíli. Potíže s nečekanými rozjezdy se objevovaly nepravidelně. Opravu měl nahlášenou, několikrát ji urgoval, ale opravář nepřijel," říká dcera Lenka Němečková. Výlety po okruhu okolo jeho bydliště prý byly jednou z mála radostí, které mu ještě zbyly. "Kdyby věděl, že vozík bude opraven brzy, nikam by nejel. Čekat několik týdnů však nevydržel." Němečková říká, že ví o dalších postižených, kteří mají problémy s kvalitou a rychlostí servisu svých vozíčků. "Jenže se o tom bojí mluvit, aby se jim firma nepomstila ještě horším servisem," soudí. Jana Hrdá prý také slýchá hodně podobných stížností. "Nikdo to však kvůli obavám z možných následků neřekne na jméno. Vozíky této značky k nám dovážely jako jediné už za socialismu. Mnozí lidé ani netuší, že už existují i konkurenční značky," prohlašuje.
</TEXT>
<HEADING>
Firma: Je to kampaň proti nám
</HEADING>
<TEXT>
Josef Mikulka jakékoli výhrady odmítá. "Patří mezi tři nerozšířenější typy v republice. Kdyby byly špatné, jak tvrdí paní Hrdá, asi by o ně takový zájem nebyl. Koneckonců v jednom z našich vozíků jezdí i ona," namítá. Podle Mikulky rozjíždí Jana Hrdá proti jeho firmě diskreditační kampaň s cílem prosadit, aby servisní služby převzala jiná firma, kterou chce založit někdo z jejích kolegů ve svazu vozíčkářů. "Dopis v tomto duchu dokonce poslala společnosti Ortopedia do Německa. Požádal jsem o vysvětlení předsedkyni Pražského svazu vozíčkářů Zdeňku Hanákovou, ale za pět týdnů mi nepřišla žádná odpověď," stěžuje si na oplátku. I Mikulka připouští, že situace s opravami těchto pro těžce postižené osoby nezastupitelných pomůcek není dobrá. Domnívá se však, že na vině není nedostatečná kapacita jeho firmy, ale systém žádostí o opravy.
</TEXT>
<HEADING>
Opravy prodlužuje byrokracie
</HEADING>
<TEXT>
Vyřizování žádostí upravuje vyhláška ministerstva práce a sociálních věcí z roku 1997. Postižený musí o opravu zažádat u svého lékaře, který stanoví odhad ceny opravy a vypíše žádanku pro zdravotní pojišťovnu. Žádanka putuje ke schválení reviznímu lékaři (dražší opravy posuzuje pouze jediný hlavní revizní lékař). Ten vystaví poukaz a pošle jej zpět praktikovi. Teprve pak jej dostane do ruky vozíčkář a může zavolat opraváře. Vyhláška ani neumožňuje, aby někdo z rodiny postiženému poukaz "vyběhal" osobně. Vše se musí odehrát poštou. "Neumíme ovlivnit dobu, po kterou oni vyřizují nesmyslná razítka. Trvá to kolikrát i dva a půl měsíce. A bez poukazu my nesmíme na vozík ani sáhnout. Většinu věcí dokážeme opravit na místě, případně do týdne," tvrdí Mikulka. Jana Hrdá však trvá na tom, že značný díl viny za průtahy padá i na servisní organizaci. Domnívá se, že zneužívá své výsadní postavení, a podezřívá ji, že do Česka dováží zastaralé vozíky, které už na německém trhu neudá. "Firma pana Mikulky si z lidského problému udělala zlatý důl," míní Hrdá.
Vyřizování žádostí upravuje vyhláška ministerstva práce a sociálních věcí z roku 1997. Postižený musí o opravu zažádat u svého lékaře, který stanoví odhad ceny opravy a vypíše žádanku pro zdravotní pojišťovnu. Žádanka putuje ke schválení reviznímu lékaři (dražší opravy posuzuje pouze jediný hlavní revizní lékař). Ten vystaví poukaz a pošle jej zpět praktikovi. Teprve pak jej dostane do ruky vozíčkář a může zavolat opraváře. Vyhláška ani neumožňuje, aby někdo z rodiny postiženému poukaz "vyběhal" osobně. Vše se musí odehrát poštou. "Neumíme ovlivnit dobu, po kterou oni vyřizují nesmyslná razítka. Trvá to kolikrát i dva a půl měsíce. A bez poukazu my nesmíme na vozík ani sáhnout. Většinu věcí dokážeme opravit na místě, případně do týdne," tvrdí Mikulka. Jana Hrdá však trvá na tom, že značný díl viny za průtahy padá i na servisní organizaci. Domnívá se, že zneužívá své výsadní postavení, a podezřívá ji, že do Česka dováží zastaralé vozíky, které už na německém trhu neudá. "Firma pana Mikulky si z lidského problému udělala zlatý důl," míní Hrdá.
</TEXT>
</DOC>
<DOC>
<DOCID>LN-20020624020</DOCID>
<DOCNO>LN-20020624020</DOCNO>
<DATE>06/24/02</DATE>
<GEOGRAPHY>LUHAČOVICE</GEOGRAPHY>
<TEXT>
Bývalí poslanci a pracovníci Federálního shromáždění, kteří byli ve svých funkcích od listopadu 1989 do červnových voleb roku 1992, se v sobotu sešli v Luhačovicích na Zlínsku. Přijelo přes 70 lidí z České a Slovenské republiky, řekla organizátorka Viera Lapáčková. "Předsedou Federálního shromáždění byl tehdy Alexander Dubček, předsedou Sněmovny národů Milan Šútovec a předsedou Sněmovny lidu Rudolf Battěk," připomněla dobu před deseti lety. V té době odstartovali politickou dráhu například Miloš Zeman, Miroslav Grebeníček, Pavel Dostál či Miloslav Ransdorf, dodala. Osudy bývalých poslanců jsou různé. Třeba bývalý poslanec za Křesťanskodemokratické hnutí Sněmovny lidu Jozef Kakačka je bez práce. "Po skončení volebního období jsem pracoval v pojišťovně, pak jsem se snažil dát práci několika lidem, ale nevyšlo to. Přišla nemoc a teď jsem evidovaný na úřadu práce. Ale optimismus mě neopouští," řekl. Dřívější předseda poslaneckého klubu ODS Jaroslav Mlčák byl po roce 1992 půl roku v invalidním důchodu. Pak pět let působil ve Vídni jako velvyslanecký rada zodpovědný za kulturní, školské a vědecké styky s krajany a teď si užívá důchod. Od února 1993 není členem ODS. Už tehdy prý řekl, že si strana uškodí, pokud se v ní nic nezmění. "Pro pravici vidím vše tragicky," podotkl.
</TEXT>
</DOC>
<DOC>
<DOCID>LN-20020624021</DOCID>
<DOCNO>LN-20020624021</DOCNO>
<DATE>06/24/02</DATE>
<TEXT>
Šedesáté výročí vypálení osady Ležáky na Chrudimsku nacisty a vyvraždění tamních obyvatel si včera připomněli účastníci pietního shromáždění. Místopředseda vlády Vladimír Špidla řekl, že je třeba se stavět zlu, neboť v okamžiku selhání budeme muset platit vysokou cenu. "Nic v dějinách není zasuto a některé věci se mohou vrátit, když nebudeme dostatečně důslední," uvedl.
</TEXT>
</DOC>
<DOC>
<DOCID>LN-20020624022</DOCID>
<DOCNO>LN-20020624022</DOCNO>
<DATE>06/24/02</DATE>
<TITLE>
Vytopené sklepy, popadané stromy a také stržené střechy zanechaly za sebou včerejší bouře, které zasáhly především Moravu.
</TITLE>
<GEOGRAPHY>OLOMOUC/BRNO</GEOGRAPHY>
<TEXT>
Popadané stromy, zatopené sklepy, hořící domy, výpadky elektrického proudu, poškozená auta a nesjízdné železniční trati za sebou zanechaly páteční bouřky doprovázené silným větrem a přívalovým deštěm. Hasiči vyjížděli k více než 700 případů, nejvíce byly zasaženy Středočeský a Pardubický kraj. Některá města a obce byly dočasně bez elektřiny, například Čáslav a část Prostějova. Výpadek zaznamenaly i sítě mobilních operátorů. Na Kolínsku ve středních Čechách hasiči odklízeli téměř 150 padlých stromů, další stromy popadané na železniční trati likvidovali hasiči Českých drah, v Poděbradech byla způsobena škoda za tři miliony korun.
</TEXT>
<HEADING>
Olomoucko bylo bez elektřiny
</HEADING>
<TEXT>
Včera zasáhla bouřka a krupobití především severní a jižní Moravu. V Olomouckém kraji zničila karosérie aut, rozbila stovky oken a poškodila elektrické vedení. Na hlavy lidí se během pár vteřin snesly kroupy o průměru až čtyř centimetrů. "Zrovna jsem seděl v autě, když se to přihnalo. Myslel jsem, že kroupy mi rozbijí okna, byly to tak ohlušující rány. Když jsem vylezl z auta, měl jsem z kapoty cedník," řekl jeden z Olomoučanů. Ještě hodinu po bouři byl v ulicích Olomouce slyšet hluk padajících střepů z rozbitých oken, které lidé uklízeli po krupobití. Bouře s krupobitím a přívalovými dešti postihla také obyvatele Přerovska. Bouře vylámala stromy a strhala místy i elektrické vedení. Jeden strom dopadl v Oseku nad Bečvou na projíždějící auto; řidička vyvázla bez zranění. Také nad některými okresy Moravskoslezského kraje se včera přehnala silná bouřka. Vítr vyrval i s kořeny několik stromů. Nejvíce vichřice řádila na Novojičínsku, kde strhala plechy i ze střechy nádražní budovy v Suhdole nad Odrou. "Čtyři kmeny spadly přes silnici. Další pak přímo v Novém Jičíně v místní chatové oblasti. Všechny stále odstraňujeme. Stejně tak i plechy, které se uvolnily na nádražní budově," řekl operační důstojník novojičínských hasičů. Provoz na silnicích zastaven nebyl. Bouřka se opět vrátila i na Bruntálsko. "Během deseti minut se vichřice přehnala přes část okresu. Na třech místech jsme pak museli odstraňovat spadlé stromy. Všechny jsou už odstraněné a provoz na silnicích obnoven," řekl bruntálský hasič. V pátek zde přitom spadl strom na jedoucí auto nedaleko Břidličné, tři lidé byli zraněni, jeden z nich těžce. Těžké zranění utrpěl i motocyklista, na nějž mezi Cholticemi a Valy na Pardubicku spadla větev. Strom se zřítil i na trolejbus, který projížděl pardubickou čtvrtí Polabiny. Nikdo naštěstí nebyl zraněn.
</TEXT>
<HEADING>
V Brně zachraňovali hasiči dvě dívky
</HEADING>
<TEXT>
Desítky vytopených sklepů a popadaných stromů a také několik stržených střech je výsledkem včerejší prudké průtrže a silných poryvů větru v Brně. Štěstí měl řidič stříbrné Škody Octavia, na kterou spadl strom. Automobil byl téměř zdemolován, ale řidič podle informací policie vyvázl naštěstí jen s lehkým zraněním. Hasiči museli také zachraňovat dvě malé dívky, které uvázly v chatce mezi dvěma potoky. Voda v tomto místě po dešti rychle stoupala a děti dostaly strach. Více výjezdů zaznamenali včera i hasiči na okrese Brno-venkov, kde mají také lidé vodu ve sklepích a hasiči musejí odstraňovat spadlé stromy. Podle operačního důstojníka se několik lidí lehce zranilo při pádu stromů.
Desítky vytopených sklepů a popadaných stromů a také několik stržených střech je výsledkem včerejší prudké průtrže a silných poryvů větru v Brně. Štěstí měl řidič stříbrné Škody Octavia, na kterou spadl strom. Automobil byl téměř zdemolován, ale řidič podle informací policie vyvázl naštěstí jen s lehkým zraněním. Hasiči museli také zachraňovat dvě malé dívky, které uvázly v chatce mezi dvěma potoky. Voda v tomto místě po dešti rychle stoupala a děti dostaly strach. Více výjezdů zaznamenali včera i hasiči na okrese Brno-venkov, kde mají také lidé vodu ve sklepích a hasiči musejí odstraňovat spadlé stromy. Podle operačního důstojníka se několik lidí lehce zranilo při pádu stromů.
</TEXT>
</DOC>
<DOC>
<DOCID>LN-20020624023</DOCID>
<DOCNO>LN-20020624023</DOCNO>
<DATE>06/24/02</DATE>
<TITLE>
Herečka Regina Rázlová a její děti jsou stíháni za vytunelování Skloexportu. Není však moc pravděpodobné, že někdy stanou před soudem.
</TITLE>
<GEOGRAPHY>PRAHA</GEOGRAPHY>
<TEXT>
Téměř pět let se policie zabývá podezřením, že liberecký podnik Skloexport vytunelovalo poslední vedení, v jehož čele stála herečka Regina Rázlová. Právě její dlouhodobé vážné onemocnění brání uzavření případu, o což se policie snaží od jara 1999. Nyní učinila další pokus. Podle libereckého státního zástupce Ivana Bernátka byla na možnost prostudovat materiály, které policie shromáždila, upozorněna i Rázlová. "Ze všech lékařských posudků vyplývá, že její zdravotní stav neumožňuje, aby se se spisem seznamovala," řekl hereččin obhájce Oldřich Chudoba. "Důkazní situace je na zastavení," míní další z obhájců Petr Vališ. Ten hájí bývalého člena představenstva Skloexport Group Petra Švece a syna Rázlové Lukáše Olivu. Švec si již spis prostudoval. Oliva se - stejně jako jeho sestra Adéla - zdržuje v zahraničí. Oba jsou vyšetřovatelem stíháni jako uprchlí. Stíhání je vedeno pro trestný čin zneužívání informací v obchodním styku, za který zákon pamatuje odnětím svobody až na 12 let. Obvinění čelí bývalý generální ředitel a. s. Skloexport Liberec Miroslav Krajsa a předseda představenstva Sincom Tábor Miloš Tůma. Zastaveno bylo trestní stíhání proti zesnulému otci Reginy Rázlové, někdejšímu komunistickému předsedovi vlády Stanislavu Rázlovi.
</TEXT>
<HEADING>
Milost se řeší rok a půl
</HEADING>
<TEXT>
Hereččina matka podala již před víc než rokem a půl prezidentu republiky Václavu Havlovi žádost o omilostnění dcery. "Již loni v lednu na Hrad zaslali zprávu o vyšetřování," sdělil vedoucí tiskového odboru ministerstva spravedlnosti Vladimír Voráček. Zpráva byla podle jeho slov "bez návrhu" - tedy bez doporučení ministra spravedlnosti milost udělit nebo neudělit. Ohledně případu Rázlové nedostali z Hradu žádné informace, pouze jim letos v březnu vrátili kopii trestního spisu. Prezidentův tiskový mluvčí Ladislav Špaček řekl, že případ "je stále v řízení". Kauza patří podle Špačka do tzv. vyhrazené agendy jde o případy, v nichž si prezident vyhradí právo rozhodnout sám. Špaček odmítl spekulovat o tom, kdy by Havel mohl rozhodnout. Poukázal na fakt, že v řízení o milostech neexistuje lhůta, do kdy by měl verdikt padnout.
</TEXT>
<HEADING>
Jak se vyvíjela kauza Skloexport
</HEADING>
<TEXT>
září 1997 - část představenstva Skloexportu podala trestní oznámení na Reginu Rázlovou kvůli podezření z tunelování firmy v letech 1996 a 1997
květen 1998 - vyšetřovatel obvinil Reginu Rázlovou, jejího otce a syna a další spolupracovníky - Miroslava Krajsu, Petra Švece a Miloše Tůmu
květen 1998 - soud vzal Krajsu do vazby
červen 1998 - vazba byla uvalena i na Reginu Rázlovou
září 1998 - vyšetřovatel obvinil dceru Rázlové Adélu
září 1998 - Krajsa byl propuštěn
duben 1999 - Rázlová byla propuštěna na svobodu
srpen 1999 - a. s. Skloexport vstoupila do likvidace
leden 2000 - ministerstvo spravedlnosti předalo prezidentské kanceláři materiály k žádosti o omilostnění Reginy Rázlové aja
</TEXT>
</DOC>
<DOC>
<DOCID>LN-20020624024</DOCID>
<DOCNO>LN-20020624024</DOCNO>
<DATE>06/24/02</DATE>
<TITLE>
Příběh básníka JAROSLAVA KVAPILA, odbojáře a prvního muže Národního divadla
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
"Dobře jste to doma dělali! Byl jsem s vámi spokojen," řekl Tomáš Garrigue Masaryk na pařížském nádraží muži, jenž ho z nového Československa přijel přivítat. Za celý národ tak tenkrát učinil Jaroslav Kvapil.
Že se z Jaroslava Kvapila, syna chudenického lékaře, stane tak významná osobnost, zprvu nic nenaznačovalo. Jako dítě ho starší sestry musely bránit před divočejšími kamarády, navíc nebyl nijak dobrým žákem. Naopak - na gymnáziu v Klatovech a později v Plzni stěží proplouval. Ovšem v posledním ročníku zvítězil v básnické soutěži a měl vyhráno hned dvakrát - obávanou maturitu složil na výbornou. Povzbuzen úspěchem odjel do Prahy, kde pokračoval jak v psaní, tak v laxním přístupu ke studiu. Vystřídal medicínu, filozofii a práva, aniž by ho zmíněné obory valně poznamenaly. Jinak to byl ale slušný mladík a našel si odpovídající kamarády, mimo jiné F. X. Šaldu či Antonína Sovu, se kterým sdílel studentský byt. Později okruh přátel rozšířil i o takové osobnosti, jako byl Jirásek nebo Vrchlický - ten dokonce jedenadvacetiletému básníkovi poctil první knížku pochvalnou předmluvou. Současně se tehdy odvíjela i Kvapilova novinářská činnost v Hlasu národa, Národních listech a později Zlaté Praze. K divadlu se Kvapil dostal tou nejpřirozenější cestou - zamiloval se. Jeho láskou se stala herečka Hana Kubešová, od roku 1894 Kvapilová, o další tři roky později princezna Pampeliška ve hře svého muže. A od dramatika zbýval krůček k režisérovi a dramaturgovi Národního divadla (od roku 1900) a od roku 1912 dokonce k řediteli jeho činohry. Ač dále básník, v očích národa se Kvapil proslavil hlavně divadlem. Na prkna přivedl hry Čechovovy a Maeterlinckovy, dále díla Ibsena a Björnsona, která sám přeložil. Severu Evropy vděčíme i za Kvapilův nejvýznamnější výtvor. O prázdninách na dánském ostrově Bornholm ho nad Andersenovou pohádkou Malá mořská víla napadlo operní libreto Rusalka. Nakonec doputovalo do rukou Antonína Dvořáka. Zprvu měl mistr výhrady - zatvrzele například odmítal verše: Při všem, co v mrtvém srdci mám, nebe i zemi zaklínám, zaklínám Boha i běsy: ozvi se, ozvi, kde jsi? "Já jsem věřící křesťan, já pána Boha proklínat nebudu!" Když mu ale Kvapil vyložil, že zaklínat neznamená proklínat, ale úpěnlivě se dovolávat, skladatel se utišil a operu dokomponoval. Nelitoval a po veleúspěšné premiéře 31. března 1901 se dokonce přihnal do Kvapilovy kanceláře s pokřikem: "Kvapílku, Kvapílku, honem nové libreto..." Stejně nesmazatelně se do dějin Národního divadla Kvapil zapsal svým shakespearovským cyklem. Slavný alžbětinec ho fascinoval odjakživa, a tak po Romeovi a Julii (1901) většinou s úspěchem představoval i další jeho hry a ve svém úsilí nepolevoval ani po ztrátě své milované ženy (1907). Tato práce vyvrcholila roku 1916 cyklem k 300. výročí Shakespearova úmrtí uvedením patnácti dramat v pěti týdnech. Eduard Vojan coby hlavní aktér se nadlidského úkolu zhostil skvěle. Podnik takového rozsahu neproběhl ani v Anglii, navíc šel proti vůli rakouských úřadů. Zuřila totiž válka a Shakespeare byl velikánem nepřátelské mocnosti. Až příklad spojeneckého Německa, které ho ve Výmaru s úspěchem hrálo, c. k. policii oblomil.
</TEXT>
<HEADING>
Šikovný odbojář
</HEADING>
<TEXT>
Starou monarchii Kvapil podrýval i jinak, daleko účinněji. Roku 1915 vstoupil do domácí odbojářské organizace Maffie; možnosti divadelního ředitele volně cestovat využíval k vyvážení důležitých informací. Je s podivem, jak mu při tom přálo štěstí. Zadrželi ho jen jedinkrát, a to v istrijské Rijece. Dostal se do rukou rozumného uherského úředníka, který si za propuštění vymínil slib, že Kvapil víckrát nevstoupí na území svatoštěpánské koruny. Ten vyhověl se smíchem; proč prý ne, vždyť "... sem dolů k moři pojedu zas až napřesrok". Největším Kvapilovým přínosem budoucímu československému státu ale zřejmě byl jeho nápad s Manifestem českých spisovatelů - 222 osobností včetně Jiráska vyzvalo roku 1917 české poslance ve Vídni, aby opustili loajální postoje a začali důsledně prosazovat české požadavky až k právu na sebeurčení. Kvapil je tím moc nepotěšil, jeden mu ve Vídni dokonce vytkl: "Dovolte, to vypadá, jako byste těm poslancům nevěřili!" "Také že nevěříme, pane poslanče. Právě proto ten manifest!" A tak ne náhodou zrovna Kvapil měl tu čest 7. prosince 1918 v Paříži uvítat z Ameriky se vracejícího prezidenta-osvoboditele. Za první republiky Kvapil krátce působil na ministerstvu školství, pak režíroval ve vinohradském divadle. Se svojí druhou manželkou Zdenou Rydlovou, hereckou žákyní Hany Kvapilové, vychovával dceru Evu. Pohodě ale brzy učinil přítrž německý vpád 1939. Kvapil, velmistr zednářské lóže Jan Amos Komenský, nemohl proti nacistům nevystoupit. Jako čelný představitel odbojové skupiny Lípa byl roku 1944 zatčen a do konce války vězněn. Po osvobození byl znovu zahrnut úctou a roku 1946 vyznamenám titulem národní umělec. Zemřel v roce 1950, což ho ušetřilo hanebností, kterých se komunisté dopustili na jeho milovaném Národním divadle i českém národě.
Jaroslav Kvapil
</TEXT>
</DOC>
<DOC>
<DOCID>LN-20020624025</DOCID>
<DOCNO>LN-20020624025</DOCNO>
<DATE>06/24/02</DATE>
<TITLE>
Americký prezident Bush nabídl Íránu pomoc - íránský ministr vnitra ale jeho nabídku ignoroval
</TITLE>
<TEXT>
Holýma rukama museli vesničané odklízet trosky domů, pod kterými silné otřesy půdy pohřbily jejich blízké.
TEHERÁN - Stovky mrtvých, asi 1600 zraněných, 25 tisíc lidí bez střechy nad hlavou a desítky vesnic přeměněných v pusté hromady suti - to jsou následky zemětřesení o síle 6,3 stupně Richterovy stupnice, které v sobotu ráno zasáhlo severozápadní Írán. Ještě včera večer Íránci počítali oběti, jejich přesný počet proto nebyl znám poslední údaje hovořily nejméně o 220 mrtvých. Íránská média ovšem v sobotu odhadovala počet lidí, kteří otřesy půdy nepřežili, na více než pět set. Při zemětřesení, jehož epicentrum bylo asi 225 kilometrů západně od hlavního města Teheránu, umíraly především děti, matky a starci. V ranních hodinách, když se země začala třást, pracovala totiž většina mužů na polích a vinicích. Když přiběhli zpátky do osad, bylo už pozdě - mnoho jejich blízkých zůstalo pohřbeno pod troskami rozbořených domů. Právě chatrná konstrukce obydlí způsobila, že se celé vesnice hroutily jako domečky z karet. Stěny jednopatrových domů v nich jsou totiž postaveny z hliněných cihel a nedokážou otřesům dlouho odolávat. Pátrání po lidech, kteří zůstali uvězněni pod sutinami, ztěžovalo nedostatečné vybavení záchranářů. Pracovníkům Červeného půlměsíce pomáhaly sice týmy s pátracími psy, ale přesto nejvíc práce odvedli sami vesničané - ti neměli často ani lopaty a suť odklízeli holýma rukama. Záchranu životů komplikovala také nedostatečná kapacita okolních nemocnic. Některé z nich se během krátké doby přeplnily zraněnými a lékaři nemohli všem věnovat dostatečnou péči. Zdravotníci rovněž začali rozbořené osady dezinfikovat. Bojí se totiž, aby po zemětřesení nevypukly ve vesnicích ničivé epidemie. K jejich rozšíření by mohla přispět horka, která v Íránu v tomto ročním období vládnou.
</TEXT>
<HEADING>
Zahraniční pomoc je na cestě
</HEADING>
<TEXT>
Katastrofou postiženému Íránu se snaží pomoci i zahraničí. Německo včera zemi nabídlo pomoc v hodnotě půl milionu eur. V sobotu přišla nabídka pomoci také od amerického prezidenta George W. Bushe - USA mohou poskytnout zdarma jídlo a léky. Bushova nabídka je zajímavá především tím, že Írán je jednou ze zemí, které v lednu zahrnul do "osy zla". Tedy mezi země, které podle něj nejvíce ohrožují civilizovaný svět. Írán je Spojenými státy obviňován, že vyvíjí jaderné zbraně a poskytuje útočiště pro bojovníky teroristické sítě Al Kajda, kteří uprchli z Afghánistánu. Bush svou nabídku zdůvodnil tím, že "lidské utrpení nezná politických hranic". Íránský ministr vnitra Abdol Váhed Músáví-Larí ale prohlásil, že země přijme pomoc amerických nevládních organizací - Bushovu nabídku přitom jednoduše ignoroval.
Katastrofou postiženému Íránu se snaží pomoci i zahraničí. Německo včera zemi nabídlo pomoc v hodnotě půl milionu eur. V sobotu přišla nabídka pomoci také od amerického prezidenta George W. Bushe - USA mohou poskytnout zdarma jídlo a léky. Bushova nabídka je zajímavá především tím, že Írán je jednou ze zemí, které v lednu zahrnul do "osy zla". Tedy mezi země, které podle něj nejvíce ohrožují civilizovaný svět. Írán je Spojenými státy obviňován, že vyvíjí jaderné zbraně a poskytuje útočiště pro bojovníky teroristické sítě Al Kajda, kteří uprchli z Afghánistánu. Bush svou nabídku zdůvodnil tím, že "lidské utrpení nezná politických hranic". Íránský ministr vnitra Abdol Váhed Músáví-Larí ale prohlásil, že země přijme pomoc amerických nevládních organizací - Bushovu nabídku přitom jednoduše ignoroval.
</TEXT>
</DOC>
<DOC>
<DOCID>LN-20020624026</DOCID>
<DOCNO>LN-20020624026</DOCNO>
<DATE>06/24/02</DATE>
<TEXT>
Po léta jsem byl zastáncem trestu smrti. Svůj názor jsem změnil při práci na reportáži o trestu smrti v USA. Fakta, která jsem se dozvěděl, mě vyděsila. Drtivá většina odsouzenců na smrt pochází z nejchudších vrstev a nemůže si dovolit dobrého právníka. Nejvíc mně však vadily popravy retardovaných odsouzenců. Proto jsem minulý čtvrtek uvítal rozhodnutí Nejvyššího soudu tyto popravy zakázat. Řada problémů však zůstává. Jak definovat postiženého člověka? Kdo o tom bude rozhodovat? Tyto otázky bezpochyby způsobí mnoho sporů. Měly být zodpovězeny v rozsudku. I tak je rozhodnutí soudu krok správným směrem. USA byly jedinou vyspělou zemí, jež popravovala retardované zločince. Nedělám si však iluze, že je to trend, který povede ke zrušení trestu smrti. Většina Američanů jej podporuje a trest smrti je tak nejen otázkou justiční a humanitární, ale především politickou. Málokterý politik půjde proti hlasu svých voličů. Odhaduje se, že v této zemi čeká na smrt 200 až 300 mentálně postižených. Je to hrozné, ale mně vrtá hlavou ještě jiný problém. Jak je možné, že v civilizované společnosti se může mentálně postižený člověk vůbec dostat ke střelné zbrani? V zemi, kde vlastnictví zbraní je pro mnohé nedotknutelnou svátostí, je to otázka, kterou si většina politiků bohužel netroufá ani hlasitě vyslovit.
</TEXT>
</DOC>
<DOC>
<DOCID>LN-20020624027</DOCID>
<DOCNO>LN-20020624027</DOCNO>
<DATE>06/24/02</DATE>
<TITLE>
Představitelé Evropské unie se ve Španělsku dohodli na kompromisu ohledně rozšíření a kontroly imigrace
</TITLE>
<TEXT>
Cukr místo biče tento princip se prosadil v usneseních EU o boji s masovým přistěhovalectvím.
SEVILLA - Nejvyšší představitelé vlád 15 členských zemí Evropské unie se při summitu ve španělské Seville nedokázali shodnout na žádném rozhodnutí, které by posunulo vpřed řešení aktuálních problémů unie. Výsledkem pátečních a sobotních rozhovorů se tak staly jen polovičaté kompromisy. V závěrečném dokumentu summitu se oproti návrhům na zpřísnění boje s ilegální imigrací objevila fráze o "odhodlání urychlit realizaci" projektu společné evropské imigrační politiky. Především britský tisk hodnotil takový výsledek jako porážku britského premiéra Tonyho Blaira. Blair požadoval ekonomické sankce proti třetím zemím, které nedostatečně bojují s nelegální migrací vlastních občanů do Evropy. Tyto sankce ale nahradila nejasná narážka na "možnost přijímat opatření a stanoviska" vůči nim. Prosadily se tak námitky tradičně liberálního Švédska a především opatrnost francouzského prezidenta Jacquesa Chiraka vůči zemím Afriky a Blízkého východu. "Nemá cenu máchat šavlí, zvlášť když je jen dřevěná," nechal se slyšet Chirac. Místo biče EU nabízí spíše cukr - těsnou obchodní spolupráci a ekonomickou podporu kooperujícím zemím. V Seville neprošel ani návrh na urychlené vytváření společné evropské pohraniční policie. Ta by měla, v jednotných uniformách a s pravomocemi na celém území EU, vzniknout až k roku 2007. Podporu získal jen projekt přímé spolupráce národních policií jednotlivých zemí.
</TEXT>
<HEADING>
Konec jednání se vzdaluje
</HEADING>
<TEXT>
Francouzský prezident vyšel vítězně i z dalšího sporu. Paříž čelila tlaku, aby co nejrychleji dosáhla vyrovnaného státního rozpočtu a neohrožovala svým deficitem jednotnou měnovou politiku. Výsledkem se stal pouze francouzský příslib snížit deficit "k nulové úrovni" za podmínky, že země dosáhne 3 procent ekonomického růstu (odhady pro tento rok se pohybují okolo 1,5 procenta). Třetí vyhraněnou otázkou se stal harmonogram rozšíření EU. Tentokrát to bylo především Německo, které smetlo návrh Dánska zahájit závěrečné kolo jednání s novými členy již po summitu v říjnu. Německý kancléř Gerhard Schröder to odmítl kvůli nevyjasněné otázce přímých dotací do zemědělství. Ty jsou Berlínu proti srsti a zatím není připraven ani k případnému kompromisu, neboť by mohl ohrozit pozice vládních sociálních demokratů při zářijových parlamentních volbách. EU na druhou stranu jasně potvrdila, že vybrané státy by měly podepsat dohodu o přistoupení k EU již příští jaro.
</TEXT>
<HEADING>
Na čem se unie shodla
</HEADING>
<TEXT>
* jednání o vstupu nových členských států do EU bude uzavřeno do konce roku, smlouvu o přistoupení budou moci podepsat na jaře roku 2003
* v roce 2007 vznikne jednotná pohraniční policie EU
* společné policejní operace proti ilegální imigraci budou zahájeny již koncem letošního roku
* neevropské státy dostanou ekonomickou pomoc, pokud omezí nelegální emigraci
* bude zpřesněna dohoda o vydávání imigrantů do zemí, kde vstoupili poprvé na území EU
</TEXT>
</DOC>
<DOC>
<DOCID>LN-20020624028</DOCID>
<DOCNO>LN-20020624028</DOCNO>
<DATE>06/24/02</DATE>
<TITLE>
"Jsem také člověk, i když tak možná nevypadám," snažil se získávat český premiér sympatie mezinárodní novinářské obce.
</TITLE>
<GEOGRAPHY>SEVILLA</GEOGRAPHY>
<TEXT>
Český premiér Miloš Zeman byl s výsledky summitu Evropské unie v Seville spokojený. Jedním ze závěrů sobotních jednání se sice stalo zkrácení prostoru pro připomínky a námitky nových členských států před podpisem dohody o přistoupení k unii o několik týdnů, ale premiér tvrdil, že "z historického hlediska" nejde o žádný rozdíl. Zeman nicméně v Seville ukázal i schopnost být vůči EU nekompromisní. Dotklo se ho, že spolu s dalšími 12 kolegy ze států, které se ucházejí o členství v EU, musel přes hodinu čekat na společný oběd s "patnáctkou". "Samozřejmě se chceme připojit k Evropské unii. Jenže jednou z hodnot EU je přesnost. Když se oběd o hodinu zpozdí, tak to vůbec není přesnost," postěžoval si před novináři. Český premiér se pak pustil do rozebírání příčin zpoždění a české nátury se sklonem k přesnosti, což je prý dědictví po Němcích. Podle kuloárních zdrojů bylo jedním z hlavních důvodů, proč muselo třináct státníků čekat, mistrovství světa ve fotbale. Španělský premiér José-María Aznar se chtěl dočkat konce zápasu národního týmu s Jižní Koreou. Když ale došlo na prodloužení, musel to vzdát. Zeman si našel čas i na vypořádání domácích účtů. Nejprve se snažil získat si při tiskové konferenci publikum, když připomněl, že je "také člověk, i když tak možná nevypadá". Pak ale zaútočil na svého předchůdce Václava Klause "za jeho vlády jsme uzavřeli jednu z nejhorších asociačních dohod," tvrdil. Připomněl rovněž, že v Čechách "neschopní radí schopným". K první skupině patří novináři, ke druhé on sám. V Seville se představitelé států ucházejících se o členství v EU dozvěděli, že místo toho, aby byli vyzváni k závěrečným jednáním již v říjnu, jak se původně předpokládalo, budou si muset počkat na listopad. Mohou za to hlavně spory o přímé dotace do zemědělství. Na zachování dosavadního systému pomoci zemědělcům trvá především Francie a další státy se silnou zemědělskou lobby. Berlín se obává, že po rozšíření EU by stouply jeho příspěvky do společné pokladny z nynějších asi 10 miliard euro na plných 20 miliard k roku 2007 (asi 600 miliard korun).
</TEXT>
<HEADING>
Visegrád bude koordinovat úsilí
</HEADING>
<TEXT>
Odklad kýženého okamžiku, kdy se deset států, které jsou vstupu nejblíže, dozví, že mohou jednat již o závěrečné dohodě o přistoupení, znamená, že mají méně času prosadit své finanční požadavky. Jednání by totiž měly uzavřít již do konce roku a každý den je pro vyjednavače dobrý. Státy Visegradské skupiny (Česko, Polsko, Slovensko, Maďarsko) se proto přímo v Seville dohodly, že zintezivní koordinaci svého postupu při jednáních s Bruselem. O začlenění Česka do Evropy zato nebylo pochyb na ulicích Sevilly. Mezi desetitisíci demonstranty, kteří pokojně protestovali v sobotu večer proti "Evropě kapitálu" a tvrdé politice vůči běžencům, byla i řada Čechů. "Kapitalismus ubíjí lidskou duši," řekl agentuře AP jeden z nich, český student Andrej Rygel.
Odklad kýženého okamžiku, kdy se deset států, které jsou vstupu nejblíže, dozví, že mohou jednat již o závěrečné dohodě o přistoupení, znamená, že mají méně času prosadit své finanční požadavky. Jednání by totiž měly uzavřít již do konce roku a každý den je pro vyjednavače dobrý. Státy Visegradské skupiny (Česko, Polsko, Slovensko, Maďarsko) se proto přímo v Seville dohodly, že zintezivní koordinaci svého postupu při jednáních s Bruselem. O začlenění Česka do Evropy zato nebylo pochyb na ulicích Sevilly. Mezi desetitisíci demonstranty, kteří pokojně protestovali v sobotu večer proti "Evropě kapitálu" a tvrdé politice vůči běžencům, byla i řada Čechů. "Kapitalismus ubíjí lidskou duši," řekl agentuře AP jeden z nich, český student Andrej Rygel.
</TEXT>
</DOC>
<DOC>
<DOCID>LN-20020624029</DOCID>
<DOCNO>LN-20020624029</DOCNO>
<DATE>06/24/02</DATE>
<GEOGRAPHY>MOSKVA</GEOGRAPHY>
<TEXT>
Nejméně 46 lidí zahynulo a dalších 180 se pohřešuje při záplavách, které postihly jih Ruska, zejména Stavropolský kraj. Informovala o tom agentura RIA Novosti s odvoláním na policejní zdroje. Opustit své zaplavené domy muselo podle agentury Interfax již 55 tisíc obyvatel. V postižené oblasti stále intenzivně prší. Za poslední dva dny zde spadlo tolik srážek jako normálně za tři měsíce. V důsledku dešťů se rozvodnily řeky přitékající ze severních svahů Kavkazu a uvolnily laviny bahna a kamení. Ze zatopených domů jich je 2500 zcela zničeno nebo těžce poškozeno. Řeky, které vystoupily z břehů, strhly mnoho mostů, úseků silnic a železnic, vedení elektřiny a telefonních linek. Celkové škody se odhadují na 106 milionů dolarů. Záplavy těžce postihly také Karačajevsko-čerkeskou republiku a Čečensko na severním Kavkaze. Ruský prezident Vladimir Putin nařídil již v sobotu ruským vojenským jednotkám rozmístěným v separatistickém Čečensku, aby pomohly tamním civilistům v boji se záplavami. Prudké deště byly rovněž hlášeny z Jižní Osetie a z Gruzie.
</TEXT>
</DOC>
<DOC>
<DOCID>LN-20020624030</DOCID>
<DOCNO>LN-20020624030</DOCNO>
<DATE>06/24/02</DATE>
<TITLE>
Ředitel srbské TV jde do vězení. Na deset let za mříže poslal v pátek srbský soud bývalého ředitele státní televize RTS Dragoljuba Milanoviče. Uznal jej vinným z toho, že v dubnu 1999 neevakuoval své zaměstnance z budovy, kterou bombardovala letadla NATO. Soud nabyl přesvědčení, že Milanović věděl o nadcházejícím útoku a přesto vydal příkaz, aby reportéři a technici zůstali na svých místech. 16 z nich v troskách zahynulo, mnoho dalších utrpělo zranění.
</TITLE>
<TEXT>
Britové našli v Afghánistánu velké skladiště zbraní. Britští vojáci objevili v sobotu v afghánské vesnici u pákistánských hranic rozsáhlé skladiště zbraní, které zřejmě patřily členům extremistického hnutí Taliban a teroristické sítě Al Kajda. Při akci vojáci zadrželi deset lidí. Mezi zbraněmi byly minomety ráže 120 milimetrů a ty nikdo nepotřebuje k obraně vesnice, řekl mluvčí britských jednotek Buck Ryan. Při akci nebyl nikdo zraněn.
Stoiber kritizoval Čechy. Konzervativní německý kandidát na úřad kancléře Edmund Stoiber včera v Lipsku na srazu vysídlenců z někdejšího Východního Pruska kritizoval Česko za malou vstřícnost vůči vysídlencům a naopak chválil Polsko za to, jak se podle něj s minulostí hladce vyrovnává. Stejně jako od Prahy ale žádal také od Varšavy zrušení poválečných dekretů, které upravovaly vyvlastnění a vysídlení Němců.
Izraelská armáda obsadila Kalkíliji. Izraelské tanky včera vjely do dalšího palestinského města na západním břehu Jordánu, Kalkílije. Izraelská armáda začala povolávat záložníky do operací, které označuje za "válku proti palestinskému terorismu". Izarelský kabinet rovněž schválil výstavbu bezpečnostní bariéry mezi Izraelem a západním břehem Jordánu. Šéf palestinské samosprávy Jásir Arafat obvinil izraelské síly, že se snaží převzít řízení civilních záležitostí na Palestinci kontrolovaných územích.
Americký kuřák vysoudil miliony. Americký federální soud v pátek nařídil, že tabákový koncern R. J. Reynolds musí zaplatit odškodné ve výši 15 milionů dolarů bývalému kuřákovi, kterému lékaři kvůli cévním problémům amputovali obě nohy. David Burton kouřil cigarety od roku 1950 do roku 1993 a tvrdí, že právě ony mohou za jeho zdravotní obtíže. Koncern R. J. Reynolds, druhý nejvýznamnější výrobce cigaret v USA, se proti verdiktu odvolal a rozsudek označil za "přehnaný a nespravedlivý".
</TEXT>
</DOC>
<DOC>
<DOCID>LN-20020624031</DOCID>
<DOCNO>LN-20020624031</DOCNO>
<DATE>06/24/02</DATE>
<TITLE>
K atentátu na tuniskou synagogu, při kterém v dubnu zahynulo přes dvacet lidí, se na zvukové nahrávce přiznala Al Kajda.
</TITLE>
<TEXT>
DAUHÁ, Katar - Nejhledanější terorista světa Usáma bin Ládin a jeho zástupce Ajmán Zavahrí jsou naživu a připravují další údery proti Spojeným státům. Prohlásil to mluvčí bin Ládinovy teroristické sítě Al Kajda Sulajmán abú Ghaís na zvukovém záznamu, který v noci na neděli odvysílala katarská televize Al-Džazíra. Bin Ládin, obviňovaný z organizace teroristického útoku na USA z loňského 11. září, při kterém zahynulo kolem 3000 lidí, také podle abú Ghaíse brzy znovu vydá videozáznam, na kterém osloví své věrné. Ústy svého mluvčího se Al Kajda rovněž přiznala k organizaci dubnového útoku na historickou synagogu v tuniské Džerbě, při kterém zahynulo 21 lidí, z toho 14 Němců. Jde o první potvrzení domněnky německých vyšetřovatelů, že v útoku měl prsty právě bin Ládin. Abú Ghaís také prohlásil, že americký protiútok přežilo téměř celé vedení Al Kajdy. Všechny zprávy o tom, že byl někdo z nich zraněn, jsou podle něj lži. Živ je prý také vůdce svrženého afghánského vládního hnutí Taliban mulla Muhammad Umar.
</TEXT>
<HEADING>
Zaútočíme tam, kde to nikdo nečeká
</HEADING>
<TEXT>
Stanice Al-Džazíra uvedla, že nahrávka musela být zhotovena poměrně nedávno. Mluvčí Al Kajdy v ní totiž naráží na diskuse, které se v USA v posledních týdnech vedou na téma, zda prezident George W. Bush o útocích z 11. září věděl předem. Mluvčí se rovněž vysmál americkému zásahu v Afghánistánu, který podle něj činnost Al Kajdy vůbec nenarušil. Teroristé se tak připravují na další akce. "Ano, zaútočíme na Ameriku," řekl abú Ghaís. "Naši mučedníci jsou připraveni k operacím proti americkým a židovským cílům. Američané by se měli připravit a držet si klobouky. Zaútočíme tam, kde to nečekají." Varování, která vydávají americké bezpečnostní složky, jsou ale podle něj falešná - Bílý dům se jimi prý snaží jen odvést pozornost od vlastních selhání. "Příští dny a měsíce dokážou celému světu, že jsme měli pravdu," prohlásil mluvčí.
Stanice Al-Džazíra uvedla, že nahrávka musela být zhotovena poměrně nedávno. Mluvčí Al Kajdy v ní totiž naráží na diskuse, které se v USA v posledních týdnech vedou na téma, zda prezident George W. Bush o útocích z 11. září věděl předem. Mluvčí se rovněž vysmál americkému zásahu v Afghánistánu, který podle něj činnost Al Kajdy vůbec nenarušil. Teroristé se tak připravují na další akce. "Ano, zaútočíme na Ameriku," řekl abú Ghaís. "Naši mučedníci jsou připraveni k operacím proti americkým a židovským cílům. Američané by se měli připravit a držet si klobouky. Zaútočíme tam, kde to nečekají." Varování, která vydávají americké bezpečnostní složky, jsou ale podle něj falešná - Bílý dům se jimi prý snaží jen odvést pozornost od vlastních selhání. "Příští dny a měsíce dokážou celému světu, že jsme měli pravdu," prohlásil mluvčí.
</TEXT>
</DOC>
<DOC>
<DOCID>LN-20020624032</DOCID>
<DOCNO>LN-20020624032</DOCNO>
<DATE>06/24/02</DATE>
<GEOGRAPHY>WASHINGTON</GEOGRAPHY>
<TEXT>
Více než polovina obyvatel Spojených států si myslí, že teroristé by mohli spáchat útok na nějaký americký cíl 4. července při oslavách Dne nezávislosti. V průzkumu televize CNN se tak vyslovilo 57 procent dotázaných. V průzkumu další televize CBS devět z deseti Američanů uvedlo, že bez ohledu na to, kdy přijde, je další útok na USA pravděpodobný. Před možností útoku na Den nezávislosti varovala před časem také FBI, podle které teroristé považují nejvýznamnější státní svátek USA za příhodný den k úderu. FBI rovněž v pátek varovala, že teroristé by mohli zaútočit na židovské cíle v USA synagogy a školy - pomocí cisteren plných benzinu.
</TEXT>
</DOC>
<DOC>
<DOCID>LN-20020624033</DOCID>
<DOCNO>LN-20020624033</DOCNO>
<DATE>06/24/02</DATE>
<GEOGRAPHY>BAGDÁD</GEOGRAPHY>
<TEXT>
Saddám Husajn se chystá odstoupit z úřadu iráckého prezidenta, který do konce roku předá svému mladšímu synovi Kusajovi. Zpravodajovi britského deníku The Times to v Bagdádu řekli nejmenovaní diplomaté z arabských zemí. Ti se podle listu domnívají, že Saddám nebude usilovat o znovuzvolení během prezidentských voleb, které jsou naplánovány na podzim. Podle diplomatů by ale irácký diktátor zůstal de facto stále u moci. Uvedením svého syna na post vůdce Iráku chce otupit vzrůstající hrozbu amerického úderu proti jeho režimu. Americký prezident Bush několikrát prohlásil, že jeho cílem je svrhnout Saddáma Husajna. Nedávno dokonce rozkázal Ústřední zpravodajské službě (CIA), aby se všemi dostupnými způsoby pokusila o změnu režimu v Bagdádu. Šestatřicetiletý Kusaj Husajn je považován za nástupce svého otce přesto, že má staršího bratra Udaje. Ten má totiž pověst pijana a sukničkáře. Kusajův vliv na iráckou vládu v posledních letech nezadržitelně stoupá. Saddámův mladší syn je vrchním velitelem státní policie, která má za úkol vypořádat se s odpůrci režimu, a stále důležitější roli hraje také v zahraniční politice země. Je prý především jeho zásluhou, že se Iráku v poslední době daří navazovat zpřetrhané vztahy s ostatními zeměmi arabského světa.
</TEXT>
</DOC>
<DOC>
<DOCID>LN-20020624034</DOCID>
<DOCNO>LN-20020624034</DOCNO>
<DATE>06/24/02</DATE>
<TEXT>
Stovky tisíc lidí se v sobotu v Berlíně zapojily do průvodu, který uspořádali gayové a lesbičky. Účastníci happeningu, mnozí v extravagantních kostýmech, tancovali pod žhnoucím sluncem kolem 80 alegorických vozů. Průvody u příležitosti Dne Christopher Street si gayové a lesbičky na celém světě každoročně připomínají svůj první veřejný protest z roku 1969. Ten se konal ve stejnojmenné newyorské ulici, kde po tři dny demonstrovali proti opakovaným policejním raziím a šikanování.
</TEXT>
</DOC>
<DOC>
<DOCID>LN-20020624035</DOCID>
<DOCNO>LN-20020624035</DOCNO>
<DATE>06/24/02</DATE>
<TITLE>
Komunisté otevřeně hlásají nutnost návratu k předlistopadovým poměrům
</TITLE>
<TEXT>
Týden uplynul, politická krajina se proměnila a po volebním vrásnění se na ní přetvořily tři dominanty. První lze přirovnat k jakési vulkanické struktuře. Je živá, proměnlivá a je na ni soustředěno nejvíce pozornosti: je to sdružení s ručeným velmi omezeným, spojenectví sociální demokracie a Koalice. To by - čistě matematicky vzato - mohlo fungovat bez obav před fatálními riziky ze strany oponentů, ODS a KSČM, ale více je ohroženo iracionálními momenty v myšlení jednotlivců. Dalšími dvěma dominantami jsou právě ODS a KSČM. Občanští demokraté rychle našli příčinu svého relativního neúspěchu: je to neodpovědné počínání si tisku, zvláště pak některých publicistů (věž Staroměstské radnice by bylo dlužno ozdobiti sťatými hlavami pánů Peheho, Plesla a Schmarze). Pod obnoveným heslem Hlavu vzhůru půjde strana do podzimních voleb. Pokud ovšem ani tentokrát výrazně neuspěje, krize pravice propukne plnou silou. Kdyby se ODS vydala cestou ODA a Unie svobody, mělo by to vážné důsledky pro celý politický systém, pro celou společnost. Třetí dominantou se stala KSČM. Přestože jí fakticky přibylo jen 250 tisíc hlasů k těm, které dostávala dříve, její relativní váha se fakticky zdvojnásobila, přinejmenším v parlamentě. Proces "emancipace" vstoupil do další etapy.
</TEXT>
<HEADING>
Za komunisty zušlechtěné
</HEADING>
<TEXT>
Komunisté si nárokují odpovědná místa v parlamentu - a není reálná síla, která by jim v tom mohla zabránit. Ovšem právě v těchto dnech slýcháme i hlasy přimlouvající se za větší míru "emancipace". Komunistům by měl být umožněn přístup i k pákám výkonné moci. Když nemají rovnou zasednout ve vládě, nechť se účastní práce v rozmanitých agenturních organizacích. To vše v zájmu spravedlnosti a také proto, aby se zušlechtili, aby na sebe vzali odpovědnost, a tím se stali standardní politickou silou. Naivita těchto názorů vede k domněnce, že jejich nositelé nejenže strávili uplynulých čtyřicet let na Marsu, ale že se odtamtud ještě nestihli vrátit. Přečtěme si například Úvod do analýzy příčin a důsledků 17. listopadu 1989 - vypracovala "odborná skupina pro politickou analýzu strany", jde tedy o oficiální dokument. Revoluce v roce 1917 a 1948 vznikly "nutně a na hlavním směru vývoje lidské společnosti", praví se tu. "Období 1948 až 1989 stále patří přes všechny kritické výhrady k nejlepším stránkám historie českého a slovenského lidu," čteme dále. Zločiny? Nic takového: "V politických procesech a opatřeních padesátých let, ke kterým došlo v zemích budujících socialismus, se proplétala nezbytnost reagovat na útoky vnějších i vnitřních odpůrců socialismu s vnitřními konflikty ve vedení, odtrhávajícím se od lidu a přizpůsobujícím pojetí třídního boje své politice." To vše ale naštěstí přineslo straně zkušenost. "První historická forma socialismu utrpěla v ČR porážku a byla nahrazena kapitalismem. Zkušenosti i hloubkové analýzy potvrzují, že je nutné usilovat o propracování i prosazování alternativy k tomuto nehumánnímu systému, o socialistické přeměny," uzavírá dokument.
</TEXT>
<HEADING>
Perných deset let
</HEADING>
<TEXT>
A není jediný. Dokument KSČM na přelomu tisíciletí naznačuje, co pro nás komunisté chystají. Má jít o jakési desetileté "krizové období", jež by vyvedlo zemi z rozvratu. "Cesta z chaosu se neobejde bez použití mimořádných a přechodných opatření včetně některých netržních, administrativních nástrojů (např. regulace cen a vstupu cizího kapitálu či zavedení dovozních omezení)." Za současného stavu to není reálné, ale to komunisté vědí: "K tomu jsou nezbytné politické změny, které by otevíraly cestu k přímému spolurozhodování stále širším skupinám občanů." Ty skupiny občanů, to jsou komunisté a jim příbuzné organizace a iniciativy "integrované levice". Recept je jednoduchý - obnovení státního poručnictví: "Během tohoto období je třeba konečně provést nápravu privatizace; racionalizovat řízení podniků s účastí státu a obce a posílit odpovědnost státu či obcí jako vlastníka a správce," nabádá dokument. Podotkněme, že to je oficiální dokument, kdykoli přístupný na komunistické webové stránce. Jaké asi směrnice, plány a projekty jsou v trezorech a jaké v hlavách těchto lidí, kteří nemyslí na nic jiného než na "zvrat polistopadových poměrů"?
A není jediný. Dokument KSČM na přelomu tisíciletí naznačuje, co pro nás komunisté chystají. Má jít o jakési desetileté "krizové období", jež by vyvedlo zemi z rozvratu. "Cesta z chaosu se neobejde bez použití mimořádných a přechodných opatření včetně některých netržních, administrativních nástrojů (např. regulace cen a vstupu cizího kapitálu či zavedení dovozních omezení)." Za současného stavu to není reálné, ale to komunisté vědí: "K tomu jsou nezbytné politické změny, které by otevíraly cestu k přímému spolurozhodování stále širším skupinám občanů." Ty skupiny občanů, to jsou komunisté a jim příbuzné organizace a iniciativy "integrované levice". Recept je jednoduchý - obnovení státního poručnictví: "Během tohoto období je třeba konečně provést nápravu privatizace; racionalizovat řízení podniků s účastí státu a obce a posílit odpovědnost státu či obcí jako vlastníka a správce," nabádá dokument. Podotkněme, že to je oficiální dokument, kdykoli přístupný na komunistické webové stránce. Jaké asi směrnice, plány a projekty jsou v trezorech a jaké v hlavách těchto lidí, kteří nemyslí na nic jiného než na "zvrat polistopadových poměrů"?
</TEXT>
</DOC>
<DOC>
<DOCID>LN-20020624036</DOCID>
<DOCNO>LN-20020624036</DOCNO>
<DATE>06/24/02</DATE>
<TITLE>
Kalup při jednání s EU Zemanovi nevadí
</TITLE>
<TEXT>
Český premiér Miloš Zeman nešetřil na summitu EU v Seville siláckými výroky. Postavil do latě hostitele, kteří ho nechali čekat na oběd. "Prostě to nevadí," komentoval pak v podivném kontrastu s touto netrpělivostí rozhodnutí unie odložit nejméně o tři týdny závěrečné rozhovory s nováčky. Zeman tvrdí, že dvě třetiny českých občanů při referendu vstup do unie schválí. Vůbec mu nepřišla na mysl obava, že odklad jednání znamená méně času pro závěrečné připomínky, a to může přinést méně výhodnou smlouvu. A že voliči pak kvůli této uspěchanosti, při níž bude Česko stát před volbou "brát, nebo nechat", mohou říci své ne. Tvrdší časový limit by mohl vyvážit jednotný postup Visegrádu, na kterém se v Seville shodli premiéři Česka, Slovenska, Polska a Maďarska. Ten ovšem vyžaduje, aby se bili "jeden za všechny, všichni za jednoho". Pokud by ale Zemanův nástupce jednal v jeho intencích, pak by příliš důvěry nevzbudil. Zatímco se i Brusel bojí irského odmítnutí smlouvy z Nice, která měla umožnit rozšíření o několik států, sebevědomého Čecha nic neleká. "Češi patří k nejlepším a vstoupí do EU, i kdyby se přijímalo jen několik států," uvažoval. Bít se se strážci bruselské kasy za zájmy tak nejistého spojence však může být pro ostatní riziko. Pro české členství v unii tak zůstává naděje, že Zemanův nástupce bude trpělivěji čekat na oběd, ale o to tvrději se bude rvát za společnou věc.
</TEXT>
</DOC>
<DOC>
<DOCID>LN-20020624037</DOCID>
<DOCNO>LN-20020624037</DOCNO>
<DATE>06/24/02</DATE>
<TITLE>
Klaus a Grebeníček v kampani proti EU?
</TITLE>
<TEXT>
Nemá asi smysl připomínat televizi Nova, jak se v minulosti chovala KSČ, ani jí klást otázku, zda je předseda přímé pokračovatelky této strany Miroslav Grebeníček právě tím politikem, s jehož názory je nezbytné diváky seznamovat. Pro Novu je to demokratický politik jako každý jiný, jinak by ho asi nezvala do nedělní Sedmičky. Grebeníček tam zasedl s Václavem Klausem a notovali si v obavě, že lidovec Cyril Svoboda není vhodným adeptem na křeslo ministra zahraničí, protože mu málo leží na srdci české národní zájmy. Svoboda se domnívá, že výhrady jeho oponentů mají osobní podtón. Mýlí se. Jakkoli Grebeníček ani Klaus určitě nejsou členy fanklubu Cyrila Svobody, nejspíš jim osobně neleží v žaludku on, nýbrž jeho strana a její proevropský postoj. Z obav, které Klaus a Grebeníček projevili, vystrkují růžky nešťastné Benešovy dekrety. Oběma pánům nestačilo, že svými předvolebními taženími zbytečně vystrašili spoustu lidí v bývalých Sudetech a pomohli zhoršit česko-německé a česko-rakouské vztahy. Zřejmě chtějí strach a vášně, které pomáhali vyvolat, jitřit dál. Je namístě připomenout že: 1. žádný stát (tj. ani Německo, ani Rakousko) nevznesl a nehodlá vůči ČR uplatňovat žádné územní ani majetkové nároky. 2. poslanci za KDU-ČSL také zvedli ruku pro parlamentní usnesení prohlašující poválečné územní a majetkové uspořádání za neměnné. A pokud jde o Novu, byla by chyba pokládat její postoj ke vstupu ČR do EU za nestranný. Vladimír Železný přece už hrozil, že v ní rozpoutá kampaň proti členství ČR v unii. Možná už tato kampaň začala a Klaus i Grebeníček se do ní včera zapojili. Byla to moc pěkná ukázka párku demokratických politiků...
</TEXT>
</DOC>
<DOC>
<DOCID>LN-20020624038</DOCID>
<DOCNO>LN-20020624038</DOCNO>
<DATE>06/24/02</DATE>
<TITLE>
Hudební průmysl se octl ve vlastní pasti
</TITLE>
<TEXT>
Dvě z pěti nahrávek na hudebních nosičích jsou ilegální. Takové jsou poslední výsledky celosvětového průzkumu. V ČR jsou výsledky hudebních vydavatelství snad ještě žalostnější. Prodeje strmě klesají. Začátek 90. let se v Česku nesl ve znamení obrovského hladu po hudbě. Řada hudebních fanoušků považovala i za otázku prestiže koupit si hudbu, kterou před rokem 1989 poslouchali jen na šumících ohraných kazetách, v originále. S příchodem vypalovacích zařízení se však hlad rychle nasytil a prestižní originály rychle vyklidily pozice ilegálním, ale levným kopiím. Další ránu zasadil hudebním firmám počítačový věk a příchod skladeb ve formátu MP3, volně dostupných na internetu. Hudebním vydavatelstvím, které se chytily do vlastní pasti supernákladných promo akcí, videoklipů a reklamních kampaní, tak v boji s piráty nezbývá nic jiného než snížit náklady a následně snížit přepálené ceny. Na deset korun, což je nejnižší cena prázdného CD určeného k vypalování, se určitě nedostanou. Nicméně mírné snížení cen by neuškodilo. Pak může opět zvítězit touha posluchačů po originální nahrávce nad snahou za každou cenu ušetřit a pořídit si vypálenou kopii.
</TEXT>
</DOC>
<DOC>
<DOCID>LN-20020624039</DOCID>
<DOCNO>LN-20020624039</DOCNO>
<DATE>06/24/02</DATE>
<TITLE>
Po podzimním vítězství levice v Polsku a o dva měsíce později i v Maďarsku následovali Češi minulý týden své sousedy. Střední Evropa se tak postavila pravicovému trendu západní části kontinentu. Čeští sociální demokraté, kteří jsou u moci od roku 1998, se navíc vyhnuli v postkomunistické střední Evropě tradičnímu střídání vlády po jediném funkčním období. Češi dostanou přinejmenším nového předsedu vlády. Miloše Zemana, odcházejícího do důchodu, vystřídá jedenapadesátiletý běžec na dlouhou trať Vladimír Špidla. Tři vůdčí středoevropské země jsou nyní pod vládou umírněných, tržně orientovaných středově-levicových vlád dobře vybaveny pro vstup do EU v roce 2004. Sociální demokraté nebudou již nadále spolupracovat s neomaleným Václavem Klausem. Ten jim byl v minulých čtyřech letech jako šéf parlamentu nápomocen vzhledem ke smlouvě uzavřené se sociálními demokraty. Ti - ač ve volbách zvítězili sestavili menšinovou vládu, a byli nuceni spolupracovat s Klausovými občanskými demokraty.
</TITLE>
<TEXT>
(Londýn 22. června)
</TEXT>
</DOC>
<DOC>
<DOCID>LN-20020624040</DOCID>
<DOCNO>LN-20020624040</DOCNO>
<DATE>06/24/02</DATE>
<TEXT>
Nedělní Sedmička na Nově naznačila, že ODS stojí za další polistopadovou transformací. Je jí změna politické úsečky - na níž zleva doprava stojí KSČM, ČSSD, Koalice a ODS v kružnici. ODS a KSČM, coby konce úsečky, nyní nacházejí společné jmenovatele: Společný nepřítel v osobě antikomunisty Václava Havla. Společná mocenská ambice ve sněmovně. Místo předsedy parlamentu pro druhou nejúspěšnější stranu ve volbách (vyřčeno panem Grebeníčkem) a místopředsednický post pro KSČM (tuto možnost pan Klaus jasně nevyloučil). A když pan Klaus hovoří o nestabilní vládě 101 hlasů, musí vycházet ze stabilní opozice 99 hlasů - což je právě součet křesel ODS a KSČM. Pan Klaus hovořil také o dehonestaci 90. let. Ale kdo je může více dehonestovat než ten, kdo se není ochoten se jednoznačně postavit proti komunistům.
</TEXT>
</DOC>
<DOC>
<DOCID>LN-20020624041</DOCID>
<DOCNO>LN-20020624041</DOCNO>
<DATE>06/24/02</DATE>
<TITLE>
Ad LN 20. 6.: 41 normálních poslanců?
</TITLE>
<TEXT>
Zarážející je, že se ještě nenašel žádný český Ed Fagan, který by před soudem obhájil logickou rovnici: byl-li komunistický režim protiprávní a je-li propagace komunistických myšlenek trestná, neměla by existovat ani komunistická strana. Na jaře 1990 se o to pokoušel Tomáš Sokol, ale jeho snaha vyzněla do ztracena. Ale lze se vůbec ještě divit, když je za společenskou normu brán fakt, že v Radě ČT zasedá bývalý stážista ÚV KSČ, a když se brněnští studenti musejí omlouvat nomenklaturnímu kádru KSČ?
</TEXT>
</DOC>
<DOC>
<DOCID>LN-20020624042</DOCID>
<DOCNO>LN-20020624042</DOCNO>
<DATE>06/24/02</DATE>
<TITLE>
Ad LN 19. 6.: Na co čeká Klaus?
</TITLE>
<TEXT>
Volby skončily, vítězná strana jásá a jásají i komunisté. Odsoudili jsme sice zločiny komunismu, ale krví potřísněná strana mimo zákon postavena nebyla a cpe se do popředí. Není to divné? Spojencem ČSSD bude čtyřkoalice, pardon trojkoalice, no myslím Koalici, ohnivzdorné spojenectví unie a lidovců. Titíž politici, co vyčítali ODS opoziční smlouvu, se teď sami handrkují (pardon vyjednávají) s ČSSD o ministerská křesílka. A poslanecký klub unie? Voliči vybrali jen osm unionistů, ale klub nakonec bude, potřebný počet členů doplní dva nezávislí, a je to. Prachy jsou doma, i když o ně samozřejmě nejde. Divné, co? Média vychutnávají porážku ODS a nabádají Václava Klause k odchodu. Spočítal autor článku Miloš Čermák, autor článku Na co čeká Klaus?, kolik hlasů získala ODS? Je přece druhá v republice. Má sice méně než vítěz, zato mnohem více než spojenecká Koalice. Proč radit ODS, co by teď měla udělat. O dalších krocích by snad měli rozhodovat sami členové strany, ne?
</TEXT>
</DOC>
<DOC>
<DOCID>LN-20020624043</DOCID>
<DOCNO>LN-20020624043</DOCNO>
<DATE>06/24/02</DATE>
<TITLE>
Ad LN 29. 5.: Co se vlastně odehrálo...
</TITLE>
<TEXT>
V souvislosti s odhalením památníku obětem komunismu činí pan starosta Michal Basch Konfederaci politických vězňů (KPV) odpovědnou za skandální průběh "zvacího protokolu". - Svalování viny na KPV, tradiční "chyťte zloděje" směrem k médiím (LN jsou zmiňovány čtyřikrát!), mlžení i polopravdy mají dodatečně smýt z politiků vinu za pokus o zneužití pietního aktu pro předvolební kampaň. Stručně: pár dní před onou středou 22. května varoval jistý novinář, že se v ČR schyluje k mezinárodní ostudě. Po spořádaném průběhu akce se situace uklidnila a ve všeobecné úlevě zaniklo, že všechno je ještě mnohem horší. Proč? Za prvé, po revoluci "ukradené duchem komunismu " trvalo 12 let (!), než se v Praze podařilo uctít památku obětí čtyřicetileté totalitní zvůle. Za druhé, slavnostního aktu se nezúčastnil žádný z čelných představitelů státu. Za třetí, tato absence byla nakonec vesměs vnímána jako "vítězství zdravého rozumu". (Čího rozumu? Stranických sekretariátů?) Názornější důkaz o zvrácenosti společensko-politického prostředí - jež byla zpečetěna partajním incestem po předčasných volbách v roce 1998 nám naše elity stěží mohly podat. Místo skutečnosti se nám opět předkládá její stín a demagogie je znovu vydávána za naplňování vůle lidu. Především tohle se totiž v ČR v posledních letech odehrálo. A ani volby nás ke skutečné "Evropě" nepřiblíží ani o metr - pokud kolem sebe nevnímáme toto "poselství".
</TEXT>
</DOC>
<DOC>
<DOCID>LN-20020624044</DOCID>
<DOCNO>LN-20020624044</DOCNO>
<DATE>06/24/02</DATE>
<TITLE>
Ad LN 18. 6.: Zrození mýtu: prohra pravice
</TITLE>
<TEXT>
Myslím, že Pavel Šaradín se mýlí, jde však možná o slovíčka. Volby byly skutečně "prohrou pravice", tedy stran, které se za pravicové prohlašovaly. Nikdo - s výjimkou nekvalifikovaného Jana Zahradila - také netvrdil, že se společnost otáčí doleva. Je samozřejmé, že určitá část populace "tíhne" k levici (jednak ideově, jednak protože je z nich více nezaměstnaných, nespokojených, možná i "odkojených snadností života v socialismu"). Volby však byly zejména pomstou za opoziční smlouvu, za aroganci, za nepřiznání chyb ODS a trestem za hádky a vády v Koalici. Byly i výrazem nechuti k osobě Václava Klause. Možná - což je pozitivní - i za hloupě "vytaženou" nacionalistickou, protievropskou kartu našich politiků.
</TEXT>
</DOC>
<DOC>
<DOCID>LN-20020624045</DOCID>
<DOCNO>LN-20020624045</DOCNO>
<DATE>06/24/02</DATE>
<TITLE>
Ad LN 18. 6.: Klaus zůstává, hledá se viník
</TITLE>
<TEXT>
Podivuji se dohadům na stránkách LN, zdali Václav Klaus slíbil na stranickém sjezdu, že v případě volebního neúspěchu odstoupí z funkce předsedy ODS. Každý přece ví, že svůj úmysl deklaroval před volbami jasně, zřetelně a nahlas. Ještě v těchto dnech je možné spatřit po celé zemi malé i obrovské plakáty s jeho odhodlanou tváří, doplněné vysvětlující větičkou: Vstříc novému osudu.
</TEXT>
</DOC>
<DOC>
<DOCID>LN-20020624046</DOCID>
<DOCNO>LN-20020624046</DOCNO>
<DATE>06/24/02</DATE>
<TITLE>
Volby, ve kterých ODS prohrála v souboji s ČSSD, spustily nejen lavinu komentářů vyzývajících k odchodu Václava Klause, ale i množství komentářů poukazujících na chyby ODS jako takové. Příkladem jsou komentáře v LN z 19. 6.: dva články Martina Zvěřiny, dva od Jaroslava Plesla a nakonec Miloš Čermák. Ani slovo o paní Marvanové, která stěží dá dohromady poslanecký klub. Ani slovo o Koalici, která ve volbách propadla. ODS prohrála s ČSSD, ale získala 25 % hlasů. Tolik oblíbená Koalice, kritik opoziční smlouvy a jediný spravedlivý, získala pouze 14 %, a odečteme-li voličskou základnu lidovců, Unie svobody by se vůbec nedostala do Poslanecké sněmovny. Přesto: nikoli Marvanová, ale Klausi, odstupte. Novináři zapomínají i na to, že konzervativní strana má své principy a organizaci, která předsedu a vedení volí i odvolává. Kam vedou zbrklé a časté výměny předsedů politických stran či nedohoda na nich, ukazuje nejen Unie svobody, ale i další straničky, do nichž byly vkládány naděje na cestu změny. Dámy a pánové, milí novináři, zamyslete se nad tím.
</TITLE>
<TEXT>
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020624047</DOCID>
<DOCNO>LN-20020624047</DOCNO>
<DATE>06/24/02</DATE>
<TITLE>
Na článek J. X. Doležala z 27. 5. (Eva Šimsová ze sdružení Rodiče proti drogám by měla na kolenou odprosit Ivana Doudu, zakladatele a provozovatele Drop In) reaguje představitelka sdružení.
</TITLE>
<TEXT>
Jiří X. Doležal, známý svým liberálním postojem k užívání "lehkých drog", by měl na kolenou odprosit tisíce nešťastných matek, které nyní zpytují své svědomí a přemýšlejí, zda nejsou onou hysteroidní až hysterickou "drogovou matkou", která svému dítěti nebyla schopna vytvořit pocit bezpečí, soustavně mu podlamovala sebevědomí a ono dítě ze zoufalství a ve snaze se od zlé matky odpoutat počalo užívat drogy. Nakonec proč ne! Vždyť podle psychologů mohou za častou nevěru mužů také jejich zlé a autoritativní matky. Proto nechme věci tak, jak jsou, a zamysleme se, proč v ČR od roku 1989 přibývá fetující mládeže. Je to přece tím, že přímou úměrou roste počet žen-matek, které jsou hysteroidní až hysterické, ba dokonce posesivní. Jak jednoduché a zavádějící! Jistě, každá matka fetujícího potomka usilovně přemýšlí, kde se stala chyba, a cítí pocit viny. Bohužel je však na to sama. Když v zoufalství vyhledá pomoc u Drop In, který je dle autora článku představitelem racionální drogové politiky v ČR, uvidí v okolí pouze zkrotlé narkomany, kteří snad pochopili, že je třeba chovat se ukázněně a použitím čisté injekční stříkačky chránit své spoluobčany od nakažlivých chorob. Autor článku má možná pravdu - toto zařízení zachránilo život tisíce lidí. Ale ne jejich duši a mysl.
</TEXT>
<HEADING>
Racionální drogová politika?
</HEADING>
<TEXT>
Co však představitelé této racionální drogové politiky ČR dělají pro to, aby nemuseli nikoho v budoucnu zachraňovat? Ivan Douda to v pořadu Áčko předvedl jasně. Se svým heslem "Klidně bych si dal občas jointa, následky jsou stejné, jako bych se opil" a obklopen příznivci marihuany (včetně 16leté dívenky Taťány kouřící jointy od 12 let chtěla bych ji vidět za dalších 10 let) připomínal pomateného psychologa, který v podání herce Oldřicha Kaisera reaguje na problémy mladíka slovy: "Lůďo, to je nolmální..." Sdružení Rodiče proti drogám křičí "Ne, není to normální" a snaží se změnit snahy o liberální postoj k "lehkých drogám". Vítá i návrh novely trestního zákona, kterým se trestnímu stíhání nevyhne ten, kdo bude propagovat užívání drogy prostřednictvím médií. Vždyť i nákup, resp. konzumace cigaret a alkoholu jsou zákony omezeny a společností vnímány jako něco nežádoucího, zdraví škodlivého. Proč by měla být marihuana výjimkou? Proč se postoj sdružení, prezentovaný paní Evou Šimsovou, nezamlouvá intelektuálovi typu Jiřího X. Doležala? Možná i proto, že by mu "vyschl pramen" a lidem by již nemohl či neměl co sdělit. Zakladatelům zmíněné racionální politiky se skutečně není za co omlouvat, neboť oni se snaží jen vyléčit drogově závislé občany, to však při veškeré úctě k této činnosti nelze prezentovat jako racionální drogovou politiku. Eva Šimsová si dovolila příliš. Jako matka syna, který měl v minulosti problémy s drogou (mj. není pravda, že začal smažit perník, ani si v minulosti nepíchal heroin) se po psychologickém "rozboru" profesionála Doudy přímo v pořadu Áčko (na téma velkého pocitu viny matky a chyb rodičů) nerozplakala ani nebičovala. Reagovala pragmaticky a držela se určeného tématu. Psycholog tak během pořadu změnil taktiku a označil paní Šimsovou za Taliban. Proti tomu je její hodnocení výsledků tzv. racionální drogové politiky na adresu pana Doudy "Vy jste nedokázal nic" jen slušnou reakcí.
</TEXT>
<HEADING>
Není to normální!
</HEADING>
<TEXT>
Sdružení Rodiče proti drogám se snaží vytvořit ve společnosti atmosféru, která by mládeži nedávala prostor k úvahám nad tím, zda marihuanu kouřit, či nekouřit, užívat, či neužívat lehké drogy, ale která by jasně (i dvanáctileté Táně) řekla ne, není to normální! V opačném případě by se mohlo stát, že tou "drogovou matkou" se stane sama společnost.
Sdružení Rodiče proti drogám se snaží vytvořit ve společnosti atmosféru, která by mládeži nedávala prostor k úvahám nad tím, zda marihuanu kouřit, či nekouřit, užívat, či neužívat lehké drogy, ale která by jasně (i dvanáctileté Táně) řekla ne, není to normální! V opačném případě by se mohlo stát, že tou "drogovou matkou" se stane sama společnost.
</TEXT>
</DOC>
<DOC>
<DOCID>LN-20020624048</DOCID>
<DOCNO>LN-20020624048</DOCNO>
<DATE>06/24/02</DATE>
<TITLE>
Vojenská akce Obranný štít zničila zázemí atentátníků a usvědčila Arafata
</TITLE>
<TEXT>
"Palestinsko-izraelský konflikt nelze řešit silou - neexistuje vojenské řešení." Tuto větu v různých obměnách opakuje jako mantru většina politologů, komentátorů i politiků. Vyjádřil se tak George Mitchell, Colin Powell, Kofi Annan, prezident Bush a naposledy i ministr zahraničí Jan Kavan při své nedávné návštěvě tohoto násilím zmítaného regionu. Všichni, kdo zdůrazňují, že neexistuje vojenské řešení, mají pravdu v tom, že skutečného urovnání konfliktu může být dosaženo, teprve až obě strany zasednou k jednacímu stolu, ustoupí ze svých dlouhá léta deklarovaných pozic a přistoupí k nezbytným kompromisům. Co ale dělat do té doby? Nad tím se zamýšlí komentátor listu Washington Post Charles Krauthammer. V kontextu mezinárodní kritiky Izraele za operaci Obranný štít, jež měla zničit infrastrukturu palestinského teroru a tím i zabránit dalším sebevražedným útokům, se Krauthammer ptá: Je skutečně pravda, že neexistuje silové řešení? Anebo jde pouze o humanisticky znějící frázi, která je ve své podstatě pokrytectvím? "Z historického hlediska byla vždy většina konfliktů buď řešena, nebo zásadně ovlivněna vojenskými prostředky... Arafat by nevedl tuto 20 měsíců trvající teroristickou válku, kdyby si nemyslel, že tím může zásadně ovlivnit situaci a upevnit svoji budoucí vyjednávací pozici," píše Krauthammer. Terorem a demoralizací izraelské společnosti se Arafat snažil přimět Izrael k dalším ústupkům, aby mohl požadovat více, než čeho mohl dosáhnout při jednáních v Camp Davidu. Na spuštění současné intifády mělo zřejmě vliv i stažení izraelských vojsk z nárazníkového pásma v jižním Libanonu, které si Arafat mylně interpretoval jako projev izraelské slabosti. V arabském světě nebylo opuštění této bezpečnostní zóny chápáno jako pragmatický akt vyklizení území, které již není nezbytné držet, ale tak, že byl Izrael z Libanonu vyhnán islámským radikálním hnutím Hizballáh, jež proti němu léta vedlo teroristickou válku. I proto je pro Izrael nutné, aby ukázal Palestincům, že terorem ničeho nedosáhnou. A toho lze, dle názoru současné izraelské vlády, docílit pouze demonstrací síly.
</TEXT>
<HEADING>
Akt sebeobrany
</HEADING>
<TEXT>
Izraeli se neustále vyčítá, zvláště ze strany EU, že podniká odvetné útoky, kterými jen dále "stupňuje násilí". Izrael je tak vnímán jako strana, která má na současné vlně násilí (přinejmenším) stejnou vinu jako sami fanatičtí islámští sebevrazi, kteří vyhazují do povětří plné kavárny, diskotéky, pizzerie a nákupní střediska. Izraelci tuto kritiku nechápou. V rozhovorech na toto téma se ptají: "Dovedete si představit evropský stát, který by nereagoval na to, že každý den někde vybuchne bomba, která roztrhá několik dětí? Otázka, zda izraelské odvetné akce plní svůj účel, je legitimní. Nesmíte však pouštět ze zřetele, že jde o akty sebeobrany." Většina Izraelců je přesvědčena o tom, že operace Obranný štít byla úspěšná, jelikož dosáhla většiny cílů. Nikdo si nedělá iluze, že sebevražedným teroristickým útokům lze zcela zabránit - i po skončení této operace došlo k několika atentátům, při kterých opět umírali civilisté. Během izraelské ofenzivy však byly zničeny stovky skladišť zbraní a třaskavin, zatčena většina dlouho hledaných organizátorů teroristických útoků, zlikvidováno mnoho výroben raket, náloží s třaskavinami a kaťuší, kterými byla ostřelována židovská předměstí Jeruzaléma. Může být tento zničený arzenál nahrazen? Izraelci připouštějí, že ano. Zdůrazňují však, že to nějaký čas potrvá. Arafatovi trvalo osm let tento arzenál vybudovat. Dalším výsledkem operace Obranný štít bylo shromáždění materiálů, které jednoznačně dokazují, že Arafat nebyl jen tím, kdo teror Hamasu a Islámského džihádu toleroval, ale též se na něm prostřednictvím ozbrojených sil Fatahu, ozbrojených milicí Tanzim a tzv. Mučedníků intifády Al Aksá přímo podílel. Tyto dokumenty Izrael předal Američanům. Pro Arafata bude propříště mnohem obtížnější vystupovat v roli mírotvorce, který jen občas není schopen udržet palestinské extremisty na uzdě.
</TEXT>
<HEADING>
Džanín a Afghánistán
</HEADING>
<TEXT>
Podle Krauthammera není náhodou, že ostrá kritika Izraele přichází spíše od představitelů EU než z Washingtonu. A nehrají zde ani tak roli tradičně dobré vztahy mezi Jeruzalémem a Bílým domem, jako to, že kritika izraelské odvetné operace ze strany USA by zněla na pozadí amerických vojenských akcí v Afghánistánu podivně. Amerika se těžko mohla připojit k hysterickému odsuzování Izraele za údajný masakr civilistů v Džanínu (který se nikdy nekonal), ani k požadavkům po vyslání vyšetřovací komise OSN, která dřív, než stačila být ustavena, došla v důsledku nových informací k názoru, že není co vyšetřovat. Fámy arabské propagandy hovořící o stovkách zmasakrovaných civilistů, hromadných hrobech a čtvrtích srovnaných se zemí se ukázaly jako falešné. V Džanínu došlo k těžkým střetům mezi palestinskými ozbrojenci a izraelskými jednotkami bojujícími ulici od ulice, dům od domu. Bylo zabito 56 Palestinců, z toho tři civilisté. Padlo též 23 izraelských vojáků. Když Američané bombardovali Afghánistán, bylo jasné, že při této akci budou i civilní oběti. Kolik jich bylo? Několik set? Několik tisíc? Už fakt, že na tyto otázky neznáme odpověď, vypovídá o dvojím metru. Nikdo nevznesl požadavek po ustavení vyšetřovací komise, která by toto prověřila. V tomto případě nikdo nepochyboval, že jde o válku s terorismem, kterou je nutné vést všemi prostředky. Izrael však není ve válce s terorismem teprve od 11. září, ale prakticky od svého vzniku. A četné změny hranic tohoto státu byly vždy důsledkem válek vyvolaných jeho arabskými sousedy.
</TEXT>
<HEADING>
Návrat do Camp Davidu
</HEADING>
<TEXT>
Současná bezvýchodná situace je v očích Izraelců přímým důsledkem Arafatova odmítnutí politického řešení z Camp Davidu. Mnozí Palestinci toho litují a na obsazených územích se začínají stále silněji ozývat hlasy, že Arafat udělal zásadní chybu. Proč vlastně nabídku z Camp Davidu odmítl? Podle jedné z nejčastěji uváděných teorií Arafat nechtěl Palestinský stát dostat jako dárek od Američanů a zlých sionistů, ale chtěl vejít do dějin jako hrdina, který palestinskou nezávislost vybojoval. Proto inicioval současnou intifádu. Potvrdí se i v tomto případě známý výrok bývalého izraelského ministra zahraničních věcí Aby Ebbana, že "Palestinci nikdy nepropásli příležitost k tomu, aby propásli příležitost"? Je jasné, že obě strany nakonec budou muset zatnout zuby, překonat vzájemné averze a zasednout k jednacímu stolu. Tragika současného konfliktu spočívá i v tom, že se konečný výsledek budoucích jednání pravděpodobně nebude od scénáře z Camp Davidu podstatně lišit. Kolik však do té doby ještě času uteče a kolik krve na obou stranách zbytečně proteče?
Současná bezvýchodná situace je v očích Izraelců přímým důsledkem Arafatova odmítnutí politického řešení z Camp Davidu. Mnozí Palestinci toho litují a na obsazených územích se začínají stále silněji ozývat hlasy, že Arafat udělal zásadní chybu. Proč vlastně nabídku z Camp Davidu odmítl? Podle jedné z nejčastěji uváděných teorií Arafat nechtěl Palestinský stát dostat jako dárek od Američanů a zlých sionistů, ale chtěl vejít do dějin jako hrdina, který palestinskou nezávislost vybojoval. Proto inicioval současnou intifádu. Potvrdí se i v tomto případě známý výrok bývalého izraelského ministra zahraničních věcí Aby Ebbana, že "Palestinci nikdy nepropásli příležitost k tomu, aby propásli příležitost"? Je jasné, že obě strany nakonec budou muset zatnout zuby, překonat vzájemné averze a zasednout k jednacímu stolu. Tragika současného konfliktu spočívá i v tom, že se konečný výsledek budoucích jednání pravděpodobně nebude od scénáře z Camp Davidu podstatně lišit. Kolik však do té doby ještě času uteče a kolik krve na obou stranách zbytečně proteče?
</TEXT>
</DOC>
<DOC>
<DOCID>LN-20020624049</DOCID>
<DOCNO>LN-20020624049</DOCNO>
<DATE>06/24/02</DATE>
<TITLE>
Prezident Spojených států a vládní zaměstnanci běželi v sobotu tři míle
</TITLE>
<TEXT>
Cvičte každý den, jezte zdravě, nekuřte, nepijte alkohol a choďte k lékaři to jsou Bushovy rady Američanům.
WASHINGTON - Zaměstnanci Bílého domu zažili v sobotu sportovní den. Armádní pozemek Fort McNair ve Washingtonu se stal dějištěm běžeckého závodu, kterého se účastnil také prezident Spojených států George W. Bush. Důvod? Přimět Američany k pohybu. Výsledky studie vypracované Bílým domem jsou varující: počet diabetiků mezi 30. až 39. rokem se v USA zvýšil na 70 procent, osmačtyřicet milionů dospělých Američanů kouří a přibližně 60 procent obyvatel USA nevyvíjí dostatečnou fyzickou aktivitu. Prezident a první dáma se proto rozhodli uskutečnit čtyřdenní "fitnessturné" zaměřené na boj proti obezitě, které ve čtvrtek na trávníku před Bílým domem Bush odstartoval slovy: "Ze zdravější Ameriky a Američanů bude profitovat celá společnost." Na čtvrteční akci u Bílého domu mohli Američané kromě prezidentova projevu, v němž lidem doporučil každodenní fyzickou aktivitu a nízkokalorickou stravu, vyslechnout informace o zdravém stravování a nechat si zde změřit BMI (body mass index). "Cvičím každý den... a cítím se díky tomu dobře. Lépe spím, lépe jím. Po cvičení jsem vždy mnohem příjemnějším společníkem," řekl prezident Bush o den později ve floridském Orlandu, kde podpořil cvičební program určený seniorům. Pětapadesátiletý prezident prý každou neděli běhá tři míle, a to kolem dvaceti minut. Čtvrtky zase patří joggingu. Bush se však nevěnuje pouze běhu určitý čas věnuje také posilování a stretchingu. Zlatým hřebem sportovněosvětového programu byl sobotní den, během něhož se Bush představil jako soutěžící s číslem jedna v běhu na tři míle. První dáma závodila v rychlochůzi na 1,5 míle. Prezident doběhl do cíle po 20 minutách 28 vteřinách.
</TEXT>
<HEADING>
Bushovy rady Američanům
</HEADING>
<TEXT>
* minimálně půlhodinové cvičení každý den * menší porce výživnějšího jídla * průběžné lékařské prohlídky * žádné cigarety, alkohol a drogy
* minimálně půlhodinové cvičení každý den * menší porce výživnějšího jídla * průběžné lékařské prohlídky * žádné cigarety, alkohol a drogy
</TEXT>
</DOC>
<DOC>
<DOCID>LN-20020624050</DOCID>
<DOCNO>LN-20020624050</DOCNO>
<DATE>06/24/02</DATE>
<TEXT>
LOS ANGELES - Nejvlivnější celebritou světa je podle časopisu Forbes popová zpěvačka Britney Spearsová (20), která sesadila z trůnu loňského vítěze Toma Cruise. Ten se letos do žebříčku vůbec nedostal. Forbes při sestavování žebříčku kombinuje příjmy známých zpěváků, herců, sportovců a dalších slavných lidí s tím, do jaké míry se objevovali v médiích. Z hlediska příjmu se Spearsová umístila až na 25. místě. Nejvíce vydělal režisér hvězdných válek George Lucas, ale v celkovém pořadí na něj zbylo až 11. místo. V první desítce za Spearsovou následují golfista Tiger Woods, režisér Steven Spielberg, popové hvězdy Madonna, U2, 'N Sync, Mariah Careyová, moderátorka Oprah Winfreyová, basketbalista Michael Jordan a herec Tom Hanks.
</TEXT>
</DOC>
<DOC>
<DOCID>LN-20020624051</DOCID>
<DOCNO>LN-20020624051</DOCNO>
<DATE>06/24/02</DATE>
<TEXT>
Jedu si takhle zase jednou k volbám. Šlapka šlapku nemíjí, jedu si autem, v krku bolí. Jedu si co nejpomaleji, vždyť pořád nevím, koho budu volit... Celou několikakilometrovou cestu zas a znovu intenzivně přemýšlím, komu dám svůj hlas. Napoví mi šípek u cesty? Odhozená PET láhev? Anebo zuby Babušky Jagušky, zapomenuté v lese ještě od dětského dne? Koho budu volit, proč to, sakra, ještě nevím? Vždyť obvykle trpím názorem! Kolikrát toužím žádný nemít, snažím se a tak dál a skoro pořád nějaký mám. A teď? Nic! Jako z udělání... Jedu si a v každé zatáčce je to se mnou jinak. Točím-li doprava, chci volit pravo. Točím-li doleva, chci zase pravo, ale žádné takové, s nímž bych neměla óbr problém, mi politici nenabídli. Mám chuť k volbám vůbec nejet, ale jedu. Připadám si jako rukojmí své vlastní zodpovědnosti, jako zpráskaný pes. Mám ten svůj hlas protestně darovat Friedovi a Dědečkovi v Balbínce? Je mi jediná upřímně sympatická. Mám ten hlas takhle vyhodit? No ne, to nemůžu, ne. Musím být státotvorná. Musím vybrat jednu ze tří největších stran. Se zločinnou vůbec nepočítám. Zlobím se na sebe. Ještě na schodech do volební místnosti nevím, který lístek do obálky vložím. Názorééé! Ukaž sééé! Vyléééz! Volám do všech koutů, ale kde nic, tu nic. Jdu za plentu, třeba bude tam. A fakt že jo! Krčí se tam u stolku s propisovací tužkou na zaškrtnutí preferencí, je takový malý, pidlooký, křivonohý. Má velikou, no jinak to říct, promiňte mi, nemohu, hubu. Má ji vyzývavě otevřenou. Držkuje. Opovaž se přisvojit si mě, křičí zuřivě! Já přece nejsem tvůj názor, řve, když se ho chytám. Je mi všelijak. Chvíli zápasíme. Kdyby nebyl tak malý, asi by mi jednu ubalil. Ale to už ho balím já a strkám spolu s kandidátkou státotvorně do obálky. Jsem vyplivaná, ale skoro se mi ulevuje. Skoro se raduji, mám to za sebou, uf. Hlavně nám to nezalepujte! Ozve se od stolu dobře naložené volební komise. Obec je malá, je tři čtvrtě na deset večer, napůl odvoleno, její členové jsou rádi, že na úřadě nesedí zbytečně. A nepoužité hlasovací lístky můžete odhodit tady do koše, ukazují mi. Ale to já ne, to já si beru všechny zbylé s sebou. Budu si v nich po večerech, v zimě, číst. A možná, že si budu i zaškrtávat! A když to na mě přijde, budu škrtat! Škoda, že nemohu škrtnout i tu stranu, co jsem do urny hodila. Ale co, na tom přece nikomu nesejde, zda-li jsem otrávená, nebo nikoliv. O co tedy jde? Nevím. Myslím na to, co mi říkala jedna dáma, které to zas řekl jeden aktivní politik. Že politika je pro muže jako afrodiziakum. A že je to ještě lepší, než... No nic. Tak já to shrnu: Čekám analýzy, hoši. A ještě něco k tomu!
</TEXT>
</DOC>
<DOC>
<DOCID>LN-20020624052</DOCID>
<DOCNO>LN-20020624052</DOCNO>
<DATE>06/24/02</DATE>
<TEXT>
Jan. Jméno je hebrejského původu. Původní Jochánán znamenalo "Bůh je milostivý". Dnes si připomínají všechny naše kalendáře výročí narození Jana Křtitele. Tento světec, který u řeky Jordán hlásal příchod Mesiáše (Vykupitele), se narodil šest měsíců před Ježíšem.
</TEXT>
</DOC>
<DOC>
<DOCID>LN-20020624053</DOCID>
<DOCNO>LN-20020624053</DOCNO>
<DATE>06/24/02</DATE>
<TITLE>
Burzovní výbor pro kotaci bude na pondělním zasedání projednávat i žádost rakouské Erste Bank o přijetí akcií na hlavní trh pražské burzy, potvrdila dnes ČTK bez bližších podrobností burza. Erste Bank by se v případě splnění podmínek stala na domácí burze první zahraniční akcií.
</TITLE>
<TEXT>
Králodvorské železárny se propadly do rekordní ztráty 408,5 milionu korun kvůli likvidaci dvou dceřiných firem. Rozhodnutím valné hromady byla ztráta převedena do neuhrazené ztráty minulých let. Kumulovaná ztráta tak dosáhne 450,5 milionu korun, což odpovídá 40 procentům základního kapitálu společnosti.
Spolchemie, Spolek pro chemickou a hutní výrobu, nevyplatí z loňského čistého zisku 160,1 milionu korun dividendy. Přes 152 milionů korun použije na úhradu ztrát z minulých let, které přesahují 411 milionů korun. Zbylých osm milionů společnost přidělí do rezervního fondu. Rozhodla o tom valná hromada společnosti.
Jihomoravská energetika vyplatí téměř třetinu z loňského čistého zisku 747,612 milionu korun na dividendách. Na akcii o jmenovité hodnotě 1000 korun tak připadne dividenda 67 korun. Loni vyplácela společnost dividendu 60 Kč na akcii. Největší část zisku, 486,9 milionu korun, zůstane nerozdělená jako zdroj pro krytí potřeb investičního charakteru.
Na dvojnásobný objem asi 15 000 hektolitrů denně vzrostla v těchto tropických dnech konzumace piva z produkce Pivovaru Radegast, který je součástí skupiny Plzeňského Prazdroje. Tiskový mluvčí skupiny Jaroslav Pomp řekl, že z bran nošovického pivovaru vyjíždí 40 kamionů denně, zatímco jindy to bývá polovina.
ŽDB, Železárny a drátovny Bohumín z loňského čistého zisku 45,76 milionu korun použijí 2,29 milionu do rezervního fondu a zbývajících 43,47 milionu půjde na úhradu ztráty minulých let. Rozhodla o tom řádná valná hromada společnosti.
Horst Köhler, šéf Mezinárodního měnového fondu, uvedl, že oživení světové ekonomiky je již na cestě a během letošního roku se jeho tempo zrychlí. Stále však hrozí riziko zvratu vývoje. "Experti MMF jsou přesvědčeni, že oživení světové ekonomiky nabere dech ve druhé polovině roku, stejně tomu bude i v Evropě," prohlásil Köhler. Hlavními riziky však podle něj zůstává nestabilita akciových trhů a krize v některých regionech.
Edmund Stoiber, předák německé pravicové opozice, prohlásil, že pro Německo je nemožné splnit slib vyrovnání rozpočtu do roku 2004, daný nynějším ministrem financí Hansem Eichelem. "Vyrovnaný rozpočet v roce 2004 je nemožný," řekl Stoiber na tiskové konferenci, na níž představil svého stínového ministra financí Friedricha Merze.
Curyšští vyšetřovatelé zahájili vyšetřování případu vysokých částek vyplacených na odchodnou bývalým nejvyšším manažerům švýcarskošvédského strojírenského koncernu ABB. Vyšetřováni budou oba bývalí generální ředitelé Percy Barnevik a Goran Lindahl. Oznámil to šéf odboru hospodářské kriminality curyšského státního zastupitelství Christian Weber.
Bulharská ekonomika v prvním čtvrtletí tempo svého růstu mírně zvolnila, i tak však překonala růst středoevropských ekonomik včetně Česka. Hrubý domácí produkt Bulharska se zvýšil meziročně o 3,2 procenta po růstu o rovná čtyři procenta v předchozím čtvrtletí, oznámil to bulharský statistický úřad.
Polsko by mělo přijmout euro po svém vstupu do Evropské unie v roce 2004 co možná nejrychleji. Na summitu EU v Seville to o víkendu řekl polský premiér Leszek Miller.
Likvidátoři bankrotující nizozemské společnosti KPNQwest odpojí datovou síť firmy v nejbližších dnech. Je to reakce na to, že soud ve sporu s věřitelskými bankami rozhodl proti snaze likvidátorů udržet síť co nejdéle v provozu, řekl nucený správce Ed Meijer. "Plánem je nedopustit žádné další závazky. Výsledkem je to, že síť nezůstane déle v provozu a bude uzavřena v řádu dní," řekl Meijer. Správci KPNQwest se snažili přinutit banky k tomu, aby peníze vybrané od klientů firmy použily k financování provozu sítě, aby se tak našli kupci a zákazníci dostali čas na nalezení alternativních sítí.
České radiokom. 299,98 -0,01
Český Telecom 296,21 -0,87
</TEXT>
</DOC>
<DOC>
<DOCID>LN-20020624054</DOCID>
<DOCNO>LN-20020624054</DOCNO>
<DATE>06/24/02</DATE>
<TITLE>
Úbytek hlášení o podezřelých finančních transakcích i podaných trestních oznámení registrovalo v loňském roce ministerstvo financí.
</TITLE>
<GEOGRAPHY>PRAHA</GEOGRAPHY>
<TEXT>
Boj proti praní špinavých peněz a financování terorismu zaznamenal ve světě další krok kupředu. Skupina zabývající se bojem spraním špinavých peněz (FATF), která působí při Organizaci pro hospodářskou spolupráci a rozvoj (OECD), vyřadila ze své černé listiny Maďarsko, Izrael, Libanon a karibské souostroví Svatý Kryštof a Nevis. Na seznam FATF se dostanou státy, které nedostatečně spolupracují při boji proti praní špinavých peněz. Česko na listině takových zemí nefiguruje. Princip boje proti praní špinavých peněz je v tuzemsku založen na hlášení podezřelých transakcí od finančních institucí a předání případů policii. Jen v loňském roce obdrželo ministerstvo financí 1750 hlášení a podalo 101 trestních oznámení. O rok dříve to bylo 1910 hlášení a 104 trestních oznámení. Úbytek přišel podle ředitele finančně analytického útvaru ministerstva financí Karla Korynty i díky přísnější předloňské novele o prostředcích proti praní špinavých peněz. Poslední hodnotící zpráva Evropské komise však označila korupci a hospodářské trestné činy jako zpronevěry, podvody, praní špinavých peněz a tunelování v Česku za "vážný a znepokojivý problém". "Jde o velmi ožehavé téma. Za posledních několik let se ale situace zlepšila," uvedla Andrea Ferancová ze společnosti Wood &amp; Co. "Negativní zkušenosti - například z kuponové privatizace, z investičních fondů, kdy podniky skončily v rukou investorů, kteří na ně neměli peníze, ovšem přetrvávají. Pokud společnost zprivatizuje česká firma - a nemusí jít o korupci -, je zaznamenán prudký pokles ceny akcií," upřesnila. Na seznamu, který v současností čítá 15 států a území, naopak zůstalo Rusko. Ve výroční zprávě se nicméně uvádí, že tato země učinila určitý pokrok, neboť v Rusku v únoru vstoupil v platnost zákon o boji proti praní peněz pochybného původu. Byla navíc zavedena i další opatření. FATF tentokrát žádnou zemi na svou černou listinu nepřidala, ale pohrozila Nigérii, že proti ní, podobně jako proti tichomořskému státu Nauru, zavede od října sankce. FATF je nespokojena, že s ní nigerijská vláda dosud nenavázala žádné kontakty a nezavadí adekvátní reformy v oblasti legislativy.
PRAHA - Boj proti praní špinavých peněz a financování terorismu zaznamenal ve světě další krok kupředu. Skupina zabývající se bojem spraním špinavých peněz (FATF), která působí při Organizaci pro hospodářskou spolupráci a rozvoj (OECD), vyřadila ze své černé listiny Maďarsko, Izrael, Libanon a karibské souostroví Svatý Kryštof a Nevis. Na seznam FATF se dostanou státy, které nedostatečně spolupracují při boji proti praní špinavých peněz. Česko na listině takových zemí nefiguruje. Princip boje proti praní špinavých peněz je v tuzemsku založen na hlášení podezřelých transakcí od finančních institucí a předání případů policii. Jen v loňském roce obdrželo ministerstvo financí 1750 hlášení a podalo 101 trestních oznámení. O rok dříve to bylo 1910 hlášení a 104 trestních oznámení. Úbytek přišel podle ředitele finančně analytického útvaru ministerstva financí Karla Korynty i díky přísnější předloňské novele o prostředcích proti praní špinavých peněz. Poslední hodnotící zpráva Evropské komise však označila korupci a hospodářské trestné činy jako zpronevěry, podvody, praní špinavých peněz a tunelování v Česku za "vážný a znepokojivý problém". "Jde o velmi ožehavé téma. Za posledních několik let se ale situace zlepšila," uvedla Andrea Ferancová ze společnosti Wood &amp; Co. "Negativní zkušenosti - například z kuponové privatizace, z investičních fondů, kdy podniky skončily v rukou investorů, kteří na ně neměli peníze, ovšem přetrvávají. Pokud společnost zprivatizuje česká firma - a nemusí jít o korupci -, je zaznamenán prudký pokles ceny akcií," upřesnila. Na seznamu, který v současností čítá 15 států a území, naopak zůstalo Rusko. Ve výroční zprávě se nicméně uvádí, že tato země učinila určitý pokrok, neboť v Rusku v únoru vstoupil v platnost zákon o boji proti praní peněz pochybného původu. Byla navíc zavedena i další opatření. FATF tentokrát žádnou zemi na svou černou listinu nepřidala, ale pohrozila Nigérii, že proti ní, podobně jako proti tichomořskému státu Nauru, zavede od října sankce. FATF je nespokojena, že s ní nigerijská vláda dosud nenavázala žádné kontakty a nezavadí adekvátní reformy v oblasti legislativy.
</TEXT>
</DOC>
<DOC>
<DOCID>LN-20020624055</DOCID>
<DOCNO>LN-20020624055</DOCNO>
<DATE>06/24/02</DATE>
<TITLE>
FNM bojkotuje prodej státních podílů v osmi distribučních společnostech do rukou ČEZ a nákup 66 procent akcií ČEPS. Tvrdí to ministr průmyslu a obchodu Miroslav Grégr.
</TITLE>
<GEOGRAPHY>PRAHA</GEOGRAPHY>
<TEXT>
Společnost Ernst &amp; Young, která měla provést druhé ocenění akcií provozovatele energetické přenosové soustavy ČEPS, oznámila, že nemůže posudek vyhotovit kvůli střetu zájmů. Potvrdil to první místopředseda FNM Vladislav Raška s tím, že se nyní hledá nový oceňovatel. Spojení ČEZ s distributory, které se má uskutečnit souběžně s prodejem 66 procent dosud stoprocentní dcery ČEZ, a. s. ČEPS, se tak opět oddaluje. Oddalování transakce se nelíbí ministru průmyslu a obchodu Miroslavu Grégrovi. Ten zaslal v pondělí 17. června ministru financí Jiřímu Rusnokovi, který je zároveň předsedou prezídia fondu, dopis, v němž ho žádá, aby urychleně zajistil uzavření transakce. Dopis rozeslaný také dalším představitelům státu má ČTK k dispozici. Ernst &amp; Young podle Rašky počátkem týdne sdělil, že musí odstoupit kvůli sloučení s některými pobočkami společnosti Arthur Andersen, která je auditorem stoprocentní matky ČEPS, firmy ČEZ. Jak v dopise píše Grégr, představitelé ČEZ na možný střet zájmů upozornili FNM i zadavatel auditu Osinek předem.
</TEXT>
<HEADING>
Ostřetu zájmů se nevědělo
</HEADING>
<TEXT>
"Ve smlouvě uzavřené 7. června Ernst &amp; Young uvedla, že o žádném střetu zájmu neví," reagoval Raška. O několik dní později však firma sdělila, že se ve spojování s Arthur Andersen objevily nové skutečnosti, které by mohly vést ke střetu zájmů. Vyjádření Ernst &amp; Young se zatím nepodařilo získat. První ocenění akcií ČEPS, ale i distributorů, vyhotovil v dubnu během tří týdnů sedmdesátiletý soudní znalec Robert Matička. Pochybnosti o Matičkově ocenění vznesené představenstvem Osinku byly podle Rašky jedním z důvodů, proč FNM transakci neschválil na mimořádné valné hromadě ČEZ 20. května. Představitelé Osinku se obávali trestní odpovědnosti za případné neadekvátní ohodnocení, uvedl Raška. Oficiálně však FNM na valné hromadě uvedl, že důvodem je neuzavřená smlouva mezi Osinkem a Matičkou a problémy s převodem akcií distributorů se zvláštními právy. Smlouva s Matičkou byla uzavřena 27. května. Následně orgány FNM odsouhlasily druhé ocenění. Raška dodal, že nepředjímá výsledek druhého ocenění, které může být jiné, ale i stejné jako první. Nový posudek schválil FNM jako 68procentní akcionář ČEZ i na řádné valné hromadě firmy 11. června.
</TEXT>
<HEADING>
Hledá se nový oceňovatel
</HEADING>
<TEXT>
Vláda o privatizaci státních podílů v osmi distribučních společnostech do rukou ČEZ rozhodla v březnu. V konkrétní podobě prodej akcií distributorů za 32 miliard korun schválil vládní kabinet 6. května. Akcie ČEPS měl stát získat za 15 miliard. Transakce je podle analytiků výhodná pro ČEZ a jeho minoritní akcionáře, ale nevýhodná pro stát. S dokončením transakce v souvislosti s druhým oceněním ČEPS počítal FNM do konce července. O kolik se po odstoupení Ernst &amp; Young nyní již týdenní zpoždění prodlouží, bude záviset na tom, jak rychle Osinek najde nového oceňovatele.
Vláda o privatizaci státních podílů v osmi distribučních společnostech do rukou ČEZ rozhodla v březnu. V konkrétní podobě prodej akcií distributorů za 32 miliard korun schválil vládní kabinet 6. května. Akcie ČEPS měl stát získat za 15 miliard. Transakce je podle analytiků výhodná pro ČEZ a jeho minoritní akcionáře, ale nevýhodná pro stát. S dokončením transakce v souvislosti s druhým oceněním ČEPS počítal FNM do konce července. O kolik se po odstoupení Ernst &amp; Young nyní již týdenní zpoždění prodlouží, bude záviset na tom, jak rychle Osinek najde nového oceňovatele.
</TEXT>
</DOC>
<DOC>
<DOCID>LN-20020624056</DOCID>
<DOCNO>LN-20020624056</DOCNO>
<DATE>06/24/02</DATE>
<TEXT>
Tuto možnost ochrany nabízí novinka japonské firmy OKI electric. Speciální kamera napojená na počítač nahraje obraz duhovky zadavatele a srovná ho s duhovkou naskenovanou v paměti. Zájemci o toto zabezpečení si musejí připravit zhruba 20 000 dolarů, tedy 637 tisíc korun.
</TEXT>
</DOC>
<DOC>
<DOCID>LN-20020624057</DOCID>
<DOCNO>LN-20020624057</DOCNO>
<DATE>06/24/02</DATE>
<TITLE>
hovořila Zuzana Picková
</TITLE>
<HEADING>
OBĚD S... Jiřím Bočkem Se šéfem Budweiser Budvaru
</HEADING>
<TEXT>
Otec Jiřího Bočka pracoval v budějovickém pivovaru od konce války. Boček pivovar znal velmi důvěrně už od dětství, oblíbil si ho, a šel se proto učit sladovníkem. Dnes budějovický Budweiser Budvar řídí již jedenáct let.
Po roce studia sladovnictví odešel Boček do Prahy na střední průmyslovou školu potravinářské technologie, obor výroba piva. "A abych si vzdělání nějak završil, šel jsem na Vysokou školu chemickotechnologickou, na fakultu potravinářské technologie," vzpomíná Boček v restauraci "svého" pivovaru. Po škole strávil necelé tři měsíce v pivovaru ve Strakonicích, kde prošel prakticky vším, co se týkalo pivovarnické výroby. Poté šel na vojnu a dodnes vzpomíná, jak dělal provianťáka, je kuchařem třetí třídy. S vařením tak má vojenské zkušenosti. Doma však už nevaří. Do Budějovic nastoupil hned po vojně a v roce 1985 začal pracovat jako podsládek. "To je v podstatě výrobnětechnický manažer, sleduje kvalitu piva a zavádí nové poznatky do praxe. Jsem rád, že se sládkovi pořád říká sládek, a ne nějaký ředitel nebo manažer, to patří k řemeslu a bylo by divné, kdyby to bylo jinak." Ředitelem Budweiser Budvaru se stal v roce 1991. Od té doby se změnilo hodně, pivovar se musel přizpůsobit tržním podmínkám, vytvořit si samostatnou prodejní síť doma iv cizině. "Do té doby bylo všechno organizované státem, odpovědnost prakticky žádná, a to se v jeden okamžik zcela zhroutilo," říká k tomu Boček nad půllitrem piva.
</TEXT>
<HEADING>
K jídlu si dám jedině pivo
</HEADING>
<TEXT>
Budweiser Budvar je státním podnikem, ale Boček tvrdí, že tento stav nebrání rozvoji. "Jsem rád, že skončily debaty o tom, jestli pivovar privatizovat, nebo ne, protože to brání dalším plánům do budoucna." Loni vláda rozhodla, že se Budvar privatizovat nebude. Boček dodává, že určité omezení v tom, že Budvar je státním podnikem, pociťoval loni, kdy se i na tuto společnost začal vztahovat zákon, kterým se upravuje hospodaření organizací, jako je Senát, sněmovna nebo Kancelář prezidenta republiky. "Jsme sice vlastněni státem, ale nemáme žádný monopol na výrobu piva, jsme běžný podnikatelský subjekt. A od státu jsme za ta léta nedostali ani korunu a teď nás ještě takto omezil." V praxi pro Budvar znamenal zákon řadu komplikací především v možnosti nastavení obchodních podmínek, v tom, jak bude vůbec firma hospodařit. "Nemohli jsme třeba zastavovat majetky, volně si brát úvěry, budeme se s tím vyrovnávat ještě do konce letošního roku, nejméně." Přesto se pivovaru daří velmi dobře, je na třetí příčce mezi českými pivovary. Za poslední roky výrazně rozšířil prodej v Česku. "V roce 1991 jsme tady prodávali sto tisíc hektolitrů, zbytek šel do ciziny, teď je to osminásobek." Boček má rád "své" pivo, ale ochutnává i jiné značky. Za den vypije tak tři až čtyři piva. "K jídlu si dovedu představit jedině pivo, prostě tyhle dvě věci k sobě patří." Vychutná si ale i víno. "Záleží na náladě, jestli bílé, červené nebo třeba jestli si dám koňak. Ke každé náladě patří jiný nápoj." Pivo konzumuje Boček hlavně v klidu, pohodě. "Přináší uklidňující pocit, stresu si za celý den užiji dost a dost a pivo ho dokáže skvěle odstranit. Pivo si rád dám, když je hodně lidí, sranda, muzika, nikdo si na nic nehraje." Zajímá mne, jestli Budvar začne vyrábět nová piva, jaká se objevují třeba v cizině: pivo s kolou nebo citronovou limonádou. "Dnešní mladá generace, která vyrostla na kokakole, což je dost sladký nápoj, si tyhle chutě přenáší i do pozdějšího věku. To s sebou přináší potřebu míchat pivo třeba právě s kolou. Mně se to moc nelíbí, vůbec míchat pivo s čímkoli, protože má ojedinělou chuť, nepotřebuje žádná aditiva. Ale zase musím brát, že proti gustu žádný dišputát. Míchání piva zatím dost běží v Německu, ale výsledky nejsou jednoznačné, takže s tím zatím tady nepospícháme." Budvar v poslední době zaútočil svou reklamní kampaní na ženy, ptám se, proč vůbec zvolila firma tuto strategii. "Podle průzkumů jsou ženy konzumenty naší značky ze třiceti procent. To je docela neopominutelná skupina. Když se podívám na reklamy, které se na diváka valí, tak si myslím, že žena by měla být osvobozena od různé práce a kosmetických prostředků a měla by mít taky reklamu, kde ji nikdo nenutí k práci, ale k odpočinku, k zábavě, k popovídání s kamarádkami. Boček dodává, že ženy jsou vynikající degustátorky piva. "Neřeknou třeba přesně, co pivu chybí nebo přebývá, ale jasně řeknou, že pivo jim chutná, nebo nechutná. Taky výborně rozliší jednotlivé druhy piv."
</TEXT>
<HEADING>
Známkoprávní spory jsou boj o trh
</HEADING>
<TEXT>
Budvar se do povědomí dostává také kvůli poměrně hojným známkoprávním sporům se svým konkurentem Anheuser-Buschem. "Není to nic jiného než souboj o trh. Kdo získá určitou známku pro určitý trh, má k ní i exkluzivní práva v tomto teritoriu. Jen přes značku se dá realizovat nějaký obchod," vysvětluje Boček. Dodává, že když chce Budvar vstoupit na nějaké teritorium, nejprve zmapuje situaci a teprve poté podá návrh na registraci značky Budweiser Budvar, případně Budějovický Budvar. Pokud to někdo namítne, o značku se soudí. "V devadesáti devíti procentech sporů jsme Anheuserem-Busch žalováni, nejsme to my, kdo by se chtěl soudit z principu, jak se někdy objevuje." Pakliže se nepodaří zaregistrovat značku Budweiser Budvar, firma registruje Budějovický Budvar. "Šance na její prosazení jsou poměrně dobré, konzumenti s tím nemají problém. Problém s tím má Anheuser-Busch, obviňuje nás, že tato značka je zaměnitelná s tou jejich. Říkají, že Budějovický je jen překladem Budweiser, a navíc, že jsme zneužili jejich značky Bud a jen k ní přidali koncovku - ějovický a tím vytvořili novou značku. Tyhle argumenty jsou naprosto vážně vznášeny a opravdu nad nimi zůstává rozum stát. Ale jsou to emotivní věci, musím to pouštět jedním uchem tam, druhým ven." Konflikty se objevily i při vstupu Budvaru na americký trh se značkou Czechvar (v USA Budvar nemůže ne základě dohod z roku 1939 používat značku Budweiser ani její odvozeniny). "V USA je vysoká konzumace piva na hlavu a trh importovaného piva roste velmi rychle, dvanácti až čtrnácti procenty. Tak proč bychom se na tom také nepodíleli?" ptá se Boček. Celá akce se připravovala tři roky, dohoda z roku 1939 se dodržuje, Czechvaru se daří velmi dobře. "Přesto Anheuser-Busch obvinil Budvar, že jim, obrazně řečeno, chceme ukrást peněženku."
</TEXT>
<HEADING>
Nestrachuji se, že bych byl odvolán
</HEADING>
<TEXT>
Vyřešení sporů mezi těmito dvěma konkurenty je podle Bočka záležitostí dlouhodobou a nelze odhadnout, jak se trh rozdělí. "Diskuse se vedly v letech 1991 až 1996, ale představy obou stran se lišily natolik, že se jednání zastavila a Anheuser-Busch prohlásil, že si své nároky vysoudí. Jsme v roce 2002 a žádné velké nároky si nevysoudili," komentuje situaci Boček. Dodává, že snad časem dojdou k závěru, že je rozumnější se dohodnout než platit právníky. Boček je na pozici šéfa Budvaru již jedenáct let. V pivovarském oboru je výjimkou. "Neřeším, jak dlouho tu ještě budu, rozhodujícím článkem je ministr zemědělství, který mne jmenuje. A já také mohu kdykoli, když mne to přestane bavit nebo naplňovat, požádat o uvolnění z funkce." Zatím Bočka práce podle jeho slov baví, stále má, co by chtěl dokázat. "Kdyby mne ministr odvolal, musel bych to brát sportovně. Ale kdybych tady měl sedět a neustále se strachovat, kdy se tak stane, tak bych si jen hlídal křeslo a bál se přijmout jakákoli rozhodnutí. To je svazující a snažím se od toho oprostit." Ačkoliv Boček nemá ekonomické vzdělání, umístil se v anketě o nejlepšího manažera roku na druhém místě, loni zvítězil v oboru potravinářství. "Je pravda, že na chemii nás ekonomické věci neučili. Ale chemie má tu výhodu, že nutí k soustavnému uvažování. Vždy je analýza a pak syntéza. S ekonomikou je to podobné. Nějaké rámcové znalosti si stále doplňuji. Ale ve firmě je řada odpovědných lidí, třeba finanční ředitel. Ten mi radí a vysvětlí věci tak, aby ředitelským rozhodnutím nevznikla škoda." Je ale přesvědčen, že dobrý manažer by měl rozumět oboru, ve kterém působí, výrobku, službě. "Člověku se pak snáze rozhoduje, nemusí spoléhat na názory poradců." Do práce chodí Boček ráno před sedmou, kdy si prý může v klidu vyřídit spoustu věcí, nikdo netelefonuje, protože většina lidí spí. "Je to můj zvyk, projdu se ještě po pivovaru, podívám se na provoz a to mi pak pomůže odhadovat zase celou řadu dalších věcí." Domů odchází ve chvíli, kdy usoudí, že pro tento den již nemá cenu dál pracovat. "Když dospěji k názoru, že už nic dobrého nevymyslím a že nemá cenu ve firmě ještě déle sedět." Vypíná díky sportu, hraje lední hokej, squash, v létě se věnuje cyklistice a běhání. l
Jiří Boček vybral pro oběd restauraci přímo v Budweiser Budvaru a odmítl pozvání Lidových novin. Dal si primátorský řízek s bramborem, což jsou kuřecí prsa obalovaná v krájené housce. Pil "své" pivo.
</TEXT>
</DOC>
<DOC>
<DOCID>LN-20020624058</DOCID>
<DOCNO>LN-20020624058</DOCNO>
<DATE>06/24/02</DATE>
<TITLE>
Agresivnější a levnější jsou asijské strojírenské firmy. Českým vývozcům se daří jim čelit kvalitou.
</TITLE>
<GEOGRAPHY>AMSTERODAM</GEOGRAPHY>
<TEXT>
Českým strojírenským podnikům se daří prosazovat na vyspělém nizozemském trhu. Musejí však bojovat s velmi tvrdou konkurencí, například z jihovýchodní Asie. "Korejské či tchajwanské firmy jsou o 20 či 30 procent levnější než čeští výrobci," řekl ředitel pobočky Strojimportu v Amsterodamu Pavel Záhořík. Strojimport zde prodává obráběcí stroje řady českých producentů, tzv. TOS. Asijští "tygři" totiž nabízejí odlehčené typy strojů, které sice méně vydrží, ale zákazníkům to stačí. Navíc jsou mnohem agresivnější v marketingu a reklamě, často za méně či více skryté státní podpory. Ta je podle ředitele několikanásobně vyšší než v Česku. Přesto zde Strojimport ročně prodá obráběček za zhruba 150 milionů korun. Vládní agentura CzechTrade se snaží pomoci českým strojařům navazovat spolupráci s nizozemskými partnery, například firmou Menzing. První zkušební várku soustružených dílců již dodala firma Komfi a připravují se další kontrakty. "České firmy by se měly pokusit využít slabých stránek nizozemských firem a toho, že jejich produkce je relativně drahá," prohlásil generální ředitel Czechtrade Martin Tlapa. Aby zůstaly firmy ze země tulipánů konkurenceschopné, musejí zadávat práci do zahraničí. Stejná filozofie platí též v informačních technologiích, zde však mají Češi zatím zásadního konkurenta v Indii. Do této země zadává výrobu softwaru například Philips, na druhé straně však Nizozemci hledají bližší teritoria. "Zde vidí CzechTrade otevřenou možnost spolupráce s českými firmami, které jsou po kvalitativní stránce na vysoké úrovni," řekla ředitelka nizozemské kanceláře Hana van der Mark. České stavební firmy a výrobci ocelových konstrukcí by zase mohli uspět v chystaném ambiciózním projektu rozšíření největšího přístavu světa Rotterdamu za dvě až tři miliardy eur (až 90 miliard korun). Touto megapolí námořní dopravy ročně projde přes 300 milionů tun nákladu, především ropy a obilovin.
AMSTERODAM - Českým strojírenským podnikům se daří prosazovat na vyspělém nizozemském trhu. Musejí však bojovat s velmi tvrdou konkurencí, například z jihovýchodní Asie. "Korejské či tchajwanské firmy jsou o 20 či 30 procent levnější než čeští výrobci," řekl ředitel pobočky Strojimportu v Amsterodamu Pavel Záhořík. Strojimport zde prodává obráběcí stroje řady českých producentů, tzv. TOS. Asijští "tygři" totiž nabízejí odlehčené typy strojů, které sice méně vydrží, ale zákazníkům to stačí. Navíc jsou mnohem agresivnější v marketingu a reklamě, často za méně či více skryté státní podpory. Ta je podle ředitele několikanásobně vyšší než v Česku. Přesto zde Strojimport ročně prodá obráběček za zhruba 150 milionů korun. Vládní agentura CzechTrade se snaží pomoci českým strojařům navazovat spolupráci s nizozemskými partnery, například firmou Menzing. První zkušební várku soustružených dílců již dodala firma Komfi a připravují se další kontrakty. "České firmy by se měly pokusit využít slabých stránek nizozemských firem a toho, že jejich produkce je relativně drahá," prohlásil generální ředitel Czechtrade Martin Tlapa. Aby zůstaly firmy ze země tulipánů konkurenceschopné, musejí zadávat práci do zahraničí. Stejná filozofie platí též v informačních technologiích, zde však mají Češi zatím zásadního konkurenta v Indii. Do této země zadává výrobu softwaru například Philips, na druhé straně však Nizozemci hledají bližší teritoria. "Zde vidí CzechTrade otevřenou možnost spolupráce s českými firmami, které jsou po kvalitativní stránce na vysoké úrovni," řekla ředitelka nizozemské kanceláře Hana van der Mark. České stavební firmy a výrobci ocelových konstrukcí by zase mohli uspět v chystaném ambiciózním projektu rozšíření největšího přístavu světa Rotterdamu za dvě až tři miliardy eur (až 90 miliard korun). Touto megapolí námořní dopravy ročně projde přes 300 milionů tun nákladu, především ropy a obilovin.
</TEXT>
</DOC>
<DOC>
<DOCID>LN-20020624059</DOCID>
<DOCNO>LN-20020624059</DOCNO>
<DATE>06/24/02</DATE>
<GEOGRAPHY>MOST</GEOGRAPHY>
<TEXT>
Dotaci deset milionů korun na výstavbu inženýrských sítí a komunikací v průmyslové zóně Joseph získalo město Most. Celkem tak finanční pobídka státu činí 70 milionů Kč. O urychlení prací požádal mexický producent hliníkových hlav a bloků do automobilových motorů Nemak, který je prvním investorem v zóně, řekl primátor Mostu Vladimír Bártl. "Peníze budou využity na dořešení jedné z komunikací a vybudování přeložky pro přívod vody z řeky Ohře. Původně byly tyto akce plánovány až na příští rok, Nemak však urychlil výstavbu haly. Musí totiž začít rychle uspokojovat zakázky, kterých se sešlo více, než vedení firmy předpokládalo," uvedl Bártl.
</TEXT>
</DOC>
<DOC>
<DOCID>LN-20020624060</DOCID>
<DOCNO>LN-20020624060</DOCNO>
<DATE>06/24/02</DATE>
<TITLE>
25 nejlépe placených pracovních míst v České republice
</TITLE>
<TEXT>
Vysoké platy některých zaměstnanců leží podle odborníků spoustě Čechů v žaludku. Málokdo si ale uvědomuje, že za velkými penězi stojí velmi často také velké pracovní nasazení. Ve spolupráci s personální agenturou Trexima sestavily Lidové noviny žebříček 25 nejlépe placených profesí a přehledu běžně trávených pracovních dní takových zaměstnanců. Všechny uvedené profese mají jeden společný znak. Jedním z nich je nepravidelná pracovní doba - respektive její konec. Žádný z těchto profesionálů nepracuje pouze osm hodin denně. Práce se jim obvykle protáhne do pozdního večera, často i do noci.
1. Vedoucí velké peněžní firmy
Průměrný plat 133 635, 40 Kč
</TEXT>
<HEADING>
Profesi zastupuje: Pavel Kavánek, generální ředitel ČSOB
</HEADING>
<TEXT>
V kanceláři jsem, pokud nejdu na tenis, před půl osmou a přinejmenším do osmé procházím s termoskou horkého zeleného čaje čerstvé noviny. Před devátou, kdy začíná představenstvo, projdu nejdůležitější věci s kolegy z představenstva. Zdržuji se v bance dlouho přes šestou večerní, jen pokud mě čeká "večerní pracovní program". Snažím se získat trochu času na relaxaci a odcházím z kanceláře kolem páté. Se svými přímými podřízenými komunikuji kdykoliv během celého dne. K rozhovoru si zajdu na jejich pracoviště, nevolám lidi k sobě. Kromě strategických rozhodnutí se podílím na operativním řízení vnitřního auditu a rizik. Pravidelně vedu též pracovní týmy či výbory - pro stanovování projektových priorit, strategickou komunikaci a transakční výbor. Poměrně hodně času, přinejmenším pět týdnů v roce, trávím v Bruselu, na jednání v mateřské KBC.
2. Vedoucí leteckého provozu
Průměrný plat 114 182,20 Kč
</TEXT>
<HEADING>
Profesi zastupuje: Jiří Roubíček, šéf centrálního dispečinku ČSA
</HEADING>
<TEXT>
Šéf centrálního dispečinku má pevně v rukou všechny možnosti, které musí zajistit, aby perfektně zkoordinoval a uřídil provoz letadel. Ať už ve vzduchu, nebo na zemi, letadla musím operativně řídit ze svého sídla v nejvyšším patře obrovské skleněné budovy na pražském letišti Ruzyně, odkud jsem ve spojení s posádkou letadel. Mým úkolem je řídit provoz letadel podle letového řádu, na jehož sestavování se pochopitelně podílím, zároveň zodpovídám za nečekané situace. Jakožto vedoucí musím mít dokonalý přehled o meteorologické, letecko-provozní, ale i o obchodní situaci. Dojde-li k jakékoli nepravidelnosti v letovém řádu, musím začít jednat, sestavovat nové plány, nasadit jiné letadlo a zkoordinovat činnost všech složek k vyřešení situace. Pokud dojde ke zrušení letů nebo k přesměrování, odpovídám za to, že vždy zůstane nejvyšší prioritou bezpečnost cestujících.
3. Vedoucí velké distribuční firmy
Průměrný plat 101 827,50 Kč
</TEXT>
<HEADING>
Profesi zastupuje: Jaroslav Míl, ředitel energetické firmy ČEZ
</HEADING>
<TEXT>
Každý den je jiný, těžko lze mluvit o typickém dni, ale právě i toto je na této práci zajímavé. I když jedna věc je společná všem dnům: stálá komunikace, setkávání se s lidmi ať už z firmy, či mimo ni. Obvykle vstávám po šesté hodině a po osmé jsem v kanceláři. Pracuji denně v průměru 10 až 12 hodin. Část víkendu, především neděli, k nelibosti mých blízkých, věnuji přípravě na důležitá jednání a možnostem budoucího vývoje společnosti. Nemám-li hned ráno pracovní jednání při snídani, začíná den vyřizováním pošty, hodnocením provozních a obchodních zpráv. Teprve pak nastupují domluvené schůzky a jednání týkající se vnitřních i vnějších záležitostí firmy. Po většinou pracovním obědě pokračuje odpoledne v obdobném duchu. To vše je jednou týdně prokládáno plánovanými poradami vedení, jednáním představenstva, eventuelně dozorčí rady.
4. Vedoucí velké stavební firmy
Průměrný plat 79 806,30 Kč
</TEXT>
<HEADING>
Profesi zastupuje: Zdeněk Burda, ředitel IPS Skanska
</HEADING>
<TEXT>
Přicházím do kanceláře v 7.30, rychle prohlédnu noviny, na PC projdu monitoring o IPS Skanska. Mezi osmou a devátou je mítink s šéfem kanceláře a ředitelem pro strategii o podkladech pro představenstvo. Pak mám jednání s šéfem jedné s divizí, diskuse o organizačním uspořádání a personálním obsazení divize. V půl jedenácté přijíždím na jednání s potenciálním zákazníkem o stavbě hotelu a eventuální finanční spoluúčasti IPS Skanska. V poledne se vracím do sídla společnosti a jednám s odboráři za účasti zástupců švédských stavebních odborů, včetně oběda. Ve dvě mám další jednání s šéfem velkého hypermarketového řetězce v ČR, který hledá vhodné parcely. Ve tři diskutuji s PR agenturou o scénáři akcí k 50. výročí vzniku firmy. Mezi pátou a sedmou vyřizuji poštu a čtu podklady pro zítřejší den, upřesňuji zítřejší program a jedu domů.
5. Šéf velkého hotelu
Průměrný plat 77 701,00 Kč
</TEXT>
<HEADING>
Profesi zastupuje: Pavel Hlinka, ředitel Hotelu Inter-Continental Praha
</HEADING>
<TEXT>
Budíček v šest, následovaný hodinovou procházkou po nábřeží Vltavy s přítelkyní z nejmilejších, čubou zlatého retrívra. Do kanceláře přicházím před tři čtvrtě na osm. První pracovní činností je kontrola došlé elektronické korespondence na intranetu a internetu. Další důležitou součástí dne je ranní pochůzka po všech střediscích hotelu s cílem na vlastní oči se přesvědčit, zda všechno a všichni fungují a pracují tak, jak mají. Na devátou hodinu je plánována krátká ranní porada s vedoucími klíčových středisek hotelu. Tématem je operativní aktualizace toho, co hotel čeká v následujících 24 hodinách. Dopoledne většinou následují různá interní jednání nebo schůzky s obchodními partnery hotelu. Následuje oběd, dvakrát až třikrát do týdne pracovní. Na odpoledne jsou většinou naplánována jednání mimo hotel. Příchod domů před 19. hodinou je pro mě vzácností.
6. Burzovní makléř
Průměrný plat 74 909,50 Kč
</TEXT>
<HEADING>
Profesi zastupuje: Ivo Prokop, šéf makléřů Raiffeisenbank
</HEADING>
<TEXT>
V osm hodin se přihlašuji na sítě informačních agentur Reuters a Bloomberg. Pročítám nové zprávy a kontroluji průběh "nočních" obchodování v zámoří. Z balíku zpráv vybírám cenotvorné informace, opatřuji je komentářem a rozesílám je hlavně zahraničním klientům. Do 16 hodin probíhá otevřená fáze burzovního dne. Náplň práce spočívá v přijímání objednávek různých typů klientů a v její exekuce, někdy okamžité, někdy vyžadující péči na celý obchodní den. Každou minutu či vteřinu se mění cena různých titulů v závislosti na nových zprávách a událostech, každá změna ceny znamená buď zisk nebo ztrátu. Malé přeřeknutí nebo překlep může mít obrovské následky. V uzavřené fázi burzovního dne - po 16. hodině - dochází k dokončení exekucí objednávek. Pak přepočítávám závěrečné pozice, provádím evidenci obchodů, sumarizuji zisky a ztráty.
7. Obchodník s akciemi
Průměrný plat 74 240,36 Kč
</TEXT>
<HEADING>
Profesi zastupuje: Jan Slabý, analytik Wood &amp; Co.
</HEADING>
<TEXT>
Vydatná snídaně je základem kvalitní práce analytika. Po ní následuje úprk na tramvaj s mezipřistáním v novinovém stánku. Důležitým momentem se stává vydobytí dostatečného prostoru v dopravním prostředku pro studium před tím zakoupených tiskovin. Takto získané aktuální informace jsou společně s nejčerstvějšími agenturními zprávami převedeny do ranního komentáře, jenž je rozesílán klientům. Ranní káva za pracovním stolem vytvoří příjemnou atmosféru, která je využita pro vyřízení nejdůležitějších telefonních hovorů. Krátká ranní porada analytiků a obchodníků pak naostro odstartuje pracovní den. Další čas je vymezen různým činnostem od aktualizování finančních modelů a konverzace s klienty až po schůzky s představiteli analyzovaných firem. A na řadě je oběd, většinou pracovní. Pak následují další porady, další telefonáty, další hloubání...
8. Vedoucí útvaru reklamy
Průměrný plat 72 219,40 Kč
</TEXT>
<HEADING>
Profesi zastupuje: Lenka Rosolová, vedoucí oddělení reklamy Oskaru
</HEADING>
<TEXT>
Den začínám poradou reklamních manažerů. Vzájemně se informujeme o stavu jednotlivých projektů. Týmově řešíme vzniklé problémy, diskutujeme o nápadech a navrhujeme nové aktivity. Po poradě prezentujeme návrhy naší viceprezidentce pro marketing. Hodinka času na vyřízení desítek e-mailů a telefonátů. Málokdy se mi podaří vyšetřit hodinku času na oběd. Odpoledne třeba potřebujeme vymyslet scénář reklamní akce. Někdy se mi kursy taneční choreografie opravdu hodí. Spoustu věcí a vlastností můžu vizualizovat. Na odpoledním jednání s agenturou navrhujeme drobné změny v kampani, diskutujeme stav probíhajících projektů a hlavně poprvé vidíme kreativní návrhy nové kampaně. Když kolegové večer odcházejí z práce, já pročítám jejich návrhy a plánuji si rozvrh na další den. Je těžké zavřít diář, sjet výtahem do garáží a okamžitě vypnout. Honí se mi hlavou projekty, termíny a úkoly. Po těžkém dni se ráda protáhnu jízdou na koni.
9. Personální ředitel
Průměrný plat 70 112,40 Kč
</TEXT>
<HEADING>
Profesi zastupuje: Michal Kraus, personální ředitel Škody Holding
</HEADING>
<TEXT>
Každodenní aktivity soustředím především na stěžejní projekty změny firemní kultury. Tedy i vzdělávací a tréninkové programy, vylepšování sociálního zázemí zaměstnanců na jednotlivých pracovištích atd. Svou roli hraje kupříkladu i podpora školství technického typu. Chci jednak pomoci stávajícím zaměstnancům v dalším profesním vývoji a také přilákat do firmy řadu absolventů jak z učilišť - především kovoobráběče, tak i vysokoškoláky - především strojaře. Do výukových programů pro zaměstnance totiž investujeme desítky milionů korun ročně, proto nyní pečlivě vybíráme dodavatele těchto tréninků. Podpora učňovského a vysokého školství se neobejde bez řady pravidelných jednání jak se samotnými školami, tak příslušnými krajskými a městskými úřady. Osobní účast na slavnostním vyřazení asi 90 učňů pak předznamenává už start do příštího školního roku. Stejně tak jako finalizace výběru témat diplomových a doktorandských prací na Západočeské univerzitě.
10. Vedoucí výkonné jednotky v dopravě
Průměrný plat 70 090,00 Kč
Profesi zastupuje: Petr Baroch, přednosta žel. stanice Karlovy Vary
Vstávám v půl sedmé a spolu se ženou vypravujeme dvě malé dcery do školy. Odcházím do práce v půl osmé. Zpravidla jedu vlakem (mám to jednu zastávku), nebo autobusem městské hromadné dopravy. Ze zásady se snažím co nejméně používat auto. V osm oblékám uniformu a začínám vyřizovat došlou poštou. Pod Karlovy Vary patří celkem 12 železničních stanic rozložených na 140 km přilehlých tratí, pracuje zde celkem 330 železničářů. V devět se dostanu k e-mailové korespondenci. Většina se týká zajištění výluk a souvisejících organizačních opatření. V deset se dostávám k systémové práci. Propočítávám personální potřebu provozních zaměstnanců pro blížící se období dovolených. V poledne začíná pravidelná týdenní porada, které se zúčastňují náměstci přednosty a jednotliví dozorčí. Blíží se uzávěrka nového jízdního řádu a je třeba překontrolovat trasy vlaků na tratích v okolí Karlových Varů a hlavně přestupové návaznosti. V 18 hodin jdu z práce.
11. Obchodní ředitel
Průměrný plat 67 945,20 Kč
</TEXT>
<HEADING>
Profesi zastupuje: Jan Sadil, obchodní ředitel ČMHB
</HEADING>
<TEXT>
Budím se před šestou. Jdu si na hodinu zaběhat, nebo zaplavat. Pak se nasnídám a odjíždím do kanceláře. Mezi osmou a devátou se připravuji na poradu. Od devíti je hodinu a půl porada úseku. Pak řeším operativní záležitosti: podporu poboček, řešení obchodních případů, apod. Okolo dvanácté jdu na hodinku na oběd. Pak zhruba hodinu vyřizuji e-maily a stejný čas věnuji později jednání s externími spolupracovníky. Kolem třetí mám schůzku s PR agenturou a diskutujeme o přípravě příští tiskové konference. Přesně v 16 hodin mám schůzku, kde budeme rozebírat projekt k novému způsobu prodeje našich produktů. Po sedmnácté hodině si připravuji podklady pro poradu s řediteli poboček. Po šesté večer je čas na vyřízení došlé pošty, podepisování pošty, smluv apod. Samozřejmě plus vyřízení zbytku e-mailů. V sedm mám správní radu Asociace pro rozvoj trhu nemovitostí. Po deváté se dostanu domů. Přečtu si denní tisk. Kolem jedenácté jdu spát.
12. Bankovní poradce, dealer
Průměrný plat 63 719, 10 Kč
</TEXT>
<HEADING>
Profesi zastupuje: Jindřich Thon, šéf dealingu e-Banky
</HEADING>
<TEXT>
Den pravidelně začíná přibližně v 9.00 hodin ráno, jako ostatně snad u všech manažerů, vyřizováním korespondence a plánováním schůzek na různých úrovních - interních i obchodních. Obvykle úderem 10. hodiny začínají první jednání, která zpravidla probíhají v různém sledu a na různých místech. Jednou z nejvýznamnějších součástí mého pracovního dne je průběžné sledování vývoje na finančních trzích a kontrola a dohled nad uzavíranými obchody. V případě významných či složitějších obchodů se sám ujímám jejich vedení. Mezi mé každodenní povinnosti manažera samozřejmě patří řízení a motivace týmu spolupracovníků. Zajišťuji i podmínky a vybavení nezbytné pro obchodování. Pozdní odpolední hodiny, kdy se shon pracovního dne zpravidla poněkud zklidní, většinou využívám pro činnosti koncepčního rázu a pro plánování aktivit v následujících dnech. Z kanceláře pak odcházím přibližně v 19.00 večer, avšak ani poté nekončím, neboť se věnuji sebevzdělávání.
13. Ekonomický ředitel
Průměrný plat 63 005, 30 Kč
Profesi zastupuje: Petr Ptáček, ekonomický náměstek Zoologické zahrady Praha
Pominu-li standardní činnosti, které dělá každý vedoucí pracovník: pošta, plány, atd., pak nenaleznu dva dny, které by se sobě podobaly. Zvláště v Zoo Praha, která prochází významnými expozičními i stavebními změnami, je nutno denně operativně řešit různorodé problémy. Pracovní den je tak vyplněn konzultacemi a krátkými poradami se spolupracovníky a kolegy nad zdánlivě drobnými, ve svém souhrnu však důležitými úkoly. Jako ekonomický náměstek musím vždy prosazovat hledisko hospodárného vynakládání rozpočtových prostředků, což v mnoha případech přidává na dramatičnosti těchto jednání. Dalším okruhem mé činnosti jsou jednání a uzavírání smluv s firmami, jejichž prostřednictvím zajišťujeme některé služby pro návštěvníky v doplňkové činnosti. Pro práci na materiálech koncepčního charakteru, stejně jako na studium nových předpisů tak zbývá čas večer doma u PC nebo v sobotu či v neděli na pracovišti.
14. Předseda a místopředseda soudu
Průměrný plat 60 413,30 Kč
Profesi zastupuje: Michaela Pařízková, místopředsedkyně Obvodního soudu Praha 10
U místopředsedy soudu, stejně jako u ostatních soudců, je nutno rozlišovat jednací dny, tedy dny vyhrazené k samotnému souzení, od běžných pracovních dnů. Jednací dny bývají většinou dva v týdnu. Míváme tak 50 až 75 procent případů běžných soudů. Zbývající tři dny se soudci obecně zaobírají studiem nově napadlých spisů. U nich po prostudování buď nařídí hlavní líčení, vyžadují potřebné podklady, či ve věci jinak rozhodnou. Ve věcech již skončených pak vyhotovují rozsudky, či jiná rozhodnutí. Nezanedbatelnou součástí mé práce je také výchova justičních čekatelů, kterým poskytuji konzultace, čekatelé navštěvují hlavní líčení, sepisují jednodušší rozhodnutí. Má práce navíc obnáší kromě povinnosti účastnit se pravidelných porad vedení soudu, na nichž jsou probírány otázky související s chodem soudu samého, i povinnost vyřizovat stížnosti občanů, které se týkají úseku vedeného příslušným místopředsedou - úsek trestní, občanskoprávní či obchodní.
15. Vedoucí útvaru marketingu
Průměrný plat 49 293, 50 Kč
</TEXT>
<HEADING>
Profesi zastupuje: Jiří Dvorjančanský, marketingový ředitel společnosti RadioMobil
</HEADING>
<TEXT>
Část mého běžného pracovního dne zabírá příprava reklamních kampaní. Společně s kolegy hledáme optimální cestu jak, v kterých médiích a v jakém čase oslovit tu kterou cílovou skupinu, pro kterou jsou daný produkt či služba určeny. S agenturou potom probíráme jednotlivé návrhy a vybíráme ten "nej". Tato práce se samozřejmě neobejde bez kreativního přístupu. Trochu odlišný přístup, neméně zajímavý, pak vyžaduje samo odvětví, ve kterém pracuji. Telekomunikace jsou obor, který v sobě má velkou dynamiku, a tak je nutné neustále sledovat nové trendy v jeho vývoji. Příležitost k tomu mi dává například účast na nejrůznějších telekomunikačních konferencích. Veškeré nové poznatky, které tak získám, potom mohu zúročit při sestavování krátkodobých plánů či během strategického plánování. Na schůzkách v rámci skupiny T-Mobile pak koordinujeme vzájemnou spolupráci a připravujeme postupy pro nabídku společných produktů a služeb.
16. Pojišťovací a zajišťovací expert
Průměrný plat 47 478,90 Kč
</TEXT>
<HEADING>
Profesi zastupuje: Pavel Boubín, pojišťovací expert
</HEADING>
<TEXT>
Zpravidla vstávám kolem osmé hodiny a již v devět jsem ve své kanceláři. Zde předám asistence ke zpracování pojistné smlouvy, hlášení pojistných událostí či jiné tiskopisy. Je-li třeba vyřídit intervence nebo stížnosti, snažím se s těmito úkoly své podřízené pomoci. Poté se věnuji pozvaným klientům nebo častěji se za nimi vydávám sám. Poněvadž mám klienty po celé republice a v péči téměř deset tisíc smluv, stává se často, že většinu dne strávím za volantem svého vozu. Pokud necestuji nebo se stačím vrátit do páté hodiny odpolední, snažím se věnovat sportu. Mnohokrát si od práce neodpočinu ani po šesté, poněvadž péče o privátní pojistné smlouvy obnáší i návštěvy klientů v podvečerních hodinách. Ještě ve večerních hodinách si kontroluji doručenou poštu ve svém notebooku. Jestliže je potřeba pro asistentku připravit na další den podklady k vytvoření návrhů pojistných smluv, věnuji se této práci někdy až do pozdních nočních hodin. To odůvodňuje mé pozdní vstávání.
17. Vedoucí provozu exportu, importu
Průměrný plat 46 145,90 Kč
</TEXT>
<HEADING>
Profesi zastupuje: Martin Beneš, vedoucí exportu Tesly Blatná
</HEADING>
<TEXT>
Začátek pracovního dne je mezi 7.00 a 7.30. Konec pracovního dne pak mám mezi 16.30 a 17.30.Okruh mé práce je poměrně široký. Kromě četných služebních cest do zahraničí a pobytů na zahraničních veletrzích, kterých se naše firma účastní, se jedná samozřejmě hlavně o činnost uvnitř firmy. Vedle klasické výroby a s tím souvisejícími běžnými obchodními aktivitami hraje uvnitř naší firmy významnou roli kooperační spolupráce s několika německými firmami. To znamená, že kromě běžné komunikace s obchodními partnery musím řešit různé situace spíše výrobního nebo organizačního charakteru. Samotná obchodní činnost se rozděluje na komunikaci se stávajícími klienty a na činnost marketingového charakteru. Ta směřuje k nalezení okruhu nových zákazníků a nových perspektivních oborů. Samostatnou kapitolou je plánování. Není možné určit, které činnosti převažují. Vždy to totiž záleží na konkrétním období - před veletrhem, po veletrhu, apod.
18. Vedoucí útvaru pro styk s veřejností
Průměrný plat 45 571,40 Kč
Profesi zastupuje: Jan Mach, ředitel vnějších vztahů vládní agentury CzechTrade
Můj běžný pracovní den z velké části kopíruje běžný pracovní den redakcí novin, televizí a rádií. V CzechTrade se pracuje od 7.30, ale já začínám od devíti. Do té doby čtu noviny - obvykle v internetové podobě - mediální výstupy předchozího dne konzultuji s generálním ředitelem. Dopolední porada končí kolem jedenácté - pak odpovídám na první dotazy novinářů. Kolem poledne se snažím zvládnout oběd, často pracovní. To mi vyhovuje nejvíce - nejenže spojím příjemné s užitečným, ale jednání jdou při obědě lépe. Odpoledne trávím převážně na schůzkách, redakčních radách periodik ministerstva průmyslu a obchodu. V tomto čase vyřizuji velkou část otázek novinářů - říkám si, že mi ucho jednou určitě přiroste k mobilnímu telefonu. Kolem 17. hodiny mám schůzku s generálním ředitelem agentury, kde probíráme strategii a mediální výstupy CzechTrade. Od 18 do 19 hodin vyřizuji administrativu: poštu a e-maily. Večer se často účastním společenských akcí.
19. Analytik finančního trhu
Průměrný plat 44 346,80 Kč
</TEXT>
<HEADING>
Profesi zastupuje: Pavel Kohout, analytik finančních trhů PPF
</HEADING>
<TEXT>
Pracovní den mi začíná již v metru, kde píši článek na kapesním počítači. Během snídaně pročítám na internetu zprávy a ekonomické analýzy. Nejzajímavější pasáže připravuji pro týdenní investiční výbor. Dále dokončuji analýzu reformy penzijního systému jedné tranzitivní ekonomiky. Závěr: žádná investiční příležitost - vysoká rizika, sporné výnosy, velké náklady. Následuje zhruba hodinová pracovní schůzka na téma model CAPM v hodnocení podnikatelských projektů. Noční můra každého solidnějšího analytika - v dané oblasti existuje množství nejasností nebo dokonce bludů, které bohužel šíří i některé renomované poradenské firmy. Po obědě pokračuji v započaté práci na modelu investiční strategie penzijního fondu. Příjemná práce: jasné zadání s konkrétně použitelným cílem. Kolem 18.00 končím s prací a na internetu si stahuji některé odborné články, které obvykle čtu na zpáteční cestě z práce. Před odchodem z práce ještě kontroluji vývoj na amerických burzách.
20. Vedoucí provozu velkého hotelu
Průměrný plat 42 824,60 Kč
Profesi zastupuje: Philippe Mahuas, ředitel provozu hotelu Hilton Prague
Můj den začíná kolem 7.30 přečtením si všech akcí, které v ten den v hotelu probíhají. Poté následuje obchůzka po celém hotelu. Poté obvykle snídám spolu se šéfkuchařem hotelu Hilton. V 9.30 mi začíná provozní porada, kde se řeší se všemi odděleními záležitosti předchozího dne, prochází se seznam přijíždějících VIP hostů a probírají se akce toho dne. Po této poradě obvykle následují schůzky, které mi sekretářka domluví. Pak jdu zkontrolovat, jak pokračují hotelové renovační projekty - nový společenský sál, nové fitness centrum, renovace pokojů na 1. patře a vybavování pokojů sejfy a novými přikrývkami. Po této kontrole se věnuji kontrole restaurací - v té době se zhruba podávají obědy. Při té příležitosti obědvám ijá. V pozdním odpoledni se opět vydávám na prohlídku hotelu, tentokrát se soustředím na přípravu večeří a večerních akcí. Pokud se zdá být vše v pořádku a probíhá hladce, odcházím kolem 20.00 domů.
21. Přednosta okresního úřadu
Průměrný plat 42 709,40 Kč
Profesi zastupuje: Martin Machoň, přednosta Okresního úřadu Karlovy Vary
Běžný pracovní den přednosty začíná, tak jako u ostatních zaměstnanců okresního úřadu, v 7.30. Po příchodu do kanceláře usednu do svého "manažerského křesla" a v prvé řadě si zapnu počítač, zkontroluji všechny došlé e-maily a prohlédnu denní rozvrh. Přitom si vyslechnu z úst své sekretářky všechny důležité informace a zprávy. Následuje porada s vedoucími referátů ta se koná vždy každé pondělí od 8 hodin. Po skončení porady zasednu k deskám s došlou poštou a podpisové knize. Podle potřeby následují krátké pracovní konzultace s vedoucími referátů či zaměstnanci, při kterých se probírají běžné pracovní záležitosti, které nejsou součástí porady. Nikdy nikoho neodmítnu, vždy si najdu čas - i když pokaždé ne hned. Následuje řada jednání na úřadě i mimo úřad, ty se odehrají na území Karlovarského kraje nebo v Praze. V pauzách mezi jednáními píšu dopisy, vyřizuji telefonáty, odpovídám na došlou elektronickou poštu. Mnohdy odcházím až společně s vrátným.
22. Vedoucí útvaru farmakologické výroby
Průměrný plat 42 487 Kč
Profesi zastupuje: David Klinger, vedoucí farmaceutické výroby, Léčiva Praha
Prvním úkolem mého pracovního dne je kontrola parametrů systémů standardních podmínek pro výrobu. Kromě výrobních oddělení je důležité ujistit se o i spolehlivém fungování souvisejících služeb, které patří do jiného - také mého - úseku. V obvyklém schématu pracovního dne mám zařazeno jednání s blízkými spolupracovníky na úseku, obvykle v dopoledních hodinách. Řešíme úkoly ve vztahu k výrobním a obslužným procesům.Tyto schůzky obvykle nejsou delší 60 minut. Důležitou kapitolou je dokumentování všech procesů ve výrobě a jejich vyhodnocování. Během pracovního dne si proto na tuto aktivitu vyčlením odpovídající část doby. V časové struktuře dne má své místo setkání s obchodními partnery. Odpolední hodiny věnuji, mimo jiné, nezbytnému výkaznictví a plnění závazků vůči "internímu zákazníkovi" a ekonomickým výsledkům této části výroby. Koncem pracovní doby obvykle navštívím vybranou část výroby a přesvědčím se o kvalitě nastavených procesů.
23. Odborník v informacích
Průměrný plat 41 716,90 Kč
Profesi zastupuje: Bohdana Stoklasová, náměstkyně ředitele pro knihovnické procesy
Zodpovídám za koordinaci knihovnických procesů v Národní knihovně. Lidsky a srozumitelně to znamená každodenní provoz Národní knihovny od získávání dokumentů přes jejich zpracování a uložení ve fondech až po jejich zpřístupňování. Ráno vyřizuji elektronickou poštu a upřesňuji denní program. Od devíti zhruba dvě hodiny jednám s ředitelem a náměstky Národní knihovny o strategii, přípravě rozpočtů na rok 2003. Do oběda mám jednání o problematice převodu katalogů českých knihoven do elektronické podoby. Po obědě vyřizuji hodinu další elektronickou i "klasickou" poštu. Od dvou mám hodinu a půl koordinační schůzku ředitelů odborů Národní knihovny o strategii budování fondů. Do 17 hodin aktualizuji materiály programu Veřejné informační služby knihoven. Pak musím připravit referát pro Světový kongres Československé společnosti pro vědy a umění. Do sedmi vyřizuji elektronickou poštu a připravuji program na následující den.
24. Vedoucí zaměstnavatelské organizace
Průměrný plat 41 297,20 Kč
Profesi zastupuje: Alice Hamidová, ředitelka personální agentury Mercury Group
Ráno mám dvě možnosti. Buď jedu do kanceláře, obvykle v půl osmé, nebo zahájím den jednáním při pracovní snídani. Kolem desáté hodiny se účastním schůzky s nejužším vedením pracovního týmu. Poté ve spolupráci se svou odbornou koordinátorkou - se soustředím na administrativu, zpracování došlé pošty a přijatých telefonních hovorů. Výsledkem mohou být důležitá obchodní rozhodnutí, zároveň ale nesmím opomíjet ani běžnou komunikaci. Poté následuje druhá pracovní schůzka v terénu, v době oběda. Při přemísťování ve voze přitom nepřetržitě pracuji pomocí telefonu. Kolem půl třetí se vracím do kanceláře, kde se znovu věnuji agendě. Je to zároveň čas na telefonování, které za mě nikdo jiný nemůže vyřídit. Kolem šesté mám třetí schůzku "v terénu", může se přitom jednat o pracovní večeři, popř. o pracovní setkání při večerní společenské události. Je to prostě jedna velká honička - musí se stíhat myslet, nedělat chyby a současně dobře vypadat.
25. Hlavní architekt
Průměrný plat 40 237,70 Kč
</TEXT>
<HEADING>
Profesi zastupuje: Oleg Haman, architekt společnosti Casua
</HEADING>
<TEXT>
Běžný pracovní den se snažím začít u sebe v kanceláři. Musím tam být relativně brzy, mezi 7. a 8. hodinou. Pokud architekt realizuje stavby, je to většinou nejefektivnější doba pro řešení problémů s dodavateli. Mezi 8. a 9. hodinou se snažím konzultovat řešení našich projektů s ostatními architekty a stavebními inženýry ve firmě. Krátce před 9. hodinou odjíždím na jednání s klienty nebo na kontrolní dny projektů a staveb, popřípadě zejména v pondělí a ve středu na jednání s dotčenými orgány státní správy, jako jsou například památkáři apod. Po návratu zpět do firmy přijde na řadu psaní dopisů, příprava smluv o dílo, vystavování faktur, schvalování příkazů k úhradě a další činnosti nezbytné pro bezproblémový chod firmy. Potom přijde na řadu normální práce architekta, vymýšlení nových koncepcí, skicování návrhů a jejich konzultování a předávání dalším pracovníkům. Mezitím přichází večer, kdy je čas na společenská setkání s klienty, přáteli, popřípadě sportovní klání.
Běžný pracovní den se snažím začít u sebe v kanceláři. Musím tam být relativně brzy, mezi 7. a 8. hodinou. Pokud architekt realizuje stavby, je to většinou nejefektivnější doba pro řešení problémů s dodavateli. Mezi 8. a 9. hodinou se snažím konzultovat řešení našich projektů s ostatními architekty a stavebními inženýry ve firmě. Krátce před 9. hodinou odjíždím na jednání s klienty nebo na kontrolní dny projektů a staveb, popřípadě zejména v pondělí a ve středu na jednání s dotčenými orgány státní správy, jako jsou například památkáři apod. Po návratu zpět do firmy přijde na řadu psaní dopisů, příprava smluv o dílo, vystavování faktur, schvalování příkazů k úhradě a další činnosti nezbytné pro bezproblémový chod firmy. Potom přijde na řadu normální práce architekta, vymýšlení nových koncepcí, skicování návrhů a jejich konzultování a předávání dalším pracovníkům. Mezitím přichází večer, kdy je čas na společenská setkání s klienty, přáteli, popřípadě sportovní klání.
</TEXT>
</DOC>
<DOC>
<DOCID>LN-20020624061</DOCID>
<DOCNO>LN-20020624061</DOCNO>
<DATE>06/24/02</DATE>
<TITLE>
Prodloužení a penalty musely rozhodnout dvě sobotní zbývající čtvrtfinále fotbalového MS. Nejprve domácí Korejci na pokutové kopy vyřadili Španěly, pak pomohl Turecku zlatý gól k vítězství 1:0 nad Senegalem. Utkání spolupořadatelů šampionátu však hrubě ovlivnil egyptský rozhodčí.
</TITLE>
<GEOGRAPHY>SOUL/TOKIO</GEOGRAPHY>
<TEXT>
Další fotbalová senzace přibyla na mistrovství světa. Korejským fotbalistům se podařil kousek, jímž se zapsali do historie: budou hrát semifinále. Je to vůbec poprvé, kdy si to mezi sebou o medaile nerozdají evropská či jihoamerická mužstva. Aby byl letošní šampionát ještě zajímavější, mohl se do elitní společnosti prodrat i zástupce Afriky. Jenže příjemné překvapení zabalené do senegalských barev, zastavil po čtyřech minutách prodloužení zlatým gólem náhradník Ilhan Mansiz. Také pro Turecko je semifinále největším úspěchem všech dob. V semifinále se nyní Turecko utká s Brazílií. Rozjetý korejský expres se pokusí zastavit Němci.
</TEXT>
<HEADING>
Španělé podali protest
</HEADING>
<TEXT>
V Koreji vypukla obrovská euforie, fanoušci vyšli do ulic. Jen v metropoli Soulu vyrazilo slavit půltřetího milionu lidí. V postup do semifinále nedoufal ani ten největší snílek. Pochybná je však cena, kterou za to zaplatil soupeř ze Španělska. Celou zemí zpod Pyrenejí lomcuje vztek. Fotbalisté, fanoušci i novináři jsou totiž skálopevně přesvědčeni, že je poslal do kolen egyptský sudí Gamal Gandúr. Ten týmu neuznal tři góly, z toho dva v řádné hrací době a poslední v prodloužení. Po něm pak následovaly penalty, při nichž selhal záložník Joaquín. "Myslel jsem si, že když jde o čtvrtfinále, bude férovější," ulevil si trenér Antonio Camacho. Protože podobné zásahy jako v utkání se Španělskem provázely i předchozí zápasy Korejců, objevily se spekulace o spiknutí. "Věděli jsme, že rozhodčí bude pískat takhle," zlobil se španělský brankář Iker Casillas. "Stejným stylem totiž řídili už i předešlé zápasy Korejců. Jak se Spojenými státy, tak i Portugalskem a Itálií." Kvůli sporným rozhodnutím včera odstoupil z funkce v komisi rozhodčích Mezinárodní fotbalové federaci (FIFA) španělský zástupce Angel Maria Villar a podal proti Gandúrovu výkonu protest. Villar je přitom současně šéfem španělského fotbalu a místopředsedou FIFA. Další kontroverzní rozhodnutí konečně přiměly k akci i Mezinárodní fotbalovou federaci. Její šéf Sepp Blatter uvedl, že se změní systém nasazování rozhodčích. Semifinále pak budou řídit pouze evropští sudí. Nebude mezi nimi chybět Čech Evžen Amler. Ten se už zítra postaví na čáru prvního duelu Korea Německo. Zápas Brazílie - Turecko je na programu ve středu a půjde o hodně pikantní souboj. Oba týmy se utkaly už v úvodním utkání skupiny C. Turci prohráli 1:2, ale stěžovali si na vymyšlenou penaltu a Rivaldovu hereckou etudu, po níž přišlo vyloučení. Je tedy možné, že překvapením nebude konec. "Mužstva s menšími zkušenostmi udeřily," konstatoval turecký trenér Senol Gunes. "Finále Turecko - Korea? Proč ne," usmál se vzápětí.
Semifinále MS
Brazílie - Turecko
Korea - Německo
</TEXT>
</DOC>
<DOC>
<DOCID>LN-20020624062</DOCID>
<DOCNO>LN-20020624062</DOCNO>
<DATE>06/24/02</DATE>
<GEOGRAPHY>NÜRBURGRING</GEOGRAPHY>
<TEXT>
Triumfem stáje Ferrari skončila Velká cena Evropy vozů formule 1 na německém okruhu Nürburgring. Z vítězství se však překvapivě neradoval úřadující mistr světa a domácí miláček Michael Schumacher, nýbrž jeho kolega Rubens Barrichello z Brazílie. Do cílové rovinky přitom oba jezdci vjeli v těsném závěsu. Šedesát tisíc diváků v té chvíli čekalo, zda stejně jako v květnu při Grand Prix Rakouska přijde z depa pokyn, aby brazilská týmová dvojka pustila čtyřnásobného šampiona před sebe. Barrichello však na prvním místě zůstal. "Tentokrát nebylo potřebné šachovat s pořadím. Proto jsme respektovali Rubensův výkon," řekl technický ředitel Ferrari Ross Brawn. Michael Schumacher má po devíti závodech náskok už 46 bodů před svým bratrem. Bodový rozdíl se ale může zmenšit, neboť Světová rada Mezinárodní automobilové federace bude jednat právě o aféře, která se odehrála na okruhu v Zeltwegu.
</TEXT>
</DOC>
<DOC>
<DOCID>LN-20020624063</DOCID>
<DOCNO>LN-20020624063</DOCNO>
<DATE>06/24/02</DATE>
<TITLE>
Fotbalisté z Pyrenejského poloostrova tvrdí, že jim sudí neuznal dvě
</TITLE>
<TEXT>
Senzační postup korejských fotbalistů do semifinále MS má kaňku. Podle Španělů, kteří prohráli na penalty, utkání rozhodly chyby egyptského sudího Gamala Gandúra.
SOUL - Křivdu v sobě dusí španělští fotbalisté. Mysleli na boj o zlaté medaile, ale místo toho jedou domů. Vinu za čtvrtfinálovou prohru však nehledají v sobě, ale v rozhodčím. Tím, kdo zavinil jejich porážku, má být hlavní sudí Egypťan Gamal Gandúr a jeho dva asistenti z Ugandy a Trinidadu. "Loupež za bílého dne," láteřil sportovní deník Marca. "Fotbal utrpěl osudnou ránu, je to největší skandál, který kdy rozpoutalo špatné rozhodování," pokračoval. "Jednoznačně jsme byli poškozeni," vyhlásil předseda španělského svazu Angel Maria Villar Jak vypadaly sporné momenty? Před přestávkou se do chumlu protihráčů vrhl Baraja a poslal hlavou míč do sítě. Pak se ozval hvizd rozhodčího - jenže na znamení útočného faulu, jehož se měl dopustit Helguera. Druhá vzrušující chvíle nastala už v prodloužení. Záložník Joaquín utekl po pravé straně a na poslední chvíli odcentroval. Do míče trkl hlavou kanonýr Fernando Morientes a Španělé mohli vyhrát zlatým gólem - kdyby trinidadský asistent nezvedl praporek. Domníval se totiž, že balón už přešel brankovou čáru. Televizní záběr prokázal, že to byl omyl. Vzápětí Morientes utíkal sám na brankáře, ovšem praporek letěl znovu nahoru, tentokrát na druhé straně. Proč? Důvodem měl být ofsajd. "Dva neuznané góly, to jsme ještě nikdy neviděl," čílil se Morientes. "Bavíme se o zápase na mistrovství světa, a ne o přátelském utkání," zdůraznil. "Zápas by měli rozhodovat hráči, a ne sudí," přidal se trenér Antonio Camacho.
</TEXT>
<HEADING>
Casillas: Čekali jsme to
</HEADING>
<TEXT>
Pochybnosti vyvolaly už předchozí zápasy Korejců. Když hráli ještě ve skupině proti Portugalcům, byli soupeři vyloučeni dva hráči. Atmosféra nejvíc zhoustla v osmifinále s Itálii. Té byl v prodloužení vyloučen Francesco Totti, protože prý nafilmoval penaltu. Španělský brankář Iker Casillas tvrdil, že zmíněné okamžiky byly varováním. "Věděli jsme, že rozhodčí bude pískat takhle. Stalo se to, co jsme očekávali," povídal. "Celý týden jsme o tom mluvili, a pak se stane, že rozhodčí ovlivní dva klíčové momenty," doplnil záložník Gaizka Mendieta. "To se těžko kontrolujete. Hrát doma a mít výhodu z takových rozhodnutí, to musí Koreji pomoct," dodal. "Myslel jsem si, že ve čtvrtfinále bude rozhodčí férovější," řekl Camacho. Španělé ovšem nezůstali jen u slov, ale podnikli i první kroky na diplomatické půdě. Svazový boss Angel Maria Villar se rozhodl rezignovat na své členství v komisi rozhodčích mezinárodní federace a proti výkonu egyptského sudího Gandúra podal u FIFA oficiální protest. "Naši hráči měli zápas vyhrát. Něco takového se v žádném případě nesmí nikdy opakovat," vysvětlil včera v Soulu Villar, který je zároveň místopředsedou FIFA.
Pochybnosti vyvolaly už předchozí zápasy Korejců. Když hráli ještě ve skupině proti Portugalcům, byli soupeři vyloučeni dva hráči. Atmosféra nejvíc zhoustla v osmifinále s Itálii. Té byl v prodloužení vyloučen Francesco Totti, protože prý nafilmoval penaltu. Španělský brankář Iker Casillas tvrdil, že zmíněné okamžiky byly varováním. "Věděli jsme, že rozhodčí bude pískat takhle. Stalo se to, co jsme očekávali," povídal. "Celý týden jsme o tom mluvili, a pak se stane, že rozhodčí ovlivní dva klíčové momenty," doplnil záložník Gaizka Mendieta. "To se těžko kontrolujete. Hrát doma a mít výhodu z takových rozhodnutí, to musí Koreji pomoct," dodal. "Myslel jsem si, že ve čtvrtfinále bude rozhodčí férovější," řekl Camacho. Španělé ovšem nezůstali jen u slov, ale podnikli i první kroky na diplomatické půdě. Svazový boss Angel Maria Villar se rozhodl rezignovat na své členství v komisi rozhodčích mezinárodní federace a proti výkonu egyptského sudího Gandúra podal u FIFA oficiální protest. "Naši hráči měli zápas vyhrát. Něco takového se v žádném případě nesmí nikdy opakovat," vysvětlil včera v Soulu Villar, který je zároveň místopředsedou FIFA.
</TEXT>
</DOC>
<DOC>
<DOCID>LN-20020624064</DOCID>
<DOCNO>LN-20020624064</DOCNO>
<DATE>06/24/02</DATE>
<TITLE>
MANSIZ Ilhan, útočník Turecka
</TITLE>
<TEXT>
Ilhan Mansiz je novým tureckým hrdinou. Ve 4. minutě nastavení totiž střelou z voleje rozhodl čtvrtfinálové utkání se Senegalem. V 67. zápasu Turecko - Senegal vystřídal trápícího se Hakana Sukura a hned měl šanci. Jeho odvážný lob však skončil pouze na horní síti senegalské brány. Mansizův okamžik slávy měl ale teprve přijít. V Turecku je známý pro svůj vzhled (přezdívka turecký Beckham mu nepřísluší pro nic za nic) a důraz. Orientace a důraz v pokutovém území jsou schopnosti, kterých dokázal mistrně využít trenér Daum v Besiktasi Istanbul. Útočníka staví na hrot osamoceného a tato úloha Mansizovi vyhovuje. Jedenadvacet vstřelených branek a titul krále střelců turecké ligy jsou toho důkazem. Přes skvělé ligové výkony je v reprezentaci stále přehlížen a ve stínu slavnějšího Hakana Sukura. To se ale možná změnilo.
</TEXT>
</DOC>
<DOC>
<DOCID>LN-20020624065</DOCID>
<DOCNO>LN-20020624065</DOCNO>
<DATE>06/24/02</DATE>
<TITLE>
Jan FIALA, bývalý reprezentant
</TITLE>
<TEXT>
Korejci jsou v semifinále, což je pro někoho nečekané, ale jejich výbušnost a agresivita už je dobře známá. Navíc nizozemský trenér Hiddink vnesl do hry týmu řád a styl, udělal s ním obrovský kus práce. Přesto se musím zmínit o rozhodčích, což platilo i o zápasech Japonců. Já nikdy na sudí "nebrečel", ale oni teď v některých zápasech opravdu nestačí. Dobrá, ofsajdy mohou být sporné, jenže rozhodčí přece nemůže neuznat gól, který v sobotním zápase Španělsko - Korea padl zcela jasně, bez porušení pravidel. To jsou chyby, které ovlivňují výsledky utkání. Turci? O těch vždycky platilo, že jsou trochu labilní, když se jim něco nepovede, rozptýlí je to. Jenže když se jim daří, dokáží předvádět výborný fotbal. V semifinále mohou Brazilce potrápit. Totéž platí o Korejcích a jejich zápase s Němci, kteří se mi zatím vůbec nelíbí.
</TEXT>
</DOC>
<DOC>
<DOCID>LN-20020624066</DOCID>
<DOCNO>LN-20020624066</DOCNO>
<DATE>06/24/02</DATE>
<GEOGRAPHY>SOUL</GEOGRAPHY>
<TEXT>
Pokutové kopy jsou prokletím Španělů. Fotbalisty z Pyrenejského polostrova vyřadily z řady významných šampionátů minulých let. Například ve čtvrfinále ME 1996 neproměnili Hierro s Nadalem. Na ME 2000 zase selhal Raúl. Na MS 2002 se k neúspěšným penaltovým exekutorům přidal dvacetiletý mladíček Joaquín. "Uprosil jsem trenéra, ať mě nechá tu penaltu kopnout. Byl jsem si stoprocentně jist, že ji proměním. Kdyby to tak šlo vrátit..," pravil se slzami v očích. Pro mnoho španělských fanoušků bylo překvapením, že jako čtvrtý šel kopat penaltu právě nejmladší člen týmu. Hráč, který kope La ligu teprve prvním rokem. "Mám zlomené srdce, nevím, co bude dál," hořekoval Joaquín. Nemusel do utkání ani nastoupit, ale trenér Camacho potřeboval nahradit zraněného Raúla. Důvěru dostal právě Joaquín a hrál dobře. Dokonce velmi dobře. Mnohými byl označován za nejlepšího Španěla na hřišti. Moc nechybělo, aby v prodloužení připravil vítězný gól. Morientes po jeho perfektním centru poslal míč do sítě, ale rozhodčí usoudil, že míč už předtím přešel brankovou čáru. "To není pravda, ani se jí nedotkl. Všechno mohlo být jinak," dušoval se Joaquín. Už před šampionátem se o hráče Betisu Sevilla přetahovaly Barcelona a Real Madrid. Bylo jen otázkou výše nabídnuté částky do jakého mužstva přestoupí. Zahozená penalta ale může jeho osud změnit. Není moc lákavé dát miliony za hráče, který se bude muset vyrovnávat s následky vyřazení. Pískot diváků, pozornost médií a pokles sebedůvěry. Podobný osud stihl před dvěma lety Raúla, který se dlouho vyrovnával se zahozením pokutového kopu v závěru čtvrtfinále ME 2000 proti Francii. Stín okamžiku útočníka Realu Madrid dlouho pronásledoval a podle expertů hrál celý rok pod své možnosti.
</TEXT>
</DOC>
<DOC>
<DOCID>LN-20020624067</DOCID>
<DOCNO>LN-20020624067</DOCNO>
<DATE>06/24/02</DATE>
<TITLE>
Španělsko - Korea 0:0, na penalty 3:5
</TITLE>
<GEOGRAPHY>KWANGDŽU</GEOGRAPHY>
<TEXT>
Korejská senzace pokračuje v podobě hry o medaile. Gól do španělské sítě domácí sice nedali, ale byli úspěšnější v penaltovém rozstřelu. Poprvé v historii MS, je tak v semifinále tým z jiného kontinentu než z Evropy nebo Jižní Ameriky. O všem rozhodla neproměněná penalta z kopačky Joaquína. Španělský záložník poslal míč doprostřed branky, kde si na něj počkal brankář I Un-če.
KWANGDŽU - Korejská senzace pokračuje v podobě hry o medaile. Gól do španělské sítě domácí sice nedali, ale byli úspěšnější v penaltovém rozstřelu. Poprvé v historii MS, je tak v semifinále tým z jiného kontinentu než z Evropy nebo Jižní Ameriky. O všem rozhodla neproměněná penalta z kopačky Joaquína. Španělský záložník poslal míč doprostřed branky, kde si na něj počkal brankář I Un-če.
</TEXT>
</DOC>
<DOC>
<DOCID>LN-20020624068</DOCID>
<DOCNO>LN-20020624068</DOCNO>
<DATE>06/24/02</DATE>
<TITLE>
Únosnou mez už přesáhly omyly, kterých se na MS dopouštějí rozhodčí. Pomůže nasazení videotechniky?
</TITLE>
<GEOGRAPHY>SOUL/TOKIO</GEOGRAPHY>
<TEXT>
Je to jako lavina. Nejprve šlo o pár sporných verdiktů ale nakonec jich je tolik, že už je nelze donekonečna omlouvat. Atmosféra na mistrovství světa zhoustla. "Rozhodování na mistrovství je špatné, hodně špatné," tvrdí například legendární brazilský fotbalista Pelé. Podobně hovoří i další experti. Problémy začaly hned na začátku šampionátu. Ve skupině C vyvolal vzrušení zápas Brazilců s Turky. O vítězství Jihoameričanů tehdy rozhodla sporná penalta, pak přibylo vyloučení, které svým teatrálním pádem přivolal záložník Rivaldo. Z dalších týmů měli smůlu hlavně Italové. Ještě v první fázi MS prohráli s Chorvatskem 1:2 a stěžovali si, že jim nebyly uznány dvě branky. "Takové chyby by snad neudělali ani amatéři," zlobil se kanonýr Christian Vieri. Opravdové peklo však prožili až v osmifinále, v němž vypadli s Koreou. V prodloužení jim byl vyloučen klíčový muž Francesco Totti. Pověstnou poslední kapkou byly výkon Egypťana Gamala Gandúra a jeho asistentů z exotických zemí, kteří třemi podivnými rozhodnutími ovlivnili čtvrtfinálový zápas Korejců se Španěly. Chyby při posuzování branek, pochybné ofsajdy, přísné červené karty. To vše je sudím vyčítáno. Zvlášť když na jejich zásahy takřka výhradně doplatili favorité z Evropy. "Nechápu, proč to mají Italové tak těžké a Brazilcům se dostává tolik přízně. Proti žádnému jinému týmu nejsou rozhodčí tak zaujatí jako proti Itálii," rozpovídal se bývalý argentinský fotbalista Diego Maradona. Přestože právě on by si vzhledem ke své "boží ruce" na MS 1986 neměl moc vyskakovat, nelze mu upřít, že na jeho slovech něco je. Mnohem hlasitější jsou ovšem spekulace, že se často dostává od sudích pomoci spolupořadateli MS z Koreje. Kouč Guus Hiddink však proti tomu protestoval. "Chyby dělají hráči, trenéři i rozhodčí. Poražení by neměli hledat výmluvy," tvrdil. "Konspirační teorie jsou v devětadevadesáti procentech nepodložené," uvedl také pro agenturu AP mluvčí Mezinárodní fotbalové federace (FIFA) Keith Cooper.
</TEXT>
<HEADING>
Video? Jen k posuzování branek
</HEADING>
<TEXT>
Rozhořčení vzbudili hlavně sudí z exotických zemí. Ti se k důležitým zápasům dostávají díky trendu, který zavedla FIFA v čele se Seppem Blatterem. Švýcar, jenž před pár týdny navzdory podezření z korupce obhájil svůj post, slabší země podporuje. Prý i vzhledem k jejich hlasům, které potřebuje proti opozici v Evropě. Bossové světového fotbalu také až dosud drželi nad sudími ochrannou ruku, ale nyní si uvědomili, že už je situace neúnosná. "Systém výběru a nasazování rozhodčích musí být přehodnocen," uvedl Blatter pro agenturu AFP. Semifinále světového šampionátu už také budou řídit výhradně zkušení evropští sudí. Z omylů rozhodčí usvědčují dokonalé televizní záběry, které přiblíží inkriminované momenty. I proto může být averze vůči sudím tak silná. "Dochází ke střetu mezi názory veřejnosti a rozhodčích, stále většímu napětí mezi tím, co lze vyčíst ze zpomalených záběrů a prostými lidskými možnostmi," uvedl pro server www.fotbal.cz český sudí Evžen Amler. "Omyly lze částečně, zdůrazňuji částečně, eliminovat vstupem techniky," myslí si. Jenže FIFA se využití videotechniky k opravě rozhodnutí brání. "Tlak na využití videa rostě. Ale pokud bude někdy přijato jako důkaz, tak jen na brankové čáře, aby ukázalo, zda byl gól, nebo ne," uvedl mluvčí FIFA Coopper.
Minely sudích na MS
Brazílie - Turecko (2:1)
Rozhodující gól padl po sporné penaltě, bez potrestání zůstal teatrální pád Rivalda.
Brazílie - Belgie (2:1)
Belgičanu Wilmotsovi rozhodčí neuznal gól kvůli údajnému faulu.
Chorvatsko - Itálie (2:1)
Italové přišli o dvě regulérní branky.
Korea - Itálie (1:0)
Totéž. Navíc v prodloužení přibylo vyloučení Tottiho.
Korea - Španělsko (5:3 na pen.) Španělé přišli o dvě regulérní branky
</TEXT>
</DOC>
<DOC>
<DOCID>LN-20020624069</DOCID>
<DOCNO>LN-20020624069</DOCNO>
<DATE>06/24/02</DATE>
<TITLE>
Osmifinále/1
</TITLE>
<GEOGRAPHY>Dánsko</GEOGRAPHY>
<TEXT>
Anglie 0: 3
Nigata
Osmifinále/3
Brazílie - Belgie 0:2
Kóbe
Osmifinále/2 Švédkso - Senegal 1: 2
Óita po prodloužení
Osmifinále/4
Japonsko - Turecko 0:1
Mijagi
Osmifinále/5
Německo - Paraguay 1: 0
Sogwipo
Osmifinále/7
Mexiko - USA 0:2
Osmifinále/6 Španělsko - Irsko 1: 1
Suwon 3: 2 na penalty
Osmifinále/8
Korea - Itálie 2:1
Tedžon po prodloužení
Čtvrtfinále/I
Vítěž 1 - vítěz 3
Anglie - Brazílie 1:2 Šizuoka
Čtvrtfinále/II
Vítěž 2 - vítěž 4
Senegal - Turecko 0:1
Ósaka
Čtvrtfinále/III
Vítěz 5 - vítěz 7
Německo - USA 1:0
Ulsan
Čtvrtfinále/IV
Vítěz 6 - vítěz 8 Španělsko - Korea 0:0
Kwangdžu na penalty 3:5
Semifinále
Brazílie - Turecko
Saitama středa 26.6. ČT 13:30
Semifinále
Německo - Korea
Soul úterý 25.6. ČT 13:30
O 3. Místo
Poražení semifinalisté
Tegu sobota 29.6. ČT 13:30
Finále
Vítězní semifinalisté
Jokohama neděle 30.6. Čt 13:00
</TEXT>
</DOC>
<DOC>
<DOCID>LN-20020624070</DOCID>
<DOCNO>LN-20020624070</DOCNO>
<DATE>06/24/02</DATE>
<TITLE>
Ono překonal zánět apendixu. Už před zahájením mistrovství světa si japonský reprezentant Šindži Ono stěžoval na bolesti v krajině břišní. Přesto bolest překonal a odehrál všechny čtyři zápasy. Až nyní vyšlo najevo, že trpěl zánětem slepého střeva. Dnes by tedy měl konečně absolvovat operaci.
</TITLE>
<TEXT>
Rivaldo o přestup nestojí. Brazilský fotbalista Rivaldo odmítl zprávy o svém možném odchodu z Barcelony. Pro katalánský klub naopak našel jen slova chvály. "Mám smlouvu ještě na další rok a plánuji ji prodloužit," nechal se slyšet třicetiletý útočník. O Rivalda projevilo v poslední době zájem hned několik klubů, mezi nimi například Lazio Řím, londýnský Arsenal a Newcastle. "Nezajímá mě to. Já chci zůstat v Barceloně," prohlásil brazilský forvard.
Maldini se stal "Jidášem". Reprezentace Paraguaye prohrála v osmifinále s Německem 1:0 a fanoušci mají jasno. Největším viníkem je italský trenér Cesare Maldini. Ten sice složil svou funkci, ale v Paraguayi mu lidé nemohou přijít na jméno. Sedmdesátiletému Italovi vyčítají hlavně peníze, které si nechal za půlroční angažmá u reprezentace zaplatit. Podle neoficiálních zpráv měla jeho odměna činit rovný milion dolarů. Agentury citují dopisy čtenářů novin, ve kterých Maldiniho nazývají "nájemným žoldákem" a "Jidášem".
Adidas prý vyřadil Anelku. Bývalý kapitán Manchesteru United Eric Cantona si při hodnocení propadáku Francouzů na MS nebral servítky. Obvinil trenéra Lemerra, že nevzal na šampionát útočníka Anelku na pokyn hlavního sponzora reprezentace Adidas. Anelka má totiž osobní smlouvu s firmou Puma. V minulosti vznesl Cantona stejné obvinění vůči Lemerrovu předchůdci Aimému Jacquetovi. Ten ho prý ignoroval proto, že Cantona měl smlouvu s Nike. Cantona kritizoval Lemerra také za to, že se nedokázal vyrovnat s absencí zraněného záložníka Zinedina Zidana. Pokus nahradit obdivovaného tvůrce hry Yourim Djorkaeffem byl prý zásadní omyl.
Italové už nemluví o spiknutí. Po pátečním návratu z Koreje přeci jen Italové zmírnili svůj tón. Po osmifinálové prohře 1:2 s Koreou dokonce hovořili o spiknutí, které mělo Italy vyřadit z boje o medaile. Na adresu ekvádorského rozhodčího Byrona Morena předseda italského svazu Franco Carraro prohlásil: "Dopustil se sice závažných chyb, ale naše reprezentace nevypadla jen kvůli nim. Může za to i řada neproměněných šancí." Celý svaz prý hodlá vyvést důsledky z neúspěšného vystoupení a rozhodnout o budoucnosti trenéra Giovanniho Trapattoniho až koncem července. Kouč sám odstoupit nehodlá.
Donovan se dočkal ovací. Americký útočník Landon Donovan slavil v sobotu velký návrat do zámořské soutěže Major League Soccer, ačkoli nastoupil jen na závěrečnou pětiminutovku. Necelých jedenáct tisíc diváků na stadionu Spartan připravilo reprezentantovi USA bouřlivé přivítání potleskem vstoje. Fotbalista San Jose Earthquake se na trávníku objevil pouhých 38 hodin po prohraném čtvrtfinále s Německem.
Zamíří Inamoto do Feyenoordu? Vedení londýnského Arsenalu zařadilo záložníka japonské reprezentace Džuničiho Inamotu před dvěma týdny na seznam volných hráčů, a protože zatím nikdo nepředložil konkrétní nabídku, od července bude hráč opět hráčem Ósaky. Zájem nicméně projevil nizozemský Feyenoord Rotterdam. "Zjišťuji Inamotovu situaci v Arsenalu. Máme o něj zájem, protože u nás hraje už Šindži Ono," řekl generální manažer Rotterdamu Rob Baan.
</TEXT>
</DOC>
<DOC>
<DOCID>LN-20020624071</DOCID>
<DOCNO>LN-20020624071</DOCNO>
<DATE>06/24/02</DATE>
<GEOGRAPHY>SOUL</GEOGRAPHY>
<TEXT>
Český rozhodčí Evžen Amler byl vybrán jako jeden z asistentů pro zítřejší semifinálové utkání Německa a Korejskou republikou. Jediný český sudí na šampionátu bude na čáře pomáhat Švýcarovi Ursu Meierovi. Na protější straně bude Francouz Frederic Arnault. I druhý duel mezi Brazílií a Tureckem budou řídit výhradně Evropané: Dán Kim Milton Nielsen spolu se Slovákem Igorem Šrámkou a Polákem Maciejem Wierzbowskim.
</TEXT>
</DOC>
<DOC>
<DOCID>LN-20020624072</DOCID>
<DOCNO>LN-20020624072</DOCNO>
<DATE>06/24/02</DATE>
<GEOGRAPHY>LONDÝN</GEOGRAPHY>
<TEXT>
Mistrovství světa vyhrají Brazilci. Očekávají to alespoň anglické sázkové kanceláře. Renomovaná bookmakerská společnost William Hill nyní na Jihoameričany nasadila kurs 1,53:1. Na druhém místě je Německo s poměrem 4:1. Na třetí příčku si polepšila Korea. Ta má nyní kurs 7,5:1, což znamená obrovský skok ze 150:1, s nímž sázky na tým začínaly.
</TEXT>
</DOC>
<DOC>
<DOCID>LN-20020624073</DOCID>
<DOCNO>LN-20020624073</DOCNO>
<DATE>06/24/02</DATE>
<TITLE>
Kritiku si vysloužili fotbalisté Německa, přestože postoupili do semifinále mistrovství světa. Nelichotivé názory vyvolal způsob, jakým ho dosáhli.
</TITLE>
<GEOGRAPHY>BERLÍN/SOKÜPCHO</GEOGRAPHY>
<TEXT>
Účastí v semifinále navázali na lepší časy, přesto německý fotbalový výběr dostává ve vlastní zemi na frak. Důvodem je to, jak si tým počínal ve čtvrtfinále se Spojenými státy, které vyhrál jen těsně a s vypětím všech sil 1:0. Tradičně nesmlouvavý byl legendární německý fotbalista a šéf mnichovského Bayernu Franz Beckenbauer. "Nebyl to odpovídající výkon," kritizoval tým. "Upřímně řečeno, kdybychom neměli Olivera Kahna, tak už jsme dávno doma," vyzdvihl brankáře, který shodou okolností nastupuje právě za Bayern. Beckenbauerovi se nelíbily ani předchozí duely. Vyjma debaklu 8:0, který Němci nadělili slabé Saúdské Arábii. "V každém zápasu jsme jen těsně unikli vyřazení. Dobře jsme hráli jen proti Saúdské Arábii, která nám ale prakticky vyklidila pole," uvedl Beckenbauer a německým fotbalistům vzkázal: "V semifinále byste měli konečně začít hrát."
</TEXT>
<HEADING>
Tisk: Jsou špatní - ale úspěšní
</HEADING>
<TEXT>
Německý tisk nebyl o mnoho vstřícnější. Po čtvrtfinále se v něm objevily titulky jako "Německo se třáslo a Kahn vykouzlil semifinále", "Mistři světa v hlavičkování" nebo "Německo si vydřelo semifinále". Listy uznávají, že Američané měli více ze hry. "Slabší hráči, kteří téměř neudávali dramaturgii zápasu, si nakonec vítězně padli do náručí," píše Berliner Zeitung. Mužstvu prý posunují turnajem dva faktory: brankář Kahn a deset hlavičkářů. Bez Kahna by se prý Němci možná museli rozloučit s mistrovstvím už ve skupině. "Ve hře hlavou jsou hráči už teď mistry světa," uvedl pak Berliner Zeitung. "Německo v semifinále, to je senzace," poznamenal Die Welt. "Jisté je to, že mužstvo bylo u konce se silami. Brankář Kahn byl opět nejen přesvědčivý, ale díky jeho parádám mu lze poděkovat za vítězství." Německo si podle dalších komentářů postup vydřelo už předtím proti Paraguaji, Kamerunu nebo Irsku. "Německo hraje špatně, ale úspěšně," dodává Die Welt. V zítřejším semifinále s Korejci už bojovnost stačit nemusí. Navíc zřejmě nebude moci nastoupit záložník Dietmar Hamann, jenž si natáhl v pravém koleni postranní vazy a včera vynechal trénink. "Doufám, že to Didi do úterka zvládne," řekl trenér Rudi Völler. Hamanna by zřejmě nahradil Jens Jeremies. "Bude to určitě obrovský zážitek hrát proti domácím a v sedmdesátitisícovém kotli," vytušil. Právě Jeremies se ovšem dostal do kuriózní situace. Němci totiž podali protest proti žluté kartě, kterou proti USA dostal útočník Oliver Neuville. Itelevizní záběr prý prokázal, že fauloval Jeremies. Kdyby Neuville dostal v semifinále druhou žlutou kartu, nemohl by případně bojovat o zlato.
Německý tisk nebyl o mnoho vstřícnější. Po čtvrtfinále se v něm objevily titulky jako "Německo se třáslo a Kahn vykouzlil semifinále", "Mistři světa v hlavičkování" nebo "Německo si vydřelo semifinále". Listy uznávají, že Američané měli více ze hry. "Slabší hráči, kteří téměř neudávali dramaturgii zápasu, si nakonec vítězně padli do náručí," píše Berliner Zeitung. Mužstvu prý posunují turnajem dva faktory: brankář Kahn a deset hlavičkářů. Bez Kahna by se prý Němci možná museli rozloučit s mistrovstvím už ve skupině. "Ve hře hlavou jsou hráči už teď mistry světa," uvedl pak Berliner Zeitung. "Německo v semifinále, to je senzace," poznamenal Die Welt. "Jisté je to, že mužstvo bylo u konce se silami. Brankář Kahn byl opět nejen přesvědčivý, ale díky jeho parádám mu lze poděkovat za vítězství." Německo si podle dalších komentářů postup vydřelo už předtím proti Paraguaji, Kamerunu nebo Irsku. "Německo hraje špatně, ale úspěšně," dodává Die Welt. V zítřejším semifinále s Korejci už bojovnost stačit nemusí. Navíc zřejmě nebude moci nastoupit záložník Dietmar Hamann, jenž si natáhl v pravém koleni postranní vazy a včera vynechal trénink. "Doufám, že to Didi do úterka zvládne," řekl trenér Rudi Völler. Hamanna by zřejmě nahradil Jens Jeremies. "Bude to určitě obrovský zážitek hrát proti domácím a v sedmdesátitisícovém kotli," vytušil. Právě Jeremies se ovšem dostal do kuriózní situace. Němci totiž podali protest proti žluté kartě, kterou proti USA dostal útočník Oliver Neuville. Itelevizní záběr prý prokázal, že fauloval Jeremies. Kdyby Neuville dostal v semifinále druhou žlutou kartu, nemohl by případně bojovat o zlato.
</TEXT>
</DOC>
<DOC>
<DOCID>LN-20020624074</DOCID>
<DOCNO>LN-20020624074</DOCNO>
<DATE>06/24/02</DATE>
<TITLE>
Senegal - Turecko 0:1
</TITLE>
<HEADING>
v prodl.
</HEADING>
<GEOGRAPHY>ÓSAKA</GEOGRAPHY>
<TEXT>
Branka střídajícího Ilhana Mansize ve čtvrté minutě prodloužení poslala Turecko do semifinále. V normální hrací době se Turci ani Senegalci neprosadili. Už v úvodu utkání ukázala obě mužstva, že se tvořivou hrou dokážou prosadit do šancí, ale většinou je hráči svým váháním promarnili. Afričané si během pěti minut vypracovali tři nebezpečné akce. Jenže první střela byla zblokována, druhou zastavil ofsajd a třetí skončila na boční síti. Turci hned odpověděli tlakem, ale skóre se po slibných akcích až do konce normální hrací doby neměnilo ani na jedné straně. Hned po čtyřech minutách nastaveného času ale Arifův centr proměnil střídající Mansiz ve zlatý gól. Turci tak při své účasti na MS po dlouhých 48 letech postoupili do semifinále a dosáhli historického úspěchu.
ÓSAKA - Branka střídajícího Ilhana Mansize ve čtvrté minutě prodloužení poslala Turecko do semifinále. V normální hrací době se Turci ani Senegalci neprosadili. Už v úvodu utkání ukázala obě mužstva, že se tvořivou hrou dokážou prosadit do šancí, ale většinou je hráči svým váháním promarnili. Afričané si během pěti minut vypracovali tři nebezpečné akce. Jenže první střela byla zblokována, druhou zastavil ofsajd a třetí skončila na boční síti. Turci hned odpověděli tlakem, ale skóre se po slibných akcích až do konce normální hrací doby neměnilo ani na jedné straně. Hned po čtyřech minutách nastaveného času ale Arifův centr proměnil střídající Mansiz ve zlatý gól. Turci tak při své účasti na MS po dlouhých 48 letech postoupili do semifinále a dosáhli historického úspěchu.
</TEXT>
</DOC>
<DOC>
<DOCID>LN-20020624075</DOCID>
<DOCNO>LN-20020624075</DOCNO>
<DATE>06/24/02</DATE>
<TITLE>
Senegalští fotbalisté ztratili velký sen o historickém postupu do semifinále mistrovství světa
</TITLE>
<TEXT>
Odysea končí, senegalský tým jede domů. Spanilá jízda velkého překvapení šampionátu skončila ve čtvrtfinále na turecké hradbě.
ÓSAKA - Měla to být historická chvíle pro Afriku, ale ten potřebný krok se nepovedl. Přesto senegalští fotbalisté sklidili ovace. Naděje na postup do semifinále vydržely devadesát minut. Pak už uběhla jen další tři minuty prodloužení a Turci sen rozmetali. Tým z Afriky se v minulosti dostal do čtvrtfinále jen jednou. Před dvanácti lety se to povedlo Kamerunu. Senegalci jejich tažení napodobili. "Jsem hrdý, velmi hrdý, že se na mistrovství dostala takhle malá země a otřásla hierarchií světového fotbalu," řekl trenér Bruno Metsu. "Štěstí si vybralo někoho jiného," dodal. Francouzský bohém na senegalské lavičce se stal jedním z nejsledovanějších koučů na turnaji. Během dvou let udělal tým pod jeho vedením obrovský pokrok. Postup mezi nejlepších osm nikdo nečekal. "Potěšilo mě, že jsme ukázali kolektivního ducha a smysl pro soudržnost," povídal. Zmínil tím základ velkého úspěchu, kterého mužstvo navzdory vyřazení dosáhlo. Obdiv za tažení, jaké na šampionátu předvedli, si ovšem vysloužili i Turci. Senegalci uznali, že dostali zabrat jako v žádném svém minulém utkání. "Dnes to bylo fyzicky mnohem náročnější než proti předchozím soupeřům," uvedl kapitán Aliou Cissé.
</TEXT>
<HEADING>
Sükür opět zklamal, trumfem bylo střídání
</HEADING>
<TEXT>
Čtvrtfinále nepostrádalo spád a šance na obou stranách. "Spoustu jsme jich zahodili," uznal turecký kouč Senol Gunes. Jak ubíhaly minuty, jeho tým dostával soupeře pod větší a větší tlak. "V prvním poločase to bylo dobré, ale pak nás Turci hodně tlačili," uznal senegalský obránce Omar Daf. Přesto zápas dospěl do prodloužení. Jenže to skončilo záhy. Po-staral se o to muž, který původně zápas začal na lavičce. Ilhan Mansiz se na hřiště dostal až v 67. minutě a nahradil útočníka Hakana Süküra. Ten měl být největší zbraní Turků, ale ani tentokrát se neprosadil. Míč mu při šancích neposedně odskakoval od kopaček. "Je to jeden z nejlepších hráčů v Turecku, nepřálo mu štěstí," hájil útočníka Gunes.
</TEXT>
<HEADING>
Trenér Gunes dostane pomník
</HEADING>
<TEXT>
Turecký kouč se stal národním hrdinou. Nikdo jiný tak daleko tureckou reprezentaci nikdy nedostal. V přístavním městě Trabzon u Černého moře se už rozhodli, že mu postaví pomník. "Všichni v Turecku teď musejí být u vytržení. Prožíváme jeden z nejdůležitějších dnů," řekl kouč. Po vítězství nad Senegalem létaly po celé zemi vzduchem konfety a okvětní lístky červených růží. Slavili i příznivci v Německu či švédském Stockholmu, kde žije početná turecká menšina. Odvrácenou tváří veselí byly zprávy o úmrtí sedmi lidí a zranění dalších padesáti. V semifinále čeká na Turky Brazílie a bude to boj se vším všudy. Turci nezapomněli protivníkovi prohru 1:2 ve skupině, o které rozhodla sporná penalta. Záložník Rivaldo navíc ostudně simuloval a Turecko dohrávalo v deseti. Hráči proto nešetří silnými slovy. "Odehráli jsme nejlepší zápas turnaje, nyní plánujeme finále," řekl za všechny Hasan Sas. "Proč ne? V prvním zápasu jsme prohráli kvůli chybě rozhodčího," dodal Gunes.
Turecký kouč se stal národním hrdinou. Nikdo jiný tak daleko tureckou reprezentaci nikdy nedostal. V přístavním městě Trabzon u Černého moře se už rozhodli, že mu postaví pomník. "Všichni v Turecku teď musejí být u vytržení. Prožíváme jeden z nejdůležitějších dnů," řekl kouč. Po vítězství nad Senegalem létaly po celé zemi vzduchem konfety a okvětní lístky červených růží. Slavili i příznivci v Německu či švédském Stockholmu, kde žije početná turecká menšina. Odvrácenou tváří veselí byly zprávy o úmrtí sedmi lidí a zranění dalších padesáti. V semifinále čeká na Turky Brazílie a bude to boj se vším všudy. Turci nezapomněli protivníkovi prohru 1:2 ve skupině, o které rozhodla sporná penalta. Záložník Rivaldo navíc ostudně simuloval a Turecko dohrávalo v deseti. Hráči proto nešetří silnými slovy. "Odehráli jsme nejlepší zápas turnaje, nyní plánujeme finále," řekl za všechny Hasan Sas. "Proč ne? V prvním zápasu jsme prohráli kvůli chybě rozhodčího," dodal Gunes.
</TEXT>
</DOC>
<DOC>
<DOCID>LN-20020624076</DOCID>
<DOCNO>LN-20020624076</DOCNO>
<DATE>06/24/02</DATE>
<TITLE>
Už jsou doma. Angličtí fotbalisté již opustili dějiště mistrovství světa. I když vypadli ve čtvrtfinále, fanoušci i tisk je vzali na milost. Krach je prý začátkem nové éry.
</TITLE>
<GEOGRAPHY>LONDÝN</GEOGRAPHY>
<TEXT>
Za tmy se vraceli domů fotbalisté, kteří v očích Angličanů předčasně po prohře s Brazilci opustili světový šampionát. Na londýnském letišti Heathrow se hráči objevili v sobotu večer. Mezi několika tisícovkami fanoušků, kteří jim připravili přívětivé přijetí, prošli hráči klidně a rychle. Rozhovory však neposkytovali. Po dvanáctihodinovém letu dosedl Boeing 777 na přistávací plochu a jako první pozdravil dav kapitán David Beckham. Elegantní oblek kontrastoval s jeho avantgardním účesem. O chvíli později se o úsměv pokusil i brankář David Seaman, jehož chyba se podepsala na rozhodujícím brazilském gólu. Fanoušci křičeli a mávali bílými vlajkami s červeným svatojiřským křížem, ale výrazné odezvy se jim nedostalo. Lidé obklopili nejen komplex letištních budov, ale i příjezdové cesty, jimiž projel autobus s výpravou. "Naši hrdinové jsou doma, ale kde bylo přivítání těchto hrdinů?" ptal se list News of the World, který funkcionářům vyčetl naplánování příletu na pozdní večer. Deník rovněž spekuloval o tom, že britský premiér Tony Blair uspořádá na počest fotbalistů velkolepou slavnost. Nedělník Sunday People uvítal výpravu slovy o tom, že na šampionátu hrál tým srdcem a zaslouží si přízeň publika. "Angličtí fotbalisté dělali čest sobě, svým rodinám a své vlasti," praví se v textu.
</TEXT>
<HEADING>
Po "bolestivé smrti" přijde nová éra
</HEADING>
<TEXT>
Bezprostředně po vyřazení byl tisk podstatně emocionálnější. Po vítězství nad Argentinou ve skupině byla porážka jako rána kladivem do hlavy, napsal deník The Sun. A co je nejhorší, povzdechl si list, do semifinále prošli Němci. "Sen skončil," vzlykal The Daily Mirror. Angličtí hráči podle něj vydali vše, co v nich bylo, ale Brazilci byli vyšší třída. Smutné prý bylo, že tým nedokázal využít ani převahu jednoho muže v poli. "Byla to pomalá, bolestivá smrt," uvedl list. "Bude to bolet a oni se poučí. Toto by měl být začátek velké anglické éry. Pokud ano, bude radost příště o to větší, o co je dnes bolest hlubší," dodal už s nadějí na adresu hráčů. Gólmana Seamana vzali novináři na milost. Brankáři dělají jen jeden typ chyby: katastrofální. A Seaman jich udělal za svou dlouhou kariéru méně než ostatní, stálo v respektovaném deníku The Times. Ukázat prstem na brankáře by bylo příliš jednoduché, upozornil The Sun a dodal, že anglický tým prostě nebyl na postup dost dobrý. "Těch několik, kteří si mysleli, že na to máme, buď věci tak trochu nerozumějí, nebo trpěli halucinacemi o anglické velikosti."
Bezprostředně po vyřazení byl tisk podstatně emocionálnější. Po vítězství nad Argentinou ve skupině byla porážka jako rána kladivem do hlavy, napsal deník The Sun. A co je nejhorší, povzdechl si list, do semifinále prošli Němci. "Sen skončil," vzlykal The Daily Mirror. Angličtí hráči podle něj vydali vše, co v nich bylo, ale Brazilci byli vyšší třída. Smutné prý bylo, že tým nedokázal využít ani převahu jednoho muže v poli. "Byla to pomalá, bolestivá smrt," uvedl list. "Bude to bolet a oni se poučí. Toto by měl být začátek velké anglické éry. Pokud ano, bude radost příště o to větší, o co je dnes bolest hlubší," dodal už s nadějí na adresu hráčů. Gólmana Seamana vzali novináři na milost. Brankáři dělají jen jeden typ chyby: katastrofální. A Seaman jich udělal za svou dlouhou kariéru méně než ostatní, stálo v respektovaném deníku The Times. Ukázat prstem na brankáře by bylo příliš jednoduché, upozornil The Sun a dodal, že anglický tým prostě nebyl na postup dost dobrý. "Těch několik, kteří si mysleli, že na to máme, buď věci tak trochu nerozumějí, nebo trpěli halucinacemi o anglické velikosti."
</TEXT>
</DOC>
<DOC>
<DOCID>LN-20020624077</DOCID>
<DOCNO>LN-20020624077</DOCNO>
<DATE>06/24/02</DATE>
<TITLE>
Problémy se lepí na brazilské fotbalisty, největší favority na zisk zlata na MS. V semifinále proti Turkům nebude moci nastoupit Ronaldinho, navíc je nejistý start kanonýra Ronalda.
</TITLE>
<GEOGRAPHY>SAITAMA</GEOGRAPHY>
<TEXT>
Start brazilského fotbalisty Ronalda ve středečním semifinále je nejistý. Svalové potíže, které se u útočníka Interu Milán objevily v pátečním utkání s Anglií, jsou vážnější, než se předpokládalo. Potvrdil to lékař výpravy José Luis Runco. "Jestliže se zranění nezlepší, nebude moci ve středu nastoupit," vyřkl Runco jasnou předpověď. Ronaldovi se ozvaly bolesti v pravém stehně, stejné, jaké ho trápily v jarní sezoně v klubu. Lékař zranění označil za běžné, jež by se mělo do tří dnů zahojit. Na neděli fotbalistovi naordinoval fyzioterapii a lehký výklus, avšak zakázal mu trénink s míčem. Kdyby Ronaldo nemohl nastoupit, bylo by to citelné oslabení. Zápas s Turky totiž vynechá jeho skorojmenovec Ronaldinho, jenž byl proti Angličanům vyloučen. Včera ho nicméně potěšila zpráva, že dostal trest pouze na jedno utkání. Šanci pořádně se ukázat na mistrovství světa by měl proti Turkům dostat kontroverzní útočník Luizao. Když trenér Luis Felipe Scolari před šampionátem oznámil jeho nominaci, většina Brazilců nechápavě kroutila hlavou. Luiziao totiž půl roku nehrál kvůli zranění kolena a další tři měsíce nenastoupil ani v jednom utkání, protože vedl soudní spor se svým klubem Corinthians. Přesto dostal přednost před Romáriem, Elberem a Jardelem, elitními ostrostřelci. Scolari na Luizaa nedá dopustit. Je mu vděčný za to, že v listopadu v rozhodujícím utkání kvalifikace sVenezuelou dal dva góly. Luizao se pak znovu trefil i v březnovém přátelském utkání s Jugoslávií. "Má moji plnou důvěru," řekl včera Scolari a prozradil, že právě Luizao je nejpřirozenější náhradou za Ronalda. Ostatně za něj na přišel už v závěru prvního utkání s Turky - a vykoledoval si penaltu, z níž padl vítězný gól. Při sledování posledního čtvrtfinále drželi Brazilci v sobotu nepokrytě palce Senegalcům. Trenér i hráči přiznali, že by raději hráli s africkým mužstvem než s Turky. Ti je totiž ve skupině pořádně potrápili, asi nejvíc ze všech dosavadních soupeřů. "Senegal hraje otevřený fotbal, to by nám svědčilo víc než urputná a dokonale organizovaná hra Turků," přiznal Scolari. "Turci budou nepříjemní, protože už znají naši hru a mohou se na ni lépe připravit," řekl obránce Roberto Carlos. A záložník Gilberto Silva přidal ještě jeden důvod: "Jejich odhodlání bude ještě větší než v prvním utkání. Určitě nezapomněli na Luizaovu penaltu." Turci mají nevyřízené účty i s dalšími brazilskými fotbalisty, hlavně s Rivaldem, jehož teatrální odsouzený pád je stál vyloučení.
SAITAMA - Start brazilského fotbalisty Ronalda ve středečním semifinále je nejistý. Svalové potíže, které se u útočníka Interu Milán objevily v pátečním utkání s Anglií, jsou vážnější, než se předpokládalo. Potvrdil to lékař výpravy José Luis Runco. "Jestliže se zranění nezlepší, nebude moci ve středu nastoupit," vyřkl Runco jasnou předpověď. Ronaldovi se ozvaly bolesti v pravém stehně, stejné, jaké ho trápily v jarní sezoně v klubu. Lékař zranění označil za běžné, jež by se mělo do tří dnů zahojit. Na neděli fotbalistovi naordinoval fyzioterapii a lehký výklus, avšak zakázal mu trénink s míčem. Kdyby Ronaldo nemohl nastoupit, bylo by to citelné oslabení. Zápas s Turky totiž vynechá jeho skorojmenovec Ronaldinho, jenž byl proti Angličanům vyloučen. Včera ho nicméně potěšila zpráva, že dostal trest pouze na jedno utkání. Šanci pořádně se ukázat na mistrovství světa by měl proti Turkům dostat kontroverzní útočník Luizao. Když trenér Luis Felipe Scolari před šampionátem oznámil jeho nominaci, většina Brazilců nechápavě kroutila hlavou. Luiziao totiž půl roku nehrál kvůli zranění kolena a další tři měsíce nenastoupil ani v jednom utkání, protože vedl soudní spor se svým klubem Corinthians. Přesto dostal přednost před Romáriem, Elberem a Jardelem, elitními ostrostřelci. Scolari na Luizaa nedá dopustit. Je mu vděčný za to, že v listopadu v rozhodujícím utkání kvalifikace sVenezuelou dal dva góly. Luizao se pak znovu trefil i v březnovém přátelském utkání s Jugoslávií. "Má moji plnou důvěru," řekl včera Scolari a prozradil, že právě Luizao je nejpřirozenější náhradou za Ronalda. Ostatně za něj na přišel už v závěru prvního utkání s Turky - a vykoledoval si penaltu, z níž padl vítězný gól. Při sledování posledního čtvrtfinále drželi Brazilci v sobotu nepokrytě palce Senegalcům. Trenér i hráči přiznali, že by raději hráli s africkým mužstvem než s Turky. Ti je totiž ve skupině pořádně potrápili, asi nejvíc ze všech dosavadních soupeřů. "Senegal hraje otevřený fotbal, to by nám svědčilo víc než urputná a dokonale organizovaná hra Turků," přiznal Scolari. "Turci budou nepříjemní, protože už znají naši hru a mohou se na ni lépe připravit," řekl obránce Roberto Carlos. A záložník Gilberto Silva přidal ještě jeden důvod: "Jejich odhodlání bude ještě větší než v prvním utkání. Určitě nezapomněli na Luizaovu penaltu." Turci mají nevyřízené účty i s dalšími brazilskými fotbalisty, hlavně s Rivaldem, jehož teatrální odsouzený pád je stál vyloučení.
</TEXT>
</DOC>
<DOC>
<DOCID>LN-20020624078</DOCID>
<DOCNO>LN-20020624078</DOCNO>
<DATE>06/24/02</DATE>
<TITLE>
Atletická reprezentantka Pavla Hamáčková po měsících nečinnosti zase trénuje a věří, že stihne ME v Mnichově
</TITLE>
<TEXT>
Naději, že navzdory vleklým zdravotním potížím stihne srpnové mistrovství Evropy v Mnichově, tyčkařka Pavla Hamáčková zdaleka nepustila. Naopak. Po posledních dnech tréninku vidí pomyslné světlo na konci tunelu.
PRAHA - Ve sbírce má dvě zlaté medaile. Obě 24letá Pavla Hamáčková získala při halových šampionátech. V roce 2000 vyhrála mistrovství Evropy v belgickém Gentu a loni se smála při světovém šampionátu v Lisabonu. Letos však sebevědomou skokanku Dukly zrazuje zdraví, což se projevilo už při březnovém mistrovství starého kontinentu ve Vídni, kdy byla šestým místem hluboce zklamána. Svěřenkyně trenéra Boleslava Patery si chtěla vše vynahradit v létě, ale stejně jako její tréninková partnerka Kateřina Baďurová nemůže závodit. "Jsme obě chcíplý, aspoň že to skáče klukům," usměje se Hamáčková směrem k Adamu Ptáčkovi a Štěpánu Janáčkovi, kteří před týdnem při Odložilově memoriálu zlepšili český rekord. "Táhne se to se mnou od halové sezony. Nejdříve mě trápila achillovka, a jak jsem jí ulevovala, hnula jsem si se zády. Organismus jsou spojené nádoby," přemítá držitelka nejlepšího českého výkonu a halového rekordu 4,56, jímž vyválčila lisabonské zlato. Rodačka z Chomutova má vyhřezlou plotýnku mezi bederním a křížovým obratlem. Optimismus jí ale neopustil. Znovu začala trénovat, každý její den začíná čtyřkilometrovým klusem v pražské oboře Hvězda.
LN: Po vídeňském ME jste měla v plánu rychlé uzdravení. Proč se nepovedlo?
Záda mě začala bolet koncem března na soustředění v Harrachově. Myslela jsem si, že to bude nějaký blok, jen mi tam rupne a vše bude v pořádku, ale mýlila jsem se.
</TEXT>
<HEADING>
LN: Jak se váš zdravotní problém projevoval?
</HEADING>
<TEXT>
Nález není nic zase tak hrozného, záda nebyla nijak traumatická. Nejdřív jsem s tím trénovala, ale pak jsem musela přestat.
</TEXT>
<HEADING>
LN: Co říkali vašemu zranění lékaři?
</HEADING>
<TEXT>
Fyzioterapeut Pavel Kolář nade mnou nejdřív lomil rukama a povídal, že si musí všechno ujasnit. Jde asi o chronické zranění, které se ukázalo až teď.
</TEXT>
<HEADING>
LN: Stihla jste v době nicnedělání něco jiného?
</HEADING>
<TEXT>
Byla jsem jako kripl. Ležela jsem doma a sténala. Jakýkoliv pohyb bolel. Jediné, k čemu jsem se přinutila, byla příprava na státnice na FTVS v oboru fyzioterapie. Chvíli se mi válení hodilo kvůli škole, ale pak mi už zase vadilo.
</TEXT>
<HEADING>
LN: Jak dlouho jste vydržela bez pohybu?
</HEADING>
<TEXT>
Po měsíci se nic nezlepšilo, a tak jsem se začala lehce hýbat. I při tyčkařské nemohoucnosti jsem sportování věnovala denně dvě až tři hodiny. Chodila jsem plavat, jezdila na kole a dokonce i na kajaku. Také jsem dělala různá speciální cvičení.
LN: Jak vypadá vaše situace teď, sedm týdnů před mnichovským ME?
Kdybyste se mě zeptali ještě před týdnem, tak bych byla skeptik. Teď mám ale po dlouhé době dojem, že se to zlepšuje a že mám naději. Dokonce jsem minulý týden začala s běžeckým tréninkem.
</TEXT>
<HEADING>
LN: V čem jsou podle vás příčiny zlepšení?
</HEADING>
<TEXT>
Našla jsem cílené cviky, které na můj problém zabírají. Beru také čínské byliny, které asi částečně ovlivňují moje neduhy. Konečně mám pocit, že dělám něco, co mi prospívá.
</TEXT>
<HEADING>
LN: Nenapadaly vás během dlouhé pauzy černé myšlenky?
</HEADING>
<TEXT>
Po období, kdy jsem byla velice pesimistická, se mi do duše začíná vracet optimismus. K celé situaci se ovšem stavím tak, že když prošvihnu léto, tak se zase nic tak hrozného nestane.
LN: Jak jste po pauze cítila při atletickém tréninku?
Když jsem si po dvou měsících nazula tretry, běžela jsem úseky stejně rychle jako předtím. Trenér nechtěl věřit stopkám. Tělo si ale nějak pamatuje, co dělalo.
LN: Co by se muselo ještě stát, abyste v Mnichově závodila?
Moje strategie spočívá asi v tom, že se nebudu rozcvičovat. Zatím nejsem schopná udělat základní atletické prvky, jako je vysoký skipink nebo se předklonit k noze. Skákat zkusíme ve druhé polovině července. Kdyby vše šlo, dá se Mnichov ještě stihnout, limit honit nemusím, mám ho ještě ze zimy.
LN: Nemáte strach, že během doby, co nezávodíte, vám světová špička odskočí tak, že s ní nedržíte krok?
Nejsem prognostik, ale samozřejmě se to stát může. Kdybych ale nevěřila, že se vrátím mezi elitu, tak nedělám to, co dělám. Často se přece stává, že někdo musí vynechat celou sezonu, já ovšem o úplném vynechání ještě nemluvím.
LN: Nepocítila jste v posledních měsících zmenšený zájem sponzorů?
Já jsem nikdy nijak velký zájem nepozorovala, takže nepociťuji ani odliv. Toto riziko podstupuje každý atlet, ale nejsme přece stroje... Určitě si nelámu hlavu z toho, jestli mi zruší smlouvu nebo přijdu o propůjčené auto.
LN: Jak se může na případnou vynechanou sezonu dívat váš zaměstnavatel - Dukla Praha?
Materiální ztráty mohou nastat. Platové kategorie se určují podle výsledků a umístění. Proto bych se ráda vrátila aspoň na závěr sezony a začátkem září skákala na armádním mistrovství světa v Miláně. Není na tom zvláštního. Podobně jako mají vysokoškolské kluby povinnou univerziádu, mají i vojáci svůj šampionát.
LN: Na konci loňského roku jste překvapila snímky v kalendáři aktů atletů Dukly. Nepřipravujete teď něco podobného?
Byla to zajímavá myšlenka, ale objevily se věci, které u toho nemusely být. Akty se mi líbí, ale teď necítím potřebu je někde publikovat. Jestli se k nim někdy vrátím, tak asi jen pro svoje potěšení.
</TEXT>
</DOC>
<DOC>
<DOCID>LN-20020624079</DOCID>
<DOCNO>LN-20020624079</DOCNO>
<DATE>06/24/02</DATE>
<TITLE>
Nejlépe draftovaným hokejistou pro NHL se stal Kanaďan Nash, z Evropanů se nejvíc prosadili Finové
</TITLE>
<TEXT>
Nejvíce českých hráčů v historii si v pátek v Torontu vybraly kluby NHL v 1. kole draftu do nejslavnější ligové soutěže světa. Překvapivě mezi nimi chyběl vsetínský centr Jiří Hudler, považovaný za nejtalentovanějšího českého hráče. Jedničkou draftu se stal kanadský útočník Rick Nash, který bude od příští sezony oblékat dres Columbusu.
TORONTO - Kladenský odchovanec Petr Tatíček se stal letos nejvýše draftovaným českým hokejistou. Talentovaného útočníka si vybrala jako 9. v celkovém pořadí Florida. Tatíček v minulé sezoně působil v kanadské juniorské lize v klubu Slt. Ste. Marie, v němž v minulé sezoně nasbíral v 60 zápasech 69 bodů. "Je to neuvěřitelně krásný pocit, být vybrán tímto týmem. Jsem šťastný. Určitě se mi vyplatilo, že jsem za moře odešel už jako junior," podotkl syn někdejšího kladenského obránce. Na Floridě se pravděpodobně potká i se současným trenérem a známým bouřlivákem Mike Keenanem. "Už jsme spolu dvakrát mluvili. Je tady ale více příjemných lidí. Věřím, že mi pomohou zlepšovat se, abych byl platnou součástí týmu," přál si Tatíček. V prvním kole byli z českých hráčů vybráni ještě Jakub Klepiš (16.), o jehož služby projevila zájem Ottawa, plzeňský útočník Jakub Koreis (19.) a v zámoří působící obránce Martin Vágner (26.). Koreisova hráčská práva získal Phoenix, Vágnerova Dallas. V Torontu tak padl rekord v počtu draftovaných českých hráčů v prvním kole, dosavadní maximum byli tři hokejisté. Nečekaně mezi elitní třicítkou chyběl Jiří Hudler ze Vsetína, který měl být podle některých odborníků nejžádanějším českým hokejistou. Nakonec si ho ale až ve 2. kole vybral vítěz Stanley Cupu Detroit jako 58. v celkovém pořadí. Celkově si kluby v 1. kole vybraly 15 hokejistů ze severní Ameriky a 15 Evropanů, což nejlépe svědčí o současném rozložení sil v NHL. Zatímco před rokem z evropských hokejových velmocí nejvíce uspěli Rusové, kteří měli tři hráče v elitní pětce, letos se do této pozice dostali Finové. Dvojkou se totiž stal finský brankář Kari Lehtonen, jenž jako historicky nejvýše draftovaný evropský gólman míří do Atlanty k Milanu Hniličkovi. Čtyřkou pak obránce Joni Pitkänen. Toho si vybrala Philadephia, která čtvrté místo při výběru získala od Tampy za cenu toho, že oželela služby ruského útočníka Ruslana Fedotěnka.
</TEXT>
<HEADING>
Budoucnost Columbusu? Nash s Kleslou
</HEADING>
<TEXT>
Předurčen do role největší hvězdy ale byl kanadský hokejista Rick Nash, jehož si Columbus vybral jako prvního v pořadí. Columbus měl přitom původně volit až jako třetí, ale získal právo prvního výběru od Floridy. Až jako třetí byl vybrán obránce Jay Bouwmeester, největší kandidát na post jedničky draftu. Podle předpokladů jej ale získala Florida. "Rick byl naše číslo jedna celý rok. Úplně jsme se do tohoto chlapce zamilovali. Věříme, že nám pomůže zvýšit útočnou sílu týmu," uvedl generální manažer Columbusu Doug MacLean. Podotkl, že společně s českým bekem Rostislavem Kleslou a Pascalem Leclairem bude Nash patřit k budoucím hvězdám klubu. Nash, který letos získal na juniorském MS v České republice s Kanadou stříbrnou medaili, na sebe upoutal pozornost v juniorské soutěži OHL. V dresu Londýna nastřílel v 54 zápasech 30 branek a přidal 40 asistencí. "Jsem z toho vzrušený. Věděl jsem, že tento večer pro mě bude důležitý, ale tohle jsem nečekal," přiznal Nash.
Pořadí nejlépe draftovaných hokejistů
Pořadí v 1. kole draftu (tým NHL - hráč - post - dosavadní tým):
1. Columbus Rick NASH - levé křídlo - Londýn (OHL).
2. Atlanta Kari LEHTONEN (Fin.) - brankář - Jokerit Helsinky (Fin.).
3. Florida Jay BOUWMEESTER - obránce - Medicine Hat (WHL).
4. Philadeplhia Joni PITKÄNEN - obránce - Kärpät Oulu (Fin.).
5. Pittsburgh Ryan WHITNEY - obránce - Boston Univers. (H-East).
6. Nashville Scottie UPSHALL - pravé křídlo Kamloops (WHL).
7. Anaheim Joffrey LUPUL - střední útočník Medicine Hat (WHL).
8. Minnesota Pierre-Marc BOUCHARD - střední útočník - Chicoutimi (QMJHL).
9. Florida - Petr TATÍČEK - střední útočník - Slt. Ste. Marie (OHL).
10. Calgary Eric NYSTROM - levé křídlo - Univers. of Michigan (CCHA).
11. Buffalo Keith BALLARD - obránce - Univers. of Minnesota (WCHA).
12. Washington Steve EMINGER - obránce Kitchener (OHL).
13. Washington Alexander SJEMIN (Rus.) - levé křídlo - Čeljabinsk (Rus.).
14. Montreal Chrispopher HIGGINS - střední útočník - Yale university (ECAC).
15. Edmonton Jasse NIINIMÄKI (Fin.) - střední útočník - Ilves Tampere (Fin.).
16. Ottawa - Jakub KLEPIŠ (ČR) - střední útočník Portland (WHL).
17. Washington Boyd GORDON - pravé křídlo - Red Deer (WHL).
18. Los Angeles Denis GREBEŠKOV (Rus.) obránce - Jaroslavl (Rus.).
19. Phoenix - Jakub KOREIS (ČR) - střední útočník - Plzeň (ČR).
20. Buffalo Daniel PAILLE - levé křídlo - Guelph (OHL).
21. Chicago Anton BABČUK (Ukr.) - obránce Elektrostal (Rus.).
22. New York Islanders Sean BARGENHEIM (Fin.) pravé křídlo - Jokerit Helsinky (Fin.).
23. Phoenix Ben EAGER - levé křídlo - Oshawa (OHL).
24. Toronto Alexander STEEN - střední útočník Frölunda (Švéd.).
25. Carolina Cam WARD - brankář - Red Deer (WHL).
26. Dallas - Martin VÁGNER (ČR) - obránce - Hull (QMJHL).
27. San Jose Mike MORRIS - pravé křídlo - St. Sebestian's (USHSE).
28. Colorado Jonas JOHANSSON (Švéd.) - křídelní útočník - HV 71 (Švéd.).
29. Boston Hannu TOIVONEN (Fin.) - brankář Häämeenlinna (Fin.).
30. Atlanta Jim SLATER - střední útočník - Michigan State (CCHA).
Pořadí dalších českých hokejistů:
35. Pittsburgh Ondřej NĚMEC - obránce - Vsetín.
45. Montreal Tomáš LINHART - obránce - Pardubice.
58. Detroit Jiří HUDLER - centr - Vsetín.
63. Detroit Tomáš FLEISCHMAN - centr - Vítkovice.
</TEXT>
</DOC>
<DOC>
<DOCID>LN-20020624080</DOCID>
<DOCNO>LN-20020624080</DOCNO>
<DATE>06/24/02</DATE>
<TITLE>
Dnes začíná v Londýně nejslavnější tenisový turnaj, favorizovaného Australana Hewitta oslabila nevolnost
</TITLE>
<TEXT>
Tenisová horečka zachvátí v následujících dvou týdnech Anglii, která se snaží zapomenout na fotbalové zklamání. Začíná Wimbledon, turnaj, v němž se triumf rovná vstupence do "klubu nesmrtelných". Usilovat o něj bude i 10 Čechů, s výjimkou Nováka a Bedáňové ale příliš šancí nemají.
PRAHA - Američanka Venus Williamsová a Chorvat Ivaniševič jsou zatím posledními tenisty, kterým ležel Wimbledon u nohou. Zatímco ženská světová jednička má velkou šanci tento pocit zažít letos znovu, Ivaniševič zcela jistě ne. Patří totiž do skupiny hvězd, které letos na wimbledonskou trávu nepřijedou (dále Rafter, Costa, Kuerten, Grosjean, Hass, Moya, Hingisová, Davenportová). Jenomže i tak bude ve Wimbledonu znovu obrovská konkurence. Platí to především o mužské dvouhře. "Za poslední roky je situace snad nejvíc otevřená. Hráčů, kteří cítí šanci, je nejméně deset. V minulosti šlo přitom prakticky vždy jen o to, zda se najde tenista schopný narušit nadvládu Peta Samprase," míní světová jednička Australan Lleyton Hewitt. Ten je odborníky zmiňován coby hlavní favorit asi nejčastěji. Před týdnem již potřetí v řadě vyhrál wimbledonskou generálku v Queen's Clubu, což se před ním podařilo jen trojici Emerson, Wilding a McEnroe. Ti všichni posléze alespoň jednou uspěli i ve Wimbledonu. "Anglie má ráda tradice a tuhle bych nechtěl porušit," řekl Hewitt, jehož přípravu však v posledních dnech vážně zkomplikovaly žaludeční problémy. "Pokud přežiji první týden, budu mít šanci to zvládnout. Nemoc mi vzala energii, ale snad se to neprojeví," doufá. V podobné situaci byl Hewitt už letos v lednu před Australian Open. Tehdy ho oslabily prodělané neštovice a na turnaji pak prohrál hned v úvodním kole. Jeho první soupeř ve Wimbledonu navíc bude Švéd Björkman, jeden z nejlépe returnujících hráčů světa. O vídendu navíc prokázal formu na turnaji v Nottinghamu, který vyhrál. V osmifinále by pak Hewitt mohl narazit na svou velkou "noční můru", Francouze Escudeho. Ten ho loni vyřadil právě v osmifinále Wimbledonu a vyhrál i další vzájemný zápas na trávě ve finále Davis Cupu. Za Hewittova největšího konkurenta však považují experti domácího miláčka Tima Henmana, Australan naopak své největší soupeře vidí ve stárnoucích amerických legendách Samprasovi a Agassim. "Hodně lidí je už odepisuje, ale neprávem. Zvlášť Sampras bude nebezpečný," říká Hewitt a argumentuje bilancí sedminásobného wimbledonského šampiona: "V posledních devíti letech tu prohrál jen dva zápasy. Na to je snad lepší ani nemyslet."
</TEXT>
<HEADING>
Sestry Williamsovy se mohou potkat až ve finále
</HEADING>
<TEXT>
Venus a Serena Williamsovy versus zbytek světa - ve dvouhře žen se zdá být situace o dost jasnější. Sebevědomé americké sestry do grandslamového turnaje poprvé nastoupí v pozici první a druhé hráčky světa. Předem tak mají jistotu, že potkat se mohou až ve finále. Zda je cestou do něj může někdo zastavit, je ústřední otázka. "Těžko je někdo ohrozí. Největší šanci v tomto směru dávám Capriatiové, která je v polovině pavouka společně se Serenou," míní legendární Chris Evertová. Serena Williamsová je i přes nedávné vítězství na French Open (ve finále porazila právě Venus) považována za slabší článek sesterského dua. "Rychlejší a psychicky náročnější hra na trávě jejímu silovému pojetí úplně nesedí," míní Evertová. Nebezpečnými soupeřkami se pro Serenu mohou stát i Jugoslávka Dokičová nebo Češka Bedáňová. Obhájkyni titulu Venus Williamsovou by mohla vážněji ohrozit snad jen loňská finalistka Heninová. "Můj cíl je jasný: vyhrát. Cokoliv jiného pro mě nemá význam," srší světová jednička sebevědomím. Pokud svůj cíl splní, stane se za posledních 30 let po Navrátilové a Grafové teprve třetí tenistkou, která získá tři tituly v řadě. Právě 45letá Martina Navrátilová pak má na dvorcích All England Clubu šanci překonat rekord rekordů. Přihlášená je sice jen do čtyřhry a mixu, pokud by se jí však podařilo v obou kategoriích uspět, získala by už svůj 20. a 21. wimbledonský titul. Američanka Kingová jich má dvacet.
Wimbledonská nej poválečné historie
Nejvíc titulů ve dvouhře
</TEXT>
</DOC>
<DOC>
<DOCID>LN-20020624081</DOCID>
<DOCNO>LN-20020624081</DOCNO>
<DATE>06/24/02</DATE>
<TITLE>
* Je to hrozný turnaj. Tráva je dobrá leda tak pro fotbalisty a krávy. Chilský tenista Marcelo Rios, bývalá světová jednička
</TITLE>
<TEXT>
* Počasí je tam opravdu nevyzpytatelné. Stačí pár kapek a z kurtu je klouzačka a z nasáklých míčů medicinbaly. Český tenista Petr Korda o vrtkavém počasí
* Čekat v útrobách stadionu, až přestane pršet, bývá dost náročné. Člověk vydrží jen určitý počet obědů a partií kostek. Typicky anglický humor Tima Henmana
* Můžete vyhrát desítky turnajů a vydělat si miliony dolarů, ale jistotu, že se na vás po pár letech nezapomene, máte jen v případě, že vám alespoň jednou přijde na centrkurt pogratulovat vévodkyně z Kentu. Legendární Australan Ken Rosewall, který Wimbledon nikdy nevyhrál
* Sledovat ty nekonečné šňůry servisů, které dnes hráči předvádějí, je dost nezáživné. Divím se, že na takový tenis ještě někdo chodí. Američan John McEnroe, trojnásobný vítěz Wimbledonu
* Jestli jsem ztratil touhu vítězit, tak ve Wimbledonu se mi pokaždé vrátí. Když vstoupín na centrální dvorec, cítím se jako v chrámu. Američan Pete Sampras, sedminásobný šampion
* Na tenhle turnaj se netěším. O hráče se tu moc nestarají. Například nás ani nechtějí vyzvednout na letišti. Francouzka Mary Piercová
* Je tam hezká atmosféra. Ale cítím se dobře všude, kde akceptují moji platební kartu. Venus Williamsová na otázku, zda je Wimbledon její oblíbené místo
</TEXT>
</DOC>
<DOC>
<DOCID>LN-20020624082</DOCID>
<DOCNO>LN-20020624082</DOCNO>
<DATE>06/24/02</DATE>
<TITLE>
Je tomu přesně 66 let, co naposledy na dvorcích All England Clubu, v jednom ze sportovních svatostánků Anglie, triumfoval britský tenista. Celá země nyní doufá, že konečně nadešel čas velkého wimbledonského vítězství jejího miláčka Tima Henmana.
</TITLE>
<GEOGRAPHY>LONDÝN</GEOGRAPHY>
<TEXT>
Byla by to další krásná oslava, kterou by si padesátileté výročí nástupu královny Alžběty II. na trůn zasloužilo. Celá monarchie by zaplesala, kdyby sedmadvacetiletý Tim Henman, letos čtvrtý nasazený, konečně Wimbledon vyhrál. "Henman bude hrát pod obrovským tlakem, nechtěl bych být v jeho kůži," pravil loňský vítěz Goran Ivaniševič, jenž právě domácího oblíbence žijícího navíc v místě turnaje, Londýně, minulý rok v semifinále vyřadil. "Možná má ale Tim vepsáno v osudu, že letos konečně zvítězí. Každopádně bych rád viděl, že bude Británie oslavovat jeho vítězství," přál soupeři Ivaniševič. Henman, jenž se na travnatých dvorcích tenis odmala učil a předvádí na nich vždy svou nejlepší hru, byl ve Wimbledonu už třikrát v semifinále. "Jednoho dne Wimbledon vyhraju," zapřísáhl se před letošním ročníkem syn známého anglického právníka. Jeho tenis není úplně založený na nechytatelném servisu a pestrosti úderů, nýbrž na promyšlené akci a volejích. Připomíná legendárního Švéda Stefana Edberga.
</TEXT>
<HEADING>
Gentleman tenisových kurtů
</HEADING>
<TEXT>
Navíc je prototypem pravého gentlemana. Klidně opraví výrok sudích ve svůj neprospěch. "Jestliže vidím balon ve hřišti, nemohu dělat, jako by se nic nestalo. Získal bych tak neprávem výhodu," tvrdil například před dvěma lety při daviscupovém utkání s Českou republikou, kdy se takto několikrát prezentoval. Není se co divit, že na britských ostrovech nosí přezdívku "Drahoušek". Pověst chlapíka s havraními vlasy a klukovským pohledem má jedinou kaňku. Jako dvacetiletý odpálil při wimbledonské čtyřhře vzteky balonek, jenž trefil sběračku míčků. Jeho pár byl proto diskvalifikován. K upřímnému pokání pak přidal ještě náruč růží a lehce poraněná dívka je dodnes jeho velkou fanynkou. Henman je s Wimbledonem spjat doslova pupeční šňůrou. Již jeho dědeček se dostal na nejslavnějším turnaji světa do 3. kola, jeho prababička byla první ženou, která ve Wimbledonu servírovala nad hlavou. Turnaje se účastnila i jeho babička, otec je čestným členem All England Clubu. Anglii zaplavila "Henmanie" poprvé před šesti lety, kdy se 21letý absolvent exkluzivní soukromé školy v Oxfordu dostal až do čtvrtfinále, což se předtím naposledy povedlo anglickému hráči v 70. letech. A rok co rok se Henman dostává titulu blíže. Loni podlehl Ivaniševičovi v přerušeném zápase, ve kterém vedl 2:1 na sety a 2:1 ve čtvrté sadě. "Nyní jsem ale daleko lepší tenista než před dvanácti měsíci," vzkázal fanouškům minulý týden Henman po finálové účasti v londýnském Queens Clubu, generálce před turnajem turnajů. Anglie věří, že již letos díky Henmanovi skončí její 66letý wimbledonský půst.
Pět hlavních wimbledonských otázek
1. Jak dopadne souboj sester Williamsových se zbytkem světa?
2. Získá Pete Sampras rekordní osmý titul ve dvouhře?
3. Dočká se Anglie díky Timu Henmanovi po 66 letech triumfu v mužské dvouhře?
4. Hewitt, Safin, Federer, Roddick versus Agassi, Sampras, Rusedski, Kafelnikov. Kdo uspěje v souboji generací?
5. Vyhraje Martina Navrátilová rekordní 21. titul?
</TEXT>
</DOC>
<DOC>
<DOCID>LN-20020624083</DOCID>
<DOCNO>LN-20020624083</DOCNO>
<DATE>06/24/02</DATE>
<TITLE>
Generálka před grandslamovým turnajem ve Wimbledonu vyšla nejlépe Björkmanovi a Američance Rubinové
</TITLE>
<TEXT>
Nečekaným vítězem poslední wimbledonské generálky se stal na turnaji v Nottinghamu švédský tenista Jonas Björkman. Turnajový titul získal po čtyřech letech a notně tak vystrašil světovou jedničku Lleytona Hewitta. Toho totiž čeká v 1. kole Wimbledonu souboj právě s Björkmanem.
PRAHA/LONDÝN - Po posledním vyhraném míčku ve finálovém zápase s Australanem Arthursem (6:2, 6:7, 6:2) klesl Jonas Björkman do kolen. Po čtyřech letech, kdy se po zranění kolene a lokte marně pokoušel navázat na předešlé úspěchy totiž znovu poznal sladký pocit vítězství. "Přiznám se, že už jsem přestával věřit, že se mi ještě někdy povede turnaj vyhrát. Byl to můj velký sen, který se mi teď splnil," přiznal jeden z největších gentlemanů na okruhu ATP, který své nejlepší měsíce kariéry prožil v roce 1997. Tehdy byl na žebříčku dokonce na 4. místě. V Nottinghamu, který se hraje stejně jako Wimbledon na trávě, Björkman opět předváděl tenis nejlepší úrovně a vedle Arthurse porazil i další světové hráče na tomto povrchu. Především mistra es Grega Rusedského a sebevědomého amerického mladíka Andyho Roddicka. Björkmanova forma musí každopádně nahánět obavy největšímu favoritovi Wimbledonu, Australanu Lleytonu Hewittovi. Ten se totiž se Švédem utká hned v 1. kole. A zatímco Björkman v posledních dnech prožívá velký návrat, Hewitta trápí žaludeční nevolnost, kvůli které se odhlásil z turnaje vHertogenbosch. "I přesto je ale Lleyton velký favorit. I když já se pokusím hrát alespoň stejně dobře jako teď. Celý týden mi to šlo v Nottinghamu výborně," dodal 30letý Björkman.
Čekala deset let
Tenisové výsledky
</TEXT>
</DOC>
<DOC>
<DOCID>LN-20020624084</DOCID>
<DOCNO>LN-20020624084</DOCNO>
<DATE>06/24/02</DATE>
<TITLE>
Nečekanou ztrátu zaznamenal při závodě F3000 Tomáš Enge, který na Nürburgringu havaroval a dojel na nebodovaném místě.
</TITLE>
<GEOGRAPHY>NÜRBURGRING</GEOGRAPHY>
<TEXT>
Tomáši Engemu se vůbec nevydařil šestý závod mezinárodního mistrovství formule 3000 na německém okruhu Nürburgring, kde nebodoval. Po druhém místě v páteční kvalifikaci český jezdec v sobotu havaroval už ve druhém kole a nakonec obsadil třináctou pozici se ztrátou jednoho kola na svého největšího rivala Francouze Sebastiena Bourdaise, který závod vyhrál. V průběžném pořadí si Enge udržel druhé místo, ale jeho odstup na Bourdaise vzrostl na třináct bodů. Engeho připravila o šanci bojovat o vítězství chyba Itala Enrica Toccacela. Zatímco Bourdais, Enge, Nguyen i Ricardo Sperafico jeli do první zatáčky vnitřkem, Toccacelo zaútočil vnějškem a dostal se na chvíli na druhé místo. Enge ho však vzápětí opět předjel. V nájezdu do druhého kola zaútočil Toccacelo podruhé a v první zatáčce se dostal před Engeho, byl ale příliš rychlý a na rozdíl od českého jezdce neudržel vnitřní stopu. Enge se tak vrátil na druhé místo, ale v nájezdu do druhé zatáčky italský jezdec narazil do jeho vozu. Enge se dostal do smyku, při kterém přišel o přední křídlo a musel do boxů. Kvůli časové ztrátě se propadl na konec startovního pole a nepomohlo mu ani to, že několikrát zajel nejrychlejší kolo závodu. "Normálně jsem najel do zatáčky na druhém místě a najednou jsem ucítil ránu a dostal jsem smyk. Z jeho strany to bylo nefér sejmutí, v žádném případě nemůže říkat, že byl vedle mě," vykládal zklamaný Enge. "Je to velká škoda, protože vůz jel perfektně a jsem si jist, že bych získal minimálně druhé místo. Bohužel tyto věci, stejně jako technické závady, nemohu ovlivnit. Nebylo to poprvé, kdy Toccacelo s někým kolidoval," připomněl Enge loňský závod v Monze, kde Ital způsobil v úvodní šikaně hromadnou kolizi.
NÜRBURGRING - Tomáši Engemu se vůbec nevydařil šestý závod mezinárodního mistrovství formule 3000 na německém okruhu Nürburgring, kde nebodoval. Po druhém místě v páteční kvalifikaci český jezdec v sobotu havaroval už ve druhém kole a nakonec obsadil třináctou pozici se ztrátou jednoho kola na svého největšího rivala Francouze Sebastiena Bourdaise, který závod vyhrál. V průběžném pořadí si Enge udržel druhé místo, ale jeho odstup na Bourdaise vzrostl na třináct bodů. Engeho připravila o šanci bojovat o vítězství chyba Itala Enrica Toccacela. Zatímco Bourdais, Enge, Nguyen i Ricardo Sperafico jeli do první zatáčky vnitřkem, Toccacelo zaútočil vnějškem a dostal se na chvíli na druhé místo. Enge ho však vzápětí opět předjel. V nájezdu do druhého kola zaútočil Toccacelo podruhé a v první zatáčce se dostal před Engeho, byl ale příliš rychlý a na rozdíl od českého jezdce neudržel vnitřní stopu. Enge se tak vrátil na druhé místo, ale v nájezdu do druhé zatáčky italský jezdec narazil do jeho vozu. Enge se dostal do smyku, při kterém přišel o přední křídlo a musel do boxů. Kvůli časové ztrátě se propadl na konec startovního pole a nepomohlo mu ani to, že několikrát zajel nejrychlejší kolo závodu. "Normálně jsem najel do zatáčky na druhém místě a najednou jsem ucítil ránu a dostal jsem smyk. Z jeho strany to bylo nefér sejmutí, v žádném případě nemůže říkat, že byl vedle mě," vykládal zklamaný Enge. "Je to velká škoda, protože vůz jel perfektně a jsem si jist, že bych získal minimálně druhé místo. Bohužel tyto věci, stejně jako technické závady, nemohu ovlivnit. Nebylo to poprvé, kdy Toccacelo s někým kolidoval," připomněl Enge loňský závod v Monze, kde Ital způsobil v úvodní šikaně hromadnou kolizi.
</TEXT>
</DOC>
<DOC>
<DOCID>LN-20020624085</DOCID>
<DOCNO>LN-20020624085</DOCNO>
<DATE>06/24/02</DATE>
<TEXT>
KARLOVY VARY - Michala Strnadová nenechala ani ve finále Světového poháru v Karlových Varech nikoho na pochybách, kdo je v současné době nejlepší kajakářkou ve sjezdu na divoké vodě. Už s jistým prvenstvím v seriálu a dvěma tituly z nedávného mistrovství světa vyhrála 22letá česká reprezentantka sobotní sprint na 500 metrů a včera pětikilometrový závod. Završila sezonu bez jediné porážky a potvrdila celkové vítězství v SP. V cestě za prvenstvím ji nezastavily ani zdravotní problémy. Startovala se sebezapřením po silném nachlazení. "Sice se mi špatně dýchalo, ale netradiční závod jsem si nechtěla nechat ujít. Trať vede městem a nikde jinde nepřijde tolik diváků," vysvětlila po sobotním závodě kajakářka, která pak přiznala že start dlouho zvažovala, a nakonec se k němu odhodlala až s ohledem na to, že závod v západních Čechách je jediným v roce s finančními odměnami. "Navíc jsem chtěla vyhrát doma. Měla jsem výhodu, že jsem jela poslední a měla přehled o soupeřkách. Na mezičase jsem ztrácela šest sekund, a to mě vyhecovalo," uvedla kajakářka Bohemians Praha k nedělní jízdě. Její trenér Robert Knebel navázal zlatem na sobotní sprinterské stříbro svého mladšího bratra Davida. Výhra byla pro něj zadostiučiněním poté, co se mu sezona nepovedla podle představ.
</TEXT>
</DOC>
<DOC>
<DOCID>LN-20020624086</DOCID>
<DOCNO>LN-20020624086</DOCNO>
<DATE>06/24/02</DATE>
<TEXT>
KRŠKO, Slovinsko - Dosud nejlepšího výsledku v Grand Prix dosáhl ve čtvrtém závodě 21letý plochodrážník Lukáš Dryml, jenž v Kršku obsadil 12. místo a připsal si sedm bodů. Zvítězil Australan Ryan Sullivan, jenž se posunul i do čela průběžné kvalifikace GP. Závěr slovinské Velké ceny byl koncertem továrních jezdců divišovské Jawy. Nejprve Sullivan s Britem Markem Loramem vyřadili v semifinále Švéda Tonyho Rickardssona, ve finálové jízdě se mezi ně na stupně vítězů vklínil Polák Tomasz Gollob. Vítěze rozhodčí určili až po zhlédnutí televizního záznamu. Český jezdec byl s prvním postupem do horního tuctu nadmíru spokojen. "Nebýt toho, že jsem v závěru riskoval a zkusil se dostat do semifinále, mohl jsem být celkově desátý. Protože jsem ale bojoval o postup mezi elitní osmičku, nemrzí mě to," řekl Dryml k jízdě, která rozhodla o jeho konečném umístění. Seriál Grand Prix pokračuje pátým dílem 6. července ve Švédsku, za další dva týdny je na pořadu Velká cena České republiky na pražské Markétě.
</TEXT>
</DOC>
<DOC>
<DOCID>LN-20020624087</DOCID>
<DOCNO>LN-20020624087</DOCNO>
<DATE>06/24/02</DATE>
<TITLE>
Poderoso vyhrál České derby. Vítězem 10. ročníku Českého derby tříletých rovinových koní se stal Poderoso ze stáje Galaxie, kterého vedl anglický žokej Philip Robinson. Za Poderosem do cíle 2400 m dlouhého dostihu docválali College Classic s jezdkyní Helenou Blažkovou a Larrimahou v sedle s žokejem Radkem Koplíkem.
</TITLE>
<TEXT>
V McLarenu až do konce kariéry. Nejenže skotský pilot F1 David Coulthard vpátek popřel, že by se z týmu McLaren chystal letos odejít k Toyotě, ale současnou značku nehodlá prý změnit až do konce kariéry. Jezdec to prohlásil včera před startem Velké ceny Evropy v německém Nürburgringu.
Slávista Sedláček do Moskvy? Záložník fotbalové Slavie Lumír Sedláček odletěl v závěru týdne na testy do Dynama Moskva. Ovšem není vyloučeno, že by nakonec skončil v konkurenčním Torpedu.
Večeřová v korejské lize. Na téměř dva měsíce do jihokorejské profesionální ligy odletěla basketbalistka Gambrinusu Brno Ivana Večeřová, která bude hrát za tým Shinsegno.
Pardubický P. Sýkora míří k Jágrovi. Výměny během draftu NHL se dotkly i českého útočníka Petra Sýkory. V současnosti hráč Pardubic byl uvolněn Nashvillem do Washingtonu za právo výběru ve 3. kole příštího draftu. V případě, že se s Capitals domluví na smlouvě, mohl by se stát spoluhráčem Jaromíra Jágra.
Czerkawski do Montrealu. Polský hokejový útočník Mariusz Czerkawski posílí ofenzivu Montrealu. Jeho dosavadní klub New York Islanders ho vyměnil za Arrona Ashama a právo výběru v 5. kole draftu.
</TEXT>
</DOC>
<DOC>
<DOCID>LN-20020624088</DOCID>
<DOCNO>LN-20020624088</DOCNO>
<DATE>06/24/02</DATE>
<TITLE>
F1: Barrichello směl vyhrát v Schumacherově vlasti
</TITLE>
<TEXT>
Jezdecká chyba připravila Michaela Schumachera o čtvrté prvenství na německém okruhu Nürburgring v závodu formule 1.
NÜRBURGRING - Čtyřnásobný mistr světa projel cílem o necelé tři desetiny vteřiny za svým kolegou ze stáje Ferrari Rubensem Barrichellem, jenž vyhrál teprve druhou Grand Prix v kariéře. V roce 2000 se Barrichello radoval rovněž v Německu v Hockenheimu. Schumacherovi se sice nepovedlo obhájit prvenství na domácím okruhu z předchozích dvou let, ale díky zisku šesti bodů si upevnil už tak suverénní vedení v seriálu. Třetí místo obsadil Fin Kimi Räikkönen na mclarenu. Do cíle nedojel Kolumbijec Juan Pablo Montoya s williamsem, jenž startoval z první pozice. V 28. kole se srazil s Britem Davidem Coulthardem, který se ho snažil předjet, a pro oba závod skončil. Montoya vypadl už potřetí za sebou, v předchozích případech to však bylo kvůli technických závadám. Barrichellovi skvěle vyšel start. Nejprve se posunul ze čtvrtého místa na druhé za Ralfa Schumachera, který rovněž předjel Montoyu. Brazilec pokračoval v útoku a v zatáčce Castrol se posunul i před mladšího z bratrů Schumacherů. Ve třetím kole předstihl Ralfa i jeho slavnější sourozenec a pustil se do stíhání Barrichella. V závěru závodu se zavěsil až za něj a 60 000 diváků na okruhu s napětím čekalo, zda stejně jako v květnu při Grand Prix Rakouska přijde z depa pokyn, aby týmová dvojka pustila čtyřnásobného šampiona před sebe. Barrichello však na prvním místě zůstal. "Situace v mistrovství se změnila. Dneska nebylo nutné, aby si místa vyměnili, proto jsme respektovali Rubensův výkon," řekl technický ředitel Ferrari Ross Brawn. Barrichello se po závodu odmítl bavit o tom, zda vítězství bere jako satisfakci za ,ukradený' triumf v Rakousku. "Lidé o tom samozřejmě budou hodně mluvit, ale pro mě to byl fantastický závod. Chci si to teď užít. Mám tady celou rodinu a budeme se z vítězství společně radovat," vykládal brazilský pilot. Michael Schumacher se na něho tlačil už v průběhu závodu, ale v 23. okruhu byl příliš rychlý v zatáčce a dostal smyk, po němž skončil mimo trať. Auto však výlet přežilo bez úhony a Němec mohl pokračovat. "Chtěl jsem před první zastávkou v boxech zůstat déle na trati, abych se dostal na první místo. Najel jsem k němu moc blízko a roztočil se. Stálo mě to vítězství," mínil lídr šampionátu. "Jel jsem naplno, ale Rubensovi závod skvěle vyšel. Neudělal chybu a zasloužil si vyhrát," uznal Schumacher.
Výsledky Velké ceny Evropy
</TEXT>
</DOC>
<DOC>
<DOCID>LN-20020624089</DOCID>
<DOCNO>LN-20020624089</DOCNO>
<DATE>06/24/02</DATE>
<GEOGRAPHY>DUISBURG</GEOGRAPHY>
<TEXT>
Třetí místa obsadil kanoista Martin Doktor v závodě Světového poháru v Duisburgu na jeden kilometr a na pětistovce. Ve sprinterské dvoustovce našel přemožitele jedině v domácím Němci Andreasu Dittmerovi, který vyhrál i kilometr. Poloviční trať se stala kořistí Rusa Maxima Opaleva. Jediného vítězství pro české barvy dosáhla v závodě na 200 m čtyřkanoe Karel Kožíšek, Petr Procházka, Petr Fuksa a Jan Břečka. Třetí skončili Petr Fuksa a Petr Netušil v deblkanoi.
</TEXT>
</DOC>
<DOC>
<DOCID>LN-20020624090</DOCID>
<DOCNO>LN-20020624090</DOCNO>
<DATE>06/24/02</DATE>
<TEXT>
NOGARO, Francie - Nováček Evropského poháru tahačů David Vršecký obsadil v hlavním závodě třídy Super Race Truck v Nogaru třetí místo a ve čtvrtém podniku sezony dosáhl zatím největšího úspěchu v kariéře. Druhý jezdec stáje Buggyra Gerd Korber z Německa skončil po problémech s motorem šestý a další český závodník Stanislav Matějovský s tatrou dojel pátý. "Byl to nesmírně těžký závod. Trať strašně klouzala. Že to dokážu, jsem uvěřil až v poslední zatáčce. Jsem nesmírně šťastný. Nenapadlo by mě to ani ve snu," radoval se Vršecký.
</TEXT>
</DOC>
<DOC>
<DOCID>LN-20020624091</DOCID>
<DOCNO>LN-20020624091</DOCNO>
<DATE>06/24/02</DATE>
<TITLE>
BRNO - Vysokou prohrou 0:5 s izraelským Ašdodem vstoupili fotbalisté 1. FC Brno do Poháru Intertoto. Izraelci předčili domácí tým, který hrál od 35. minuty bez vyloučeného brankáře Přibyla, hlavně v koncovce.
</TITLE>
<GEOGRAPHY>Brno</GEOGRAPHY>
<TEXT>
Ašdod 0:5
Brno - Ašdod 0:5
</TEXT>
</DOC>
<DOC>
<DOCID>LN-20020624092</DOCID>
<DOCNO>LN-20020624092</DOCNO>
<DATE>06/24/02</DATE>
<TEXT>
ROŽMITÁL POD TŘEMŠÍNEM - Ve dvojzápase dvou prvoligových fotbalových celků Slavie Praha a Marily Příbram se v Rožmitále pod Třemšínem dvakrát radovali středočeští fotbalisté.
</TEXT>
</DOC>
<DOC>
<DOCID>LN-20020624093</DOCID>
<DOCNO>LN-20020624093</DOCNO>
<DATE>06/24/02</DATE>
<TEXT>
BANSKÁ BYSTRICA - České atletické týmy nepostoupily z I. ligy Evropského poháru v Banské Bystrici do Superligy. Muži zaostali za vítěznými Řeky o 17 bodů. Ženy obsadily třetí pozici. Zklamaly některé opory. "Očekával jsem, že zde budou padat osobní rekordy," řekl šéftrenér Václav Fišer. Nejlepší výkony předvedli skokané výškař Tomáš Janků ( 2,30) a tyčkař Adam Ptáček ( 5,70). Limit pro účast na ME zaběhla časem 3: 03,65 štafeta na 4x400 m.
</TEXT>
</DOC>
<DOC>
<DOCID>LN-20020624094</DOCID>
<DOCNO>LN-20020624094</DOCNO>
<DATE>06/24/02</DATE>
<TITLE>
říká Miroslav Beránek, který inspiraci pro svou práci hledá i u slavných hokejistů bojujících o Stanley Cup
</TITLE>
<TEXT>
Muž, který před měsícem stál u zrodu největšího úspěchu v dějinách českého mládežnického fotbalu. Tým do 21 let dovedl na evropském šampionátu ve Švýcarsku ke zlatým medailím. Miroslav Beránek nyní napře svou pozornost ke Slavii, kde se stal v zimě hlavním koučem, a k A-týmu české reprezentace. Tam je pro změnu asistentem trenéra Karla Brücknera.
LN: Měl jste velice krátkou dovolenou. Odpočinul jste si vůbec?
Když jsem si odbyl všechny povinnosti, odjel jsem na dovolenou do Chorvatska, ale stejně jsem se dopoledne díval na mistrovství světa a k moři jsem šel až po obědě. Sluníčka si užila hlavně manželka, což je důležitější. Nebyl to dohromady ani celý týden. Za pár dnů jsem se vrátil zpátky. Dovolenou jsem prostě oželel na úkor úspěchu na mistrovství Evropy jednadvacítek.
LN: Musel jste se zbavovat velké dávky trenérského stresu?
Je fakt, že závěr jara byl hodně hektický a vypjatý. Ale na druhou stranu všechny ty důležité zápasy, ať už se Slavií nebo s jednadvacítkou, byly úspěšné. Emoce jsou stejné, ale když vyhrajete, je vždycky lehčí setřást ze sebe to vypětí.
</TEXT>
<HEADING>
LN: Jak se z vás ten stres dostane?
</HEADING>
<TEXT>
Něco ze mě jde ven už během zápasu. A po utkání se o fotbale dokážu dlouho bavit, rozebírám to. Tím ze sebe dostanu zbytek stresu. Musím říct, že zatím na mém těle nezanechal fotbal žádnou stopu.
</TEXT>
<HEADING>
LN: A čím se odreagujete? Knížkou, hudbou, filmem?
</HEADING>
<TEXT>
Přiznám se, že na knížku jsem teď dlouho neměl čas. Během mistrovství Evropy jsem chtěl udělat maximum, abych měl čisté svědomí. Na nic jsem tam neměl čas. Jen jednou jsme si poseděli se sponzory u dobrého vína, ale řeč se stejně stočila na fotbal. A jednou jsme si byli zahrát tenis. To je tak všechno. Ale teď věřím, že za pár dnů se už zase dostanu ke svým obvyklým činnostem.
LN: Říkal jste, že jste chtěl udělat maximum pro své svědomí. Jste tedy perfekcionista?
Perfekcionista? Nevím, jestli se to takhle dá pojmenovat. Spíš mám svůj vnitřní pocit, že existuje více různých sfér, které ovlivňují úspěch. Při přípravě na utkání si říkám: kde ubrat, kde přidat? Třeba před finále s Francií jsem od toho spíš upustil. Ladili jsme tým po psychické stránce tak, že Francouze v jednom zápase můžeme porazit. Zdůrazňoval jsem hráčům, že jsme silní.
</TEXT>
<HEADING>
LN: A byli jste silní?
</HEADING>
<TEXT>
Psychicky strašně moc. V paměti mi utkvěly tři momenty: první, jak se tým chytl za ramena a společně zpíval hymnu před zápasem s Řeky ve skupině. Ten zápas byl pro nás hrozně důležitý. Druhý moment, jak se během pěti minut přestávky mezi normální hrací dobou a prodloužením dokázali hráči vzchopit v utkání s Itálií. Bylo cítit, že všichni věřili, přitom po vyrovnání Italů krátce před koncem byli úplně dole. A ve finále se mi na penalty nejdřív přihlásili dva hráči. Během pěti minut jich najednou bylo deset. Byl to prostě opravdový tým, měl obrovskou sílu.
LN: Zvláštní je, že když se začneme bavit o vás, vy stejně nakonec přejdete k týmu. Dokonce i ve chvíli, kdy jsem vám gratuloval k titulu mistra Evropy, jste řekl "Děkujeme" a ne "Děkuju".
Protože úspěšného trenéra dělá tým. Já jsem tím, kdo to určuje, ale pak už je tady tým. Maséři, doktoři, hráči, prostě tým. A tohle byla nádherná práce.
LN: Tým do 21 let ukončil svůj cyklus, i vy odcházíte. Co vám utkvělo v paměti?
Poznal jsem kluky, že jsou bezvadní nejen na hřišti, ale i v zábavě. Když mě po zisku titulu mistrů Evropy pozvali na svou oslavu, myslel jsem, že tam budu chvíli. Co si budeme povídat, po vypětí musí přijít uvolnění. Jenže oni se umějí bavit na úrovni, jsou světoví. To byl další důležitý postřeh. I v televizi a pak na setkání s premiérem Zemanem se druhý den všichni divili, že hráči jsou úplně v pohodě, že nejsou unavení a dokážou normálně komunikovat.
LN: Cítil jste tedy, že jste jejich vzorem, že si z vás vzali příklad?
To ne, ale dostalo se mi určitého zadostiučinění, že ta práce nebyla nadarmo. Že jsme dva roky ty mladé lidi společně s Karlem Brücknerem někam směrovali. A třeba ti, kteří to úplně nepochopili, ten tým už v závěru opustili. A ti, co zůstali, byli šťastní, i když třeba nehráli ani minutu.
LN: Často pracujete s mladými hráči. Máte k nim otcovský vztah? Nebo jste spíš starší kamarád?
Tohle je generace hráčů, kteří jsou ve věku mých dětí. Takže trocha toho otcovského přístupu tam bude. Ale dokážu hráče rozčlenit, každý potřebuje něco jiného. Vždycky by to mělo pasovat. Musíte měřit všem stejně a přitom zachovat individuální přístup. Všech osm hráčů, které jsem dříve trénoval v klubech, mi po vítězství ve finále věnovalo svoje dresy. To o něčem svědčí.
LN: Musel jste nad některými hráči hodně přimhouřit oko?
Uvedl bych třeba případ Vaška Drobného, který přišel do Blšan jako velmi mladý a okamžitě vyletěl nahoru. Pak si trochu začal myslet, že všechno půjde samo. Tak jsme ho dali na hostování do Boleslavi. Vrátil se a odehrál vynikající kvalifikaci i baráž. V závěru sezony už to zase nebylo ono a konec mistroství Evropy neodehrál. Ale nebyl naštvaný. Naopak mi děkoval, že jsem ho vzal s sebou, že mohl být součástí týmu.
LN: Co třeba Jan Šimák? O jeho bohémském způsobu života se vyprávějí legendy. A vy hodně lpíte na kázni a disciplíně.
Šimák, to je asi na zvláštní rozhovor. Geniální hráč, ale mimo hřiště si asi musí spoustu věcí v hlavě srovnat, i když se teď dostal velkého klubu. O nikoho jsem se nikdy víc nestaral, půl roku jsem ho měl doma. Ale že by mi za to aspoň dokázal poděkovat... ale to je jeho věc.
LN: Nedávno jste prohlásil, že byste rád, aby hráči přemýšleli o fotbale i mimo zápas nebo trénink, stejně jako vy. Dokážete vůbec být aspoň den bez fotbalu?
To nevím, jestli vůbec nějaký takový den v roce je. Když už nejste na hřišti, o fotbale alespoň přemýšlíte. Máte třeba něco v podvědomí a najednou vás to v určitém okamžiku napadne. Přijde prostě taková situace. Nebo jde o psychologickou záležitost. Čtu na tohle téma spoustu knížek.
</TEXT>
<HEADING>
LN: Co je to za knížky?
</HEADING>
<TEXT>
Třeba o vedení lidí. O komunikaci, psychologii. Souvisí to s pedagogikou, se vztahy. Je zajímavé také sledovat životopisy lidí, kteří něco dokázali. A nejen ve fotbale. Stačí jeden podnět, třeba jediná myšlenka. Nebo třeba sleduji hráče, kteří vedou týmy v hokejovém Stanley Cupu. Je to pro mě studnice podnětů. Relativně to nesouvisí s fotbalem, ale já si vše do své mozaiky dokážu zasadit.
LN: Už několik let spolupracujete s Karlem Brücknerem. Nakolik vás ovlivnil? Hodně jste se od něj naučil?
Určitě ano, to nebudu zakrývat. Na druhou stranu: v poslední době náš vztah dospěl do takového stadia, že se navzájem ovlivňujeme oba. On má větší nadhled, je zkušenější. Já se zase víc pohybuju v praxi. Naše hovory o fotbale někdy trvají třeba do čtyř nebo i do pěti hodin ráno a dostaneme se do takové hloubky, že s nikým jiným se tak daleko nedostanu.
LN: Co na něm obdivujete?
Především to, že ve svém věku dokáže stále čerpat nové poznatky a reagovat na ně.
LN: Přejděme teď ke Slavii. Před půl rokem jste přicházel do klubu a vyhlašoval jste, že byste rád nastoupil novou cestu. Kam jste na ní zatím dostali?
Startovací čára byla jasná. Důležité je, že jsme neztratili kontakt s pohárovou Evropou. Do týmu přišli perspektivní hráči a to je neméně důležité. Jsme na začátku cesty. Ta cesta bolí. Není jednoduchá.
LN: Bojujete o důvěru slávistické veřejnosti. Co jí slíbíte pro příští sezonu?
Ve všech třech soutěžích, kterých se zúčastníme, se pokusíme jít co nejdál. Uvidíme, kudy se to bude vyvíjet. Po herní stránce chceme udržet nastavenou laťku a zároveň zlepšit výsledky. Chceme vytvořit prostředí, ve kterém se hráči budou zdokonalovat. Vyvolat podobného ducha jako v jednadvacítce, kde všichni šli jednou cestou. Nemusí být každý s každým kamarád. Ale hráči musejí chtít jít za společným cílem.
LN: Slavia už z hlediska své tradice a jména musí bojovat o mistrovský titul. Chcete ho?
Já si hlavně přeju, aby hráči byli zdraví. Když budou zdraví, tak všeho ostatního se vždy dá nějakým způsobem dosáhnout. Můžete mít tréninkové podmínky, můžete jezdit na soustředění, ale když hráč není zdravý, je to k ničemu.
LN: Na ME ve Švýcarsku jste se předvedl s novým účesem. Byla to motivace, nebo odlehčení?
Ty vlasy jsem měl přerostlé a v hektickém závěru sezony jsem ani neměl čas se zaradovat z vítězství v domácím poháru. Natož zajít k holiči. A když jsme prohráli první zápas s Francií, pochopil jsem, že je potřeba něco změnit. Mužstvo si tyhle věci hlídá, a když se něco změní, všimne si toho. Takže asi od každého trochu. Odlehčení, motivace, nutnost. Vzali jsme mašinku a byla to rychlá práce. Po příletu mi sestřih ještě upravili profesionální kadeřnice. A na léto je to velmi pohodlné.
</TEXT>
<HEADING>
LN: Chystáte podobný impuls i pro slávisty?
</HEADING>
<TEXT>
Chystám impuls v podobě kvalitní práce. Řekli jsme si, jakým směrem bychom chtěli jít. Mluvil jsem o tom, že hráči musejí být zdraví. Proto zlepšíme třeba oblast lékařského zabezpečení. Chceme prostě dát hráčům maximální servis.
LN: Jen co jste se vrátil z dovolené, už je tady příprava na novou ligovou sezonu. Těšíte se do práce?
Na trénink se těším vždycky. Jsem rád na hřišti s hráči. Vidíte, že hráči se zlepšují. Že vám nejen umějí naslouchat, ale že chtějí zkoušet nové věci a umějí je realizovat.
LN: Budete se inspirovat hrou úspěšných týmů na MS?
Všiml jsem si řady prvků, které bych si přál dostat do naší hry. Snažím se vzít si co nejvíc z předností jednotlivých týmů. Nemůžete ale chtít hrát jako Brazilci, protože co oni prokombinují, toho není u nás nikdo schopen. Zaujali mě třeba Němci. Je vidět, že v bundeslize hraje hodně Brazilců. Dost se od nich naučili, a třeba mladému obránci Metzelderovi prospívá, že na tréninku hraje proti nim.
</TEXT>
<HEADING>
LN: Proč je MS plné překvapení?
</HEADING>
<TEXT>
Je po sezoně, takže záleží na schopnosti trenérů vyladit mužstvo. Je vidět, že někomu se to povedlo víc, někomu méně a někomu vůbec. Některá mužstva působí unaveně. Vím, o čem mluvím. Ani náš tým zpočátku nevypadal dobře.
Je po sezoně, takže záleží na schopnosti trenérů vyladit mužstvo. Je vidět, že někomu se to povedlo víc, někomu méně a někomu vůbec. Některá mužstva působí unaveně. Vím, o čem mluvím. Ani náš tým zpočátku nevypadal dobře.
</TEXT>
</DOC>
<DOC>
<DOCID>LN-20020624095</DOCID>
<DOCNO>LN-20020624095</DOCNO>
<DATE>06/24/02</DATE>
<TITLE>
O kom se mluví
</TITLE>
<TEXT>
Uznávanou osobností německého fotbalu je Rudi Völler. Dosud si svou pověst vysloužil hlavně jako hráč. Během trenérského působení u reprezentace však dokázal, že z něj roste i úspěšný kouč.
Ruuuuuuuuuudi. Kdekoli se objeví populární figurka německého fotbalu, zazní utěšeně dlouhá ozvěna jejího křestního jména. Snad každý Němec si bývalého útočníka s prošedivělými kadeřemi oblíbil, anebo jej alespoň respektuje. Možná ani legendární "Císař" Franz Beckenbauer nemá na západ od našich hranic tolik obdivovatelů. Když před šesti lety Völler uzavřel v dojemném benefičním utkání v Leverkusenu svou bohatou kariéru, měl se za čím ohlédnout. Mistr světa a Evropy, vítěz Ligy mistrů, druhý nejlepší střelec reprezentační historie. Jen Gerd Müller byl pro něj nedostižný. Tušil snad tehdy, že ještě rušnější budoucnost má teprve před sebou? Sotva. Chtěl sedat v čestné lóži leverkusenského stadionku a užívat si bafuňářského života. Pár let to vypadalo, že si skutečně od každodenního shonu odpočine. Až před dvěma lety, v horkém létě roku 2000, se jeho život zlomil. "Rudi, potřebujeme, abys na chvilku převzal reprezentaci. Jen na pár měsíců, než nastoupí Christoph Daum," zaznělo ve sluchátku při telefonátu ze svazu. Dlouho neváhal, mělo jít o roční přátelskou výpomoc poté, co funkcionáři hodili přes palubu kouče Ericha Ribbecka. Ten vybuchl na EURO 2000, nejhorším turnaji v novodobých dějinách německého fotbalu. Nouzové řešení se nakonec stalo šťastným tahem. Těžko mohl Völler v provizorní funkci prožít lepší ostrý start než výhru ve Wembley. Domácí Angličany, kteří se loučili se svým velechrámem před rozsáhlou rekonstrukcí, pokořil záložník Hamann a Německo zvítězilo 1:0.
</TEXT>
<HEADING>
Z provizoria se stal pevný úvazek
</HEADING>
<TEXT>
Pak už šly věci ráz naráz. Daumova kokainová aféra, jeho veřejné zostuzení a najednou ležela před Völlerem na stole dlouhodobá smlouva. Ve skvěle rozehrané kvalifikaci by bylo hříchem odložit pero a říci "Nepodepíšu". Nyní je již zřejmé, že ve funkci setrvá do roku 2006, tedy do světového šampionátu, který pořádá právě Německo. "Tuhle výzvu jsem musel přijmout. Nechci zklamat důvěru," usmál se Völler po podpisu kontraktu. Prozatím tak přetrhal vazby s Leverkusenem, jehož ředitel Rainer Calmund si protřelého světoběžníka přál znovu zařadit do své funkcionářské ekipy. Místo toho musel Völlerovi požehnat před novým posláním. "Během posledních měsíců jsme něco vytvořili. Máme na čem stavět, a proto nemůžu odejít od rozdělané práce," řekl Völler. Jenže stát se německým trenérem, to je jako upsat se ďáblu. I ti, kteří oblíbenou postavičku měli rádi, svůj soud najednou mění. A po krutém zářijovém debaklu 1:5 od Anglie se Völler ocitl v křížové palbě. Ani následná hubená remíza s Finskem, která Německo poslala do baráže, mu na popularitě nepřidala. "Nikdo na sebe nevzal zodpovědnost. Hráči musejí mít více odvahy hrát jeden na jednoho," kritizoval své svěřence. Poslechli ho: vypráskali Ukrajinu a na poslední chvíli si zabukovali letenky na Dálný východ. "Chceme na mistrovství světa dojít do čtvrtfinále." Völlerova slova po těžkém losu základní skupiny zněla odvážně, až troufale.
</TEXT>
<HEADING>
Nejlepší odpověď: postup
</HEADING>
<TEXT>
Ale kouč si svou pravdu obhájil. Stejně jistě, jako kdysi proměňoval šance. Kvůli tomu byl nazýván "Liškou", vychytrale se uměl postavit tam, kde ho našla spoluhráčova přihrávka. Přestože cestoval do Asie se značně oslabeným týmem, svůj úkol splnil suverénně a beze zbytku. Na cestě mezi vysněnou čtyřku jeho tým inkasoval jediný gól. Objevil také nového střelce, možného Völlerova následovníka - Kloseho z Kaiserslauternu. Hlavně však vrátil národnímu týmu důvěru veřejnosti a německému fotbalu respekt a vážnost vyspělého světa. "Nejhorší tým německé historie," hřímal tisk po katastrofálním vystoupení na předloňském EURO. To už je pryč. Völler stojí u zrodu renesance. Přesto má řadu odpůrců, jimž se nelíbí herní styl jeho týmu. "Asi je v jejich kariéře trefil míč moc často do hlavy," vzkázal na adresu Paula Breitnera a Güntera Netzera, kteří patří k tvrdému jádru nemilosrdných kritiků. Pak vychladl a uvědomil si dopad svého prohlášení. "Nechal jsem se unést. Franz Beckenbauer mě při nástupu do funkce varoval, že si nesmím tak brát všechno, co si o sobě přečtu. Budu se o to snažit," slíbil Völler. Po letošním turnaji si o sobě jistě přečte víc chvály než pohany.
Ale kouč si svou pravdu obhájil. Stejně jistě, jako kdysi proměňoval šance. Kvůli tomu byl nazýván "Liškou", vychytrale se uměl postavit tam, kde ho našla spoluhráčova přihrávka. Přestože cestoval do Asie se značně oslabeným týmem, svůj úkol splnil suverénně a beze zbytku. Na cestě mezi vysněnou čtyřku jeho tým inkasoval jediný gól. Objevil také nového střelce, možného Völlerova následovníka - Kloseho z Kaiserslauternu. Hlavně však vrátil národnímu týmu důvěru veřejnosti a německému fotbalu respekt a vážnost vyspělého světa. "Nejhorší tým německé historie," hřímal tisk po katastrofálním vystoupení na předloňském EURO. To už je pryč. Völler stojí u zrodu renesance. Přesto má řadu odpůrců, jimž se nelíbí herní styl jeho týmu. "Asi je v jejich kariéře trefil míč moc často do hlavy," vzkázal na adresu Paula Breitnera a Güntera Netzera, kteří patří k tvrdému jádru nemilosrdných kritiků. Pak vychladl a uvědomil si dopad svého prohlášení. "Nechal jsem se unést. Franz Beckenbauer mě při nástupu do funkce varoval, že si nesmím tak brát všechno, co si o sobě přečtu. Budu se o to snažit," slíbil Völler. Po letošním turnaji si o sobě jistě přečte víc chvály než pohany.
</TEXT>
</DOC>
<DOC>
<DOCID>LN-20020624096</DOCID>
<DOCNO>LN-20020624096</DOCNO>
<DATE>06/24/02</DATE>
<TITLE>
Očima Ladislava Vízka
</TITLE>
<TEXT>
Je to docela legrace - Korea a Turecko postoupily do semifinále fotbalového mistrovství světa. Nikde není psáno, že nemohou hrát ve finále, jenže Brazílie podle mě začala šlapat. A Němci? Šli přes Paraguay, USA a mají Koreu - takoví soupeři, to se zdá až neuvěřitelné. Teď už asi rozhodčí budou pískat rovinu, se straněním Korejcům snad konečně přestanou. Protože třeba jen to, co sudí předvedli ve čtvrtfinále Korejců se Španěly, nemá obdoby. Neuznali Španělům dva regulérní góly, to se nesmí stát. Tragédie pro Španěly, ale hlavně pro fotbal. Postupovali outsideři, ale často po chybách rozhodčích, což je podle mě nejvýraznější průvodní jev tohoto mistrovství. Stadiony jsou plné, lidi fandí, ale že by mě šampionát nadchl, to ne. Spíš vstoupí do historie jako divný a hlavně neregulérní. Z každého písknutí byla vidět velká náklonnost sudích týmům pořadatelských zemí. Na Korejcích tak postupně vypadli Portugalci, Italové a Španělé. Kdepak, minulé mistrovství světa bylo lepší. Bronz nakonec získali Chorvati, ale ne proto, že by jim někdo pomáhal; předváděli pěkný fotbal. Uvidíme, jaký bude závěr. Snad vyhraje ten, kdo by měl. Mně se líbí Brazílie, která na nic nečeká, ale hraje si svoje. Pravda, v zápase s Tureckem jí pomohla k vítězství darovaná penalta... No vidíte, zase ti rozhodčí. Finále by asi mělo být Brazílie Německo, čímž se dosavadní průběh trochu napraví. Ale pokud bude ve finále Korea, tak mě asi odnesou.
</TEXT>
</DOC>
<DOC>
<DOCID>LN-20020624097</DOCID>
<DOCNO>LN-20020624097</DOCNO>
<DATE>06/24/02</DATE>
<TITLE>
* Od začátku bylo zřejmé, odkud vítr fouká. Nechci mluvit o spiknutí, ale špatná situace to byla. Mluví se o fairplay a pak na hřišti vidíte takové věci. Trenér italských fotbalistů Giovanni Trapattoni o výkonu ekvádorského rozhodčího Byrona Moreny poté, co Italové prohráli v osmifinále MS s celkem Korejské republiky 1:2.
</TITLE>
<TEXT>
* Řekl jsem už mnohokrát, že rozhodčí mohou dělat chyby stejně jako trenéři, hráči a novináři. Mluvčí FIFA Keith Cooper po vyřazení týmu Itálie na MS.
* Zápas s Koreou nás pořádně pobouřil. Vždyť byl veden v rozporu s fair play, kterou jsme tak dlouho podporovali. Volala nám spousta zákazníků, kteří naše rozhodnutí schvalují. Vysvětlení ředitele italského výrobce samolepek Umberta Leoneho, proč firma po osmifinálovém zápase fotbalového MS Korejská republika - Itálie stáhla z prodeje samolepky s podobiznami italských reprezentantů.
* Někdo by mu měl dát Oscara. Hodinu poté, co po zápase se Španěly v slzách oznamoval svůj odchod z lavičky, se na obědě zase hlasitě smál. Nejslavnější fotbalista Slovinska Zlatko Zahovič s odstupem o svém sporu s trenérem Srečkem Katancem.
* Bylo skvělé vidět legendární Martinu na začátku utkání na druhé straně dvorce. Když ale za sedmadvacet minut vyhrála první set 6:1, měla jsem hned po radosti. Ruská tenistka Taťjana Panovová (25) po prohře se 45letou Martinou Navrátilovou 1:6, 6:4, 2:6 v prvním kole turnaje v Eastbourne.
</TEXT>
</DOC>
<DOC>
<DOCID>LN-20020624098</DOCID>
<DOCNO>LN-20020624098</DOCNO>
<DATE>06/24/02</DATE>
<TITLE>
Poražený hrdina
</TITLE>
<TEXT>
Kapitán anglické reprezentace David Beckham byl na mistrovství světa snad nejobletovanější fotbalovou hvězdou. Jenomže ani on nakonec nedokázal zabránit porážce "fotbalové kolébky" ve čtvrtfinále s Brazílií. Beckham ale přesto šampionát opustil jako hrdina. Byl nejlepším hráčem týmu a veřejně se zastal brankáře Seamana, na něhož se po čtvrtfinále snesla největší vlna kritiky. Poskytl mu podporu, kterou od spoluhráčů marně čekal před čtyřmi roky, kdy se na MS nechal v osmifinále s Argentinou hloupě vyloučit a Anglie i kvůli tomu tehdy putovala domů rovněž bez medaile.
</TEXT>
</DOC>
<DOC>
<DOCID>LN-20020624099</DOCID>
<DOCNO>LN-20020624099</DOCNO>
<DATE>06/24/02</DATE>
<TEXT>
Sledovat mistrovství světa ve fotbale, to je jako otevřít atlas světa, rejdit prstem po mapě a se zvědavostí objevovat nové země. Každé čtyři roky se naskýtá taková příležitost. Už ve skupinách se sejdou týmy z nejrůznějších koutů planety a Evropané s údivem zjišťují, že dobré borce mají nejen Němci, Španělé nebo Brazilci, ale třeba i takoví Korejci nebo Senegalci. A nejde jenom o fanoušky. "Nikdy jsme o něm neslyšeli," říkali švédští obránci o senegalském útočníkovi Henrym Camarovi, který je vyřadil dvěma góly v osmifinále. Poznání někdy bolí... Kouzlo a napětí z odkrývání "neznámých kontinentů" však můžou snadno vyprchat. Ve škole je může zahnat zlý pedantický učitel, který pokazí lásku k oblíbenému předmětu a nenechá žáky samostatně pracovat. Ve fotbale platí za "zlé muže" rozhodčí. Zdá se, že na letošním šampionátu až příliš často. A bohužel po právu. Ředitel Sepp Blatter, jinak prezident federace FIFA, totiž přibral na vyšší stupeň i ty, kteří nemají potřebnou aprobaci. Někteří na ně sice svádějí vlastní chyby, ale způsob, jakým vyhodili ze třídy bývalé premianty třeba z Itálie nebo Španělska, zaráží. Takovýhle zeměpis přinese víc zloby než radosti...
</TEXT>
</DOC>
<DOC>
<DOCID>LN-20020624100</DOCID>
<DOCNO>LN-20020624100</DOCNO>
<DATE>06/24/02</DATE>
<TITLE>
PONDĚLÍ
</TITLE>
<GEOGRAPHY>FOTBAL</GEOGRAPHY>
<TEXT>
MS v Asii: Volný den.
TENIS: Wimbledon, zahájení turnaje.
CYKLISTIKA: Silniční mistrovství ČR, časovka jednotlivců v Milevsku.
ÚTERÝ
FOTBAL - MS v Asii - semifinále - 13.30: Německo - Korea
ATLETIKA: Mezinárodní atletický mítink Grand Prix I v Nice.
STŘEDA
FOTBAL - MS v Asii - semifinále - 13.30: Brazílie - Turecko.
CYKLISTIKA: Silniční mistrovství ČR, časovka družstev v Milevsku.
BASKETBAL: Draft zámořské NBA.
AEROBIK: Zahájení MS ve sportovním aerobiku a fitness v Montpellieru.
</TEXT>
<HEADING>
ČTVRTEK
</HEADING>
<GEOGRAPHY>FOTBAL</GEOGRAPHY>
<TEXT>
MS v Asii: Volný den. Přípravy: Chmel Blšany - FC Synot (od 16.00 v Blšanech), Baník Ostrava - Spartak Trnava ( 17.00), Sparta Praha - Lausanne (v Nyonu).
</TEXT>
<HEADING>
PÁTEK
</HEADING>
<GEOGRAPHY>FOTBAL</GEOGRAPHY>
<TEXT>
MS v Asii: Volný den. Přípravy: FK Jablonec - Púchov ( 16.30), Sibřina - Bohemians Praha ( 17.00).
PLAVÁNÍ: Mezinárodní mistrovství ČR v Českých Budějovicích.
MOTORISMUS: Zahájení Rallye Bohemia, závodu mezinárodního mistrovství ČR v automobilových soutěžích v okolí Mladé Boleslavi.
ATLETIKA: Zlatá liga v Oslo, úvodní díl mítinků Grand Priox IAAF.
CYKLISTIKA: silniční mistrovství ČR v Milevsku, závody jednotlivců do 23 let a juniorů. * Vinařská padesátka Znovín Cup, cyklomaratonový závod horských kol v Šatově u Znojma.
MOTORISMUS: Mistrovství ČR automobilů na okruzích v Brně.
NOHEJBAL: Mistrovství ČR trojic v Karlových Varech.
ATLETIKA: Superliga EP ve vícebojích v Bydhošti.
FOTBAL - MS v Asii - 13.00: Finále.
CYKLISTIKA: Silniční mistrovství ČR v Milevsku, závod kategorie elite.
ATLETIKA: Mítink Grand Prix II v Sheffieldu.
</TEXT>
</DOC>
<DOC>
<DOCID>LN-20020624101</DOCID>
<DOCNO>LN-20020624101</DOCNO>
<DATE>06/24/02</DATE>
<TITLE>
Jedenadevadesátiletý režisér a scenárista Otakar Vávra dokončuje svůj zřejmě poslední snímek Moje Praha
</TITLE>
<TEXT>
Nejstarší žijící český filmový režisér letos při přebírání Českého lva za celoživotní dílo prohlásil, že jeho filmografie zdaleka není kompletní, protože hodlá natočit ještě jeden film. V pátek padla poslední klapka Vávrova snímku Moje Praha.
PRAHA - Hodinový dokumentární film Moje Praha vzniká jako první díl cyklu nazvaného 21 pohledů na Prahu 21. století. Duchovním otcem projektu je producent a režisér Fero Fenič, garantem pak Magistrát hlavního města Prahy. "Před časem se na mě obrátili z pražského magistrátu, jestli bych nevypracoval koncepci pro investice v oblasti kinematografie," říká Fenič, "předložil jsem dva návrhy, které začínají mít konkrétní obrysy."
</TEXT>
<HEADING>
Filmy o Praze jako osobní zpověď
</HEADING>
<TEXT>
Jednou z možností, kterou Fenič navrhl, je udělení grantu hranému filmu, v němž má prostředí naší metropole významnou roli. Druhým projektem je zmíněná dokumentární série. "Záměrem je, aby významní lidé z kulturního světa natočili svůj osobní pohled na Prahu," přibližuje připravovaný cyklus Fenič. Při výběru se nechce striktně zaměřit na filmaře, ale na osobnosti, jejichž svědectví bude pro veřejnost zajímavé i po letech. "Vedle Otakara Vávry jsme zatím předběžně oslovili režisérku Věru Chytilovou," dodává Fenič, který plánuje realizaci dvou snímků ročně. "Postupně by mělo vzniknout široké spektrum výpovědí významných osobností o jejich vazbě na naši metropoli. Jejich hodnota bude nejen historická, ale i osobní," shrnuje záměr projektu. Když Fero Fenič přemýšlel, kdo by měl dokumentární sérii odstartovat, napadl ho nestor českého filmu, Otakar Vávra: "Před pár lety jsme na Febiofestu promítali jeho dokument Žijeme v Praze, který natočil v roce 1934. Byla to jeho první samostatná režie. Říkal jsem si, že by bylo zajímavé, kdyby se takřka po sedmdesáti letech k tomuto tématu vrátil." Vávrův krátký film Žijeme v Praze s hudbou E. F. Buriana spadá do období avantgardních filmových pokusů. Ve své době se řadil k progresivním titulům, jež hledaly moderní filmovou řeč. Střetávala se v něm poetická nota se silným sociálním akcentem. Film vrcholil sebevražedným skokem dívky do Vltavy.
</TEXT>
<HEADING>
Mozart, Čapek, kavárny
</HEADING>
<TEXT>
Film, jehož poslední záběry natočil Otakar Vávra v pátek uplynulého týdne, bude mít zcela jiné kontury. Režisér tentokrát zmapoval pražská zákoutí, která v jeho životě sehrála významnou roli. Natáčelo se na frekventovaných místech: v ulici Na Příkopě, na Václavském náměstí, na Národní třídě, v okolí FAMU, chybět nesměla kavárna Slavia nebo Mánes. "Tady bývala kavárna," ukazuje režisér Vávra hůlkou do prostoru za výstavní síní Mánes. V roce 1938 tu například se spisovatelem Vladislavem Vančurou, estetikem Janem Mukařovským a režisérem Národního divadla Karlem Dostalem promýšleli založení filmové školy. Další zastávkou na jeho filmové cestě je Bertramka. "Mozart prostě k Praze neoddělitelně patří. Na Bertramce složil svého Dona Giovanniho," vysvětluje režisér. Zvláštní prostor ve Vávrově filmu bude mít i vzpomínka na Karla Čapka. Když stoupáme po dřevěném schodišti lemovaném Čapkovými fotografickými zátišími do spisovatelovy podkrovní pracovny, poznamená Vávra: "Tady všude visely dřevěné africké masky. Věřte mi, já mám přesnou obrazovou paměť. Čapek ty masky sbíral, taky měl sbírku desek etnické hudby z celého světa." V pracovně už je režisér spokojenější. "Tak takhle si to tady pamatuju. Za stolem na pódiu Čapek psával. Tady sedávali Pátečníci," ukazuje ke křeslům kolem nízkého stolku. Zřetelnými gesty jedenadevadesátiletý režisér vyměřuje záběry a klidným hlasem udílí pokyny. "Z knihovny to přešvenkněte tady na ty sošky, pak si uděláme Čapkovu bustu," říká. O několik generací mladší kameraman Martin Šec ale oponuje, že záběr nebude ideální. Vávra to uznává a hned vymýšlí jinou možnost.
</TEXT>
<HEADING>
Vávra chtěl končit filmem o Baarové
</HEADING>
<TEXT>
Přes nesnesitelné vedro, které v době natáčení panuje, vypadá režisér velmi spokojeně: "Teď mě čeká střižna a dodělat komentáře, dost budu pracovat s archivními záběry a starými fotografiemi, dokončit to mám do konce srpna." Režisér, který natočil takřka padesát filmů vynikající i problematické kvality, se netají tím, že zamýšlel své dílo završit snímkem o životě Lídy Baarové. "Pro Českou televizi jsem zajistil na film o Baarové autorská práva, ale vyšoupli mě z toho, prý se jim nelíbil scénář," neskrývá svou hořkost Vávra. Hodinový dokument Moje Praha je tedy s největší pravděpodobností posledním filmem Otakara Vávry. S jeho uvedením se počítá v televizi, ovšem až ve chvíli, kdy bude dokončeno více snímků z dokumentárního cyklu. "Práva na tento film vlastní magistrát, záleží tedy na něm, jak s filmem bude nakládáno," dodává k osudu filmu Moje Praha Fero Fenič.
Přes nesnesitelné vedro, které v době natáčení panuje, vypadá režisér velmi spokojeně: "Teď mě čeká střižna a dodělat komentáře, dost budu pracovat s archivními záběry a starými fotografiemi, dokončit to mám do konce srpna." Režisér, který natočil takřka padesát filmů vynikající i problematické kvality, se netají tím, že zamýšlel své dílo završit snímkem o životě Lídy Baarové. "Pro Českou televizi jsem zajistil na film o Baarové autorská práva, ale vyšoupli mě z toho, prý se jim nelíbil scénář," neskrývá svou hořkost Vávra. Hodinový dokument Moje Praha je tedy s největší pravděpodobností posledním filmem Otakara Vávry. S jeho uvedením se počítá v televizi, ovšem až ve chvíli, kdy bude dokončeno více snímků z dokumentárního cyklu. "Práva na tento film vlastní magistrát, záleží tedy na něm, jak s filmem bude nakládáno," dodává k osudu filmu Moje Praha Fero Fenič.
</TEXT>
</DOC>
<DOC>
<DOCID>LN-20020624102</DOCID>
<DOCNO>LN-20020624102</DOCNO>
<DATE>06/24/02</DATE>
<TITLE>
Natáčení filmu Moje Praha kulminovalo v době tropických veder. Na otázku, jak se mu v takovém počasí pracuje, režisér Otakar Vávra odpověděl: "Mně to nic nedělá, klidně se mě ptejte."
</TITLE>
<TEXT>
LN: Narodil jste se v Hradci Králové, studoval jste v Brně. Kdy jste přijel do Prahy?
Jezdíval jsem do Prahy za bratrem, který tu pracoval jako nakladatelský redaktor. V roce 1933 jsem už přijel definitivně. Nabídl mi tu práci Emil František Burian. On chtěl tehdy vedle divadla dělat i film. No a já měl mít na starosti tu filmovou sekci. Financovat to měl producent Voskovce a Wericha, ale pak došly peníze a všechno to zhaslo. Ale já už nechtěl z Prahy odejít.
</TEXT>
<HEADING>
LN: Jakou jste pro to měl záminku?
</HEADING>
<TEXT>
Začal jsem tu psát scénáře. Psal jsem v kavárně. Dopoledne i odpoledne... Tenkrát se žilo v kavárnách. Bylo jich desetkrát víc než dnes. Kavárny úmyslně zlikvidovali nacisti a pak i komunisti.
LN: Zamiloval jste se do Prahy na první pohled?
Chvilku mi to trvalo. Poznával jsem ji postupně. Právě o tom jsem točil tenhle film. Samozřejmě že jsem si Prahu zamiloval, vždyť tady žiju sedmdesát let.
LN: Jaký klíč jste pro svůj film zvolil?
Je to konfrontace současnosti s minulostí. Konkrétně právě s třicátými léty, kdy byla skutečná demokracie.
LN: Dnes demokracie není?
Docela ještě ne.
</TEXT>
<HEADING>
LN: Kudy vedly vaše první cesty Prahou?
</HEADING>
<TEXT>
Začínal jsem v Pařížské ulici, tam bydlel v podnájmu můj bratr, já u něj přespával. Hned vedle byla synagoga, kde jste mohli potkat ortodoxní židy s pejzy, v kaftanech a se sametovými klobouky na hlavách... V těch krásných, vznosných domech žily miliony švábů. DDT přišlo až po válce. Pak se bratr stěhoval do Moravské ulice na Vinohradech, tam jsem bydlel v kuchyni. Postupně jsem se osamostatnil. V pětadvaceti už jsem si mohl dovolit vlastní bydlení. Tahle místa se ve filmu objeví také.
LN: To jsou místa, a jak to bylo s lidmi?
To nebylo příliš složité. Pomalu jsem poznal celou špičku tehdejší kultury. Právě v těch kavárnách. Část se scházela v Mánesu, samozřejmě ve Slavii a pak v kavárně Metro, která už neexistuje.
LN: Dnes jste natáčel ve vinohradské vile Karla Čapka, co vás s ním spojovalo?
Do jeho pracovny v podkroví jsem nejčastěji chodil v osmatřicátém roce, kdy jsme spolu psali scénář. Bylo to podle Kischovy Tonky Šibenice, Čapek už tehdy nechtěl dělat žádnou svou látku. Bohužel se to nerealizovalo.
LN: Naposledy jste stál za kamerou před čtrnácti lety. Jaké to je teď?
Je to něco úplně jiného. Točíval jsem hrané filmy. Tahle práce je proti tomu oddychovka, ale jsem za ni rád.
</TEXT>
</DOC>
<DOC>
<DOCID>LN-20020624103</DOCID>
<DOCNO>LN-20020624103</DOCNO>
<DATE>06/24/02</DATE>
<TITLE>
Na Metro-Goldwyn-Mayer, nejmenší z pěti hlavních amerických filmových studií, doléhají těžké časy. Letos zaznamenalo již třetí kasovní neúspěch - po Hartově válce a sci-fi Rollerball propadl i snímek Windtalkers.
</TITLE>
<TEXT>
LOS ANGELES - Za značné pozornosti tuzemských médií loni probíhalo natáčení amerického filmu Hartova válka v okolí Prahy. Drama z druhé světové války se opíralo o hereckou účast Bruce Willise a rozpočet 70 milionů dolarů, který dodalo hollywoodské studio Metro-Goldwyn-Mayer (MGM). Ale ve světě i v Česku dílo režiséra Gregoryho Hoblita diváci prakticky ignorovali (přes mírně nadprůměrný počet 14 kopií u nás utržilo jen tři miliony korun).
</TEXT>
<HEADING>
Nevyšlo sci-fi ani válečný film
</HEADING>
<TEXT>
Tento projekt však není jedinou "dělovou koulí" na noze ztrátové firmy se řvoucím lvem v logu. Roštem kin totiž propadají i další letošní "hity" MGM: po remaku scifi Rollerball v USA nyní neuspěl ani snímek Windtalkers (režie John Woo), který stál 120 milionů dolarů. Za premiérový víkend, kdy byl film s Nicolasem Cagem promítán v téměř třech tisícovkách sálů, utržil jen 17,5 milionu dolarů. Válečný opus měl mít premiéru už loni v listopadu, ale zářijové teroristické útoky ji posunuly o půl roku.
</TEXT>
<HEADING>
Spasitel má číslo 007
</HEADING>
<TEXT>
Analytici se shodují, že tak drahé produkce - jen do tří zmíněných filmů MGM vložilo zhruba čtvrt miliardy dolarů - jsou nad možnosti nejmenšího z pěti hollywoodských majors. Finanční ředitel studia Dan Taylor slibuje obrat k lepšímu na poslední čtvrtletí tohoto roku. Vždyť na podzim má mít premiéru "rodinné stříbro" společnosti MetroGoldwyn-Mayer: jubilejní dvacáté pokračování bondovských šarád Die Another Day (Dnes neumírej). Celosvětové tržby posledních tří dílů s Piercem Brosnanem v roli nesmrtelného agenta 007 přesáhly miliardu dolarů. Dalším želízkem v ohni MGM je třetí pokračování thrilleru o kanibalistickém doktoru Hannibalu Lecterovi. Po Mlčení jehňátek (1991) a Hannibalovi (2001) vstoupí poslední díl trilogie nazvaný Rudý drak do kin už začátkem září. Chabá bilance kdysi slavného studia se začátkem roku odrazila i v zájmu investorů: nenašel se žádný odvážlivec, který by MGM převzal za nabízených sedm miliard dolarů.
Analytici se shodují, že tak drahé produkce - jen do tří zmíněných filmů MGM vložilo zhruba čtvrt miliardy dolarů - jsou nad možnosti nejmenšího z pěti hollywoodských majors. Finanční ředitel studia Dan Taylor slibuje obrat k lepšímu na poslední čtvrtletí tohoto roku. Vždyť na podzim má mít premiéru "rodinné stříbro" společnosti MetroGoldwyn-Mayer: jubilejní dvacáté pokračování bondovských šarád Die Another Day (Dnes neumírej). Celosvětové tržby posledních tří dílů s Piercem Brosnanem v roli nesmrtelného agenta 007 přesáhly miliardu dolarů. Dalším želízkem v ohni MGM je třetí pokračování thrilleru o kanibalistickém doktoru Hannibalu Lecterovi. Po Mlčení jehňátek (1991) a Hannibalovi (2001) vstoupí poslední díl trilogie nazvaný Rudý drak do kin už začátkem září. Chabá bilance kdysi slavného studia se začátkem roku odrazila i v zájmu investorů: nenašel se žádný odvážlivec, který by MGM převzal za nabízených sedm miliard dolarů.
</TEXT>
</DOC>
<DOC>
<DOCID>LN-20020624104</DOCID>
<DOCNO>LN-20020624104</DOCNO>
<DATE>06/24/02</DATE>
<TITLE>
První CD skupiny Prohrála v kartách nabízí melodické hity a výrazné texty
</TITLE>
<TEXT>
Album pražské kapely Prohrála v kartách, nazvané Žádný čáry z nebe, patří k nejzajímavějším letošním počinům domácí pop music.
Prohrála v kartách (PVK) je v pravém slova smyslu kultovní pražskou kapelou - i při vědomí značné inflace tohoto přídomku. Na své domovské scéně v Malostranské besedě s velkým úspěchem vystupuje už od poloviny 90. let (v "besedních" společenských vrstvách se mj. stala bezmála povinností návštěva tradičních štědrovečerních "punkových půlnočních", jichž je PVK iniciátorem a hlavním aktérem). Skupina tak měla příležitost pečlivě pilovat vlastní styl i repertoár dávno předtím, než poprvé vstoupila do studia - její debut je tak neuspěchaný, ucelený, dalo by se říci až vypiplaný. A to i přesto, že jde o "obyčejné písničky". Hlavní postavou kapely je zpěvák, kytarista, ale především skladatel a textař Filip Horáček, který se do povědomí vepsal jako spolustrůjce úspěšného comebacku Anny K. (je mj. spoluautorem jejího největšího hitu Nebe). Je zřejmé - a kapela to přiznává - že právě tato Horáčkova vedlejší činnost přivedla vydavatelství B &amp;M Music k zájmu i o jeho mateřskou kapelu. Skladatelský rukopis Filipa Horáčka vychází z jeho punkové minulosti ve skupině Stalinovy oběti, najdeme v něm i prvky amerického pub rocku či městského folkloru, v baladických polohách jej můžeme směle postavit do jedné řady třeba s Robertem Kodymem. Specifický je Horáčkův textový rukopis, který v sobě slučuje otevřené i tušené reálie s navrstvenými asociacemi a metaforami, které jeho písním dodávají zvlášť v melancholické poloze osobitou atmosféru. Písně PVK tak lze označit za silně melodické "hitovky" s výraznou textovou poetikou. Znalci koncertů PVK se právem obávali, zda se kapele podaří zachovat typickou živou energii i ve studiu. S ulehčením je nutno konstatovat, že jí na albu nejen nechybí ani špetka, ale nahrávky jsou navíc vyšperkovány dalšími lahůdkovými detaily. Po martyriu s hledáním vhodného producenta nakonec PVK o spolupráci požádala Jana Šmejkala (ten si na klubové rockové scéně vydobyl producentské renomé zvláště díky vynikající práci na albu Luftganja skupiny Slut). V písních, které to vyžadovaly, Šmejkal zachoval "pseudopunkovou" přímočarost a syrovost, na vhodných místech rozesel nejrůznější vtípky typu countryových houslí nebo "latinské" dechové sekce. Rytmická a zvuková stránka je jemně a vkusně přiživena elektronikou. Přímo pro účely alba pak vznikl příjemný Horáčkův duet s Annou K. Kachna. Často se žehrá na zbytnělost české poprockové scény, zvláště té její části, která má možnost zaujmout běžné rozhlasové konzumenty a zároveň neurazí inteligentního posluchače. Debut PVK je však důkazem toho, že kdo hledá, najde.
Prohrála v kartách: Žádný čáry z nebe
B &amp;M Music/Universal Čas 49:37
</TEXT>
</DOC>
<DOC>
<DOCID>LN-20020624105</DOCID>
<DOCNO>LN-20020624105</DOCNO>
<DATE>06/24/02</DATE>
<TITLE>
Tři sestry se množí nezadržitelně. Sám jsem jich v dohledné době spatřil jedenadvacet (7 x 3). Co je tak přitažlivé na hře, v níž se podle reklamního sloganu "kromě jedné oslavy, jednoho požáru a jednoho výstřelu nic zvláštního nestane, a přece se toho stane mnoho"?
</TITLE>
<TEXT>
Dílčí odpověď přináší každý nový tvořivý, hledající inscenátor. Naposledy po agresivně rozmáchlém Vladimíru Morávkovi v Hradci Králové zcela odlišně založený Miroslav Krobot v Dejvicích. Starý svět je exponován panoptikálním obrázkem: trojice sester za prázdným rámem přednáší své mlhavé sny sledována strnule sedící čtveřicí mužských postav, jejichž pojítkem jsou marné milostné ambice. Dialektika časového a nadčasového se vyjevuje ostrými střihy i plynulými přechody od strojené stylizace živých obrazů-miniatur, nadsazených proslovů, ornamentálních tanečků k autentickému jednání rodinných sporů, banálních hovorů i vášnivých vyznání. Vzniká tak jakýsi komprimát, v němž přesné frázování a akcentování promluv a akcí vzbuzuje dojem slovní aforističnosti a situační anekdotičnosti. Zadní rám, základní prvek strohé scénografie, slouží při tom zároveň jako náznaková kulisa proměnlivé krajiny i jako prostředek symbolického přesahu. Dynamické ohnisko personálu tvoří originálně koncipované trio sester. Dirigentem ženské domácnosti je nejstarší Olga (Klára Melíšková), která sem zcela samozřejmě přenáší své učitelské návyky. Nejmladší Irina Lenky Krobotové zcela postrádá kdysi obligátní lyrickou křehkost. S naivní bezelstností i bezohledností vykřikuje své představy o lepším životě i svá zklamání ze zbrklých pokusů o jeho naplnění. Tatiana Vilhelmová j. h. zakládá svou Mášu na kontrastu mezi společenskou zdrženlivostí a vnitřní nespokojeností, jež při setkání s Veršininem propuká do nekontrolovaného výbuchu milostné vášně. Švagrová Natálie proniká do rodiny agresivitou spíše plíživou nasládlými intonacemi prosazuje ty nejneomalenější požadavky. Oč je mužský živel pasivnější, vyjadřuje nejvýmluvněji podplukovník Veršinin. Není sice ostentativně parodován, a přece máme ze ztišeně posmutnělého chování Ivana Trojana pocit, že sám sebe zpochybňuje. Když se mu při loučení Máša zoufale vrhne do náručí, dává Olze poněkud pohoršený pokyn, aby ho milostného břemene zbavila. Zvláštní místo přísluší kapitánu Solenému. Lukáš Hlavica j. h. nepodává obvyklou lermontovskou karikaturu, ale útočného psychopata, který vtíravě signalizuje tragické vyústění jediného (snad) perspektivního vztahu. Jediný výstřel nás vrátí zpátky na začátek a třem sestrám nezbývá než ve známé stylizaci deklamovat své, už značně porouchané, tužby.
A. P. Čechov: Tři sestry
Překlad: Leoš Suchařípa
Režie: Miroslav Krobot
Výprava: Martin Dejwitz
Hudba: Radůza Dejvické divadlo, Praha
</TEXT>
</DOC>
<DOC>
<DOCID>LN-20020624106</DOCID>
<DOCNO>LN-20020624106</DOCNO>
<DATE>06/24/02</DATE>
<TITLE>
Nejsilnějším zážitkem prvních tří dnů festivalu Smetanova Litomyšl bylo sobotní odpoledne s varhanními improvizacemi Petra Ebena na čtení z Labyrintu světa a ráje srdce.
</TITLE>
<GEOGRAPHY>LITOMYŠL</GEOGRAPHY>
<TEXT>
Čtyřiačtyřicátý ročník Mezinárodního hudebního festivalu Smetanova Litomyšl ve čtvrtek zahájili Pavel Šporcl a Jiří Bárta, kteří převzali sólové úlohy v posluchačsky i interpretačně náročném Brahmsově Dvojkoncertu pro housle, violoncello a orchestr a moll. Způsob, jakým se tito dva nekonformní hráči sklonili před Brahmsem, aby spolu v jedinečné výrazové shodě přednesli jeho nadčasové poselství, byl velkolepý: od první věty, ve které dokázali přes její převážně kadenční ráz dodat úžasný výrazový ambitus, přes intimní rozhovor ve druhé větě, až k rondovému finále, které v jejich odlehčené interpretaci nabralo až scherzového charakteru. Skvělý výkon podal i americký dirigent Isaiah Jackson, kterému se podařilo udržet Symfonický orchestr hl. m. Prahy FOK poněkud zpátky tak, že nerušil komorní ráz dialogu dvou sólových nástrojů, a přitom vypracoval všechny zvukové plochy Brahmsovy partitury. Výkon orchestru na zahajovacím koncertu kulminoval v závěrečné Fantastické symfonii Hectora Berlioze. Plastická, až teatrální gesta hostujícího dirigenta si vynutila poněkud rozevlátá tempa a inspirovala orchestr k romanticky rozháranému a opulentnímu výrazu. Škoda jen, že totéž se nedá napsat o jejich podání Smetanovy symfonické básně Richard III., která celý koncert otevírala. Skvělé bylo sobotní odpoledne s varhanními improvizacemi Petra Ebena na čtení z Labyrintu světa a ráje srdce v přednesu Marka Ebena. Profesor Eben s tímto programem vystupuje již desítky let, které Komenského texty jen dále aktualizují, a navíc jej realizuje pokaždé s jiným "královským nástrojem", jehož specifika dávají vznik stále novým obměnám v improvizačním pojetí. Na nedávno zrekonstruované sto let staré varhany v Kapitulním chrámu Povýšení sv. Kříže Eben doslova kouzlil, a daroval tak festivalu jeden z nejhodnotnějších programů. Po včerejší repríze oratoria Juda Maccabeus soudobé české skladatelky Sylvie Bodorové se návštěvníci mohou těšit zejména na čtvrtek, kdy odpoledne argentinský klavírista Nelson Goerner přednese výběr z Chopinových balad a koncertní etudy Smetany a Liszta, a večer poté zazní barokní alegorická hra Jana Dismase Zelenky Sub olea pacis et palma virtutis. V pátek vystoupí Pavel Šporcl s Paganiniho capriccii, v sobotu odehraje brněnský operní soubor v zámeckém amfiteátru Janáčkovu Lišku Bystroušku a v neděli bude letošní ročník festivalu ukončen galakoncertem ze scén z oper Bedřicha Smetany.
LITOMYŠL - Čtyřiačtyřicátý ročník Mezinárodního hudebního festivalu Smetanova Litomyšl ve čtvrtek zahájili Pavel Šporcl a Jiří Bárta, kteří převzali sólové úlohy v posluchačsky i interpretačně náročném Brahmsově Dvojkoncertu pro housle, violoncello a orchestr a moll. Způsob, jakým se tito dva nekonformní hráči sklonili před Brahmsem, aby spolu v jedinečné výrazové shodě přednesli jeho nadčasové poselství, byl velkolepý: od první věty, ve které dokázali přes její převážně kadenční ráz dodat úžasný výrazový ambitus, přes intimní rozhovor ve druhé větě, až k rondovému finále, které v jejich odlehčené interpretaci nabralo až scherzového charakteru. Skvělý výkon podal i americký dirigent Isaiah Jackson, kterému se podařilo udržet Symfonický orchestr hl. m. Prahy FOK poněkud zpátky tak, že nerušil komorní ráz dialogu dvou sólových nástrojů, a přitom vypracoval všechny zvukové plochy Brahmsovy partitury. Výkon orchestru na zahajovacím koncertu kulminoval v závěrečné Fantastické symfonii Hectora Berlioze. Plastická, až teatrální gesta hostujícího dirigenta si vynutila poněkud rozevlátá tempa a inspirovala orchestr k romanticky rozháranému a opulentnímu výrazu. Škoda jen, že totéž se nedá napsat o jejich podání Smetanovy symfonické básně Richard III., která celý koncert otevírala. Skvělé bylo sobotní odpoledne s varhanními improvizacemi Petra Ebena na čtení z Labyrintu světa a ráje srdce v přednesu Marka Ebena. Profesor Eben s tímto programem vystupuje již desítky let, které Komenského texty jen dále aktualizují, a navíc jej realizuje pokaždé s jiným "královským nástrojem", jehož specifika dávají vznik stále novým obměnám v improvizačním pojetí. Na nedávno zrekonstruované sto let staré varhany v Kapitulním chrámu Povýšení sv. Kříže Eben doslova kouzlil, a daroval tak festivalu jeden z nejhodnotnějších programů. Po včerejší repríze oratoria Juda Maccabeus soudobé české skladatelky Sylvie Bodorové se návštěvníci mohou těšit zejména na čtvrtek, kdy odpoledne argentinský klavírista Nelson Goerner přednese výběr z Chopinových balad a koncertní etudy Smetany a Liszta, a večer poté zazní barokní alegorická hra Jana Dismase Zelenky Sub olea pacis et palma virtutis. V pátek vystoupí Pavel Šporcl s Paganiniho capriccii, v sobotu odehraje brněnský operní soubor v zámeckém amfiteátru Janáčkovu Lišku Bystroušku a v neděli bude letošní ročník festivalu ukončen galakoncertem ze scén z oper Bedřicha Smetany.
</TEXT>
</DOC>
<DOC>
<DOCID>LN-20020624107</DOCID>
<DOCNO>LN-20020624107</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Na třech místech zahrají v ČR francouzský klavírista Etienne Chenevier a český violista Jiří Heger. Umělci, kteří žijí v Singapuru, doprovodí rovněž českou mezzosopranistku Virginii Walterovou. Dnešní koncert se uskuteční v Hradci Králové, rodišti současného koncertního mistra violové skupiny Singapurského symfonického orchestru Jiřího Hegera, středeční v Památníku Antonína Dvořáka ve Vysoké u Příbrami a čtvrteční v kapli Maří Magdalény v Jindřichově Hradci. Na programu budou ukázky z desky, kterou koncem minulého týdne Jiří Heger a Etienne Chenevier natočili v Praze. "Zahrajeme díla českých skladatelů - Smetany, Suka, Kalivody a dalších," řekl Jiří Heger. Virginie Walterová zazpívá ukázky z Dvořákových Biblických písní. Za jejich nahrávku byla loni oceněna Světovou cenou Antonína Dvořáka. Etienne Chenevier říká: "Prahou jsem okouzlen a nahráváním desky v Lichtenštejnském paláci také. Nejen prostředím, ale i profesionálním přístupem Zdeňka Zahradníka a Hany Hlaváčkové, kteří se starali o režii a produkci." Francouzský umělec kromě hudebního vzdělání absolvoval v Paříži i Vysokou školu technickou. "České autory Chenevier dříve příliš nehrál, přesto jsem v souvislosti s chystanou deskou oslovil právě jeho, přestože jsem měl velký výběr. Nahrávali jsme spolu poprvé a jsem velmi spokojený. Považuji ho za jednoho z nejnadanějších klavíristů, které jsem poznal," řekl Jiří Heger.
</TEXT>
</DOC>
<DOC>
<DOCID>LN-20020624108</DOCID>
<DOCNO>LN-20020624108</DOCNO>
<DATE>06/24/02</DATE>
<GEOGRAPHY>PAŘÍŽ</GEOGRAPHY>
<TEXT>
Pád části scény v pařížské Opeře Bastille si v sobotu večer vynutil na krátkou dobu přerušení premiéry Dvořákovy Rusalky. K incidentu došlo tři čtvrtě hodiny po zahájení představení, kdy spadla dřevěná stěna tvořící součást kulis. Účinkující v klidu opustili scénu a v divadle byla vyhlášena přestávka. Představení pokračovalo o půl hodiny později bez viditelných známek poškození scény. Představení Rusalky je jednou z hlavních událostí programu klasické hudby pořádaného v rámci České kulturní sezony ve Francii. V hlavní roli vystoupila americká sopranistka Renée Flemingová, roli cizí kněžny ztvárnila Eva Urbanová, která se v pařížské opeře představuje poprvé.
</TEXT>
</DOC>
<DOC>
<DOCID>LN-20020624109</DOCID>
<DOCNO>LN-20020624109</DOCNO>
<DATE>06/24/02</DATE>
<TITLE>
Krize televizí je na spadnutí, pokud nová vláda nezmění dosavadní mediální politiku.
</TITLE>
<GEOGRAPHY>PRAHA</GEOGRAPHY>
<TEXT>
Konstruktéři duálního systému, založeném na soužití veřejnoprávní televize a komerčních televizí, nám slibovali několik (nejméně dvě) vzájemně si konkurujících komerčních televizí, které ani nebude třeba příliš kontrolovat, neboť od toho tu je právě konkurence. Místo toho tu máme dvě propojené televize, Primu a Novu, s neznámým majitelem v pozadí, které se topí v majetkových sporech, způsobují nám miliardové škody a které společně slouží politikům, aby jim kryly záda, čímž je korumpují a vytvářejí neregulérní politické prostředí. Vysílací rada, která měla televize kontrolovat, se jeví spíš jako jejich prodloužená ruka. Náprava by teoreticky byla poměrně snadná. Televizní licence by se měly prodávat v dražbě s jasným vymezením licenčních povinností, a to nejen domácím zájemcům, ale i solidním mediálním operátorům, které najdeme například v první stovce největších světových televizních stanic. V takovém případě rozhoduje cena, a nikoliv výše provize nebo politický tlak. Televiznímu trhu by velice prospělo, kdyby alespoň jednu licenci vlastnil solidní zahraniční mediální dům. Ukazuje se totiž, že stejně jako banky se televize v domácích rukou mění v neustálý zdroj potíží. Prodej nebo přidělení televizní licence by měla schvalovat vláda, protože to je pravděpodobně jediný nezkorumpovatelný orgán v zemi. V zákoně je třeba daleko přísněji definovat kontrolní pravomoci rady a tvrdě stanovit odpovědnost členů rady za činnost v radě. A to včetně trestněprávní odpovědnosti. Rada vykonává řadu rozhodnutí, která mají a mohou mít obrovské ekonomické dopady na náš stát. Jako orgán státní správy je zodpovědná za svoji činnost a nikdo se nesmí z této zodpovědnosti vyvléci jen proto, že je do ní volený. Beze změny se neobejde ani klíč volby rady. Část rady by měl volit Senát, část jmenovat prezident. Stálo by za úvahu zvolit francouzský model, kde jsou členové rady jmenováni předsedy obou komor parlamentu a prezidentem, čímž se vytváří osobní odpovědnost těchto čelných politiků za členy rady. To je jiné kafe než kolektivní neodpovědnost poslanců či senátorů. Taková je ovšem jenom teorie. V praxi platí, že licence Novy již byla prodloužena na základě novely zákona o rozhlasovém a televizním vysílání o dalších dvanáct let automaticky na požádání. Pokud bude také Primě licence prodloužena stejným způsobem, tak tu máme tento stav zřejmě nevratně zabetonovaný na dalších patnáct let. Naznačená diskuse o podstatném zlepšení dnešního duálního systému na straně komerčních televizí by tím téměř ztratila smysl.
</TEXT>
<HEADING>
ČT nemá peníze
</HEADING>
<TEXT>
Situace není o moc lepší ani ve veřejnoprávní sféře. Česká televize zápasí s nedostatkem peněz a s nezájmem diváků. Na počátku jí byly stanoveny povinnosti na základě příjmů a majetku, který zdědila z minulosti. Koncese byly zvýšeny jednou, což stačilo pouze na vyrovnání inflace. Při novelizaci zákona o ČT během televizní krize byly ČT přiděleny další povinnosti, což s sebou nese další výdaje. Sečteno a podtrženo, jestli nebudou příští rok zvýšeny koncesionářské poplatky, půjde ČT pravděpodobně do červených čísel. Již delší čas se její první program dostává dlouhodobě ve sledovanosti těsně pod Primu, tedy na třetí místo na televizním trhu. Pokud by to mělo mít trvalý charakter, tak to psychologicky do značné míry zpochybňuje filozofii dvou kanálů. To spolu s nedostatkem peněz přímo ohrožuje existenci veřejnoprávní televize. Na rozdíl od komerčních stanic je však náprava jednodušší.
</TEXT>
<HEADING>
Krize kvůli oposmlouvě
</HEADING>
<TEXT>
Koncesionářské poplatky by měly být zvýšeny na sto korun, což je částka odpovídající potřebě ČT při plnění jejích zákonných povinností, a následně by se měla tato úroveň udržovat pomocí inflační valorizace. Rada ČT by měla být volena například tak, že kromě Poslanecké sněmovny (pět členů) by část rady měl volit Senát (tři členy) a jmenovat prezident (dva členy). Část rady, v tomto případě pět členů, by měly přímo jmenovat nezpochybnitelné instituce občanské společnosti, jako jsou odbory, církve, Akademie věd ČR, Filmový a televizní svaz a Rada uměleckých obcí. Jen tak má rada určitou šanci vymanit se z vlivu politiků. Kodex ČT má vytvářet přímo Česká televize spolu s profesními sdruženími a jako návrh ho předkládat Radě ČT ke schválení. Je také nutné posílit samoregulační roli profesních sdružení tak, aby se spolu s odbory stala přirozeným partnerem manažerské struktury v ČT. Alespoň tak, že s nimi budou projednávány podstatné, zejména programové otázky. Velmi neutěšený stav televizí, které se naučily sloužit tomu, kdo je u moci, byl kromě jiného produktem opoziční smlouvy. Výsledky voleb nejen odblokovaly opozičněsmluvní mocenský pakt, ale jsou i vítězstvím těch sil, které snad najdou vůli a sílu ke změnám v této oblasti, a to zejména k odpolitizování televizí. Je to v dlouhodobém zájmu všech politických sil.
Koncesionářské poplatky by měly být zvýšeny na sto korun, což je částka odpovídající potřebě ČT při plnění jejích zákonných povinností, a následně by se měla tato úroveň udržovat pomocí inflační valorizace. Rada ČT by měla být volena například tak, že kromě Poslanecké sněmovny (pět členů) by část rady měl volit Senát (tři členy) a jmenovat prezident (dva členy). Část rady, v tomto případě pět členů, by měly přímo jmenovat nezpochybnitelné instituce občanské společnosti, jako jsou odbory, církve, Akademie věd ČR, Filmový a televizní svaz a Rada uměleckých obcí. Jen tak má rada určitou šanci vymanit se z vlivu politiků. Kodex ČT má vytvářet přímo Česká televize spolu s profesními sdruženími a jako návrh ho předkládat Radě ČT ke schválení. Je také nutné posílit samoregulační roli profesních sdružení tak, aby se spolu s odbory stala přirozeným partnerem manažerské struktury v ČT. Alespoň tak, že s nimi budou projednávány podstatné, zejména programové otázky. Velmi neutěšený stav televizí, které se naučily sloužit tomu, kdo je u moci, byl kromě jiného produktem opoziční smlouvy. Výsledky voleb nejen odblokovaly opozičněsmluvní mocenský pakt, ale jsou i vítězstvím těch sil, které snad najdou vůli a sílu ke změnám v této oblasti, a to zejména k odpolitizování televizí. Je to v dlouhodobém zájmu všech politických sil.
</TEXT>
</DOC>
<DOC>
<DOCID>LN-20020624110</DOCID>
<DOCNO>LN-20020624110</DOCNO>
<DATE>06/24/02</DATE>
<TITLE>
Ani rada neví. Vysílací rada ani po vyslechnutí všech znesvářených stran bojujících o kontrolu nad televizí Nova neví, zda právník Aleš Rozehnal odvolal Vladimíra Železného platně.
</TITLE>
<TEXT>
Hledá se ředitel. Zn.: TV Nova. Aleš Rozehnal vypsal výběrové řízení na post ředitele televize Nova. Vladimír Železný, který tvrdí, že tuto funkci stále zastává on, ještě nesdělil, zda se do konkursu přihlásí.
ČT stále za Primou. Sledovanost České televize sice stoupla, televizi Prima však dosud nedostihla. ČT 1 tak nadále už druhý měsíc zůstává na třetí pozici, za ní je ČT 2.
Rada prohrála další soud. Městský soud neuznal oprávněnost neprodloužení licence rádiu Radiohrad. Věc se vrací k dalšímu řízení.
Osud mediálních rad zpečetěn. Nové složení Poslanecké sněmovny se podle všeho projeví i v sestavách rad České televize, Českého rozhlasu i Rady pro rozhlasové a televizní vysílání. Koalice chce prosadit tzv. tříramennou volbu.
Televize opisovaly. Komerční stanice Nova a Prima bez přiznání zdroje "kradly" informace České televize o volebních výsledcích. Své zpravodajské relace vysílaly krátce po skončení volebního vysílání ČT.
</TEXT>
</DOC>
<DOC>
<DOCID>LN-20020624111</DOCID>
<DOCNO>LN-20020624111</DOCNO>
<DATE>06/24/02</DATE>
<TITLE>
Veřejnoprávní televize ruší soutěžní pořad po několika měsících kvůli totálnímu neúspěchu u diváků
</TITLE>
<TEXT>
Ambiciózní televizní show Gladiátor, která byla ještě začátkem roku vlajkovou lodí programu v České televizi, poslali diváci svým nezájmem ke dnu. Co bylo špatně?
PRAHA - Ještě v lednu byl Gladiátor miláčkem managementu na Kavčích horách. Show měla podporu vedení i poté, co se objevily první výsledky sledovanosti. Necelých 13,5 procenta diváků nebyl ohromující výsledek. "Gladiátor splnil naše očekávání. Jsme přesvědčeni, že jeho sledovanost a ohlas bude ještě větší," řekl tehdy Právu programový ředitel ČT Petr Koliha. Minulý týden ale už byla na Kavčích horách nálada zcela jiná. "Ano, soutěž Gladiátor končí," potvrdil tiskový mluvčí ČT David Jirušek. "Důvodem je fakt, že nesplnila očekávání a nezaujala diváky." Na dotaz, proč si celosvětově oblíbený formát nebyl schopen příznivce najít, Jirušek odpovídá stroze: "Pořad budeme samozřejmě vyhodnocovat." Při analyzování bude vedení ČT postaveno před velmi nepříjemná čísla. Zmíněných 13 a půl procenta diváků byl podle všeho rekord sledovanosti. Ta ještě v únoru klesla pod deset procent a podle neoficiálních čísel poslední díly Gladiátora ve středeční večer v hlavním vysílacím čase na ČT 1 zajímaly pouhých šest procent diváků, což je v tuto dobu a na tomto místě dost zoufalé číslo i pro veřejnoprávní ČT, která si s nízkou sledovaností velkou hlavu nedělá.
</TEXT>
<HEADING>
Ambice, které nevyšly
</HEADING>
<TEXT>
Gladiátor, kterým chtěla ČT reagovat na nový trend v televizní zábavě, jenž přinesl "zostření" formátu soutěží a jejich posunutí k žánru reality TV, byl jednou z horkých novinek v jarním programu. ČT, která neuspěla proti Nově při koupi licence na pořad britské BBC Weakest Link (Nejslabší článek), originálu mezi reality soutěžemi, se rozhodla vytvořit vlastní formát. Scénář svěřila Aleši Ulmovi. "Chtěl jsem dokázat, že jsme schopni vymyslet pořad, který se může postavit po bok evropským soutěžím," prohlašoval sebevědomě v týdeníku Televize začátkem roku. Ulm je specialista na zábavné pořady a soutěže rodinného typu. Má na svém kontě například Kufr, jeden z nejdéle vysílaných zábavných formátů, či soutěž O poklad Anežky České, která je i při své nízké sledovanosti a vizuální těžkopádnosti výkladní skříní veřejnoprávní "chytré zábavy". Na druhé straně byl podepsán i pod ambiciózní show Věšák, která nepatřila k velkým úspěchům. Ulm ubral z agresivity formátu, byť ponechal v soutěži vyřazování jednotlivých hráčů diváky pomocí SMS. Diváci ovšem hru nepřijali a nepomohla ani změna pravidel vyřazování. Hlasování diváků navíc přinutilo tvůrčí tým využívat přímého přenosu, který zabránil výraznějším zásahům do soutěže a podle všeho dále zvedl výrobní náklady. (ČT náklady na výrobu jednotlivých pořadů nezveřejňuje). V tu dobu už bylo jasné jedno - tento typ soutěže nemůže být koncipován jako zábavná soutěž pro celou rodinu, ale jako agresivní formát pro mladé diváky. Konkurenční Nejslabší, máte padáka! na Nově se s přibližně trojnásobnou sledovaností oproti Gladiátorovi nestal tím hitem, na který jsou na Nově zvyklí. Ale své diváky si našel, stal se fenoménem a jeho moderátorka Zuzana Slavíková hvězdou. Gladiátor se s dvojicí nevýrazně oblečených a pod tlakem přímého přenosu i chybujících moderátorů, Zdeňkem Vrbou a Petrou Polanskou, tomuto "kultovnímu" statusu nikdy nepřiblížil ani vzdáleně.
</TEXT>
<HEADING>
Co místo Gladiátora?
</HEADING>
<TEXT>
Pokus ČT o vlastní formát podobný tomu světovému tak již po několikáté nevyšel. Zda bude dlouhodobá tvůrčí krize programových vývojářů ČT, kteří podle všeho neumějí ani napodobit již existující formát, natož přijít s úspěšným vlastním, pokračovat, se uvidí při premiéře programových novinek během podzimní sezony. "Nechci specifikovat, zda Gladiátora nahradíme, a podzimní schéma v tuto chvíli nemohu komentovat," říká Jirušek. Jak se zdá, ČT nás může ještě překvapit.
Pokus ČT o vlastní formát podobný tomu světovému tak již po několikáté nevyšel. Zda bude dlouhodobá tvůrčí krize programových vývojářů ČT, kteří podle všeho neumějí ani napodobit již existující formát, natož přijít s úspěšným vlastním, pokračovat, se uvidí při premiéře programových novinek během podzimní sezony. "Nechci specifikovat, zda Gladiátora nahradíme, a podzimní schéma v tuto chvíli nemohu komentovat," říká Jirušek. Jak se zdá, ČT nás může ještě překvapit.
</TEXT>
</DOC>
<DOC>
<DOCID>LN-20020624112</DOCID>
<DOCNO>LN-20020624112</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
V pátek padla závěrečná klapka zřejmě posledního snímku jedenadevadesátiletého režiséra Otakara Vávry. Hodinový dokument nazvaný Moje Praha vzniká jako zakázka Magistrátu hlavního města Prahy. Film je součástí projektu 21 pohledů na Prahu 21. století, který realizuje společnost Febio. Nejstarší žijící český filmový režisér chce ve filmu konfrontovat dnešní metropoli s obrazem Prahy třicátých let. Zaměřil se na místa spojená s jeho osobními vzpomínkami: kavárnu Slavii, Mánes, Čapkovu vilu, Bertramku... Výběr lokalit souvisí s tím, že vůbec první samostatnou Vávrovou režií byl v roce 1934 dokumentární snímek s hudbou E. F. Buriana Žijeme v Praze. "Teď mě čeká střižna, film má být hotov do konce srpna," uvedl Vávra, který natáčení absolvoval v dobré kondici.Vávra stál naposledy za kamerou v roce 1988 při natáčení snímku Evropa tančila valčík. S uvedením Vávrova zatím posledního snímku Moje Praha počítá Česká televize, termín ale zatím není známý.
</TEXT>
</DOC>
<DOC>
<DOCID>LN-20020624113</DOCID>
<DOCNO>LN-20020624113</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Ministr školství Eduard Zeman chce požádat ve středu vládu o dalších 940 milionů korun na zajištění růstu platů učitelů. V rozpočtu školství totiž chybí prostředky na dodržení zvyšování mzdových tarifů, na němž se s kabinetem dohodly odbory. Podle Dagmar Němečkové z tiskového odboru ministerstva školství schválený rozpočet počítal se zvyšováním mzdových tarifů od dubna o deset procent. Po dohodě vlády s odboráři ale vzrostly již od března, a to o 11 procent. Ministerstvu školství tak na přidávání scházelo původně asi 640 milionů korun. Potřebu navýšení částky o dalších zhruba 300 milionů prokázala mzdová inventura v regionálním školství, uskutečněná v dubnu a květnu. Ministerstvo práce připravilo totiž nové tarifní tabulky, podle nichž příjmy ve školství v průměru narostly více. "Skutečné procento zvýšení tarifních platů dosáhlo 12,25," upřesnila Němečková.
</TEXT>
</DOC>
<DOC>
<DOCID>LN-20020624114</DOCID>
<DOCNO>LN-20020624114</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Ministr vnitra Stanislav Gross připravil na středeční jednání kabinetu svou představu toho, jak bude při zajišťování bezpečnosti pražského summitu NATO policie spolupracovat se zpravodajskými službami. Grossovou představou o tom, jak bude policie a tajná služba při summitu NATO spolupracovat, se vláda měla zabývat již před týdnem, ale tento bod odložila. Minulou středu ale rozhodla, že přidělí ministru Grossovi na pomoc při summitu blíže neurčený počet vojáků. Do konce října má ministr vládě sdělit, kolik jich bude potřebovat a na jaké úkoly.
</TEXT>
</DOC>
<DOC>
<DOCID>LN-20020624115</DOCID>
<DOCNO>LN-20020624115</DOCNO>
<DATE>06/24/02</DATE>
<TEXT>
HRADEC KRÁLOVÉ - Mimořádnou směnu si v sobotu odsloužily čtyři pracovnice královéhradeckého krajského soudu kvůli konkursu makléřské společnosti KTP Quantum. Evidovaly přihlášky tisíců věřitelů úpadce, aby vše stihly a nemusela se odkládat schůze věřitelů svolaná na 27. června. KTP Quantum mělo podle informací ČTK téměř 30 tisíc klientů, kteří mu svěřili 2,2 miliardy korun. "Zatím nemáme spočítáno, kolik lidí své pohledávky v konkursu uplatnilo. Přihlášky ale určitě váží několik desítek kilogramů," řekla vedoucí konkursní kanceláře Jana Svobodová. Věřitelé KTP Quantum mohli své nároky soudu posílat až do čtvrtka, kdy ještě na soud chodily balíky přihlášek. "Podle našich zkušeností však budou přihlášky chodit i po tomto termínu a i ty musíme zaevidovat," uvedla Svobodová. Žádnou mimořádnou směnu ve věci konkursu podle svých slov na soudu dosud nezažila. Pokud by se přihlásilo všech téměř 30 tisíc klientů úpadce, byl by to nejvyšší počet věřitelů, jaký se kdy hradeckému soudu přihlásil. Zatím je nejvíce téměř 16 tisíc věřitelů zkrachovalé chrudimské firmy Progres Invest.
</TEXT>
</DOC>
<DOC>
<DOCID>LN-20020624116</DOCID>
<DOCNO>LN-20020624116</DOCNO>
<DATE>06/24/02</DATE>
<TEXT>
ČESKÉ BUDĚJOVICE - Osmnáctiletý mladík utonul v sobotu brzy ráno v rybníce Milavý u Radomyšle na Strakonicku, když se šel za tmy koupat se spolužáky. Po několika hodinách pátrání jej nalezli potápěči tři metry od mola rybníka. Podle policie si studenti všimli, že se jich po koupání na břeh vrátilo o jednoho méně, a začali kamaráda hledat na břehu. Když jej nenašli, zavolali policisty s psovodem, kteří však také nebyli úspěšní. V odpoledních hodinách ho u nedalekého mola nalezli policejní potápěči.
</TEXT>
</DOC>
<DOC>
<DOCID>LN-20020624117</DOCID>
<DOCNO>LN-20020624117</DOCNO>
<DATE>06/24/02</DATE>
<GEOGRAPHY>PRAHA</GEOGRAPHY>
<TEXT>
Rada vlády pro lidská práva navrhuje, aby těhotné ženy, matky malých dětí a nemocné bral soud do vazby jen výjimečně. Zlepšit by se měly také podmínky obviněných, kteří jsou ve vazbě proto, aby nemohli ztěžovat vyšetřování. Kabinet podněty projedná ve středu. Těhotnou ženu a matku pečující o dítě ve věku do jednoho roku by soud v zásadě neměl brát do vazby vůbec. Pokud se její těhotenství zjistí ve vazbě, měla by být propuštěna. Výjimkou by měly být pouze ženy obviněné z trestného činu, za nějž lze uložit výjimečný trest. I je by měl soud umístit do zdravotnického nebo zvláštního zařízení vězeňské služby. U nemocných by se mělo více přihlížet k tomu, zda nelze účelu vazby dosáhnout jiným způsobem. Rada zaznamenala případy, kdy soud vzal do vazby obviněné s těžkými, i nevyléčitelnými chorobami. Rada chce obviněným rovněž umožnit, aby je ve vazbě mohl navštěvovat obhájce, který je zastupuje v jiné věci. Měli by mít také právo na návštěvy blízkých. Obvinění by měli mít ve vazbě rovněž právo na vlastní rozhlasový či televizní přijímač napájený z elektrické sítě. Nyní je toto právo omezeno pouze na bateriové přijímače.
</TEXT>
</DOC>
<DOC>
<DOCID>LN-20020624118</DOCID>
<DOCNO>LN-20020624118</DOCNO>
<DATE>06/24/02</DATE>
<TITLE>
ČESKÉ BUDĚJOVICE - Především starší lidi v sobotu po poledni vyděsila střelba, která se ozývala z českobudějovické pobočky České národní banky na Lannově třídě. Okolí banky uzavřeli policisté a po ulici se pohybovali specialisté ze zásahové jednotky. V jednu chvíli z okna dokonce vypadla lidská postava. Až po chvíli policie informovala, že občané a návštěvníci Českých Budějovic byli svědky cvičení součinnosti policejních složek a zaměstnanců banky. Podle informací mluvčího jihočeské policie Dušana Klíchy měla sobotní - dosud zřejmě největší republiková akce svého druhu - obě strany připravit na případnou reálnou situaci, kdy by banku přepadli ozbrojení pachatelé.
</TITLE>
<HEADING>
Dobře utajená akce
</HEADING>
<TEXT>
Účastnily se jí desítky policistů, zásahová jednotka, záchranná služba a další složky integrovaného systému. Policie akci předem pečlivě tajila a mnozí zasahující strážci zákona zpočátku ani netušili, že jde o cvičení. Podle mluvčího Dušana Klíchy utajení prověřilo postup všech složek v kritické situaci. Podle scénáře, který znal pouze řídící policista a "pachatelé", zajali ozbrojenci v bance personál jako rukojmí a prostřednictvím mobilního telefonu zahájili vyjednávání s policií. Mezitím však z okna stříleli na blížící se policisty, jedno rukojmí zastřelili a vyhodili z budovy. Policie o cvičení informovala až na poslední chvíli prostřednictvím regionálních rozhlasových stanic. Většina procházejících tak netušila, že sleduje pouhé cvičení. Někteří mladí lidé však využili volný čas a horké sobotní odpoledne trávili před bankou sledováním akce, kterou lze běžně vidět jen na filmovém plátně. Policejní akce kce skončila kolem 18. hodiny.
Účastnily se jí desítky policistů, zásahová jednotka, záchranná služba a další složky integrovaného systému. Policie akci předem pečlivě tajila a mnozí zasahující strážci zákona zpočátku ani netušili, že jde o cvičení. Podle mluvčího Dušana Klíchy utajení prověřilo postup všech složek v kritické situaci. Podle scénáře, který znal pouze řídící policista a "pachatelé", zajali ozbrojenci v bance personál jako rukojmí a prostřednictvím mobilního telefonu zahájili vyjednávání s policií. Mezitím však z okna stříleli na blížící se policisty, jedno rukojmí zastřelili a vyhodili z budovy. Policie o cvičení informovala až na poslední chvíli prostřednictvím regionálních rozhlasových stanic. Většina procházejících tak netušila, že sleduje pouhé cvičení. Někteří mladí lidé však využili volný čas a horké sobotní odpoledne trávili před bankou sledováním akce, kterou lze běžně vidět jen na filmovém plátně. Policejní akce kce skončila kolem 18. hodiny.
</TEXT>
</DOC>
<DOC>
<DOCID>LN-20020624119</DOCID>
<DOCNO>LN-20020624119</DOCNO>
<DATE>06/24/02</DATE>
<GEOGRAPHY>OSTRAVA</GEOGRAPHY>
<TEXT>
Bezpečnost Orlové na Karvinsku, po které se v těchto dnech pohybuje asi dvouletý medvěd, střeží městští strážníci. Policisté však netuší, jak se zachovat v případě, že se se šelmou setkají tváří v tvář. "Máme přísně zakázáno se jej snažit odchytit. Pouze musíme ihned informovat myslivce, kteří se postarají o další," řekl jeden z orlovských strážníků. Pokud by však medvěd zaútočil na člověka či nějaké zvíře, strážníci by podle jeho slov neváhali zakročit. "Nevím sice, co bych udělal, ale musíme chránit lidi a jejich majetek," řekl s tím, že případné použití zbraně by záviselo na situaci, a zda by střelbou neohrozil další lidi. "Hlídáme především sídliště, které je jen několik desítek metrů od místa, kde se šelma objevila naposledy," řekl.
</TEXT>
</DOC>
<DOC>
<DOCID>LN-20020624120</DOCID>
<DOCNO>LN-20020624120</DOCNO>
<DATE>06/24/02</DATE>
<GEOGRAPHY>WASHINGTON</GEOGRAPHY>
<TEXT>
Počet násilných činů se loni ve Spojených státech zvýšil, když předtím se kriminalitu dařilo v zemi udržovat devět let na stabilní úrovni. Napsal o tom s odvoláním na statistiky Federálního úřadu pro vyšetřování (FBI) list The Washington Post. Loni počet kriminálních činů v USA vzrostl proti roku 2000 o dvě procenta. Tento údaj zahrnuje zvýšení vražd o 3,1 procenta. Přitom v Bostonu ve státě Massachusetts prudce narostl počet zločinů o 67 procent a obdobný nárůst zaznamenali kriminalisté i v některých dalších městech na jihu USA jako v Houstonu (Texas), v Atlantě (Alabama), v Saint Louis (Missouri) a v Phoenixu (Arizona).
</TEXT>
</DOC>
<DOC>
<DOCID>LN-20020624121</DOCID>
<DOCNO>LN-20020624121</DOCNO>
<DATE>06/24/02</DATE>
<GEOGRAPHY>BRATISLAVA/CHICAGO</GEOGRAPHY>
<TEXT>
Symbolicky v době, kdy se samostatné Slovensko chystá vstoupit do Severoatlantické aliance a Evropské unie, se do země vracejí i ostatky ve své epoše nejvýznamnějšího, ale mezitím polozapomenutého slovenského politika Milana Hodži, který snil o sjednocení střední Evropy. Z bratislavského letiště včera odstartoval vládní speciál se slovenským ministrem kultury Milanem Kňažkem. Zítra se má vrátit zpět z Chicaga s ostatky státníka, který jako předseda vlády předválečného Československa byl po úmrtí T. G. Masaryka jistý čas i hlavou státu. Hodža zesnul v emigraci v Clearwateru na Floridě 27. června 1944. Tělesné pozůstatky rodina převezla do Chicaga, ale navzdory pohřební ceremonii s projevem Jana Masaryka na Českém národním hřbitově tělo dalších pět let spočívalo ve speciální rakvi v chicagské márnici. Příbuzní čekali na konec války, aby splnili Hodžovu poslední vůli, ve které si přál být pohřben na Slovensku. K tomu však nedošlo, prý i kvůli neochotě prezidenta Edvarda Beneše. Hodža byl pochován v Chicagu v roce 1949. Až loni v Praze, při odhalování pamětní desky na Hodžově domě, se premiér Mikuláš Dzurinda setkal s Hodžovou vnučkou a následně slovenský úřad vlády zorganizoval převoz ostatků na martinský hřbitov. Tam Hodža spočine po boku mnohdy kontroverzních osobností slovenských dějin.
</TEXT>
</DOC>
<DOC>
<DOCID>LN-20020624122</DOCID>
<DOCNO>LN-20020624122</DOCNO>
<DATE>06/24/02</DATE>
<TITLE>
Až několik set dětí bylo loni podle humanitární organizace Lidská práva bez hranic zabito v severokorejských věznicích.
</TITLE>
<TEXT>
SOUL, Jižní Korea - Jednoho chladného březnového dne narušil pochmurnou monotónnost vězeňské práce vpád dozorců, kteří shromáždili všechny ženy. Jedna po druhé musely odpovídat na otázku, zda nejsou těhotné. "Odvezli je v autě a pak jim násilím dali injekci látky způsobující potrat," vzpomínala v nedávném interview bývalá vězeňkyně Song Mjung Hak na onen den před dvěma lety, kdy bylo šest těhotných žen odvezeno od pracovní jednotky v šinuijském provinčním vězeňském táboře. "Pak je zase přivezli zpět." Stále více uprchlíků ze Severní Koreje podle listu International Herald Tribune hovoří o tom, že nucené potraty a zabíjení novorozeňat jsou v severokorejských trestnicích běžné. V letech 2000 až 2001 deportovala Čína zpět do vlasti tisíce severokorejských uprchlíků, z nichž mnozí skončili v pracovních táborech. Ti, kterým se později podařilo znovu uprchnout do Číny a Jižní Koreje, vypovídají, že trestankyně, u nichž bylo zjištěno těhotenství, byly bez výjimky nuceny podrobit se interrupci. V případě, že se dítě narodí živé, jsou ženy donuceny zabít je. "V severokorejských věznicích bylo loni zabito několik set novorozenců," prohlásil ředitel organizace Lidská práva bez hranic se sídlem v Bruselu Willy Fautre.
</TEXT>
<HEADING>
Systematické vraždění
</HEADING>
<TEXT>
Fautre v uplynulých 18 měsících společně s dobrovolníky zpovídal 35 běženců, kteří nedávno uprchli ze severokorejských táborů. Z pětatřiceti jich jedenatřicet vypovědělo, že byli svědky zabití novorozeněte tím, že mu nebyla věnována náležitá péče nebo udušením igelitem. "Je to systematická procedura, kterou provádějí dozorci a zaměstnanci věznic - nejde o ojedinělé případy," řekl Fautre. "Postup je následující: nejprve jsou vyhledány těhotné ženy, aby se vězeňské úřady mohly dosud nenarozených dětí zbavit nuceným potratem, mučením nebo velice namáhavou prací. Pokud se dítě narodí živé, je ponecháno svému osudu, aby zemřelo, nebo je udušeno igelitem." Ri Sun Ok, která během šestiletého trestu v kečonské politické věznici pracovala jako účetní, v interview řekla, že byla dvakrát svědkem toho, jak vězeňský lékař zabíjel novorozence, v některých případech tím, že jim šlápl na krk. Jedna z žen, která byla před dvěma lety mezi deportovanými a skončila v severokorejském pracovním táboře Onsong, vyprávěla, že v té době byla v devátém měsíci těhotenství. "Jednoho dne mi dali velkou injekci a asi po půl hodině jsem dostala porodní bolesti. "Dítě, které jsem přivedla na svět, bylo už mrtvé." Pokud jde o děti, které se narodí ve vězeňských celách, uprchlíci líčí, že mužští dozorci hrozí trestankyním bitím, pokud je neudusí.
Fautre v uplynulých 18 měsících společně s dobrovolníky zpovídal 35 běženců, kteří nedávno uprchli ze severokorejských táborů. Z pětatřiceti jich jedenatřicet vypovědělo, že byli svědky zabití novorozeněte tím, že mu nebyla věnována náležitá péče nebo udušením igelitem. "Je to systematická procedura, kterou provádějí dozorci a zaměstnanci věznic - nejde o ojedinělé případy," řekl Fautre. "Postup je následující: nejprve jsou vyhledány těhotné ženy, aby se vězeňské úřady mohly dosud nenarozených dětí zbavit nuceným potratem, mučením nebo velice namáhavou prací. Pokud se dítě narodí živé, je ponecháno svému osudu, aby zemřelo, nebo je udušeno igelitem." Ri Sun Ok, která během šestiletého trestu v kečonské politické věznici pracovala jako účetní, v interview řekla, že byla dvakrát svědkem toho, jak vězeňský lékař zabíjel novorozence, v některých případech tím, že jim šlápl na krk. Jedna z žen, která byla před dvěma lety mezi deportovanými a skončila v severokorejském pracovním táboře Onsong, vyprávěla, že v té době byla v devátém měsíci těhotenství. "Jednoho dne mi dali velkou injekci a asi po půl hodině jsem dostala porodní bolesti. "Dítě, které jsem přivedla na svět, bylo už mrtvé." Pokud jde o děti, které se narodí ve vězeňských celách, uprchlíci líčí, že mužští dozorci hrozí trestankyním bitím, pokud je neudusí.
</TEXT>
</DOC>
<DOC>
<DOCID>LN-20020624123</DOCID>
<DOCNO>LN-20020624123</DOCNO>
<DATE>06/24/02</DATE>
<TEXT>
Američan Steve Fossett se již pošesté pokouší obletět ve speciálním balonu sám a bez mezipřistání celou Zemi. Balon Duch svobody, který je naplněn heliem, letí ve výšce 7000 metrů rychlostí asi 70 kilometrů za hodinu. Kvůli řídkému vzduchu má Fossett neustále nasazenou kyslíkovou masku. Každou noc spí čtyři až šest hodin, což je více než při předešlých pokusech o oblet Země. V sobotu proletěl kolem Velikonočního ostrova a od středečního startu z Austrálie tak urazil 8400 kilometrů - zhruba čtvrtinu plánované cesty.
</TEXT>
</DOC>
<DOC>
<DOCID>LN-20020624124</DOCID>
<DOCNO>LN-20020624124</DOCNO>
<DATE>06/24/02</DATE>
<TEXT>
ČERKASSY, Ukrajina - Prohra na Ukrajině výrazně zmenšila šance českých volejbalistek na účast na mistrovství Evropy, které se uskuteční příští rok v Turecku. Včera v Čerkassech utrpěly třetí porážku, na dvě přímá postupová místa z první skupiny již nedosáhnou, a tak jim nezbývá než doufat, že jejich bilance bude stačit alespoň na postup ze třetího místa.
</TEXT>
</DOC>
</CZE>