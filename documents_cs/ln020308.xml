<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020308001</DOCID>
<DOCNO>LN-20020308001</DOCNO>
<DATE>03/08/02</DATE>
<TITLE>
Obavy ze stárnutí obyvatel vedly ministra Špidlu k zahájení programu na pomoc starším lidem. Starosti stáří podle něj má na sebe přebrat stát.
</TITLE>
<GEOGRAPHY>PRAHA</GEOGRAPHY>
<TEXT>
Češi se musejí připravit na stárnutí obyvatelstva. Rozhodla o tom vláda, když schválila návrh Národního programu přípravy na stárnutí populace. Jednotlivá ministerstva teď musejí vypracovat konkrétní nařízení, která mají pomoci seniorům v mnoha oblastech: s bydlením, vzděláváním, ve společenských aktivitách apod. Úředníci se totiž obávají toho, že zhruba za třicet let bude v Česku více než třetina lidí starších 60 let. To může znamenat, že by na seniory, děti a nemocné muselo pracovat jen o něco více než 30 procent Čechů. Odborníci z ministerstva práce a sociálních věcí se domnívají, že v budoucnu bude nutné prodloužit hranici odchodu do důchodu na 65 let. Někteří ekonomové dokonce soudí, že by se do penze mělo odcházet až v sedmdesáti. Pokud by k tomu nedošlo, hrozí, že by lidé, vzhledem ke zvyšující se délce života, byli déle v penzi než v produktivním věku. Podle ministerských úředníků je tedy nutné, aby vláda lidi motivovala k zdravému životnímu stylu, aby se sami zabezpečili na stáří. Seniorům mají být také připraveny podmínky pro práci v důchodovém věku - například možnost najít nové uplatnění s ohledem na zdravotní stav. Ministerstva musejí nyní například vymyslet, jak zajistit odstranění "týrání a zneužívání seniorů", zlepšit jejich vzdělávání a zamezit diskriminaci na trhu práce. Realizaci programu si úředníci načasovali na léta 2003 až 2012, tedy těsně před období, kdy čekají největší populační krizi. V současné době totiž patří věková struktura v Česku k evropskému průměru, postupně se ale prý bude dostávat mezi země s nejstarším obyvatelstvem.
</TEXT>
<HEADING>
CO NAVRHUJE VLÁDA
</HEADING>
<TEXT>
* vyzývat občany ke zdravému životnímu stylu * vytvářet pozitivní názory na stárnutí a seniory * motivovat penzisty k setrvání v práci * podpořit mezigenerační solidaritu mezi mladými a seniory * využívat potenciálu seniorů ve společnosti
* vyzývat občany ke zdravému životnímu stylu * vytvářet pozitivní názory na stárnutí a seniory * motivovat penzisty k setrvání v práci * podpořit mezigenerační solidaritu mezi mladými a seniory * využívat potenciálu seniorů ve společnosti
</TEXT>
</DOC>
<DOC>
<DOCID>LN-20020308002</DOCID>
<DOCNO>LN-20020308002</DOCNO>
<DATE>03/08/02</DATE>
<TITLE>
Transplantační medicína udělala další krok vpřed
</TITLE>
<GEOGRAPHY>RIJÁD/LONDÝN</GEOGRAPHY>
<TEXT>
Saúdskoarabští lékaři provedli první transplantaci lidské dělohy na světě. O svém experimentu informovali v březnovém vydání prestižního lékařského časopisu International Journal of Gynaecology and Obstetrics. Odborníci z celého světa nyní debatují o tom, zda se jedná o průlom v lékařství a novou naději pro ženy, které kvůli problémům s dělohou nemohou mít děti, nebo o neúspěšný experiment. Děloha byla transplantována v dubnu roku 2000 26leté ženě. Její dělohu museli lékaři odoperovat, když jí bylo dvacet. Nový orgán fungoval 99 dní, pak selhal a musel být znovu odebrán. Žena během této doby dvakrát menstruovala, což saúdskoarabští lékaři považují za úspěch. Jiní však tvrdí, že experiment selhal a ukázal, že transplantace dělohy není možná. Britské Královské kolegium porodníků a gynekologů označilo tuto zprávu za "velice vzrušující". Podle kolegia by se v případě vylepšení metody tak, aby transplantovaný orgán fungoval normálně, otevřela možnost pro matky, aby darovaly dělohu dcerám, či sestry sestrám.
Dárcem dělohy byla 46letá žena, která se podrobila operaci cyst na vaječnících a souhlasila s odebráním dělohy. Britští specialisté tvrdí, že se připravují na podobnou operaci. Gynekolog Richard Smith z londýnské Nemocnice v Chelsea a Westminsteru říká, že spolupracuje s kolegy v Budapešti a New Yorku na vývoji transplantační techniky. "Naše vlastní výzkumy ukazují, že je tento typ operace možný," řekl Smith britskému listu The Independent. "Pokud bychom dostali půl milionu liber na další výzkum, mohli bychom operaci provést do dvou či tří let." Podle Smithe by žena s transplantovanou dělohou mohla být uměle oplodněna. Dítě by se narodilo císařským řezem a potom by byla ženě děloha odebrána, aby se předešlo možným komplikacím. Naopak lord Winston, jeden z průkopníků metody umělého oplodňování, transplantaci dělohy odmítá. "Operace skončila fiaskem. Transplantovaná děloha byla tělem odmítnuta, takže se to nedá počítat." Lord Winston tvrdí, že prováděl transplantace děloh na zvířatech už v šedesátých a sedmdesátých letech minulého století, ale vždy neúspěšně. S tím nesouhlasí Peter Bowen-Simpkins, který tvrdí, že děloha musela být vyjmuta nikoli proto, že by ji tělo nepřijalo, ale proto, že krevní sraženiny ucpaly cévy. "Po zdokonalení metody by měly být další pokusy v budoucnu úspěšné," tvrdí. Faktem ale je, že saúdskoarabští lékaři ženě od počátku podávali léky na snížení imunity. I přesto tělo dělohu po devíti dnech odmítlo, nicméně lékaři dalších 90 dní dokázali podáváním léků na snížení imunity experiment kontrolovat.
</TEXT>
<HEADING>
Šok pro vědecký svět
</HEADING>
<TEXT>
Tým saúdskoarabských lékařů transplantací doslova šokoval vědecký svět. Saúdská Arábie totiž nikdy nebyla v popředí výzkumu transplantací. Doktorka Vafa Fagíha z Abdulazízovy univerzity, transplantační tým z Nemocnice krále Fahda a lékaři z Výzkumného střediska v Džiddě zkoumali transplantaci dělohy od roku 1990. Tehdy jim to povolil Islámský výbor pro právní vědu s tím, že se nebude zabývat klonováním. "Další klinické testování a vývoj operačních technik by umožnil transplantaci děloh. To by pomohlo při léčení neplodnosti, zvláště v komunitách, kde je koncept náhradní matky nepřípustný z náboženských či etických důvodů," napsali saúdskoarabští lékaři v článku v lékařském časopise. Nápad transplantovat dělohu se poprvé objevil v padesátých letech minulého století. Po dvaceti letech nevydařených experimentů na psech a paviánech mnoho vědců dospělo k názoru, že je to nemožné. Zejména kvůli tomu, že při transplantaci musí být s tělem spojeno velké množství cév a že léky na snížení imunity mohou poškodit zárodek. Saúdskoarabští vědci však nyní prokázali, že transplantace dělohy je možná, i když jenom na 99 dnů.
</TEXT>
<HEADING>
Co všechno lze transplantovat
</HEADING>
<TEXT>
nervová tkáň - tato operace je zatím pouze ve fázi experimentů oční rohovka - získává se od zemřelého dárce kůže - může jít o přenos kůže vlastní nebo zvířecí hrtan - operace byla poprvé uskutečněna vloni v USA srdeční chlopeň - velmi náročná operace, chlopeň může být umělá srdce - transplantace srdce je jednodušší než operace chlopně cévy - mohou být umělé nebo od zemřelého dárce plíce - velmi náročná operace ruce - bylo provedeno jen osm experimentálních transplantací játra - přenáší se tzv. jaterní štěp slinivka - běžná transplantace užívaná hlavně u diabetiků ledviny - získávají se od živých dárců střeva - zatím jen ve fázi experimentů rozmnožovací ústrojí - dosud se jedná o ojedinělé a experimentální operace kostní dřeň - velmi náročná transplantace, dřeň může být vlastní i cizí kosti a kluby - hlavice kloubů se získávají od mrtvých dárců
Foto: AP// koláž ph
</TEXT>
</DOC>
<DOC>
<DOCID>LN-20020308003</DOCID>
<DOCNO>LN-20020308003</DOCNO>
<DATE>03/08/02</DATE>
<TITLE>
Dekrety prezidenta republiky jsou jako celek výrazem demokratičnosti československého právního řádu a jeho kontinuity za okupace. To však není důvod, proč paušalizující odsuzování dekretů vyvolává emocionální reakce. Velmi citlivě vnímáme, že dekrety byly protikladem opatření nacistických úřadů v okupovaném pohraničí a tzv. protektorátu, jež se neobešla bez propagandistické nenávisti vůči prezidentu Benešovi, exilové armádě i demokratickému předválečnému Československu. Není obtížné pochopit, proč česká veřejnost reaguje podobně, jako kdyby byla Francouzům či Nizozemcům předkládána stanoviska odsuzující činnost generála de Gaulla nebo královny Wilhelminy, navíc v podtextu spojená s absurdními myšlenkami na restituční dobrodružství.
</TITLE>
<TEXT>
Myšlenka OSN i evropské integrace přitom vyrůstá i ze zkušenosti 2. světové války, spojené s odporem proti nacismu. Dekrety vydávala exilová vláda v Londýně v době, kdy bylo Československo okupováno nacistickým Německem, a po osvobození území Československa (21. července 1940 28. října 1945). Prezident je vydával po slyšení ve Státní radě a na návrh vlády. Upravovaly celou řadu otázek - od řízení zahraničního odboje, vedení války po boku spojenců až k poválečné rekonstrukci státu. Podobně postupovaly i jiné exilové vlády v době, kdy byla jejich zákonodárná i výkonná moc za okupace státu v nouzi (např. Polsko, Nizozemsko nebo Francie).
</TEXT>
<HEADING>
Výrazné memento
</HEADING>
<TEXT>
Trestající přístup spojenců vůči Německu, tak jak byl vyjádřen například v bombardovacích akcích na konci války, v Morgenthauově plánu na deindustrializaci Německa, v závěrech postupimské konference či v pařížské dohodě o reparacích, vnímám jako velmi silné memento. Nikdo nepopírá, že mnozí Němci trpěli bombardováním, vysídlením nebo dlouhodobým válečným zajetím. Nesli každý různě břemeno důsledků války. Vždy je však třeba vnímat příčinu i následek - je nepochybné, že půdu pro poválečná opatření připravily především genocidní plány a činy nacistů. Obětí vyhánění, fyzické likvidace a násilné asimilace byli za války i Češi podle nacistických plánů měli jako národ zaniknout během 30 let, "ještě za života vůdce". Dnes, s odstupem času, je můžeme znovu posuzovat a vést o nich debatu. Požadavky na zrušení těchto právních norem však sotva mohou přispět k porozumění mezi národy na prahu dějinného okamžiku evropské integrace. Pozitivním příkladem je pro mne důvěrou a aktivním spojenectvím naplněné období od podpisu českoněmecké deklarace: i přes odlišné názory na minulost respektujeme právní názor druhé strany a podobně tento respekt očekáváme vůči našim názorům. Vztahy však zaměřujeme jednoznačně na budoucnost. Zaregistroval jsem, že předmětem diskusí jsou dekrety "majetkové" a dekrety "státobčanské", které však spolu úzce souvisí. Dekret č. 5/1945 z 3. června 1945 určil, že "jakékoliv majetkové převody a jakákoliv majetkoprávní jednání, ať se týkají majetku movitého, či nemovitého, veřejného, či soukromého, jsou neplatná, pokud byla uzavřena po 29. září 1938 pod tlakem okupace nebo národní, rasové nebo politické perzekuce", a tím zrušil nacistická konfiskační opatření. Zároveň však byla uvalena národní správa na majetek osob státně nespolehlivých. V českých zemích šlo o osoby německé národnosti a o osoby, které s nimi spolupracovaly ("osoby, které vyvíjely činnost směřující proti státní svrchovanosti, samostatnosti, celistvosti, demokraticko-republikánské státní formě, bezpečnosti a obraně Československé republiky, které k takové činnosti podněcovaly nebo jiné osoby svésti hleděly a záměrně podporovaly jakýmkoliv způsobem německé a maďarské okupanty"). Německý majetek, jehož majitelé "byli obětí politické nebo rasové perzekuce a zůstali věrni demokraticko - republikánské myšlence", měl být vyňat z národní správy a vrácen. Na tento dekret navázala řada dalších opatření, především dekret č. 108/1945 z 25. října 1945 "o konfiskaci nepřátelského majetku". Podle odstavce 1, § 1 německý majetek, jehož majitel trpěl pod nacistickým nebo fašistickým terorem, byl z konfiskace vyňat. Vyvlastnění bez náhrady na základě zákona v Československu umožňovala ústavní listina z roku 1920. Mezinárodněprávně bylo potvrzeno např. na pařížské konferenci r. 1945 a dalšími dohodami. Podobné dekrety či zákony v této době uplatňovaly i další spojenecké země, z nichž řada je dnes členskými státy EU. Otázku občanství řešil dekret č. 33/1945 z 2. srpna 1945. Podle něj propustilo Československo ze svého státního svazku ty osoby, které "podle předpisů cizí okupační moci nabyly státní příslušnosti německé nebo maďarské". Němcům, kteří se v době zvýšeného ohrožení republiky přihlásili úředně k Čechům, anebo těm, kteří prokázali "věrnost Československé republice, nikdy se neprovinili proti národům českému a slovenskému a buď se činně zúčastnili boje za její osvobození, nebo trpěli pod nacistickým nebo fašistickým terorem", bylo československé občanství zachováno. Pozdější právní normy většinou utvrdily a posílily výjimky pro vynětí z konfiskace, respektive občanství (rozšířily okruh těch, jimž bylo zachováno čs. občanství).
</TEXT>
<HEADING>
Debata pro historiky
</HEADING>
<TEXT>
Dnes již tyto dekrety a zákony postrádají aktuální význam. Ústavní soud ČR konstatoval, že dekret č. 108/1945 byl jednorázovým aktem, "po dobu více než čtyř desetiletí již nezakládá právní vztahy, a nemá tedy již nadále konstitutivní charakter". Je proto pro budoucnost neaplikovatelný. V rámci Koncepce zahraniční politiky označila vláda ČR v tomto duchu tyto právní normy za "vyhaslé", což akceptovala i Poslanecká sněmovna. Debata o dekretech může mít smysl pouze mezi historiky. V zahraničí ujišťuji naše partnery, že Česká republika a její občané, kteří byli v minulosti cílem genocidy - včetně vyhánění, vraždění, asimilace a konfiskací majetku ze strany nacistů - a později prožívali porušování základních práv v komunistickém období, se jednoznačně hlásí k ochraně lidských práv a důstojnosti. Česká republika demokratické principy aktivně hájí a prosazuje. Bohužel i dnes můžeme zaregistrovat pokusy některých extrémnějších politických sil, které účelově napadají a zneužívají tragické události první poloviny dvacátého století. Takové kroky mohou mít zhoubné následky pro vzájemné vnímání demokratických společností v Evropě a ve svém důsledku mohou ohrozit i snahu o vytvoření nové evropské architektury.
</TEXT>
<HEADING>
Na dobré cestě
</HEADING>
<TEXT>
Těchto rizik spojených s nacionální rétorikou, vedoucí k opětovnému rozdmýchávání vzájemných resentimentů a emocí, si byli dobře vědomi evropští politici minulého století, když hledali takový model budoucího soužití v Evropě, který by vyloučil opakování krvavé evropské historie a zároveň učinil z tohoto kontinentu oblast demokracie, bezpečí, prosperity a vzájemné tolerance. Ohlédneme-li se dnes, na prahu jednadvacátého století, zpět, můžeme konstatovat, že jejich dílo je na dobré cestě. Pro jeho úspěšné dokončení však bude nezbytné, aby všichni Evropané, vědomi si ideálů zakladatelů evropské architektury a zároveň nebezpečí, která jim i dnes hrozí, překonali poslední negativní důsledky válečných událostí a násilného rozdělení Evropy minulého století. Chci ujistit, že jsme si plně vědomi závazku vstoupit do EU bez jakékoliv legislativy, která by diskriminovala ostatní občany EU. Ani Evropská komise, ani my si dnes nejsme vědomi existence takového zákona, ale pokud by případně právníci něco takové objevili, vyřešíme to. Jsem si jist, že se to však nebude týkat již "vyhaslých" dekretů prezidenta republiky.
Názory v rubrice Úhel pohledu nevyjadřují stanovisko redakce LN
</TEXT>
</DOC>
<DOC>
<DOCID>LN-20020308004</DOCID>
<DOCNO>LN-20020308004</DOCNO>
<DATE>03/08/02</DATE>
<TITLE>
Příští měsíc začne natáčení další řady slavného Dietlova seriálu
</TITLE>
<GEOGRAPHY>PRAHA</GEOGRAPHY>
<TEXT>
S napětím očekávané pokračování legendárního seriálu Nemocnice na kraji města bude Česká televize vysílat pravděpodobně na přelomu let 2003 a 2004. Nový seriál chtějí tvůrci dokončit již v červnu příštího roku. Do programu však bude patrně zařazen až o půl roku později. Předcházet mu bude opakování všech původních dílů. Nová řada seriálu, jehož první díly vznikly v roce 1977, bude mít třináct částí. Scenáristu Jaroslava Dietla a režiséra Jaroslava Dudka, kteří jsou oba již po smrti, nahradili Petr Zikmund a Hynek Bočan. Natáčení začíná 3. dubna. Objeví se řada herců z původního seriálu, mj. Josef Abrhám, Josef Vinklář či Eliška Balzerová. Doplní je ovšem i nové tváře, například Tomáš Töpfer a Martin Dejdar. Nové díly se budou částečně natáčet v prostorách pražské vojenské nemocnice. Náklady na jeden díl Nemocnice na kraji města po dvaceti letech se podle producentky Heleny Slavíkové dají srovnat s náklady na náročnější televizní film.
PRAHA - S napětím očekávané pokračování legendárního seriálu Nemocnice na kraji města bude Česká televize vysílat pravděpodobně na přelomu let 2003 a 2004. Nový seriál chtějí tvůrci dokončit již v červnu příštího roku. Do programu však bude patrně zařazen až o půl roku později. Předcházet mu bude opakování všech původních dílů. Nová řada seriálu, jehož první díly vznikly v roce 1977, bude mít třináct částí. Scenáristu Jaroslava Dietla a režiséra Jaroslava Dudka, kteří jsou oba již po smrti, nahradili Petr Zikmund a Hynek Bočan. Natáčení začíná 3. dubna. Objeví se řada herců z původního seriálu, mj. Josef Abrhám, Josef Vinklář či Eliška Balzerová. Doplní je ovšem i nové tváře, například Tomáš Töpfer a Martin Dejdar. Nové díly se budou částečně natáčet v prostorách pražské vojenské nemocnice. Náklady na jeden díl Nemocnice na kraji města po dvaceti letech se podle producentky Heleny Slavíkové dají srovnat s náklady na náročnější televizní film.
</TEXT>
</DOC>
<DOC>
<DOCID>LN-20020308005</DOCID>
<DOCNO>LN-20020308005</DOCNO>
<DATE>03/08/02</DATE>
<TEXT>
Nejvíce ocenění si odnesla skupina Čechomor a zpěvačka Helena Vondráčková. Zpěvákem roku se stal Dan Bárta (na snímku), který cenu přebral od dvou mladých hereček - Andrey Černé a Kamily Špráchalové. Objevem roku určila porota ostravskou skupinu Kryštof. Ta se však odmítla zůčastnit slavnostního předávání Cen hudební akademie, protože nesouhlasí s programovou skladbou televize Nova, která ceremoniál vysílala v přímém přenosu.
</TEXT>
</DOC>
<DOC>
<DOCID>LN-20020308006</DOCID>
<DOCNO>LN-20020308006</DOCNO>
<DATE>03/08/02</DATE>
<TEXT>
Vladimír Špidla se nám chce postarat o krásné stáří. S vládním posvěcením na něm pracuje i jeho ministerstvo. Mezi více než devadesáti doporučeními, která vypracovalo v rámci Národního programu přípravy na stárnutí populace, se skví například toto: "v oblasti ochrany spotřebitele seniora zaměřit pozornost na vyloučení zaměnitelnosti různých druhů výrobků". Jak vidno, na ministerstvu nechtějí ponechat nic náhodě. Program, který chce ošetřit všechny stránky života seniorů, má ukončit dosavadní živelné stárnutí a transformovat je v jakousi vyšší kvalitu. Projekt ve své velkorysosti jakoby ignoruje skutečnost, že nikdo z nás snad nežije ve vakuu, ale v rozsáhlé síti sociálních vazeb. Na ministerstvu předpokládají: co důchodce, to solitér bez dětí, příbuzných, partnera. S takovými se pak dobře manipuluje a jednoduše se pro ně "zajišťuje" cokoli. Svým způsobem má tenhle program svou logiku: Pracujte a my vás budeme ždímat, co vydržíte. Ovšem až budete staří, budete mít zajištěnou budoucnost. A jestli máte nějaké představy o svém stáří, pak na ně zapomeňte, budete stárnout podle nás.
</TEXT>
</DOC>
<DOC>
<DOCID>LN-20020308007</DOCID>
<DOCNO>LN-20020308007</DOCNO>
<DATE>03/08/02</DATE>
<TITLE>
PRAHA - Český prezident Václav Havel včera po setkání s tureckým prezidentem Ahmetem Sezerem prohlásil, že irácký režim Saddáma Husajna je nebezpečný a představuje světovou hrozbu. Stalo se tak právě uprostřed množících se zpráv o chystaném americkém útoku na Irák. Turecký prezident Sezer Havlova slova nekomentoval. Havel se v souvislosti s protiteroristickým tažením vyjadřoval o Iráku již dříve. Nejostřejší věty však zazněly právě včera, tedy v den, kdy se do oblasti Perského zálivu přesunulo prvních dvacet vojáků liberecké protichemické jednotky. "Zdá se mi, že tento režim představuje hrozbu pro svět stejně jako pro svůj vlastní lid. O iráckém režimu mám jen ty nejhorší informace," řekl podle agentury AP prezident Havel. Havlův výrok navazuje na projev amerického prezidenta George W. Bushe, který Irák společně s Iránem a Severní Koreou označil za součásti "osy zla". V souvislosti s prohlášeními Spojenců se na další válku připravuje celý Irák. Podle informací iráckého vládního tisku lidé v obavách před nálety západních spojenců houfně opouštějí Bagdád. Na venkově se hloubí zákopy a protiletecké kryty. Na základě družicových snímků dokazují američtí experti, že Husajn zneužívá benevolence OSN k posilování armády. Irácká diplomacie se zároveň snaží konflikt oddálit jednáními v New Yorku. Ministr zahraničí Nádží Sabrí se na schůzce s generálním tajemníkem OSN Kofi Annanem snažil mezinárodní společenství přesvědčit, že označení Bagdádu za součást osy zla není namístě.
</TITLE>
<TEXT>
Dvacet vojáků z liberecké protichemické roty odletělo včera do Kuvajtu Strana 2
Saddám se snaží oddálit útok Strana 8
</TEXT>
</DOC>
<DOC>
<DOCID>LN-20020308008</DOCID>
<DOCNO>LN-20020308008</DOCNO>
<DATE>03/08/02</DATE>
<TITLE>
Na půlroční misi do Kuvajtu včera vyrazilo dvacet českých vojáků z liberecké roty protichemické obrany. Mají na místě vytvořit podmínky pro příjezd hlavní části celého týmu o zhruba 250 vojácích.
</TITLE>
<GEOGRAPHY>PRAHA</GEOGRAPHY>
<TEXT>
Předsunutá skupina dvaceti vojáků z Liberce odcestovala do Kuvajtu včera dopoledne z letecké základny Praha-Kbely. Vojáci se v Kuvajtu zúčastní mezinárodní protiteroristické operace Trvalá svoboda. Jejich posláním bude průzkum v souvislosti s případným použitím chemických nebo biologických zbraní. Vedle monitorování se vojáci zapojí do odstraňování škod, pokud budou tyto zbraně použity. Armáda je pro tento účel vybavila novými speciálními pouštními uniformami v pískové barvě. Předsunutý dvacetičlenný tým má za úkol zajistit přímo na místě odpovídající ubytovací podmínky pro příjezd hlavních sil českého kontingentu. Naváže také rádiové a telefonické spojení mezi štáby a zajistí přepravu techniky a materiálu. Skupinu vede plukovník Josef Prokš, který včera odcestoval do Kuvajtu v tomto roce již podruhé. Poprvé pobýval v Kuvajtu deset dní v únoru společně s kolegou z velitelství. Měli za úkol "obhlédnout" terén.
</TEXT>
<HEADING>
V misi bude sedm žen
</HEADING>
<TEXT>
Vojáci z předsunuté skupiny si s sebou vezou veškeré vybavení obrněné transportéry, laboratoř, nákladní auta, štábní vozidla, pojízdnou dílnu, zdravotní materiál i osobní věci. Chemici jsou připraveni se zapojit i do bojů proti zbraním hromadného ničení, spolupracovat budou s německými chemiky. Mezi 250 vojáky bude sedm žen. Šestiměsíční mise podle odhadů přijde stát na 560 milionů korun. Česká armáda nabídla pro boj s terorismem i vojenskou nemocnici a speciální jednotku. Nyní se intenzivně jedná o vyslání české polní nemocnice do mírových sil ISAF v Afghánistánu.
Vojáci z předsunuté skupiny si s sebou vezou veškeré vybavení obrněné transportéry, laboratoř, nákladní auta, štábní vozidla, pojízdnou dílnu, zdravotní materiál i osobní věci. Chemici jsou připraveni se zapojit i do bojů proti zbraním hromadného ničení, spolupracovat budou s německými chemiky. Mezi 250 vojáky bude sedm žen. Šestiměsíční mise podle odhadů přijde stát na 560 milionů korun. Česká armáda nabídla pro boj s terorismem i vojenskou nemocnici a speciální jednotku. Nyní se intenzivně jedná o vyslání české polní nemocnice do mírových sil ISAF v Afghánistánu.
</TEXT>
</DOC>
<DOC>
<DOCID>LN-20020308009</DOCID>
<DOCNO>LN-20020308009</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
K dalšímu kolu rozhovorů o stěhování Rádia Svobodná Evropa/Rádia Svoboda se včera sešli ministr zahraničí Jan Kavan a šéf stanice Thomas Dine. Na obsah jednání je však uvaleno informační embargo. "Mohu pouze potvrdit, že jsme se sešli tak, jak jsme plánovali," řekl Kavan. Jeho američtí partneři pak setkání nekomentovali vůbec. Prý postupují podle dohody, podle které nebudou do konce jednání poskytovat médiím žádné informace. Minulá schůzka na téma stěhování se konala v lednu, další je naplánovaná na duben. Podle Kavana budou schůzky pokračovat do té doby, než se obě strany dohodnou, kam rádio přesunou. Přesto, že ministr zahraničí nechce učinit "zbrklé rozhodnutí", doufá, že se s Američany dohodne do konce svého volebního období.
</TEXT>
</DOC>
<DOC>
<DOCID>LN-20020308010</DOCID>
<DOCNO>LN-20020308010</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Koalice KDU-ČSL a Unie svobody-DEU žádá vládu, aby neprodleně vyšetřila pochybnosti, které se tento týden objevily v souvislosti s prověrkou náměstka policejního prezidenta Václava Jakubíka. Nejen tento příklad podle opozičního uskupení dokazuje, že způsob prověřování osob, které přicházejí do styku s utajovanými skutečnostmi, je nutné změnit. "Zveřejněné informace o prověrce pana Jakubíka jsou jen špičkou ledovce v celém systému bezpečnostních prověrek," soudí předsedkyně US-DEU Hana Marvanová. Koalice je přesvědčena, že vzniklé podezření z účelového udělování či neudělování prověrek je nezbytné co nejdřív vyvrátit a v případě jakýchkoliv pochybení okamžitě vyvodit osobní odpovědnost.
</TEXT>
</DOC>
<DOC>
<DOCID>LN-20020308011</DOCID>
<DOCNO>LN-20020308011</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Bustu bývalého československého ministra zahraničí Jana Masaryka odhalil včera v Černínském paláci nynější český ministr zahraničí Jan Kavan. Od dosud neobjasněné Masarykovy smrti uplyne 10. března 54 let. Kavan včera také udělil šest titulů čestný velvyslanec, všechny in memoriam. Titul, kterých již bylo uděleno celkem 26, získávají bývalí zaměstnanci ministerstva zahraničí a další lidé spojení s tímto resortem, kteří byli za druhé světové války i po komunistickém převratu perzekvováni. Letos ho získali blízký Masarykův přítel a spolupracovník Jan Hájek, generál a vedoucí československé vojenské mise v Moskvě za druhé světové války Heliodor Píka, Masarykův tajemník Quido Müller, bývalý konzul v Záhřebu Vladimír Halabrín, diplomat působící ve Francii a Belgii Štefan Monček a archivář Lumír Soukup, který s Masarykem úzce spolupracoval.
</TEXT>
</DOC>
<DOC>
<DOCID>LN-20020308012</DOCID>
<DOCNO>LN-20020308012</DOCNO>
<DATE>03/08/02</DATE>
<GEOGRAPHY>BRNO</GEOGRAPHY>
<TEXT>
Současný vězeň a bývalý brněnský podnikatel Lubomír Hrstka se oženil. V úterý uzavřel sňatek se svojí dlouholetou přítelkyní. Obřad absolvoval přímo v prostoru věznice v Brně-Bohunicích. Jak sdělila tisková mluvčí věznice Soňa Haluzová, svatba není ve věznici nic neobvyklého. "Byla to klasická vězeňská svatba, po které si mohou novomanželé místo šampaňského přiťuknout limonádou z kantýny," sdělila Haluzová. Alkohol je ve věznici zakázaný i při podobných mimořádných příležitostech. Také svatební noc musí novomanželé odložit až po propuštění na svobodu, což by mělo být zhruba za dva a půl roku. Bývalý známý podnikatel Hrstka nechal v Brně postavit sportovní a společenský komplex Bobycentrum a vlastnil i fotbalový oddíl FC Boby Brno. Na svůj záměr si vzal mnohamilionové půjčky, které nesplácel. Po vyhlášení konkursu převedl na jiné své firmy majetek v hodnotě zhruba devíti milionů. Za to byl odsouzen na tři roky vězení.
</TEXT>
</DOC>
<DOC>
<DOCID>LN-20020308013</DOCID>
<DOCNO>LN-20020308013</DOCNO>
<DATE>03/08/02</DATE>
<TITLE>
PRAHA - ODS se tři měsíce před volbami dočkala nejpříznivějšího výsledku průzkumu voličských preferencí za poslední léta. Podle šetření agentury TNS Factum by dnes Klausova strana drtivě vyhrála volby s výrazným náskokem před ČSSD a s dvojnásobným ziskem než koalice lidovců a unionistů. Podle průzkumu, který agentura provedla na konci února, by ODS ve volbách dostala 30,5 procenta hlasů, sociální demokracie 24,7 a Koalice 17 procent hlasů. Poslední parlamentní stranou by se stali komunisté se ziskem 16,2 procenta. Oproti minulému šetření téže agentury si nejvíce polepšila právě ODS: místo 26 procent hlasů by nyní dostala o čtyři a půl procenta více. "Výzkum ukazuje, že se ODS už odpoutala od ČSSD. Její vzestup lze dát zřejmě do souvislosti s pokračujícím poklesem Koalice," řekl autor šetření Stanislav Hampl. Koalice totiž při minulém měření dostala právě o čtyři procenta hlasů více než nyní. Kromě tohoto přesunu hlasů si část přízně voličů "vyměnily" i ČSSD s KSČM: socialisté si pohoršili o 1,5 procenta, komunisté si naopak o 1,1 procenta hlasů polepšili. Prognóza rozdělení poslaneckých křesel v nové sněmovně říká, že ODS by obsadila 69 míst, ČSSD 56, Koalice 38 a KSČM 37 mandátů. Toto rozložení sil by nabízelo dvě varianty většinové vlády. Velká koalice ODS s ČSSD by se 125 křesly měla i ústavní většinu, koalice pravicová - ODS s lidovci a unionisty - by dala dohromady většinu jen mírnou: 107 hlasů. Třetí zvažovaná varianta vlády, ČSSD s Koalicí, by disponovala pouze 94 poslaneckými křesly. Žádná z mimoparlamentních stran nemá podle TNS Factum naději překonat hranici pěti procent hlasů. Na státní příspěvek by dosáhly Strana za životní jistoty ( 2,2), ODA ( 1,9) a Strana zelených ( 1,8).
</TITLE>
<HEADING>
Volební preference v únorovém výzkumu agentury Factum
</HEADING>
<TEXT>
ODS 30,5 % ČSSD 24,7 % Koalice 17,0 % KSČM 16,2 % Strana zelených 1,8 % ODA 1,9 % Strana pro životní jistoty 2,2 %
PRAMEN: TNS FACTUN, KONEC ÚNORA 2002
</TEXT>
</DOC>
<DOC>
<DOCID>LN-20020308014</DOCID>
<DOCNO>LN-20020308014</DOCNO>
<DATE>03/08/02</DATE>
<TITLE>
České vojáky začínají děsit předvolební sliby tuzemských politiků, kteří se nyní předhánějí v tom, kdo z nich slíbí radikálnější zkrácení vojny ještě před jejím úplným zrušením. ODS nabízí devět měsíců, ČSSD šest. A to může být teprve začátek!
</TITLE>
<GEOGRAPHY>PRAHA</GEOGRAPHY>
<TEXT>
Armáda se může v rukách politiků stát velmi účinnou předvolební zbraní. Něco obdobně hysterického, co se nyní před volbami děje v Česku kolem armádní reformy, poznali v roce 1995 i belgičtí vojáci. "V lednu ministr obrany oznámil, že k 1. dubnu budou všichni vojáci základní služby odesláni domů," vzpomíná bývalý šéf belgického letectva generálmajor Maurice Derycker. "Na realizaci jsme měli dva měsíce. Volby se měly uskutečnit v červnu, a tak ministr chtěl mít tento úkol splněn ještě před jejich konáním... Rozhodnutí o profesionalizaci padlo daleko spíše z důvodů vnitropolitických než obranných či zahraničněpolitických," tvrdí Derycker. V porovnání s Belgií je průběh české předvolební kampaně - alespoň zatím - poklidnou selankou. Ministr Tvrdík zatím žádný rozkaz k odeslání "záklaďáků" domů nevydal. Souboj v Česku probíhá od jara 2000. Nejprve se "závodilo" o to, kdo jako první "vymyslel" nápad zrušit základní vojenskou službu a zavést profesionální armádu. Všichni (ODS, ČSSD, ODA...) tvrdili, že to byli právě oni. Politici se tehdy ještě pokoušeli tvářit, jako že o žádnou předvolební kampaň nejde a že řeší čistě odborný problém. V prvním kole vyhráli sociální demokraté. Začali totiž plán profesionalizace armády, se kterým kdysi skutečně jako první přišla Klausova ODS, opravdu realizovat. Oznámili veřejnosti, že profesionální armádu hodlají zavést od 1. ledna 2007. ČSSD tak může letos v červnu očekávat, že řada mladých mužů a jejich příbuzných a blízkých ve volbách podpoří stranu "autora" reformy, ministra obrany Jaroslava Tvrdíka. "Jen" kvůli tomu, aby nemuseli strávit jeden rok života v kasárnách. Nyní probíhá druhé kolo souboje. Politici začali voličům předhazovat sliby o zkrácení vojny před jejím úplným zrušením. Už se ani nepokoušejí tvrdit, že nejde o politikaření před volbami. Občanská demokratická strana navrhla devět měsíců. Ministr obrany Tvrdík vzápětí kontroval oznámením o záměru půlroční služby. Vojáci si "rvou vlasy". Zkracování vojny sice také plánovali, zcela záměrně o tom ale neinformovali veřejnost. "Je to něco, co jsme chtěli držet jako kartu v rukávě, s čím jsme nechtěli jít na veřejnost," řekl vládní zmocněnec pro reformu armády Jaroslav Škopek. "Na základě zkušeností ze zemí, které prošly profesionalizací, jsme počítali s tím, že přibližně rok před dobou, kdy bude končit vojenská povinná služba, prudce poroste počet těch, kteří se chtějí vojně vyhnout," uvedl Škopek. Proto Škopkův tým pro reformu armády v tichosti navrhoval ukončení povinné vojenské služby o rok dříve než v roce 2006, jak bylo původně oznámeno veřejnosti. "Nechtěli jsme to zveřejňovat, nechtěli jsme přispět k tomu, že se ten proces urychlí," vysvětlil Škopek. Volby vypuknou 15. června 2002. Ještě v průběhu dubna by - čistě teoreticky - mohl ministr Tvrdík převzít "belgický model" a dva měsíce před hlasováním propustit všechny záklaďáky. Zajímavá, i když trošku šílená představa.
PRAHA - Armáda se může v rukách politiků stát velmi účinnou předvolební zbraní. Něco obdobně hysterického, co se nyní před volbami děje v Česku kolem armádní reformy, poznali v roce 1995 i belgičtí vojáci. "V lednu ministr obrany oznámil, že k 1. dubnu budou všichni vojáci základní služby odesláni domů," vzpomíná bývalý šéf belgického letectva generálmajor Maurice Derycker. "Na realizaci jsme měli dva měsíce. Volby se měly uskutečnit v červnu, a tak ministr chtěl mít tento úkol splněn ještě před jejich konáním... Rozhodnutí o profesionalizaci padlo daleko spíše z důvodů vnitropolitických než obranných či zahraničněpolitických," tvrdí Derycker. V porovnání s Belgií je průběh české předvolební kampaně - alespoň zatím - poklidnou selankou. Ministr Tvrdík zatím žádný rozkaz k odeslání "záklaďáků" domů nevydal. Souboj v Česku probíhá od jara 2000. Nejprve se "závodilo" o to, kdo jako první "vymyslel" nápad zrušit základní vojenskou službu a zavést profesionální armádu. Všichni (ODS, ČSSD, ODA...) tvrdili, že to byli právě oni. Politici se tehdy ještě pokoušeli tvářit, jako že o žádnou předvolební kampaň nejde a že řeší čistě odborný problém. V prvním kole vyhráli sociální demokraté. Začali totiž plán profesionalizace armády, se kterým kdysi skutečně jako první přišla Klausova ODS, opravdu realizovat. Oznámili veřejnosti, že profesionální armádu hodlají zavést od 1. ledna 2007. ČSSD tak může letos v červnu očekávat, že řada mladých mužů a jejich příbuzných a blízkých ve volbách podpoří stranu "autora" reformy, ministra obrany Jaroslava Tvrdíka. "Jen" kvůli tomu, aby nemuseli strávit jeden rok života v kasárnách. Nyní probíhá druhé kolo souboje. Politici začali voličům předhazovat sliby o zkrácení vojny před jejím úplným zrušením. Už se ani nepokoušejí tvrdit, že nejde o politikaření před volbami. Občanská demokratická strana navrhla devět měsíců. Ministr obrany Tvrdík vzápětí kontroval oznámením o záměru půlroční služby. Vojáci si "rvou vlasy". Zkracování vojny sice také plánovali, zcela záměrně o tom ale neinformovali veřejnost. "Je to něco, co jsme chtěli držet jako kartu v rukávě, s čím jsme nechtěli jít na veřejnost," řekl vládní zmocněnec pro reformu armády Jaroslav Škopek. "Na základě zkušeností ze zemí, které prošly profesionalizací, jsme počítali s tím, že přibližně rok před dobou, kdy bude končit vojenská povinná služba, prudce poroste počet těch, kteří se chtějí vojně vyhnout," uvedl Škopek. Proto Škopkův tým pro reformu armády v tichosti navrhoval ukončení povinné vojenské služby o rok dříve než v roce 2006, jak bylo původně oznámeno veřejnosti. "Nechtěli jsme to zveřejňovat, nechtěli jsme přispět k tomu, že se ten proces urychlí," vysvětlil Škopek. Volby vypuknou 15. června 2002. Ještě v průběhu dubna by - čistě teoreticky - mohl ministr Tvrdík převzít "belgický model" a dva měsíce před hlasováním propustit všechny záklaďáky. Zajímavá, i když trošku šílená představa.
</TEXT>
</DOC>
<DOC>
<DOCID>LN-20020308015</DOCID>
<DOCNO>LN-20020308015</DOCNO>
<DATE>03/08/02</DATE>
<TEXT>
Kuvajt, který nedávno oslavil 11. výročí osvobození od sedmiměsíční irácké okupace, je jedním z nejbohatších států v Perském zálivu. Jeho bohatství pochází z těžby ropy, která představuje 90 procent kuvajtského vývozu. Po válce v Perském zálivu v roce 1991 se do země postupně začali vracet investoři, ale i turisté a sportovci: v zemi působil například český fotbalový trenér Dušan Uhrin. Kuvajtský emirát se rozkládá na rozloze asi dvou českých větších krajů ( 17 818 kilometrů čtverečních). Žije zde na 2,2 milionu převážně arabských obyvatel. Sousedí se Saúdskou Arábií a Irákem a patří mu řada ostrovů u pobřeží, včetně velkého ostrova Búbijánu. Státním náboženstvím je islám. Metropolí je asi milionový Kuvajt. O Kuvajtu se nejvíce mluvilo v souvislosti s iráckou okupací v srpnu 1990. Okupace vedla k vytvoření mezinárodní koalice v čele s USA, která v únoru 1991 ve válce v Perském zálivu donutila Bagdád ke stažení ze země. V rámci protiirácké aliance v zemi na přelomu let 1990 a 1991 působila i československá protichemická jednotka.
</TEXT>
</DOC>
<DOC>
<DOCID>LN-20020308016</DOCID>
<DOCNO>LN-20020308016</DOCNO>
<DATE>03/08/02</DATE>
<TITLE>
Velký pokrok zaznamenala transplantační medicína za poslední čtyřicet let. Kromě běžných zákroků, jako je přenos jater, ledvin, slinivky, srdce a plic se nyní objevují zprávy o transplantaci ruky či dokonce dělohy.
</TITLE>
<GEOGRAPHY>PRAHA</GEOGRAPHY>
<TEXT>
Srdce, játra, ledviny i slinivka se dnes transplantují běžně. Od prvního zákroku, který provedli lékaři ve Spojených státech když úspěšně transplantovali ledvinu, uplynulo již 48 let. Od té doby zaznamenala transplantační medicína velký pokrok. Dnes jsou tyto operace považovány za standardní postupy léčby. Poznatky transplantační medicíny jdou neustále dál. A tak se v dnešní době mluví o transplantaci dalších orgánů. Mluví se o transplantaci vaječníků, varlat, střeva.... V loňském roce transplantovali francouzští neurochirurgové ruku člověku, který se doma snažil sám vyrobit raketu. Tato transplantace nebyla první. V roce 1996 byly jednomu francouzi transplantovány dokonce obě ruce. K transplantacím se přistupuje ve chvíli, kdy již jiná léčba nemocnému nestačí. Zatímco většina jmenovaných orgánů se získává od zemřelých dárců, ledvinu může poskytnout i dárce živý. A to jak přímý příbuzný, rodič, dítě či sourozenec, tak i nepokrevní příbuzný. Nejčastěji manžel. Darování od cizího člověka není v České republice, ale ani v mnoha jiných zemích možné. Jedním z důvodů je i to, aby se dárcovství nestalo obchodem. První úspěšná transplantace v Československu byla provedena v roce 1966 v Institutu klinické a experimentální medicíny v Praze. Přeneseným orgánem byla ledvina. Dnes se Česká republika řadí v transplantační medicíně na páté místo v Evropě a sedmé ve světě.
</TEXT>
<HEADING>
Transplantací ubývá
</HEADING>
<TEXT>
Největší počet transplantací (srdce, slinivky, jater, ledvin a plic) byl u nás proveden v roce 1997. Jednalo se o 612 případů. V pozdějších letech začal počet takto operovaných lidí klesat. Je to dáno mimo jiné i tím, že se snižují počty zemřelých dárců orgánů. Proto se nyní stále častěji volá po transplantacích od živých dárců, pochopitelně jen tam, kde je to možné. Darovaná ledvina od živého dárce má tu výhodu, že začíná po našití okamžitě fungovat. Ledvina od zemřelého dárce selhává ve dvou až třech procentech případů, ve dvaceti procentech začíná pracovat po týdnu či po 14 dnech. K nedostatku dárců orgánů přispěla podle lékařů i ostravská kauza, v níž se jedná o dodržování pravidel při získávání orgánů. Ta zpochybnila odběr orgánů od dárců. V současné době čeká na dárce potřebného orgánu zhruba tisícovka lidí. Nejvíce z nich čeká na transplantaci ledvin. Čekací lhůty na transplantaci ledvin od nepříbuzného dárce je v České republice zhruba 14 až 18 měsíců. To je mimochodem méně než například v sousedním Německu. Co se týče ostatních orgánů, jsou čekací lhůty u nás o něco delší než například v Rakousku, ale jsme na tom podle slov doktora Jiřího Láchy, přednosty transplantačního oddělení z Institutu klinické a experimentální medicíny (IKEM), lépe než například v Německu a Velké Británii. "Tam jsou lhůty až dvakrát delší," upozorňuje. "K dnešnímu datu čeká na transplantaci ledvin téměř 800 lidí, V loňském roce jsme provedli 328 transplantací ledvin. Ročně se počet operací pohybuje okolo tří set," říká MUDr. Eva Pokorná, zástupkyně přednosty Transplantcentra IKEM v Praze. Přesto se však asi 10 procent pacientů nové ledviny nedožije. V roce 2000 zemřelo z tohoto důvodu padesát lidí. Transplantace jiných orgánů se ve stejném roce nedožilo dalších 100 lidí. K nejsložitějším transplantacím z chirurgického hlediska patří podle doktora Láchy, kombinovaná operace ledvin a slinivky, potom následují plíce a játra. "Z imunologického hlediska potom transplantace slinivky břišní ledvin a srdce," říká doktor Lácha. Ovšem z pohledu záchrany života má největší šanci přežít pacient po transplantaci ledviny. Po transplantaci srdce a jater přežívá přes 80 pacientů déle než jeden rok. "U ledvin je to vyšší, protože pacienti mohou docházet na dialýzu. U ledvinových štěpů je to asi 96 procent," vysvětluje doktorka Pokorná. Aby mohl být orgán transplantován, musí splňovat určitá kritéria. Jedním z nich je i doba přenesení od mrtvého dárce. U ledvin je tato doba zhruba do 24 hodin, maximálně ve výjimečných případech se toleruje i doba do 36 hodin. U srdce se počítá maximálně se čtyřmi hodinami, u plic je tento interval 10 hodin, pro játra a slinivku, stejně jako u ledvin výjimečně až 36 hodin.
Největší počet transplantací (srdce, slinivky, jater, ledvin a plic) byl u nás proveden v roce 1997. Jednalo se o 612 případů. V pozdějších letech začal počet takto operovaných lidí klesat. Je to dáno mimo jiné i tím, že se snižují počty zemřelých dárců orgánů. Proto se nyní stále častěji volá po transplantacích od živých dárců, pochopitelně jen tam, kde je to možné. Darovaná ledvina od živého dárce má tu výhodu, že začíná po našití okamžitě fungovat. Ledvina od zemřelého dárce selhává ve dvou až třech procentech případů, ve dvaceti procentech začíná pracovat po týdnu či po 14 dnech. K nedostatku dárců orgánů přispěla podle lékařů i ostravská kauza, v níž se jedná o dodržování pravidel při získávání orgánů. Ta zpochybnila odběr orgánů od dárců. V současné době čeká na dárce potřebného orgánu zhruba tisícovka lidí. Nejvíce z nich čeká na transplantaci ledvin. Čekací lhůty na transplantaci ledvin od nepříbuzného dárce je v České republice zhruba 14 až 18 měsíců. To je mimochodem méně než například v sousedním Německu. Co se týče ostatních orgánů, jsou čekací lhůty u nás o něco delší než například v Rakousku, ale jsme na tom podle slov doktora Jiřího Láchy, přednosty transplantačního oddělení z Institutu klinické a experimentální medicíny (IKEM), lépe než například v Německu a Velké Británii. "Tam jsou lhůty až dvakrát delší," upozorňuje. "K dnešnímu datu čeká na transplantaci ledvin téměř 800 lidí, V loňském roce jsme provedli 328 transplantací ledvin. Ročně se počet operací pohybuje okolo tří set," říká MUDr. Eva Pokorná, zástupkyně přednosty Transplantcentra IKEM v Praze. Přesto se však asi 10 procent pacientů nové ledviny nedožije. V roce 2000 zemřelo z tohoto důvodu padesát lidí. Transplantace jiných orgánů se ve stejném roce nedožilo dalších 100 lidí. K nejsložitějším transplantacím z chirurgického hlediska patří podle doktora Láchy, kombinovaná operace ledvin a slinivky, potom následují plíce a játra. "Z imunologického hlediska potom transplantace slinivky břišní ledvin a srdce," říká doktor Lácha. Ovšem z pohledu záchrany života má největší šanci přežít pacient po transplantaci ledviny. Po transplantaci srdce a jater přežívá přes 80 pacientů déle než jeden rok. "U ledvin je to vyšší, protože pacienti mohou docházet na dialýzu. U ledvinových štěpů je to asi 96 procent," vysvětluje doktorka Pokorná. Aby mohl být orgán transplantován, musí splňovat určitá kritéria. Jedním z nich je i doba přenesení od mrtvého dárce. U ledvin je tato doba zhruba do 24 hodin, maximálně ve výjimečných případech se toleruje i doba do 36 hodin. U srdce se počítá maximálně se čtyřmi hodinami, u plic je tento interval 10 hodin, pro játra a slinivku, stejně jako u ledvin výjimečně až 36 hodin.
</TEXT>
</DOC>
<DOC>
<DOCID>LN-20020308017</DOCID>
<DOCNO>LN-20020308017</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
O tom, že lze transplantovat i dělohu, zatím přední čeští odborníci neslyšeli. Takový zákrok by podle docenta MUDr. Jaroslava Feyereisla, ředitele Ústavu pro péči o matku a dítě v Podolí, nicméně představoval možné řešení pro ženy, které z různých důvodů o dělohu přišly a chtěly by mít vlastní dítě. Těm zbývá podle jeho slov jediná možnost - najít si "náhradní matku". "Takové řešení je ale krokem velice zoufalým," říká docent Jaroslav Feyereisl. Problémem při transplantaci dělohy je podle jeho slov v jejím umístění. "Děloha je součástí dna pánevního, kde jsou umístěny i jiné struktury - například svaly, močový měchýř. Problém není jen technický. Nevíme, jak by se s takovou změnou vyrovnal mimo jiné také imunitní systém pacientky," upozorňuje docent Jaroslav Feyreisl. Přednosta transplantačního oddělení v pražském Institutu klinické a experimentální medicíny (IKEM) v Praze Jiří Lácha také o transplantaci dělohy doposud neslyšel. "Na tuhle otázku nedokáži odpovědět, protože o tom nic nevím," říká. Stejně se vyjadřuje i doktorka Eva Pokorná, která pracuje jako zástupkyně přednosty Transplantcentra v Institutu klinické a experimentální medicíny.
</TEXT>
</DOC>
<DOC>
<DOCID>LN-20020308018</DOCID>
<DOCNO>LN-20020308018</DOCNO>
<DATE>03/08/02</DATE>
<TITLE>
Ředitel Nemocnice Na Homolce odmítá, že spolupráce má vést k tiché privatizaci nemocnice
</TITLE>
<TEXT>
Peníze a know-how si slibuje vedení pražské Nemocnice Na Homolce od spolupráce s americkou společností z Pittsburghu. Špičkové české pracoviště tak chce srovnat krok s vývojem světové medicíny.
PRAHA - Jedno z nejlepších a nejvíce prosperujících zdravotnických zařízení v Česku, pražská Nemocnice Na Homolce, má plán spojit své síly s jedním z největších poskytovatelů zdravotní péče v USA. Společnost UPMC Health System zPittsburghu má podle ředitele Homolky Oldřicha Šubrta pomoci při zvyšování kvalifikace českých lékařů a udržování kroku s vývojem světové medicíny, především v kardiovaskulární a neurochirurgii. V nich patří Homolka na přední místo v ČR. V zákulisí se však objevily i hlasy, že spolupráce s americkou firmou má vést k tiché privatizaci nemocnice a orientaci na zámožné zahraniční klienty. "Americká společnost je nezisková, nemá zájem u nás nic kupovat, investovat do zdí. Jde jen o rozšíření odborné spolupráce, která mezi naší nemocnicí a Pittsburghem trvá už několik let, nikoli o komerční záležitost," tvrdí ředitel Šubrt. Tvrzení, že by nemocnice měla sloužit především klientele ze zahraničí, označuje Šubrt za absurdní. "Naopak. Bližší spolupráce s americkou stranou má za cíl zvýšit odbornou úroveň našich lékařů a přiblížit nás nejmodernějším trendům například v automatické chirurgii. Z toho budou mít čeští pacienti jednoznačný prospěch," vysvětluje. Nyní nemocnice léčí pacienty s kardiovaskulárními a cévními problémy a s poruchami nervového systému páteře z celé republiky. Ředitel Šubrt tvrdí, že tak by to mělo i zůstat. Homolka by se podle něj měla ještě více profilovat v systému české zdravotní péče jako výběrové zařízení, ne však podle movitosti klientely, ale podle odborné úrovně zákroků u specifických onemocnění.
</TEXT>
<HEADING>
Asi mě špatně pochopili...
</HEADING>
<TEXT>
Americká společnost, která má o spolupráci s pražským pracovištěm zájem, je mamutím subjektem, zaměstnávajícím na 30 tisíc osob. Působí především v západní Pensylvánii, ale zdravotnická zařízení spravuje i v Evropě, například v Itálii. Jen na výzkumných grantech získává od americké vlády ve spolupráci s Univerzitou Pittsburgh zhruba 270 milionů dolarů. "To je víc, než kolik má k dispozici celé české zdravotnictví. My dostaneme od státu na investice každoročně 100 milionů korun, což nám sotva stačí na základní obnovu našich prostředků. Kdyby nám Američané poskytli jen zlomek ze svých peněz, ohromně by nám to pomohlo," slibuje si Šubrt. Vedení nemocnice se brání tvrzení, že s ministerstvem zdravotnictví připravuje projekt na změnu statutu nemocnice ze státního subjektu na obecně prospěšnou společnost, na niž by stát bezúplatně převedl nemovitý majetek nemocnice jako vklad české strany a Američané zase blíže neurčenou finanční sumu (hovoří se o milionu dolarů). Existenci podobného plánu popřel i mluvčí ministerstva Otakar Černý. Ředitel Šubrt však na schůzce se zaměstnanci nemocnice 22. února měl podle přítomných lékařů hovořit o připraveném plánu převodu nemocnice na obecně prospěšnou společnost a o podstatné redukci počtu ošetřených českých pacientů. "Ano, konalo se pravidelné výroční setkání, na němž mimo jiné rozebíráme i plány do budoucna. Řekl jsem na něm, že se chystáme navázat různé formy spolupráce s americkou stranou, protože chceme mít větší možnost přijímat jejich zkušenosti. Ale to je vše," řekl Šubrt. Pokud vznikly podobné fámy, tak prý proto, že se buď nedobře vyjádřil, nebo že jeho slova někdo špatně pochopil. Podle Šubrta žádný projekt na změnu statutu nemocnice zatím neexistuje. Vedení Homolky se však chystá do konce roku uzavřít s americkou společností smlouvu o bližší spolupráci.
Americká společnost, která má o spolupráci s pražským pracovištěm zájem, je mamutím subjektem, zaměstnávajícím na 30 tisíc osob. Působí především v západní Pensylvánii, ale zdravotnická zařízení spravuje i v Evropě, například v Itálii. Jen na výzkumných grantech získává od americké vlády ve spolupráci s Univerzitou Pittsburgh zhruba 270 milionů dolarů. "To je víc, než kolik má k dispozici celé české zdravotnictví. My dostaneme od státu na investice každoročně 100 milionů korun, což nám sotva stačí na základní obnovu našich prostředků. Kdyby nám Američané poskytli jen zlomek ze svých peněz, ohromně by nám to pomohlo," slibuje si Šubrt. Vedení nemocnice se brání tvrzení, že s ministerstvem zdravotnictví připravuje projekt na změnu statutu nemocnice ze státního subjektu na obecně prospěšnou společnost, na niž by stát bezúplatně převedl nemovitý majetek nemocnice jako vklad české strany a Američané zase blíže neurčenou finanční sumu (hovoří se o milionu dolarů). Existenci podobného plánu popřel i mluvčí ministerstva Otakar Černý. Ředitel Šubrt však na schůzce se zaměstnanci nemocnice 22. února měl podle přítomných lékařů hovořit o připraveném plánu převodu nemocnice na obecně prospěšnou společnost a o podstatné redukci počtu ošetřených českých pacientů. "Ano, konalo se pravidelné výroční setkání, na němž mimo jiné rozebíráme i plány do budoucna. Řekl jsem na něm, že se chystáme navázat různé formy spolupráce s americkou stranou, protože chceme mít větší možnost přijímat jejich zkušenosti. Ale to je vše," řekl Šubrt. Pokud vznikly podobné fámy, tak prý proto, že se buď nedobře vyjádřil, nebo že jeho slova někdo špatně pochopil. Podle Šubrta žádný projekt na změnu statutu nemocnice zatím neexistuje. Vedení Homolky se však chystá do konce roku uzavřít s americkou společností smlouvu o bližší spolupráci.
</TEXT>
</DOC>
<DOC>
<DOCID>LN-20020308019</DOCID>
<DOCNO>LN-20020308019</DOCNO>
<DATE>03/08/02</DATE>
<TITLE>
Firma Aesculab Reisen spojila výlet do Osvětimi s prodejem zdravotnických potřeb
</TITLE>
<GEOGRAPHY>HLUČÍN</GEOGRAPHY>
<TEXT>
Třiatřicetiletý Tomáš Blažke z Hlučína na Opavsku se jednoho pondělního odpoledne nestačil divit. Pod schránkami, na schodech svého domu, našel letáky, které upoutaly jeho pozornost velkým nápisem: POLSKO OSWIĘCIM. Leták byl doplněn kromě dalšího textu i bílou holubicí se snítkou v zobáku. Muž zjistil, že jde o reklamu na zájezd do bývalého koncentračního tábora v Polsku. Součástí akce mělo být nejen uctění obětí války a návštěva památníku, ale i chutná snídaně, výtečný oběd a prezentace zdravotnických výrobků prodávaných firmou. Jednodenní výlet může zájemce pořídit za jedinečnou cenu 139 korun.
</TEXT>
<HEADING>
Je to nevkusné, ale ne trestné
</HEADING>
<TEXT>
Nálezce letáků neskrývá svůj názor na neobvyklou reklamní akci. "Vadí mi to, je to nekulturní," říká Tomáš Blažke, který pracuje jako obchodní referent v jedné ostravské firmě. "Je to citlivé místo pro mnoho lidí. Na to člověk nemusí být Židem, aby mu to vadilo. Není to dlouho, co se vedly spory o to, jaké kříže a kolik jich tam bude. A oni toho využívají k tomu, aby důchodcům nabízeli hrnce nebo deky," rozčiluje se Blažke. Také předseda pražské židovské obce Tomáš Jelínek nebyl touto komerční aktivitou nadšen. "K tématu Osvětim je třeba přistupovat s pietou," domnívá se Jelínek. Podle něj je to otázka zvážení vkusu, jestli je vhodné spojovat téma osvětimského památníku s komerčním podnikáním. "Podle mého názoru to vkusné není," tvrdí Jelínek. Podobné stanovisko zaujal i prezident Rady pro reklamu, právník Radek Pokorný. "Jsem překvapen, na co lidi nepřijdou," diví se. Ačkoliv se mu podobná aktivita nelíbí, nelze podle něj zřejmě jejím provozovatelům vytknout nějaký nezákonný postup. "Všichni cítíme, že to není vkusné, ale že by to překračovalo zákonné či kodexem stanovené etické regulativy, to se říci nedá," míní Pokorný. Vydavatelem reklamních letáků a provozovatelem zájezdů do Osvětimi je společnost Aesculab Reisen z Kralup nad Vltavou. Mladá žena, která v kanceláři firmy vyřizuje objednávky zájezdů, vysvětlila, že k věci nemůže poskytnout žádnou bližší informaci, jelikož zájezd do Osvětimi nevymyslela.
</TEXT>
<HEADING>
Zájezdů se účastní hlavně důchodci
</HEADING>
<TEXT>
Upřesnila však sortiment zboží, které se během zájezdu nabízí. "Jde hlavně o zdravotnické výrobky. Například zdravotní matrace či dýchací přístroje," uvedla. Podle ní jsou klienty její společnosti převážně důchodci. S žádostí o další informace odkázala na svého nadřízeného. Ten však sdělil, že není kompetentní záležitost jakkoliv komentovat. "To může pouze majitel a ten je mimo republiku," sdělil pracovník firmy Josef Petr. Nebyl však schopen upřesnit, kdy se majitel firmy, kterým je podle výpisu z obchodního rejstříku Vassil Kirilov Rangelov, vrátí. Ani jednatele společnosti, Jiřího Preislera z Mělníka, se nepodařilo zastihnout.
Upřesnila však sortiment zboží, které se během zájezdu nabízí. "Jde hlavně o zdravotnické výrobky. Například zdravotní matrace či dýchací přístroje," uvedla. Podle ní jsou klienty její společnosti převážně důchodci. S žádostí o další informace odkázala na svého nadřízeného. Ten však sdělil, že není kompetentní záležitost jakkoliv komentovat. "To může pouze majitel a ten je mimo republiku," sdělil pracovník firmy Josef Petr. Nebyl však schopen upřesnit, kdy se majitel firmy, kterým je podle výpisu z obchodního rejstříku Vassil Kirilov Rangelov, vrátí. Ani jednatele společnosti, Jiřího Preislera z Mělníka, se nepodařilo zastihnout.
</TEXT>
</DOC>
<DOC>
<DOCID>LN-20020308020</DOCID>
<DOCNO>LN-20020308020</DOCNO>
<DATE>03/08/02</DATE>
<TITLE>
Turecký prezidentský pár zavítal do Prahy
</TITLE>
<TEXT>
Podobné názory na rozšíření NATO i na boj proti terorismu vyjádřili včera prezident Václav Havel a jeho turecký protějšek Ahmet Necdet Sezer, který je v Česku na třídenní návštěvě. Turecký prezident informoval Havla o tureckých reformách, které zemi umožní přiblížit se k EU. Manželka tureckého prezidenta Semra Sezerová včera navštívila sídlo Nadace Dagmar a Václava Havlových Vize 97. Sezerová darovala Nadaci Vize 97 finanční dar ve výši jednoho tisíce amerických dolarů. Obě první dámy včera také otevřely v Náprstkově muzeu výstavu fotografií tureckého lesního inženýra Nurettina Elbira, nazvanou Turecké vesnice v zalesněných oblastech.
</TEXT>
</DOC>
<DOC>
<DOCID>LN-20020308021</DOCID>
<DOCNO>LN-20020308021</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Předseda Poslanecké sněmovny a ODS Václav Klaus zrušil do konce tohoto týdne svůj oficiální program, protože onemocněl chřipkou. Dnes nebude moci navštívit jižní Moravu. Eliška Klepalová z Klausova sněmovního sekretariátu sdělila, že šéf sněmovny měl dnes navštívit Vojenskou vysokou školu pozemního vojska ve Vyškově, zavítat na Mezinárodní potravinářský veletrh SALIMA 2002 a zúčastnit se otevření informačního centra ODS v Brně.
</TEXT>
</DOC>
<DOC>
<DOCID>LN-20020308022</DOCID>
<DOCNO>LN-20020308022</DOCNO>
<DATE>03/08/02</DATE>
<GEOGRAPHY>PŘÍBRAM</GEOGRAPHY>
<TEXT>
Příbramští policisté hledají vadné tlakové propan-butanové nádrže, které vyrobila firma Montas Příbram. Jejich provoz je nebezpečný a hrozí exploze. Policisté vyzývají majitele těchto nádrží, aby se přihlásili kriminalistům. Policejní mluvčí Milena Doubková uvedla, že jde o velké nadzemní nádrže o objemu 4850 litrů, které se používají například k vyhřívání rodinných domů. Je důvodné podezření, že při jejich výrobě firma nedodržela předepsané technologické postupy. Vadných nádrží je 20, v pěti případech se majitele podařilo objevit. Na závadu upozornil Úřad bezpečnosti práce.
</TEXT>
</DOC>
<DOC>
<DOCID>LN-20020308023</DOCID>
<DOCNO>LN-20020308023</DOCNO>
<DATE>03/08/02</DATE>
<GEOGRAPHY>BRNO</GEOGRAPHY>
<TEXT>
Policie ve středu poprvé vyslechla pobodanou ženu, jejíž manžel a syn zahynuli při pondělním požáru v brněnské ulici Lány. Hospitalizovaná má bodnou ránu na zádech. Policii měla vysvětlit, jak vznikl požár, její poranění a proč měli její manžel a dvouletý syn bodné rány na těle. "K její výpovědi se zatím nebudeme vyjadřovat. Čekáme na posudky, které odpovědí na naše podezření, že požár někdo úmyslně založil," řekla včera policejní mluvčí Dagmar Bartoníková. Rodinný dům hořel v pondělí ráno. Hasiči v jeho troskách našli mrtvého Iva Jochmana a jeho syna. Pitva prokázala, že měli na těle bodná zranění, která si nemohli způsobit sami. Policie zatím nezná přesnou příčinu smrti, tedy zda dvojice zahynula vlivem bodných ran, nebo v ohni. Kriminalisté čekají na výsledky laboratorních testů. Život si zachránily jen Jochmanova manželka a jejich pětiletá dcera, která vyvázla bez zranění.
</TEXT>
</DOC>
<DOC>
<DOCID>LN-20020308024</DOCID>
<DOCNO>LN-20020308024</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Meteorologové naměřili včera ráno na Milešovce v okrese Litoměřice vichřici o rychlosti 93 kilometrů za hodinu. Na většině území foukal vítr do rychlosti 54 kilometrů v hodině. V nárazech na hřebenech hor ale očekávali rychlost až 126 kilometrů za hodinu, což znamená orkán. Ojediněle se objevily i bouřky. Silný jihozápadní vítr, způsobený přechodem fronty, potrvá ještě dnes dopoledne, o víkendu se utiší.
</TEXT>
</DOC>
<DOC>
<DOCID>LN-20020308025</DOCID>
<DOCNO>LN-20020308025</DOCNO>
<DATE>03/08/02</DATE>
<TITLE>
DNEŠNÍ OTÁZKY:
</TITLE>
<TEXT>
Otázka č. 55 (za 10 bodů) V kolik hodin odjížděl vlak z Londýna do Bradavic před začátkem školního roku?
a) v 6.00 b) v 9.00 c) ve 14.00 d) v 11.00
Otázka č. 56 (za 20 bodů) Jaké je skutečné jméno školního strašidla Skoro bezhlavého Nicka?
a) rytíř Nick z Kentu b) rytíř Patrick de Mimsy c) rytíř Henry de Mimsy-Porpington d) rytíř Nicholas de Mimsy-Porpington
Otázka č. 57 (za 30 bodů) Jaký svetr upletla Harrymu k Vánocům paní Weasleyová ve třetím ročníku jeho studia?
a) jasně zelený s červenými pruhy b) kaštanově hnědý c) červený s nebelvírským lvem na prsou d) červený s písmenem "H" na prsou
Soutěžní kupon: (do políčka 19) A R E T
Odpovědi posílejte ve formátu: HLA HP CISLOOTAZKY ODPOVED tedy například HLA HP 01 B OTÁZKA PRO DENNÍ ŠANCI: Vyhrát můžeš základní balení a rozšiřující balíček magických hracích karet. POZOR! Denně vyhrává deset soutěžících. Odpovídej číslicí dnes od 7.00 do půlnoci ve zvláštní SMS ve tvaru: HLA HP SANCE odpověď
Kolik magických hracích karet váží stejně jako litrová standardní plastová láhev coca-coly?
POZOR! Ve včerejších novinách omylem vyšlo špatné číslo soutěžní linky. Upozorňujeme proto všechny soutěžící, že stále platí číslo 02/96 36 37 00
Vyznáte se v zimních olympijských hrách? SMS hra o 2x 100 000 Kč a další ceny
POZOR! Odpověď na finálovou otázku zašlete ve tvaru HLA LN FINALE Odpověď na telefonní číslo podle svého operátora Eurotel 999111, Paegas 4616, Oskar 7777 nejpozději v pondělí 11. března do 12 hodin (poledne). Hodně úspěchů!
Sledujte Lidové noviny! Dozvíte se z nich všechny podstatné informace a také to, zda jste vyhráli. POZOR! Vyplněnou hrací kartu s nalepenými kupony zašlete nejpozději v pondělí 11. března na adresu: LN - Hra 2002, P. S. 125, 140 21 Praha 4 Kartu můžete také odevzdat osobně nejpozději v pondělí 11. března v Trafice LN v Pobřežní ulici 20, Praha 8, Karlín.
Můžete odevzdat i více karet! Vaše šance na výhru se tím zvyšují!
</TEXT>
</DOC>
<DOC>
<DOCID>LN-20020308026</DOCID>
<DOCNO>LN-20020308026</DOCNO>
<DATE>03/08/02</DATE>
<TITLE>
Poprvé po svém úterním kolapsu hovořil včera pražský primátor Jan Kasl (ODS) o důvodech svých zdravotních potížích, ale i o svých výrocích o korupci na magistrátu. Městská rada i zastupitelstvo požaduje, ať doloží příklady, nebo se omluví.
</TITLE>
<TEXT>
LN: V úterý jste po jednání městské rady zkolaboval, byl jste dokonce na jednotce intenzivní péče. Jak se cítíte nyní a kdy se opět budete moci vrátit do úřadu?
Je to lepší, přeci jen už člověk o sobě ví, takže je to v klidu. V pátek dopoledne se musím věnovat primátorům z kandidátských zemí EU, jinak už by to byla ostuda. Mám ale ještě neschopenku a do práce se definitivně vrátím v pondělí.
LN: Co přesně bylo důvodem vašeho kolapsu? Přestože vás radní vyzvali, ať uvedete příklady korupce na magistrátu, nebo se veřejně omluvíte, nebylo podle nich jednání nikterak dramatické.
Byl to stres z jednání rady, kde nastaly vyhrocené situace. Nejsem člověk, který je brunátný, vybuchuje a mlátí pěstí do stolu. To byl možná důvod, proč někteří hodnotí jednání jako klidné.
LN: Rada vás vyzvala, ať svoji omluvu podnikatelům za korupční prostředí na magistrátu buď doložíte příkladem, nebo se omluvíte. Konkrétní příklad od vás chce do 25. dubna slyšet i městské zastupitelstvo, které se na tom včera usneslo ve vaší nepřítomnosti...
Pokud mě zastupitelstvo o předložení konkrétních příkladů žádá a stanovilo si termín, tak se budu samozřejmě snažit v tomto termínu jeho usnesení naplnit a příklady uvést. Víc se k tomu nechci vyjadřovat. Rozhodně ale můžu říct, že nemám důvod se nikomu omlouvat. Není za co.
LN: O korupci ve městě jste často hovořil i v minulosti. Nemáte pocit, že jako primátor jste proti ní měl udělat něco sám?
To teď nechci komentovat, to by vyžadovalo podrobnější rozbor. Je jasné, že některé problémy v systému nemohou řešit primátoři, nebo volení zástupci obecně. Je rozdíl mezi kompetencemi volených zástupců a státních úředníků. Pochopitelně je pozornost upírána na nás, ale faktickou pravomoc mají, a to nejen v otázce korupce, lidé z vedení úřadu.
LN: Vaše pozice v pražské ODS, ale i ve vedení města je dost slabá. Zvláštní přitom je, že stejně jako včera na zastupitelstvu proti vám nejvíce "jdou" vaši kolegové z ODS. Vy tvrdíte, že vystupujete transparentně. To by tedy znamenalo, že je ODS v Praze proti transparentnosti. Proč v takové straně a v politice vůbec tedy jste?
To bych teď nerozvíjel. V politice jsem už tři roky a nemám důvod z ní odcházet. A ODS? Jedna věc jsou problémy s jednotlivými osobami a jiná věc je ztotožnit se s programem a zásadami politiky strany. A s tím nemám žádný problém. Stále si myslím, že ODS je pro mě ta správná alternativa.
LN: Do parlamentu jste se ale rozhodl za ODS nekandidovat. Proč?
Nejsem typ, který by chtěl dělat parlamentní politiku. Mé místo je jinde.
LN: Zúčastníte se tedy na podzim komunálních voleb a budete případně usilovat o znovuzvolení do funkce primátora Prahy?
To nyní neřeším. Nyní mám starost o jiné věci, na to ještě bude čas. Ale jak už jsem řekl, z politiky odcházet nehodlám.
</TEXT>
</DOC>
<DOC>
<DOCID>LN-20020308027</DOCID>
<DOCNO>LN-20020308027</DOCNO>
<DATE>03/08/02</DATE>
<TITLE>
Příběh JANA ZÁBRANY, spisovatele a překladatele, jehož deníky se staly literární událostí
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
V roce 1976 si Jan Zábrana zapsal: "Přeložil už jsem víc knih, než jich mnozí lidé v životě přečtou." Ačkoli jeho práce tehdy ještě zdaleka nebyla u konce, nepřeháněl. Neměl to ve zvyku ani zapotřebí.
Jan Zábrana odkázal čtenářům zřejmě největší české překladatelské dílo 20. století. Navíc pak přidal bolestně ostnatou poezii, strohé prózy a pozoruhodný celoživotní deník. Píše se únor 1948 a Klement Gottwald se na Staroměstském náměstí chlubí, že se právě vrátil z Hradu. Davy jásají. Sledují snad nejnecudnější balkonovou scénu historie. Ubohý výkon hlavního aktéra rázem zničil život desítkám tisíců lidí, dalším statisícům výhledově. Národněsocialistická rodina Zábranových v Humpolci byla postižena ihned. Tzv. očistná opatření vyřadila Janovy rodiče Emanuela a Jiřinu z veřejného i politického života, zbavila je volebního práva a i jejich učitelská kariéra vzala rychlý konec. A sotva 17letý student gymnázia Jan měl doživotně jasno. Vypovídají o tom jeho deníky. Zachycují též vyspělé vnímání bohaté četby poezie, prózy a odborných textů i reflexi vlastní tvorby (obsáhlý výbor z nich vydalo s příznačným názvem Celý život nakladatelství Torst). Mladý Jan Zábrana si zapisuje: "Z této doby vyjdou kuté charaktery, neboť je horší zkouškou než okupace. Někdy má člověk dojem, že celý český národ nestojí za moc." Otci hrozí doly, nastupuje tedy raději v karlovarské porcelánce. A zařazení do výroby se začíná vznášet i nad Janem: v rámci třídní rovnováhy má být zredukován počet gymnazistů a je jasné, kdo půjde z kola ven. Navzdory všemu čte, učí se jazyky, překládá, uvažuje. Odmaturovat ještě stihl. Ale jeho matka, spolupracovnice Milady Horákové, tou dobou byla už půl roku ve vazbě. Ve vykonstruovaném procesu dostala 18 let. Prázdniny Jan strávil na 7. patře dolu Hlubina v Ostravě. Na Filozofickou fakultu UK ho ale stejně nevzali. V roce 1950 v Praze nastupuje na římskokatolickou cyrilometodějskou bohosloveckou fakultu. Vyškrtli ho ve čtvrtém semestru. Jeho otec mezitím dostal deset let. StB v dražbě rozprodala veškerý rodinný majetek. Servírovacím okénkem v holé, ale nezapečetěné kuchyni Jan zachránil z pokoje takřka symbolicky jen starý psací stroj. Píše první soubor básní. Zoufalých. Léta 1952 až 1954 tráví ve smíchovské Tatrovce a v provozech družstva Smalt. Píše první povídky. Autobiografické a až cynicky nepoetické. Třeba o práci, která dělá z lidí zvířata. Rozvíjí svou celoživotní, nesmiřitelnou opozici. "Pro mne byl Stalin v roce 1950 masový vrah, a ne praporečník lidstva jako pro ně," reaguje v 70. letech příkře na alibismus své generace. On za své postoje v mládí tvrdě platil. Až od roku 1954 se může díky přátelům (zejm. E. Fryntovi a J. Vladislavovi) začít živit jako překladatel. Navazuje blízké vztahy s J. Škvoreckým, M. Medkem a dalšími, pilně se věnuje překladům a své poezii. Provždy však už s rudým nožem na krku.
</TEXT>
<HEADING>
Dočasné vyjasnění
</HEADING>
<TEXT>
V roce 1955 mu vycházejí první knižní překlady S. Jesenina. Opatrně je uznán překladatelem i oficiálně a za čas jede poprvé do SSSR. Své cestovní zápisky by rád nazval: V zemi, kde dneska znamená předevčírem. V příznivějším klimatu 60. let za své překlady získává několik ocenění: např. za Řeku Potudaň A. Platonova, v SSSR kontroverzního autora. Vybírá si pečlivě. Vrhá se intenzivně na poezii beatniků, v Praze se setkává s A. Ginsbergem. Vyjasňuje se. Při amnestii 1960 jsou z vězení propuštěni rodiče (rehabilitace se ovšem nedočkali). O tři roky později si Zábrana bere budoucí redaktorku Odeonu Marii. Po roce mají dceru Evu. Se Škvoreckým píše trojici úspěšných detektivek Vražda pro štěstí, Vražda se zárukou a Vražda v zastoupení. Konečně může vydat svou první básnickou sbírku Utkvělé černé ikony. V srpnu 1968 ovšem stihne už jen poobědvat s J. P. Sartrem a všemu je zase konec. Stovky hodin práce končí ve stoupě, boj o každý vydaný titul vyčerpává. V nové vlně emigrace zmizel i nejbližší přítel J. Škvorecký. V roce 1974 umírá matka, Zábrana nedokáže pracovat. Zapisuje si: "Život ztratil jakýkoli smysl, jakoukoli barvu, radost, naději." Normalizace ho ničí: "Od roku 1969 se v tomhle státě všichni ... neřídí ani tak marxismem jako alibismem." Po těžké nemoci umírá i otec, sám Jan Zábrana má vážné zdravotní problémy. Neklid básníka a pečlivost brilantního překladatele ruské a americké literatury mu ale nedovolují odpočinek. V deníku vysvětluje: "Neříkej mi, že jsem knihy měl rád víc než Tebe. Měl jsem je rád víc než sebe." Korektury posledního překladu (L. Ferlinghetti: Čtu báseň, která nekončí) uzavřel Jan Zábrana na jaře 1984 již v motolské nemocnici. Když zemřel, bylo mu teprve 53 let. Vydávání svého ryze autorského díla se nedožil. To ve své celistvosti a hloubce mohlo být odhaleno až po roce 1989.
Jan Zábrana
</TEXT>
</DOC>
<DOC>
<DOCID>LN-20020308028</DOCID>
<DOCNO>LN-20020308028</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Výroky náměstka policejního prezidenta Miroslava Antla ke kauze ředitele televize Nova Vladimíra Železného, zveřejněné v LN, prověřuje oddělení kontroly a stížností policejního prezidia. Výsledky šetření budou s příslušnými návrhy předloženy policejnímu prezidentu Jiřímu Kolářovi. Železný čelí třem obviněním; dvě se týkají poškozování věřitele. Zároveň s šéfem Novy jsou stíháni i právníci Aleš Rozehnal, Ondřej Kuchař a Edita Panušková. Antl v LN např. uvedl, že Železný loni neskončil ve vazbě proto, že stačilo, aby v ní byl jeden z obviněných, tedy Rozehnal. Prohlásil, že nehrozí zastavení stíhání, které musí naopak podle něj brzy skončit, aby šel Železný co nejdříve před soud.
</TEXT>
</DOC>
<DOC>
<DOCID>LN-20020308029</DOCID>
<DOCNO>LN-20020308029</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Předsedkyni Unie svobody-DEU Haně Marvanové se stále nezamlouvá předvolební soutěž Koalice, ve které chce občany přilákat na atraktivní ceny v podobě zájezdů do zemí EU. Marvanová včera řekla, že tuto věc chce v úterý znovu projednat na předsednictvu strany.
</TEXT>
</DOC>
<DOC>
<DOCID>LN-20020308030</DOCID>
<DOCNO>LN-20020308030</DOCNO>
<DATE>03/08/02</DATE>
<TITLE>
Katolická církev a irská vláda neuspěly ve své snaze znemožnit ženám hrozícím sebevraždou právo na potrat.
</TITLE>
<GEOGRAPHY>DUBLIN</GEOGRAPHY>
<TEXT>
Těsnou většinou Irové hlasovali odmítavě ve středečním referendu, v němž měli rozhodnout o případném zpřísnění už tak jednoho z nejrestriktivnějších interrupčních zákonů v Evropě. Podle výsledků, zveřejněných včera večer, totiž 50,42 procenta voličů odpovědělo "ne". Rozdíl mezi kladnými a zápornými hlasy tak činil pouhých 10 556 lístků. Premiér Bertie Ahern, jehož vláda referendum iniciovala, již přiznal porážku. "Jsem zklamán, ale jsem demokrat," prohlásil Ahern. Vládní návrh získal podporu především na venkově, obyvatelé měst ho většinou odmítli. Pokud by více než polovina zúčastněných voličů odpověděla v referendu "ano", znamenalo by to, že v Irsku by bylo možné provést potrat pouze v případě, že je ohrožen život matky. Byl by tak zahlazen rozpor mezi ústavou a rozhodnutím Nejvyššího soudu z roku 1992. Dodatek k ústavě z roku 1983 totiž zakotvil, že těhotná matka a nenarozené dítě mají stejné právo na život. V roce 1992 v souvislosti se známým "případem X" to Nejvyšší soud vyložil tak, že žena má právo na potrat, pokud by pokračující těhotenství ohrožovalo její život, a to i v případě, že kvůli těhotenství hrozí sebevraždou.
</TEXT>
<HEADING>
Další neúspěch vlády
</HEADING>
<TEXT>
Kladný výsledek referenda by tak znamenal, že by hrozba matky sebevraždou už nemohla být považována za důvod k potratu. Nově by se také potrat provedený z jiného důvodu než ohrožení života matky stal trestným činem s možností odnětí svobody až na dvanáct let. Premiér Bertie Ahern, jeho strana i katolická církev voliče vyzývali, aby referendum podpořili. Argumentovali tím, že ženy budou zneužívat hrozby sebevraždou, aby si vynutily potrat. Proti se postavilo široké spektrum odpůrců, počínaje těmi, kteří nechtějí odpírat matce právo potratu v případě hrozby sebevraždou. K těm patří i opoziční strany. Referendum odmítli také striktní odpůrci potratů. Výsledek referenda je tak neúspěchem pro Aherna, který se v létě bude pokoušet o znovuzvolení. V roce 1997, kdy se stal premiérem, totiž slíbil, že rozpor mezi ústavou a nálezem Nejvyššího soudu vyřeší. Nejde přitom o porážku první. V loňském roce Irové v referendu odmítli novou smlouvu o EU, kterou vláda taktéž podporovala.
Kladný výsledek referenda by tak znamenal, že by hrozba matky sebevraždou už nemohla být považována za důvod k potratu. Nově by se také potrat provedený z jiného důvodu než ohrožení života matky stal trestným činem s možností odnětí svobody až na dvanáct let. Premiér Bertie Ahern, jeho strana i katolická církev voliče vyzývali, aby referendum podpořili. Argumentovali tím, že ženy budou zneužívat hrozby sebevraždou, aby si vynutily potrat. Proti se postavilo široké spektrum odpůrců, počínaje těmi, kteří nechtějí odpírat matce právo potratu v případě hrozby sebevraždou. K těm patří i opoziční strany. Referendum odmítli také striktní odpůrci potratů. Výsledek referenda je tak neúspěchem pro Aherna, který se v létě bude pokoušet o znovuzvolení. V roce 1997, kdy se stal premiérem, totiž slíbil, že rozpor mezi ústavou a nálezem Nejvyššího soudu vyřeší. Nejde přitom o porážku první. V loňském roce Irové v referendu odmítli novou smlouvu o EU, kterou vláda taktéž podporovala.
</TEXT>
</DOC>
<DOC>
<DOCID>LN-20020308031</DOCID>
<DOCNO>LN-20020308031</DOCNO>
<DATE>03/08/02</DATE>
<TITLE>
Nejméně 11 Palestinců zahynulo při včerejších střetech na Blízkém východě. Několik Izraelců bylo při útocích zraněno.
</TITLE>
<GEOGRAPHY>JERUZALÉM</GEOGRAPHY>
<TEXT>
Izraelská armáda včera pokračovala v masivních útocích proti objektům palestinské samosprávy Jásira Arafata. Nasadila k tomu bojové vrtulníky, letadla, dělové čluny a tanky. Pozemní jednotky obsazovaly palestinské osady a uprchlické tábory a pátraly zde po úkrytech teroristů. Nejtěžší přestřelky mezi Izraelci a palestinskými ozbrojenci se včera strhly při obsazování palestinského města Tulkarm a blízkého uprchlického tábora Núr Šams. Do večera si boje vyžádaly mezi Palestinci nejméně 11 obětí, desítky lidí byly zraněny. Palestinští extremisté reagovali po svém: dalšími pumovými útoky. Jako místo jednoho z atentátů si zřejmě vybrali známou jeruzalémskou kavárnu. Když se ve dveřích objevil pravděpodobný palestinský útočník, majitel podniku ho společně s číšníkem a jedním z hostů vytlačili ven a odebrali mu batoh, z kterého trčely dráty. Naopak v židovské osadě Ariel, která je asi 25 kilometrů od Tel Avivu, člen Lidové fronty pro osvobození Palestiny odpálil nálož ve vstupní hotelové hale. Výbuch ho zcela roztrhal a těžce zranil jednoho z Izraelců. Dalších několik lidí utrpělo střední a lehčí zranění. Vláda izraelského premiéra Ariela Šarona dala mezitím najevo, že i přes výhrady ze strany vnitřní opozice a přes kritiku Washingtonu nezmění nic na své politice "volné ruky" pro armádu při odvetě za protiizraelské útoky. "Nevím, jestli nás to někam dovede," komentoval izraelskou politiku ve středu v noci před členy amerického Kongresu ministr zahraničí Colin Powell. Šaron reagoval tvrzením, že boj byl Izraeli vnucen. "Arafat má moc válku, kterou začal, zastavit. Sází ale na válku teroru," obvinil izraelský premiér palestinského vůdce. Ve snaze uklidnit situaci na Blízkém východě se včera americký prezident George W. Bush rozhodl, že do oblasti opět vyšle svého zmocněnce Anthonyho Zinniho.
JERUZALÉM - Izraelská armáda včera pokračovala v masivních útocích proti objektům palestinské samosprávy Jásira Arafata. Nasadila k tomu bojové vrtulníky, letadla, dělové čluny a tanky. Pozemní jednotky obsazovaly palestinské osady a uprchlické tábory a pátraly zde po úkrytech teroristů. Nejtěžší přestřelky mezi Izraelci a palestinskými ozbrojenci se včera strhly při obsazování palestinského města Tulkarm a blízkého uprchlického tábora Núr Šams. Do večera si boje vyžádaly mezi Palestinci nejméně 11 obětí, desítky lidí byly zraněny. Palestinští extremisté reagovali po svém: dalšími pumovými útoky. Jako místo jednoho z atentátů si zřejmě vybrali známou jeruzalémskou kavárnu. Když se ve dveřích objevil pravděpodobný palestinský útočník, majitel podniku ho společně s číšníkem a jedním z hostů vytlačili ven a odebrali mu batoh, z kterého trčely dráty. Naopak v židovské osadě Ariel, která je asi 25 kilometrů od Tel Avivu, člen Lidové fronty pro osvobození Palestiny odpálil nálož ve vstupní hotelové hale. Výbuch ho zcela roztrhal a těžce zranil jednoho z Izraelců. Dalších několik lidí utrpělo střední a lehčí zranění. Vláda izraelského premiéra Ariela Šarona dala mezitím najevo, že i přes výhrady ze strany vnitřní opozice a přes kritiku Washingtonu nezmění nic na své politice "volné ruky" pro armádu při odvetě za protiizraelské útoky. "Nevím, jestli nás to někam dovede," komentoval izraelskou politiku ve středu v noci před členy amerického Kongresu ministr zahraničí Colin Powell. Šaron reagoval tvrzením, že boj byl Izraeli vnucen. "Arafat má moc válku, kterou začal, zastavit. Sází ale na válku teroru," obvinil izraelský premiér palestinského vůdce. Ve snaze uklidnit situaci na Blízkém východě se včera americký prezident George W. Bush rozhodl, že do oblasti opět vyšle svého zmocněnce Anthonyho Zinniho.
</TEXT>
</DOC>
<DOC>
<DOCID>LN-20020308032</DOCID>
<DOCNO>LN-20020308032</DOCNO>
<DATE>03/08/02</DATE>
<GEOGRAPHY>BRUSEL</GEOGRAPHY>
<TEXT>
Slovenský prezident Rudolf Schuster včera v Bruselu připustil možnost, že po zářijových parlamentních volbách by nemusel jmenovat vládu podle výsledků voleb. Na brífingu s generálním tajemníkem NATO Georgem Robertsonem řekl, že novou vládu sice tradičně tvoří vítězná strana, ale že to tak vždy nemusí být. V předvolebních průzkumech vede Hnutí za demokratické Slovensko (HZDS) bývalého premiéra Vladimíra Mečiara. Představitelé Severoatlantické aliance i Spojených států se netají názorem, že v případě Mečiarova návratu k moci by Slovensko nemuselo být do aliance přijato.
</TEXT>
</DOC>
<DOC>
<DOCID>LN-20020308033</DOCID>
<DOCNO>LN-20020308033</DOCNO>
<DATE>03/08/02</DATE>
<TEXT>
FURTH IM WALD - Příslušníci německé hraniční ostrahy objevili v jednom nákladním autě na česko-německé hranici u bavorského města Furth im Wald 86 kilogramů heroinu. Zásilka nebezpečné drogy má na černém trhu hodnotu téměř devět milionů eur (asi 280 milionů korun). Podle upřesněné informace byl kontraband převážen tureckým kamionem. Jeho 32letý řidič převzal zásilku v italském Terstu a v pondělí překročil hranici z České republiky do Německa. Celníkům byl podezřelý, protože měl nesrovnalosti v nákladových listech.
</TEXT>
</DOC>
<DOC>
<DOCID>LN-20020308034</DOCID>
<DOCNO>LN-20020308034</DOCNO>
<DATE>03/08/02</DATE>
<GEOGRAPHY>MOSKVA</GEOGRAPHY>
<TEXT>
Rusko včera odmítlo kritiku Spojených států ohledně porušování lidských práv v Čečensku. Označilo ji za součást spiknutí s cílem přerušit spolupráci obou zemí v boji proti mezinárodnímu terorismu. Americké ministerstvo zahraničí tento týden ve výroční zprávě o dodržování lidských práv ve světě uvedlo, že ruské síly v Čečensku málo dbají na základní lidská práva. Washington se přitom odvolává na zprávy o mučení, zabíjení a popravách čečenských obyvatel ruskými vojáky.
</TEXT>
</DOC>
<DOC>
<DOCID>LN-20020308035</DOCID>
<DOCNO>LN-20020308035</DOCNO>
<DATE>03/08/02</DATE>
<GEOGRAPHY>BERLÍN</GEOGRAPHY>
<TEXT>
Půl roku před parlamentními volbami v Německu si Křesťanskosociální unie (CSU), vedená uchazečem o kancléřské křeslo Edmundem Stoiberem, posílila postavení jako nejvýznamnější síla v největší německé zemi Bavorsku. Podle včera zveřejněných výsledků nedělního hlasování do obecních úřadů mají konzervativci 45,5 procenta hlasů, a tím o 2,4 procenta víc než před šesti lety. Sociální demokraté (SPD) kancléře Gerharda Schrödera si o půl procenta pohoršili, dostali 25,2 procenta a dosáhli tím ve 12milionovém Bavorsku nejhoršího výsledku za uplynulých 50 let. Nezávislá sdružení získala kolem 15 procent a Zelení 5,7 procenta. Sociální demokraté naopak zaznamenali pozoruhodné výsledky při volbách primátorů ve velkých městech, kde je SPD tradičně silná. Oba soupeři v zářijových celoněmeckých volbách, Schröder a Stoiber, shodně před komunálním hlasováním v Bavorsku prohlašovali, že obecní volby nejsou zkouškou jejich sil. Přesto si ale konzervativní blok CDU/CSU od výsledku slibuje podporu ve volebním souboji se Schöderovou vládou.
</TEXT>
</DOC>
<DOC>
<DOCID>LN-20020308036</DOCID>
<DOCNO>LN-20020308036</DOCNO>
<DATE>03/08/02</DATE>
<TITLE>
Předvolební boj německé SPD kancléře Gerharda Schrödera zkomplikovalo nelegální financování jeho strany v Kolíně nad Rýnem.
</TITLE>
<TEXT>
KOLÍN NAD RÝNEM - Německem otřásá nový skandál spojený s nelegálním financováním politických stran. Poté co Německo řešilo dva roky černá konta opozičních křesťanských demokratů (CDU), mají aféru i sociální demokraté (SPD) kancléře Gerharda Schrödera. A to v tu nejnevhodnější chvíli - v září proběhnou v Německu parlamentní volby. Místní organizace SPD v Kolíně nad Rýnem přiznala, že předseda její místní frakce Norbert Rüther přijal v letech 1994 až 1998 sponzorské dary ve výši 511 000 marek (přes osm milionů korun). Aby nemusel zveřejnit jméno sponzora a platit z nich daně, rozdělil tyto peníze s pomocí tehdejšího pokladníka Manfreda Bicisteho na částky 20 000 marek. Ty pak oficiálně straně darovali členové strany, a tak Rüther nemusel přiznávat původ peněz. Rüther se nyní musel vzdát všech funkcí i vystoupit zSPD. Daňový únik se SPD nevyplatil. "Budeme muset zaplatit minimálně 350 000 eur ( 11 200 000 Kč) pokuty," prohlásila pokladnice SPD Inge Wettigová-Danielmeierová. Podle parlamentních pravidel strana, která řádně nepřizná sponzorské dary, musí zaplatit dvojnásobnou pokutu.
</TEXT>
<HEADING>
Za úplatky spalovna
</HEADING>
<TEXT>
Později se ale ukázalo, že nezůstalo jen u snahy vyhnout se placení daní, ale došlo i k uplácení. Peníze totiž pocházejí od firmy Trieneken, která díky "daru" na začátku devadesátých let vyhrála konkurs na spalovnu odpadu v Kolíně. Tato částka je navíc součástí ještě mnohem větší sumy. Ve hře je celkem 29 milionů marek, které firma zaplatila na úplatcích při výstavbě sporné spalovny. Tyto peníze se "praly" přes firmy se sídlem ve Švýcarsku a fingované účty. Otázkou zůstává, kde skončil zbytek z oněch 29 milionů marek. Není také jasné, zda se do roku 1999, kdy SPD radnici v Kolíně nad Rýnem ovládala, nedala "koupit" i další politická rozhodnutí. Případ, kterého se už ujali vyšetřovatelé, by se mohl změnit v jednu z největších korupčních afér v Německu. Příležitosti se už chytila i opoziční CDU, která se z případu snaží vytlouct politický kapitál.
Později se ale ukázalo, že nezůstalo jen u snahy vyhnout se placení daní, ale došlo i k uplácení. Peníze totiž pocházejí od firmy Trieneken, která díky "daru" na začátku devadesátých let vyhrála konkurs na spalovnu odpadu v Kolíně. Tato částka je navíc součástí ještě mnohem větší sumy. Ve hře je celkem 29 milionů marek, které firma zaplatila na úplatcích při výstavbě sporné spalovny. Tyto peníze se "praly" přes firmy se sídlem ve Švýcarsku a fingované účty. Otázkou zůstává, kde skončil zbytek z oněch 29 milionů marek. Není také jasné, zda se do roku 1999, kdy SPD radnici v Kolíně nad Rýnem ovládala, nedala "koupit" i další politická rozhodnutí. Případ, kterého se už ujali vyšetřovatelé, by se mohl změnit v jednu z největších korupčních afér v Německu. Příležitosti se už chytila i opoziční CDU, která se z případu snaží vytlouct politický kapitál.
</TEXT>
</DOC>
<DOC>
<DOCID>LN-20020308037</DOCID>
<DOCNO>LN-20020308037</DOCNO>
<DATE>03/08/02</DATE>
<TITLE>
Washington obvinil Irák, že zneužívá humanitárního programu OSN ke zbrojení
</TITLE>
<TEXT>
Kopání zákopů a protileteckých krytů se podle iráckého vládního tisku stalo každodenní starostí tisíců obyvatel, polekaných zvěstmi o válce.
NEW YORK - V rámci série vstřícných gest režimu iráckého diktátora Saddáma Husajna se včera šéf jeho diplomacie Nádží Sabrí sešel s generálním tajemníkem OSN Kofi Annanem. Jeho cílem bylo přesvědčit mezinárodní veřejnost, že Bagdád plní rozhodnutí světové organizace ohledně zbrojních programů a že jeho označení za součást "osy zla", jak to učinil prezident George W. Bush, není na místě. Irácká diplomatická mise se do New Yorku vydala v době, kdy v zemi vrcholí další kampaň psychologické přípravy obyvatel na válku. Vicepremiér Tárik Azíz včera informoval, že Husajn tento týden svolal mimořádnou poradu generálního štábu a o přípravách na "agresi" USA a Británie jednal i při zasedání vlády. Podle informací iráckého vládního tisku lidé v obavách před nálety západních spojenců houfně opouštějí Bagdád a na venkově hloubí zákopy a protiletecké kryty. Místní organizace Saddámovy strany Baas sestavují seznamy lidí, kteří by mohli být vyzváni k nástupu do Armády Jeruzaléma "dobrovolnických" jednotek. Sabrího vyjednávací pozici zkomplikovala informační americká ofenziva v předvečer návštěvy. Na základě družicových snímků Američané dokazovali, že Husajn zneužívá benevolence OSN k posilování armády.
</TEXT>
<HEADING>
Rakety místo obilí
</HEADING>
<TEXT>
Přísné sankce OSN uvalené na Irák po ukončení okupace Kuvajtu v roce 1991 mu povolují využívat příjmy z exportu ropy pouze pro humanitární účely (program "ropa za potraviny"). Snímky americké špionáže, které byly předvedeny diplomatům OSN, ale mají dokazovat opak. Na fotografiích jsou zachyceny některé z tisícovky nákladních aut, jejichž nákup byl vloni povolen pouze pod podmínkou, že budou využita pro distribuci potravin a dalších humanitárních komodit. Saddámovi generálové je ale údajně nechali upravit jako nosiče pro děla a dokonce i raketové střely. "To všechno může být pravda, ale také nemusí. Potřebujeme více informací," vyjádřil většinový názor diplomatů světové organizace jeden ze zástupců evropských zemí pro list Los Angeles Times. Dokázat, že ruské uraly a italské vozy značky IVECO zachycené na amerických fotografiích při vojenské přehlídce v Bagdádu či na armádních základnách jsou opravdu těmi, které byly dodány v rámci programu OSN, bude ale podle expertů téměř nemožné.
</TEXT>
<HEADING>
Noční můra ropné krize
</HEADING>
<TEXT>
Saddám může počítat s tím, že mnohé země nebudou mít vůli jít při stupňování tlaku proti němu až do konce. Rusko a Čína, které v Radě bezpečnosti OSN o sankcích spolurozhodují, si nepřejí další posílení USA. Bagdádu může za jistých okolností stačit, aby vyslovil souhlas s přijetím 230 mezinárodních inspektorů, kteří mají pátrat po zbraních hromadného ničení, a bude mít zajištěn klid. Ve prospěch iráckého režimu hrají i zájmy velkých nadnárodních firem, které znepokojuje možnost další ropné krize. Již dnes stačí, aby se z Washingtonu ozvala protiirácká nota, a ceny ropných surovin letí vzhůru. Konflikt si nepřeje žádná ze zemí regionu - a to včetně věrného spojence USA a člena NATO Turecka. Odpor k ozbrojenému řešení roste dokonce i v Londýně, kde muselo být tento týden přerušeno jednání parlamentu kvůli vzájemným urážkám jednoho z "protiválečných" poslanců a náměstka ministra zahraničí Bena Bradshawa. Ten ctihodného člena parlamentu obvinil z toho, že je "hlásnou troubou Saddáma".
Jak chtějí Američané svrhnout Husajna
Nejpravděpodobnější verzí postupu Washingtonu při úsilí o odstranění iráckého vůdce Saddáma Husajna je kombinace následujících akcí:
</TEXT>
<HEADING>
AFGHÁNSKÝ MODEL (plán Pentagonu)
</HEADING>
<TEXT>
Kombinace operace zvláštních jednotek, leteckých útoků a lidového povstání vedeného exilovým Iráckým národním kongresem (INC). Zapojeni by byli i protisaddámovští Kurdové na severu a šíité na jihu země.
</TEXT>
<HEADING>
POZEMNÍ INVAZE
</HEADING>
<TEXT>
Do operace by bylo nasazeno 300 tisíc mužů a kombinovány letecké i pozemní jednotky. Vnitřní opozice by měla jen vedlejší úlohu. Akce by vyžadovala měsíce příprav.
</TEXT>
<HEADING>
STÁTNÍ PŘEVRAT (plán tajné služby CIA)
</HEADING>
<TEXT>
Převrat sunnitských generálů, kteří jsou členy Saddámova vnitřního mocenského okruhu. Součástí by mohlo být zavraždění diktátora. Problémem ale je, kdo by měl vládce nahradit - mohlo by to vést k tomu, že Saddámův režim by přežil téměř nedotčen i bez jeho osoby.
</TEXT>
<HEADING>
DIPLOMATICKÝ NÁTLAK (plán ministerstva zahraničí)
</HEADING>
<TEXT>
Předpokládá využití "chytrých sankcí" (umožňují větší dodávky humanitárních potřeb), prosazení požadavku na přijetí mise mezinárodních inspektorů, trpělivé budování důvěry a podpory Spojeným státům na Blízkém východě a v Evropě. Vojenská akce by byla možná až po vyčerpání všech těchto možností.
</TEXT>
<HEADING>
"GANG ČTYŘ" (má přívržence uvnitř CIA)
</HEADING>
<TEXT>
Zvláštní jednotky USA by pracovaly na podlomení Saddámova režimu spolu s koalicí čtyř hlavních opozičních sil (kurdských a šíitských). Pominut by tak byl exilový INC.
Pramen: Daily Telegraph
</TEXT>
</DOC>
<DOC>
<DOCID>LN-20020308038</DOCID>
<DOCNO>LN-20020308038</DOCNO>
<DATE>03/08/02</DATE>
<TITLE>
Bin Ládin je možná mrtev. Francouzský ministr obrany Alain Richard včera prohlásil, že je dost pravděpodobné, že islámský radikál Usáma bin Ládin je mrtev. "Už dlouho se neobjevila žádná jeho stopa," řekl rozhlasové stanici Europe-1. Jako další možnosti uvedl, že bin Ládin zůstal v Afghánistánu, anebo uprchl do sousedního Pákistánu.
</TITLE>
<TEXT>
Při cvičení NATO zahynuli dva Němci. Při právě probíhajícím cvičení NATO v Baltském moři přišli ve středu o život dva němečtí vojáci. Nehoda se stala, když je na fregatu dopravoval pomocný člun britské fregaty HMS Cumberland, který se z dosud nevyjasněných příčin převrátil. Navzdory okamžité záchranné akci byli oba němečtí vojáci vytaženi z moře silně podchlazení.
Suhartova syna obžalovali z vraždy. Syn bývalého indonéského vůdce Tommy Suharto byl včera obžalován ze zorganizování vraždy soudce, který odmítl jeho odvolání proti rozsudku za korupci. Suharto unikal policii až do loňského listopadu. Pokud bude usvědčen, hrozí mu trest smrti.
</TEXT>
</DOC>
<DOC>
<DOCID>LN-20020308039</DOCID>
<DOCNO>LN-20020308039</DOCNO>
<DATE>03/08/02</DATE>
<TITLE>
Za "příšerné místo", kde se jen velmi těžko bojuje, označil útočiště členů Al Kajdy v afghánské provincii Paktíja jeden z představitelů americké vlády.
</TITLE>
<GEOGRAPHY>KÁBUL/WASHINGTON</GEOGRAPHY>
<TEXT>
Prudké boje pokračovaly včera na východě Afghánistánu, kde američtí vojáci se svými spojenci pronásledují zbylé bojovníky hnutí Taliban a teroristické sítě Al Kajda. Reportéři BBC označili včerejší americké bombardování v provincii Paktíja za nejintenzivnější od počátku útoků. Afghánská vláda vyslala do oblasti dalších tisíc vojáků. Už nyní zde bojuje 800 Afghánců, asi 1200 Američanů a přibližně dvě stovky vojáků z dalších západních zemí. Pokračující tvrdé srážky vyvracejí původní představy Američanů o brzkém ukončení vojenské akce. Spojenecká operace Anakonda, jak bylo tažení proti příslušníkům Al Kajdy a Talibanu pojmenováno, měla přitom původně trvat pouze tři dny. Generálmajor Frank Hagenbeck na otázku o předpokládané délce operace odpověděl spíše vyhýbavě: "Bude to trvat tak dlouho, dokud se talibové nevzdají či nezahynou. Nemáme stanovený žádný časový plán." K tomu pak dodal, že ukončení útoků především "závisí na samotném nepříteli". Britská BBC vyslovila v této souvislosti obavy, aby se původně rychlé smetení talibanského režimu v Afghánistánu nezměnilo v dlouhou gerilovou válku. V té by pak Američané mohli mít stejné problémy jako Rusové, kteří s afghánskými partyzány neúspěšně bojovali v osmdesátých letech.
</TEXT>
<HEADING>
Němci jsou šokováni
</HEADING>
<TEXT>
Američané při operaci Anakonda ztratili už osm vojáků, mrtvých ale přibývá i na jiných místech v Afghánistánu. Při výbuchu a následném požáru muničního skladu v jihoafghánském Kandaháru včera zahynuli tři afghánští vojáci, kteří byli součástí spojeneckých sil. Mezitím odletělo z Kábulu osm německých vojáků mezinárodních mírových sil, kteří byli zraněni ve středu při předčasné explozi rakety ruské výroby, kterou se snažili zlikvidovat. Při tomto výbuchu zahynulo pět vojáků - tři Dánové a dva Němci. Právě smrt německých vojáků vyvolala silnou vlnu emocí v německé veřejnosti, která vůbec nebyla připravena na skutečnost, že by vojáci z jejich země mohli v Afghánistánu zahynout. Vláda Gerharda Schrödera totiž o osudu německých vojáků, kteří jsou v Afhánistánu nasazeni, zarputile mlčela. To musí teď změnit. Veřejnost bude nyní moci alespoň částečně sledovat akce asi stovky německých příslušníků elitního Komanda speciálních sil (KSK) bojujících v Afghánistánu. Vláda dosud zdůvodňovala své mlčení o příslušnících KSK tím, že chce chránit rodiny vojáků, které by se mohly stát terčem pomsty islámských teroristů.
Američané při operaci Anakonda ztratili už osm vojáků, mrtvých ale přibývá i na jiných místech v Afghánistánu. Při výbuchu a následném požáru muničního skladu v jihoafghánském Kandaháru včera zahynuli tři afghánští vojáci, kteří byli součástí spojeneckých sil. Mezitím odletělo z Kábulu osm německých vojáků mezinárodních mírových sil, kteří byli zraněni ve středu při předčasné explozi rakety ruské výroby, kterou se snažili zlikvidovat. Při tomto výbuchu zahynulo pět vojáků - tři Dánové a dva Němci. Právě smrt německých vojáků vyvolala silnou vlnu emocí v německé veřejnosti, která vůbec nebyla připravena na skutečnost, že by vojáci z jejich země mohli v Afghánistánu zahynout. Vláda Gerharda Schrödera totiž o osudu německých vojáků, kteří jsou v Afhánistánu nasazeni, zarputile mlčela. To musí teď změnit. Veřejnost bude nyní moci alespoň částečně sledovat akce asi stovky německých příslušníků elitního Komanda speciálních sil (KSK) bojujících v Afghánistánu. Vláda dosud zdůvodňovala své mlčení o příslušnících KSK tím, že chce chránit rodiny vojáků, které by se mohly stát terčem pomsty islámských teroristů.
</TEXT>
</DOC>
<DOC>
<DOCID>LN-20020308040</DOCID>
<DOCNO>LN-20020308040</DOCNO>
<DATE>03/08/02</DATE>
<TITLE>
Nezávislý vyšetřovatel Ray se domnívá, že bývalý prezident Bill Clinton mohl být v sexuální aféře Lewinská usvědčen
</TITLE>
<TEXT>
Nepříznivý dopad měly prý Clintonovy poklesky na společnost, zvláště pak na to, jak vnímá veřejnost integritu amerického právního systému.
WASHINGTON - Po více než čtyřech letech se ve středu večer uzavřela sexuální aféra bývalého prezidenta Billa Clintona. Nezávislý vyšetřovatel Robert Ray vydal závěrečnou zprávu o šetření Clintona v souvislosti s jeho sexuálními eskapádami s bývalou stážistkou v Bílém domě Monikou Lewinskou. Podle Raye existoval dostatek důkazů na to, aby byl Clinton obviněn z několika trestných činů a možná i dokonce poslán do vězení. "Nezávislý vyšetřovatel došel k závěru, že existoval dostatek důkazů pro stíhání, a že tyto důkazy by pravděpodobně stačily k odsouzení," píše se ve 237stránkové zprávě. Ray upustil od stíhání, protože pro trest existovala řada jiných možností, než pouze trestních. "Veřejné přiznání prezidenta Clintona o jeho prohřešcích posloužilo zájmům spravedlnosti," říká Ray. Zároveň však upozorňuje na to, že Clintonovo jednání zasáhlo všechny Američany. "Poklesky prezidenta Clintona měly negativní dopad na celou společnost, zvláště potom ovlivnily to, jak veřejnost vnímá integritu našeho právního systému," uvádí se ve zprávě. Pokud by se Úřad nezávislého vyšetřovatele rozhodl obvinit bývalého prezidenta, jeho hlavním trumfem by zřejmě bylo Clintonovo přiznání, ve kterém připustil, že křivě vypovídal pod přísahou o svém sexuálním vztahu s Monikou Lewinskou.
</TEXT>
<HEADING>
Prezidentovo pokání
</HEADING>
<TEXT>
Clinton čelil v roce 1998 impeachmentu - obžalobě ze strany Kongresu. Byť byla Sněmovna reprezentantů pro obvinění prezidenta, Senát návrh zamítl. Prezident byl viněn z křivé přísahy a bránění spravedlnosti. Clinton se poté domluvil s nezávislým vyšetřovatelem, že upustí od trestního stíhání výměnou za veřejné přiznání. To Clinton učinil loni 19. ledna, den před odchodem z funkce, v níž strávil osm let. Kauza Lewinská vypukla v roce 1998. Tehdy probíhalo vyšetřování jiné aféry: případu Pauly Jonesové, která tvrdila, že ji prezident Clinton, ještě jako guvernér státu Arkansas, sexuálně obtěžoval. Během vyšetřování se u Rayova předchůdce Kennetha Starra objevila Linda Trippová s tajnými nahrávkami telefonních rozhovorů, které vedla se svou přítelkyní Monikou Lewinskou. Ta se na nich přiznávala k poměru s Clintonem. Starr však potřeboval jasný důkaz. Zařídil proto schůzku Lewinské s Trippovou, která měla u sebe mikrofon od Federálního úřadu pro vyšetřování (FBI). V případu Jonesová Clinton pod přísahou vypověděl, že s Monikou Lewinskou neměl sexuální poměr. To se ve chvíli, kdy Starr získal od Trippové nahrávky, obrátilo proti Clintonovi. Vyšetřovatel měl najednou v rukách důkaz, že prezident lhal. Clinton a jeho právníci však obviňovali Starra, že chystá na prezidenta past. Pak najednou Monika Lewinská v létě 1998 souhlasila, že bude spolupracovat s vyšetřovatelem, a dodala mu modré šaty, které měla na sobě během jedné schůzky s Clintonem. Skvrna na šatech, která tam zůstala po sexuálních hrátkách, obsahovala Clintonovu DNA. V tu chvíli už prezident nemohl zapírat. Nakonec mimosoudně odškodnil Jonesovou 850 tisíci dolary. Na pět let mu bylo zakázáno vykonávat právní praxi v Arkansasu a musel zaplatit 25 tisíc dolarů pokutu. A ještě se musel ke svému prohřešku přiznat v televizi.
Kolik stály Američany aféry Clintonových
* Whitewater (Clintonovi měli ještě v Arkansasu získat peníze z podezřelých obchodů realitní kanceláře Whitewater) 42 milionů dolarů
* Vyšetřování sexuálního skandálu s Monikou Lewinskou 12 milionů dolarů
* Travelgate (obvinění, že Hillary Clintonová najala pro dopravu novinářů cestujících s prezidentem cestovní kancelář z Little
Rocku v Arkansasu) 2 miliony dolarů
* Vyšetřování podezřelého úmrtí přítele bývalé první dámy Vincenta Fostera 1,8 milionu dolarů
* Filegate (Bílý dům si v letech 19931994 vyžádal bezdůvodně od FBI důvěrné složky nejméně čtyř stovek republikánů) 1,83 milionu dolarů
CELKEM* - 70 MILIONŮ DOLARŮ
Pramen: Závěrečná zpráva nezávislého vyšetřovatele. *Včetně dalších výdajů
</TEXT>
</DOC>
<DOC>
<DOCID>LN-20020308041</DOCID>
<DOCNO>LN-20020308041</DOCNO>
<DATE>03/08/02</DATE>
<TITLE>
Proč by nás Klaus, Zeman a Špidla měli informovat o svých schůzkách s šéfem ČSOB
</TITLE>
<TEXT>
Diář šéfa největší české banky byl v uplynulých dnech plný zvučných politických jmen. Ředitel ČSOB Pavel Kavánek se v pražském hotelu Four Seasons sešel s předsedou Poslanecké sněmovny Václavem Klausem, a jak tento týden informovala ČTK, následovala jednání s premiérem Milošem Zemanem a jeho prvním zástupcem Vladimírem Špidlou. Je přitom s podivem, že jsme se o těchto schůzkách oficiálně nedozvěděli ani slovo. Nikoli od pana Kavánka, protože ten šéfuje soukromému podniku a dělá byznys. Ať se tedy schází, s kým chce, pokud mu to akcionáři banky dovolí. A dělá-li byznys s politiky, nechť jedná v restauracích i s nimi. O schůzkách by nás však rozhodně měli informovat politici, kteří reprezentují stát. Klaus, Zeman iŠpidla. Ani jeden z nich to neudělal. A zatím jsem od nich nedostali odpověď na otázku, proč si nezasloužíme o schůzkách vědět. Přitom právě v těchto dnech vrcholí přípravy akce, která má být tečkou za předloňským prodejem Investiční a Poštovní banky do rukou ČSOB. Kavánkova Banka má do majetku státu převést zbytek rizikových úvěrových a dalších aktiv IPB za desítky miliard korun. Tím bude též vystaven závěrečný účet za transakci, která nemá v historii českého státu obdoby. Paragon přitom obdrží každý z nás. A nebude to žádná zanedbatelná částka. Letošní plánovanou ztrátu České konsolidační agentury, kam riziková aktiva proudí, vypočítal ve středu list MF Dnes minimálně na 7000 korun pro každého včetně kojenců. Myslím, že už jenom proto si zasloužíme vědět, o čem to Miloš Zeman, Vladimír Špidla a Václav Klaus jednají s ředitelem ČSOB.
</TEXT>
<HEADING>
Kšeft pro kamaráda?
</HEADING>
<TEXT>
Okolnosti Klausovy schůzky s Kavánkem jsou ještě o něco zajímavější než v případě zbylých dvou politiků. Šéf dolní komory parlamentu si s sebou na jednání přivedl soukromého podnikatele Petera Kovarčíka, který nemá s kanceláří předsedy Poslanecké sněmovny nic společného. Vlastní však marketingovou firmu Teleaxis, která vydělává peníze na organizaci různých sportovních akcí. V rozhovoru pro Lidové noviny popsal Kovarčík ideální byznys následovně: "Myslím si, že to má fungovat jako v Německu. Tam když udělají velký tenis nebo fotbal a přijde tam kancléř Schröder, tak firma, která s ním chce probrat svůj problém, musí podporovat sport... Nemůže jen tak přijít za politikem a začít s ním diskusi, jak se to občas v těchto nových demokraciích stává. Tak to prostě být nesmí," tvrdí Kovarčík a dodává, že přesně to se stalo při prodeji IPB, což mu velmi vadí. "Na prodej banky musí být soutěž. To se nemůže upatlat za zády. Mně to vadí, protože taková firma nepotřebuje dělat sport nebo kulturu nebo marketing obecně. Jak by dělala marketing, když se ministr na něčem domluví a udělá to zadarmo," postěžoval si muž, u něhož Klaus strávil letní dovolenou. Ve světle této Kovarčíkovy stížnosti vypadá Klausova schůzka s Kavánkem (za přítomnosti ublíženého podnikatele) jako snaha zajistit kamarádovi kšefty, o něž přišel prodejem IPB, kdysi štědrého sponzora akcí pořádaných Peterem Kovarčíkem. Jelikož nám Václav Klaus nenabídl žádné jiné vysvětlení pro schůzku s Pavlem Kavánkem, bylo to asi opravdu tak. Jak může vypadat standardní informace o schůzce veřejného činitele se zástupci soukromého byznysu, demonstrovalo včera ministerstvo průmyslu a obchodu. Mluvčí Grégrova úřadu Anna Stárková rozeslala do redakcí krátký text o jednání mezi náměstkem ministra Františkem Kubelkou a majitelem firmy LNM Holdings, indickým podnikatelem Mittalem. Dodejme jen, že LNM Holdings chce koupit české podniky Nová Huť a Vítkovice. Devět řádek obecných informací o pokračujícím jednání předešlo spekulacím o smyslu včerejší schůzky s indickým podnikatelem. Stejně měli postupovat Klaus, Zeman i Špidla. Bývalo by stačilo, kdyby zveřejnili, že s šéfem ČSOB jednali o převodu aktiv po IPB na bedra státu. Neudělali to. Jsou snad s ČSOB nějaké problémy? Proč nemůžeme znát ani dokumenty, které ve středu projednávala vláda? Na žádnou z těchto otázek nám nikdo ze státní správy nechce dát uspokojivou odpověď. Takže je opravdu načase, aby se špičkoví čeští politici scházeli v restauracích dle vlastní vůle. Třeba i na Vlachovce, ale jen na dechovce.
Okolnosti Klausovy schůzky s Kavánkem jsou ještě o něco zajímavější než v případě zbylých dvou politiků. Šéf dolní komory parlamentu si s sebou na jednání přivedl soukromého podnikatele Petera Kovarčíka, který nemá s kanceláří předsedy Poslanecké sněmovny nic společného. Vlastní však marketingovou firmu Teleaxis, která vydělává peníze na organizaci různých sportovních akcí. V rozhovoru pro Lidové noviny popsal Kovarčík ideální byznys následovně: "Myslím si, že to má fungovat jako v Německu. Tam když udělají velký tenis nebo fotbal a přijde tam kancléř Schröder, tak firma, která s ním chce probrat svůj problém, musí podporovat sport... Nemůže jen tak přijít za politikem a začít s ním diskusi, jak se to občas v těchto nových demokraciích stává. Tak to prostě být nesmí," tvrdí Kovarčík a dodává, že přesně to se stalo při prodeji IPB, což mu velmi vadí. "Na prodej banky musí být soutěž. To se nemůže upatlat za zády. Mně to vadí, protože taková firma nepotřebuje dělat sport nebo kulturu nebo marketing obecně. Jak by dělala marketing, když se ministr na něčem domluví a udělá to zadarmo," postěžoval si muž, u něhož Klaus strávil letní dovolenou. Ve světle této Kovarčíkovy stížnosti vypadá Klausova schůzka s Kavánkem (za přítomnosti ublíženého podnikatele) jako snaha zajistit kamarádovi kšefty, o něž přišel prodejem IPB, kdysi štědrého sponzora akcí pořádaných Peterem Kovarčíkem. Jelikož nám Václav Klaus nenabídl žádné jiné vysvětlení pro schůzku s Pavlem Kavánkem, bylo to asi opravdu tak. Jak může vypadat standardní informace o schůzce veřejného činitele se zástupci soukromého byznysu, demonstrovalo včera ministerstvo průmyslu a obchodu. Mluvčí Grégrova úřadu Anna Stárková rozeslala do redakcí krátký text o jednání mezi náměstkem ministra Františkem Kubelkou a majitelem firmy LNM Holdings, indickým podnikatelem Mittalem. Dodejme jen, že LNM Holdings chce koupit české podniky Nová Huť a Vítkovice. Devět řádek obecných informací o pokračujícím jednání předešlo spekulacím o smyslu včerejší schůzky s indickým podnikatelem. Stejně měli postupovat Klaus, Zeman i Špidla. Bývalo by stačilo, kdyby zveřejnili, že s šéfem ČSOB jednali o převodu aktiv po IPB na bedra státu. Neudělali to. Jsou snad s ČSOB nějaké problémy? Proč nemůžeme znát ani dokumenty, které ve středu projednávala vláda? Na žádnou z těchto otázek nám nikdo ze státní správy nechce dát uspokojivou odpověď. Takže je opravdu načase, aby se špičkoví čeští politici scházeli v restauracích dle vlastní vůle. Třeba i na Vlachovce, ale jen na dechovce.
</TEXT>
</DOC>
<DOC>
<DOCID>LN-20020308042</DOCID>
<DOCNO>LN-20020308042</DOCNO>
<DATE>03/08/02</DATE>
<TITLE>
Kancléř Schröder vězí v předvolební krizi
</TITLE>
<TEXT>
Ještě před rokem by nikdo nezapochyboval o tom, že německý kancléř Schröder ve volbách bez problému obhájí pozici. Sedm měsíců před volbami se naopak zdá, že Schröder a jeho SPD kráčí mílovými kroky k potupné prohře. Německá ekonomika je v recesi, roste nezaměstnanost a kancléř si s ní neví rady, ačkoliv před volbami sliboval, že ji srazí na únosnou míru. Do třetice všeho zlého se v Kolíně nad Rýnem provalil finanční skandál obřích rozměrů. Tamní větev SPD si pomáhala ke stranickým milionům podvodným způsobem, přesně po vzoru svých podobně vykutálených kolegů z CDU. Křesťanští demokraté jsou ovšem na koni. Své skandály hodili na bývalé vedení Helmuta Kohla, s nímž se prý definitivně rozloučili. Proti Schröderově straně mají tedy výhodu relativní čistoty. Schröder prožívá nejhorší krizi své kariéry. Bude teď muset přesvědčit voliče, že kolínský skandál je náhodný exces jednotlivců a nemá s řádnými poměry v SPD nic společného. A to bude zatraceně těžké. Pozvolné rozmotávání případu totiž naznačuje, že spíše než o úlet několika funkcionářů šlo o zažitou stranickou metodu. K potvrzení existence "systému Kohl" v SPD chybí už jen další obdobná aféra v jiné spolkové zemi. Jeden skandál Schröder s vypětím sil ještě zahladí, seriál afér by ho stál kancléřskou židli na příští čtyři roky.
</TEXT>
</DOC>
<DOC>
<DOCID>LN-20020308043</DOCID>
<DOCNO>LN-20020308043</DOCNO>
<DATE>03/08/02</DATE>
<TITLE>
Komu dá Jan Kasl vale - politice, či jen ODS?
</TITLE>
<TEXT>
Dvaačtyřicátý pražský primátor je v problémech. Případnější by bylo dodat - opět v problémech, protože Jan Kasl od usednutí do pražského trůnu z trablů skoro nevyšel. Tentokrát už mu ale roztržka s magistrátem i s ODS asi zlomí vaz definitivně. Kaslovu aktuální pozici lze vystihnout stručně: nechá ho ODS dovládnout do podzimních voleb, nebo ani to ne? Když se před čtyřmi lety do čela Prahy postavil málo známý sympatický a sebevědomý architekt, bylo to příjemné překvapení. ODS ale brzy zjistila, že pro ni to bude denní drama s otevřeným koncem. Kasl se netajil kritickými názory na éru Jana Koukala, poměry v pražské ODS i na špičky strany. Pozice metropolitního krále by za jiné situace slibovala minimálně vznik silné alternativy ke kursu Václava Klause. Jan Kasl to ale vzal za špatný konec. Nesbíral trpělivě podporu, neobklopil se svými lidmi. Z pozice viditelného libera se přesto zapojil do mírně mafiánské války v pražské ODS a palbu proti všem spustil přes vlivná a jemu nakloněná média. Osten své kritiky navíc nejednou přibrousil tak, že by ji za neloajalitu musely označit i strany méně sevřené, než je ODS. Poslední případ, kdy se veřejně omluvil za - svůj! - zkorumpovaný magistrát (a nepředložil jedním dechem soupis zdokumentovaných případů a trestních oznámení), svědčí o tom, že Kasl už zcela přestal vnímat, zda je v Praze ještě u moci, nebo už v opozici. Po tomto úletu již asi nemůže doufat, že kdoví už kolikátý pražský požár opět pomůže hasit Václav Klaus. Spíše se mu na primátorský stůl vrací otázka, o které se spekulovalo už dříve: Nepřivítala by na podzim Unie svobody jednu výraznou osobnost na svou kandidátku?
</TEXT>
</DOC>
<DOC>
<DOCID>LN-20020308044</DOCID>
<DOCNO>LN-20020308044</DOCNO>
<DATE>03/08/02</DATE>
<TITLE>
Scénáře podpisových akcí umělců se opakují
</TITLE>
<TEXT>
Poučný televizní dokument Zpátky ni krok? aneb O podepisování v Čechách přehledně naservíroval různé podpisové vlny, jichž se v naší novodobé historii více či méně ochotně zúčastňovali umělci. Taussigův a Jančárkův film s využitím průvodců - pamětníků připomněl těm, kteří to nezažili nebo se snad nepamatují, že scénář a režie byly vždy stejné: hlediště plné známých tváří, kamery vyhledávají ty nejmilovanější; jarý komentář hlásá, jak umělecká fronta jde v čele pokroku, jednou na straně okupantů, jindy dělnické třídy; masová podpisová akce vše korunuje. Autentické záběry jsou přesvědčivé a vzpomínky pamětníků detailní. Jaroslavu Adamovou její podpis na poúnorovém "slibu věrnosti" udivil, Ota Ornest vše připouštěl a věcně komentoval, Otomar Krejča leccos vysvětloval Mefistem v nás. A najednou Zdeněk Urbánek jen tak mezi řečí utrousil, že spolu s Miladou Horákovou, Josefem Beranem, Ferdinandem Peroutkou a dalšími ještě 22. února '48 veřejně varovali, že demokracie u nás je ohrožena. Kdo bude zkoumat, co bylo z nadšení, co ze strachu a čemu se dalo vyhnout? Podle Jaroslavy Adamové se tento národ zkrátka rád podepisuje. Jenže: pouze herci či spisovatelé nejsou národ. Ba ani novináři, kteří je zviditelňují.
</TEXT>
</DOC>
<DOC>
<DOCID>LN-20020308045</DOCID>
<DOCNO>LN-20020308045</DOCNO>
<DATE>03/08/02</DATE>
<TITLE>
...anebo by ho měl předseda vlády odvolat, protože si ve své funkci počíná svévolně.
</TITLE>
<TEXT>
Česká televize přinesla v úterý večer velmi znepokojivou informaci: zaměstnankyně Národního bezpečnostního úřadu (NBÚ) Jitka Šmídová sdělila divákům, že ředitel NBÚ Kadlec nesprávně vydal bezpečnostní certifikát náměstkovi policejního prezidenta Václavu Jakubíkovi. Podle vlastních slov Jakubíkovu prověrku prováděla právě ona a dospěla k závěru, že tento muž neskýtá potřebné záruky a neměl by mít přístup k utajovaným skutečnostem. Kadlec Jakubíkovi přesto certifikát vydal. Nabízí se podezření, že tak učinil na politickou objednávku, čímž by zcela pošlapal smysl a účel úřadu, v jehož čele stojí a který má být politicky zcela nezávislý. Podle Miloše Zemana je v NBÚ vše v pořádku a on nevidí žádný důvod k zásahu. Tisková mluvčí NBÚ je téhož názoru: všechno prý proběhlo podle zákona. Nejhorší je, že je to vcelku pravda. Vydávání certifikátů je v kompetenci ředitele NBÚ a proti jeho rozhodnutí není odvolání ani je není možné nijak přezkoumat. Tato nepřiměřená pravomoc jde samozřejmě na vrub zákonodárců a oni sami dobře vědí, že na ni naši západní spojenci už nejednou poukazovali. Veřejnosti je známo, že Jakubíkovu prověrku tvrdě kritizoval tisk a že to nebyl první případ, kdy novináři upozorňovali na možnost, že Kadlec jedná podle vlastní vůle a neohlíží se na podklady, které mu mají k rozhodování sloužit. Jenže s odvoláním ředitele Kadlece je to těžké. Sama jsem na jeho praktiky upozorňovala nejméně dva poslance ODS, kteří se věnují bezpečnostní problematice. Oba odpověděli, že Kadlece drží ve funkci sociální demokracie a že oni s tím nemohou nic dělat. Přirozeně, mají přece s ČSSD opoziční smlouvu a rozdělili si působnost, takže Kadlece nechávali na pokoji, ať dělal co dělal. Bez ohledu na to, že tím poškozují zájmy našeho státu úřadům Severoatlantické aliance přece nemohlo uniknout, jak podivné okolnosti provázejí české bezpečnostní prověrky. Aféra však probíhá podle osvědčeného scénáře: nezabývat se podstatou věci, ale nasadit psí hlavu tomu, kdo o ní informoval. A tak nyní NBÚ "zvažuje", zda na Šmídovou podat trestní oznámení. Je to nehorázné, nikoli však překvapivé. Stává se často, že upozorní-li občan například Inspekci ministra vnitra na nějakou nepravost, inspektoři se vyptávají, odkud o ní ví, a hledají toho, kdo informaci "pustil", aniž by se snažili usvědčit a potrestat viníka. Nebude-li Kadlec odvolán ani po této aféře, měla bych pro naše poslance jiný návrh: mohli by mu ještě vydatně zvýšit plat a zbytek NBÚ zrušit. Dnešní ředitel přece celý nákladný aparát svého úřadu k ničemu nepotřebuje, rozhoduje sám. Ušetřili bychom desítky milionů.
</TEXT>
</DOC>
<DOC>
<DOCID>LN-20020308046</DOCID>
<DOCNO>LN-20020308046</DOCNO>
<DATE>03/08/02</DATE>
<TITLE>
Vojtěch Balík, ředitel Národní knihovny
</TITLE>
<TEXT>
1. Kdo vyhraje volby?
Podle mě bude výsledek těsný. Bude se rozhodovat mezi třemi hlavními proudy, které působí na současné politické scéně.
2. Kdo bude příštím premiérem?
To vyplývá z první odpovědi představitel vítězné strany.
</TEXT>
<HEADING>
3. Jaký problém by měla příští vláda vyřešit?
</HEADING>
<TEXT>
Zcela prvořadé je naše začlenění do evropské komunity a vstup do Evropské unie. S tím souvisí přizpůsobení legislativy, které už probíhá, ale také něco, co si ještě příliš neuvědomujeme: musíme se mnohem těsněji začlenit do prostředí, kterému se říká informační společnost. Dalším velkým úkolem na čistě domácím poli je reforma daňového a důchodového systému.
Zcela prvořadé je naše začlenění do evropské komunity a vstup do Evropské unie. S tím souvisí přizpůsobení legislativy, které už probíhá, ale také něco, co si ještě příliš neuvědomujeme: musíme se mnohem těsněji začlenit do prostředí, kterému se říká informační společnost. Dalším velkým úkolem na čistě domácím poli je reforma daňového a důchodového systému.
</TEXT>
</DOC>
<DOC>
<DOCID>LN-20020308047</DOCID>
<DOCNO>LN-20020308047</DOCNO>
<DATE>03/08/02</DATE>
<TITLE>
Ad LN 5. 3. 2002: Přímá volba prezidenta není úkol naší doby
</TITLE>
<TEXT>
Předseda ODS nevěří svým očím, že někdo "chce vyhrát volby s tématem přímé volby prezidenta". Nemusí. Podstatné je, aby občané věděli, že jde o jeden z důležitých programových cílů US-DEU i Koalice. Veřejnost si přímou volbu hlavy státu přeje, což potvrzují průzkumy veřejného mínění. Václav Klaus vidí v přímé volbě prezidenta výraz nevíry v parlamentní systém politických stran. Zřejmě v něj tedy nevěří ani země, v nichž je běžnou součástí politického systému, například USA, Francie, Irsko, Island nebo Rakousko. Prezident volený přímo, a tudíž nezávislý na parlamentu náš ústavní systém nejenže nepoškodí, ale naopak posílí. Proč? Rozšíří možnost občanů rozhodovat přímo o konkrétních věcech veřejného zájmu, posílí jejich důvěru ve stát v době, kdy roste nedůvěra vůči politice i úřadům. Na nestabilní politické scéně plné nejrůznějších střetů musí existovat respektovaná a sjednocující osobnost, schopná důstojně reprezentovat zemi v zahraničí. Budou-li o prezidentovi nadále rozhodovat jen politické strany prostřednictvím zástupců v parlamentu, bude na nich a na vládě prezident závislý. Stávající prezidentské kompetence není nutné zvyšovat, měl by však mít možnost využívat je bez stranického diktátu. Za mnohem důležitější považuji polemiku o jednom z klíčových problémů ČR - narůstající korupci a formách boje s ní.
</TEXT>
</DOC>
<DOC>
<DOCID>LN-20020308048</DOCID>
<DOCNO>LN-20020308048</DOCNO>
<DATE>03/08/02</DATE>
<TITLE>
Ad LN 4. 3. 2002: Ochranný autorský svaz se zřejmě inspiroval...
</TITLE>
<TEXT>
Zpráva, že by z autobusů a, doufám, následně i ze supermarketů měla zmizet hudba, mne potěšila. Každý nemá stejně pokleslý vkus, aby se necítil obtěžován primitivním akustickým smogem, vysílaným většinou komerčních stanic. Zrakově nepříjemným vjemům se můžeme bránit otočením hlavy nebo zavřením víček. Proti nepříjemnému hluku, stejně jako proti kouři nebo smradu, je člověk bezbranný. Proti ublbující módě zvukových kulis by nás měly chránit zdravotně-hygienické normy. Autorský svaz OSA tedy má moje sympatie. Ať ti obtěžovatelé za to alespoň platí.
</TEXT>
</DOC>
<DOC>
<DOCID>LN-20020308049</DOCID>
<DOCNO>LN-20020308049</DOCNO>
<DATE>03/08/02</DATE>
<TITLE>
Ad LN 6. 3.: Z autobusů mizí rádia, dopravci nechtějí platit autorskému svazu
</TITLE>
<TEXT>
Článek o počínání Ochranného svazu autorského (OSA), který se snaží od dopravců MHD vybírat poplatky za autorská práva, mne utvrdil v tom, že jde o kampaň s cílem snížit pozornost a ostražitost oněch řidičů, a zvýšit tak nehodovost! Pánové z OSA pravděpodobně nejezdí automobily. Jinak by věděli, jak je mnohdy složité udržet za volantem soustředěnost. K tomu mně osobně pomáhá radiopřijímač v autě. Tato kampaň má zřejmě zmnohonásobit zisky OSA z autorských práv, a tak si vybrali ten nejsnazší cíl, řidiče autobusů, přestože mnohé osobní automobily vybavené výkonnými audioaparaturami připomínají pojízdnou diskotéku (provozují veřejnou produkci), a jejich řidiči by tudíž měli platit poplatky OSA. Nevím, proč se tak neděje, zřejmě se OSA těchto řidičů osobních aut bojí. T.
</TEXT>
</DOC>
<DOC>
<DOCID>LN-20020308050</DOCID>
<DOCNO>LN-20020308050</DOCNO>
<DATE>03/08/02</DATE>
<TITLE>
Ad LN 27. 2. 2002: Zítkův boj - prohra rozumu
</TITLE>
<TEXT>
Pražský městský soud potvrdil rozhodnutí obvodního soudu, který odsoudil Michala Zítka na tři roky podmíněně na pět let a k pokutě dva miliony korun. Setrval na stanovisku, že historické dokumenty je nutno vydávat pouze s odbornými komentáři a poznámkami. Hrubě tak podcenil soudnost českých čtenářů a jejich schopnost vlastního posouzení vydaných dokumentů. Podle mne bylo vydání knihy velmi záslužný čin, jako komentář zcela postačuje text vytištěný na přebalu prodávané knihy. Věřím, že Nejvyšší soud v Brně vyhoví dovolání odsouzeného a odstraní z našeho soudnictví ostudné rozhodnutí.
</TEXT>
</DOC>
<DOC>
<DOCID>LN-20020308051</DOCID>
<DOCNO>LN-20020308051</DOCNO>
<DATE>03/08/02</DATE>
<TEXT>
Nedávno jsem cestoval z Drážďan do České republiky vlakem. Naposledy jsem jel vlakem někdy v roce 1987, těsně předtím, než jsem opustil socialistické Československo. Současná cesta pro mne znamenala nečekaný návrat do minulosti. Vlak z Drážďan do Prahy se vyznačoval čistotou odpovídající standardu německých drah. Žalostný pohled na česká nádraží plná špíny a nepořádku naznačoval, že zde asi všechno v pořádku nebude. Nádraží Praha-Holešovice nebylo výjimkou. Z Holešovic jsem se přesunul na Prahu-střed a pokračoval vnitrostátním rychlíkem do Havlíčkova Brodu. Nádraží bylo opět obrazem bídy a utrpení. Na můj dotaz, zda jede nějaký vlak zpět do Drážďan po desáté večer, mi úředník informační kanceláře sdělil, že "si to představuji jako Hurvínek válku, aby vlak jezdil z Prahy tak pozdě". Vzdal jsem se naděje, že bych se mohl kdekoliv na nádraží slušně najíst. Úschovna zavazadel se od dob hlubokého komunismu téměř nezměnila. Rychlík do Havlíčkova Brodu mne vrátil o dvacet let zpátky a možná ještě dál. Ani jízdenka první třídy mě neuchránila od špíny, záchod bylo možné použít jen v nejvyšší nouzi. Při zpáteční cestě jsem poznal pražské Hlavní nádraží, které se od těch ostatních nelišilo. Nevím, kdo je ředitelem drah nebo ministrem dopravy. Je mi však jasné, že tito soudruzi (nyní pánové) určitě vlakem nejezdí.
</TEXT>
</DOC>
<DOC>
<DOCID>LN-20020308052</DOCID>
<DOCNO>LN-20020308052</DOCNO>
<DATE>03/08/02</DATE>
<TITLE>
Ad LN 6. 3.: Pořad Katovna by měl být okamžitě stažen z obrazovky...
</TITLE>
<TEXT>
Uvědomuje si pan Staněk, že cílová skupina čtenářů jeho časopisu se liší od té, která sleduje pořad Katovna? Ve svém článku požaduje polopatistické, nedůležité údaje (např. k soutěži Gladiátor) a napadá všechny, kteří jsou s Katovnou spokojeni. Pracovní zaneprázdněnost u přímého vysílání lze pochopit a omluvit - měl se snad V. Just vymluvit na nemoc jako politici?
</TEXT>
</DOC>
<DOC>
<DOCID>LN-20020308053</DOCID>
<DOCNO>LN-20020308053</DOCNO>
<DATE>03/08/02</DATE>
<TITLE>
Boj proti kopírování cédéček nemůže hudební průmysl rozhodně vyhrát
</TITLE>
<TEXT>
Ceny za populární hudbu jsou rozdány a kapitáni hudebního průmyslu mohou být spokojeni. Ve skutečnosti však nejsou, a jak jsme před několika týdny při předávání amerických cen Grammy slyšeli, hudba je v ohrožení. Známe i pachatele - jsou jimi internet a počítače. Ale samozřejmě je to jinak: hudbu ve skutečnosti zabíjí hudební průmysl. Hlavní problém nelegálního kopírování spočívá v ignoranci technického pokroku. Hudební vydavatelství dlouho odmítala vzít internet na vědomí, ač bylo už od poloviny 90. let jasné, že bude hrát v zábavním průmyslu zásadní roli. Místo aby internet zakalkulovala do svých obchodních modelů, omezovala se na prohlášení, že počítačové technologie hudební trh nezajímají. Do reality vrátil hudební vydavatele až výměnný program Napster, který v době vrcholu popularity v roce 2000 používalo až osmdesát milionů lidí. Pět největších hudebních firem podalo proti Napsteru žalobu, která jeho fungování v tehdejší podobě zamezila. Ale na síti se okamžitě objevily "napstery" nové. Hudební průmysl vyhrál bitvu, pokud ovšem nezmění strategii, prohraje válku.
</TEXT>
<HEADING>
CD nejlépe zadarmo
</HEADING>
<TEXT>
Předurčení k neúspěchu je zakódované v ekonomické rovině. Počítačové technologie se v posledních letech stále zlevňovaly, cena hudebních nosičů je však stejná či roste. Podle časopisu Newsweek se loni prodalo víc "prázdných" cédéček než nahraných. Dva z pěti majitelů počítače vlastní vypalovačku a mohou si cédéčka kopírovat. Mládež ve věku od třinácti do dvaceti let tráví u počítačů stále víc volného času. Lze se divit, že stahování hudby z internetu považují za přirozenější než nákup v megastoru? Výzkumy marketingových agentur ukazují, že mladí lidé považují hudbu za produkt, který by měl být velmi levný, nebo dokonce zadarmo. Hudební trh si již dříve rozdělilo pět firem přesvědčených, že si mohou dovolit všechno. Když se hudba začala prodávat místo na vinylových deskách na cédéčkách, výrobci ji zdražili, třebaže výroba cédéček je levnější. A když loni v Americe prodej cédéček poprvé poklesl, reagovaly hudební firmy zdražováním. Vydavatelství se domnívají, že když jde za peníze vyrobit hitmakery z přihlouplých teenagerů, můžou si koupit iloajalitu zákazníků. V tom se mýlí. Úspěch kteréhokoliv "značkového" zboží je založen na tom, že kromě produktu dodává zákazníkovi i určitý životní pocit. Proto je ochoten zaplatit za tričko s logem víc než za třikrát levnější kus textilu v asijské tržnici. Jediný pocit z hudebních vydavatelů je jejich nenajedenost.
</TEXT>
<HEADING>
Válka s hackery
</HEADING>
<TEXT>
Posledním tahem hudebních firem je výroba cédéček, která nejdou přehrát v počítači. Ačkoliv stahování skladeb z internetu působí největší problémy v Americe, testovaly firmy prodej cédéček v Evropě, v méně rozvinutých zemích. A to včetně České republiky, kde bylo prvním titulem na takto upraveném nosiči album Dana Bárty. Úprava cédéček je technologicky náročná, drahá záležitost, ovšem jediné, čeho vydavatelství docílila, je rozpoutání války s hackery. A tu nemůžou vyhrát. Už dnes najdete na internetu návody, jak tuto ochranu velmi jednoduše a primitivně překonat. Uvedení prvních podobných cédéček v Americe vyvolalo protesty některých politiků i soudní spory, z nichž první již advokáti zastupující spotřebitele vyhráli. Ještě významnější je ovšem prohlášení firmy Philips, která vlastní většinu patentů spojených s formátem CD Audio. Philips tvrdí, že tzv. "chráněná cédéčka" nesplňují nároky na označení jako CD Audio, a mělo by to na nich být uvedeno. Zmíněná cédéčka totiž neodmítají fungovat pouze v počítačích, ale i v řadě dalších přehrávačů. Že hudební průmysl nepochopil logiku technického pokroku, je nad slunce jasnější. Jinak by totiž nemohl počítat s tím, že prosadí nový formát, který je chudší než ten předchozí, a lidé si ho budou kupovat jen proto, aby "zachránili" hudbu. Chytré firmy to vždycky dělaly naopak: nový a pro ně výhodnější formát prosadily tak, že vylepšily parametry toho stávajícího - a dřív nebo později ho tím odsunuly na smetiště dějin. Z čehož plyne, že na smetišti dějin skončí hudební průmysl. Hudba to snad přežije.
Posledním tahem hudebních firem je výroba cédéček, která nejdou přehrát v počítači. Ačkoliv stahování skladeb z internetu působí největší problémy v Americe, testovaly firmy prodej cédéček v Evropě, v méně rozvinutých zemích. A to včetně České republiky, kde bylo prvním titulem na takto upraveném nosiči album Dana Bárty. Úprava cédéček je technologicky náročná, drahá záležitost, ovšem jediné, čeho vydavatelství docílila, je rozpoutání války s hackery. A tu nemůžou vyhrát. Už dnes najdete na internetu návody, jak tuto ochranu velmi jednoduše a primitivně překonat. Uvedení prvních podobných cédéček v Americe vyvolalo protesty některých politiků i soudní spory, z nichž první již advokáti zastupující spotřebitele vyhráli. Ještě významnější je ovšem prohlášení firmy Philips, která vlastní většinu patentů spojených s formátem CD Audio. Philips tvrdí, že tzv. "chráněná cédéčka" nesplňují nároky na označení jako CD Audio, a mělo by to na nich být uvedeno. Zmíněná cédéčka totiž neodmítají fungovat pouze v počítačích, ale i v řadě dalších přehrávačů. Že hudební průmysl nepochopil logiku technického pokroku, je nad slunce jasnější. Jinak by totiž nemohl počítat s tím, že prosadí nový formát, který je chudší než ten předchozí, a lidé si ho budou kupovat jen proto, aby "zachránili" hudbu. Chytré firmy to vždycky dělaly naopak: nový a pro ně výhodnější formát prosadily tak, že vylepšily parametry toho stávajícího - a dřív nebo později ho tím odsunuly na smetiště dějin. Z čehož plyne, že na smetišti dějin skončí hudební průmysl. Hudba to snad přežije.
</TEXT>
</DOC>
<DOC>
<DOCID>LN-20020308054</DOCID>
<DOCNO>LN-20020308054</DOCNO>
<DATE>03/08/02</DATE>
<TEXT>
V příloze Lidových novin Sto dní do voleb 4. března 2002 jsme bohužel zaměnili fotografie ekonomů Jana Mládka a Jiřího Schwarze. Omlouváme se jim i čtenářům a uvádíme věc na pravou míru.
</TEXT>
</DOC>
<DOC>
<DOCID>LN-20020308055</DOCID>
<DOCNO>LN-20020308055</DOCNO>
<DATE>03/08/02</DATE>
<TITLE>
Během deseti let plánují Spojené státy nahradit ve válkách vojáky inteligentními stroji
</TITLE>
<TEXT>
Minimální ztráty na životech má zajistit "Bojový systém budoucnosti".Stroje nové generace se budou samy bránit i útočit a provádět výzkumné operace.
WASHINGTON - Již v roce 2010 by měli být vyvinuti váleční roboti, kteří by na bojištích nahradili lidi. Armáda Spojených států totiž zamýšlí vytvořit novou bojovou síť - "Bojový systém budoucnosti". Důmyslné zbraně by tak mohly být rozmístěny do blízkosti nepřítele s minimálním rizikem ztrát na životech. "Naším cílem je vytvoření systému, který umožní provádět pomocí lidmi řízených i neřízených robotů veškeré potřebné operace," uvedl pro britský list Daily Telegraph mluvčí výzkumné agentury Pentagonu. "Budou schopni se sami bránit, vyhledávat cíle a střílet na ně i vykonávat průzkum," řekl dále. Hned tři bankovní a obchodní konsorcia projevila zájem podílet se spolu s Pentagonem na vedení tohoto projektu v hodnotě 154 milionů dolarů (více než 5,5 miliardy korun). Nejpozději do deseti let by tak měla být první generace válečných robotů schopná "vyrazit do boje". K novým zbraním budou patřit laserové zbraně a mikrovlnné ostřelovače umístěné na vozidlech pohybujících se maximální rychlostí 96 kilometrů za hodinu. Tyto lidmi neobsluhované stroje by měly převzít téměř všechny funkce tanku. "Bojový systém budoucnosti" by měl zahrnovat také zdokonalené bezpilotní letouny, které by vypouštěly řízené střely a "chytré" bomby na cíle vyhledané pozemními roboty. Letouny se řízenými střelami byly již v malém počtu použity v Afghánistánu. Tanky nové generace budou mít pouze čtvrtinovou hmotnost těch současných. Samostatné kontrolní plošiny - vozidla, která budou řídit a koordinovat útok robotů - budou mít lidskou posádku. "Vše bude mnohem menší, lehčí a rychlejší. Navíc roboti nepotřebují potraviny, takže omezíme i výdaje na logistickou podporu," řekl Kendell Pease, mluvčí společnosti General Dynamics, která se projektu účastní. "Jestliže se projekt zdaří, bude válka v budoucnosti na hony vzdálená všemu, co nyní existuje," podotkl expert na konvenční zbraně Bob Sherman z Federace amerických vědců. Využití rafinovaných strojů jako válečných zbraní však s sebou nese i etické problémy. "Chystáme se dát inteligentnímu robotovi autoritu rozhodnout, kdy má začít střílet?" vyjádřil obavy Sherman.
</TEXT>
</DOC>
<DOC>
<DOCID>LN-20020308056</DOCID>
<DOCNO>LN-20020308056</DOCNO>
<DATE>03/08/02</DATE>
<GEOGRAPHY>LONDÝN</GEOGRAPHY>
<TEXT>
Lidé, kteří vynechávají snídani, snadněji nastydnou nebo dostanou chřipku než ti, kdo ráno poctivě snídají. Nové výzkumy britských vědců ukazují, že náchylnost chytit nějaký bacil ovlivňuje řada faktorů, mezi něž patří stres, kouření, pití alkoholu a také pravidelné vynechávání snídaně. Vědci z psychologického ústavu univerzity v Cardiffu provedli průzkum na stovce dobrovolníků, kteří si měli deset týdnů poctivě zapisovat všechny nemoci a problémy s pamětí. Dobrovolníci, kteří hlásili více než jednu nemoc, méně často snídali a více pili alkohol.
</TEXT>
</DOC>
<DOC>
<DOCID>LN-20020308057</DOCID>
<DOCNO>LN-20020308057</DOCNO>
<DATE>03/08/02</DATE>
<GEOGRAPHY>LONDÝN</GEOGRAPHY>
<TEXT>
Obdivovatelé Picassa budou mít tento měsíc možnost získat některé z netradičních děl tohoto umělce. Pětatřicet keramických děl Pabla Picassa, která budou vydražena v londýnské aukční síni Sotheby's 20. března, zahrnuje zdobené džbány, malované talíře a glazované kachle, jež vznikly na sklonku umělcova života poblíž jihofrancouzského Cannes. Nejdráže byla ohodnocena sada talířů zobrazujících býčí zápasy, jejíž vyvolávací cena se bude pohybovat mezi 20 tisíci až 30 tisíci librami. Sbírka keramiky obsahuje předměty vyrobené pod přímým dohledem umělce či s jeho souhlasem v limitovaných vydáních od 20 do 500 kusů.
</TEXT>
</DOC>
<DOC>
<DOCID>LN-20020308058</DOCID>
<DOCNO>LN-20020308058</DOCNO>
<DATE>03/08/02</DATE>
<TEXT>
Vystoupil jsem v Sokolově a došel k domu kultury. Nad vchodem byl nápis Festival romských písní a souborů, kolem chodila romská policejní hlídka, já jsem tam byl jediný "bílý". Koncert začal o dvacet minut později, než bylo uvedeno na plakátech. Budova byla uzamčena, oba romští policisté stáli u centrálních dveří. Doktor Ščuka mě přivedl na jeviště a představil jako konferenciéra. Ze sálu se ozvalo reptání, které přerostlo ve sborové výkřiky: "Nechceme gádžu! To je cikánský festival! Naše muzika! Ať jde gádžo pryč!" Prokurátor zvedl ruku - pozvolna všichni zmlkli. Do nastalého ticha jsem rychle řekl připravenou repliku: "O vašich nádherných písních by mohl daleko lépe než já mluvit tady váš pan doktor, ale proč by to dělal. Dnes se mu nějak nechce, a tak si na to najal gádžu." Vteřinku bylo ticho, pak se ozval smích a souhlasné mručení. "Však nechte gádžu, něch robí!" - dali mi cikáni práci. Jako moderátora mě ale moc nepotřebovali. Ze scénáře nerespektovali vůbec nic. Na pódium přicházeli Deméterovci, soubory Perun, Khamoro, pak veliké taneční skupiny... Nakonec tam nebylo k hnutí, protože kdo se tam objevil, už neodešel, a tak se vše přelévalo do hlediště. Řady židlí mizely kdesi u stěn komunistického kulturáku, diváci se promíchali s účinkujícími a všichni zpívali a tančili oslavný závěrečný chorál. Uprostřed toho cikánského chumlu jsem stál já, zbytečný gádžo, a volal do mikrofonu: "Vaše písně jsou krásné, protože jsou svobodné!" Na konci sedmdesátých let to byla docela odvážná replika, ale nikdo mě neudal, protože tam jsem byl jediný bílý. Před dvěma lety jsem jel v metru a nastupoval do nacpaného vagonu. A náhle jsem zase byl v cikánském chumlu. Dveře se zavřely, kus chumlu zůstal na perónu a já jen zaznamenal, jak si překrásně snědé dívky na nástupišti předávají moji peněženku s rychlostí štafetového kolíku sprinterů USA. Příští stanice Můstek, doktor Ščuka nebyl nablízku, sedí už dávno někde v zahraničí jako romský papaláš. A ty pěkné dívenky si mě ze sokolovského festivalu nepamatovaly. Romové mají špatnou pověst. A ta se, jak známo, lehko získá. Když byl pan doktor Uhde ministrem kultury, přišla k němu bez ohlášení skupina Romů. Bylo jich dvacet osm a měli si zvolit jednoho svého zástupce. Padl návrh. 27 bylo proti. Volby dopadly stejně, i když se kandidáti měnili. Zdá se, že Romové mnohdy nevěří ani jeden druhému. A od toho budou muset začít! Současný režim se snaží problém řešit po čtyřiceti letech vlády komunistů. Je to mravenčí práce na dlouhé roky. Zatím jsme v postavení rabína, který se každý den ráno modlí u Zdi nářků za mír na světě, v poledne za to, aby nebyla chudoba, a odpoledne za ukončení izraelsko-palestinské války. Tak to dělá dlouhá desetiletí. Na otázku, jaké má přitom pocity, říká: "Jako když mluvíte do zdi."
</TEXT>
</DOC>
<DOC>
<DOCID>LN-20020308059</DOCID>
<DOCNO>LN-20020308059</DOCNO>
<DATE>03/08/02</DATE>
<TITLE>
Představenstvo Českého Telecomu odvolalo Fredericka Ledbettera z postu ředitele internetového odštěpného závodu Imaginet. Podle slov generálního ředitele Přemysla Klímy se závodu pod Ledbetterovým vedením nepodařilo zcela naplnit ambiciózní plány rozvoje a ekonomického růstu.
</TITLE>
<TEXT>
Obchodní tiskárny Kolín, které jsou největším českým výrobcem flexibilních obalů a samolepicích etiket, loni zvýšily tržby o 97 milionů Kč na 1,154 miliardy Kč z 1,057 miliardy Kč. Zisk očekává kolem pěti milionů korun. Letos by se tržby měly zvýšit o deset procent, řekl ČTK generální ředitel Václav Novák. Loňský nárůst tržeb souvisí se zvýšením výroby, což umožnily rozsáhlé investice; firma loni nakoupila nové technologie za více než 100 milionů korun.
Majetek otevřených podílových fondů sdružených v Unii investičních společností ČR (UNIS) vzrostl v únoru o 2,1 miliardy Kč na 75,3 miliardy korun. Čisté prodeje otevřených podílových fondů dosáhly 2,5 miliardy Kč. Od počátku roku tak majetek těchto fondů stoupl o 11,1 miliardy Kč a téměř tak vymazal ztráty loňského roku. Výraznou část lednového devítimiliardového nárůstu však způsobilo to, že do statistiky byl zahrnut fond 1. IN - PIF s majetkem přes 6,5 miliardy Kč, který se počátkem roku otevřel. V únoru vykázal podle serveru Peníze.cz nejvyšší výkonnost fond Union peněžní trh se zhodnocením 0,39 procenta.
Slezan Frýdek-Místek, severomoravská textilka, vyplatí za loňský rok hrubou dividendu šest korun na akcii o jmenovité hodnotě jeden tisíc Kč a tři koruny na akcii o hodnotě 500 Kč. Rozhodla o tom včerejší valná hromada textilky. Z čistého auditovaného zisku 50,48 milionu Kč, což je o 10,27 milionu více než v roce 2000, tak na výplatu dividend připadne 4,84 milionu korun.
Česká konsolidační agentura zřejmě na začátku dubna vypíše další výběrové řízení na prodej zhruba 145milionové až 180milionové pohledávky za Elite Varnsdorf, významného výrobce dámských punčoch. Agentura se snažila neúspěšně prodat pohledávku již čtyřikrát. Ani při posledním pokusu z konce loňského roku ale neměl o pohledávku nikdo zájem. ČKA proto výběrové řízení zrušila.
OKD, největší domácí producent černého uhlí, vykázal loni podle předběžných výsledků čistý zisk 72 milionů korun. V roce 2000 to bylo 90,2 milionu. Do poklesu zisku se promítl prodej utlumovaných těžebních lokalit Dolu Odra státnímu podniku Diamo. Těžba uhlí loni vzrostla na 11,513 milionu tun ze 11,184 milionu tun, které OKD vytěžily v roce 2000.
Xbox, herní konzole firmy Microsoft, bude dočasně stažena z japonského trhu. Dva týdny po debutu v zemi Sony a Nintenda, největších konkurentů Microsoftu v oblasti počítačových her, se zjistilo, že 250 000 dodaných konzolí poškozuje vložené herní disky. Vadné přístroje bude Microsoft opravovat na vlastní náklady. Problémy Xboxu se objevily jen týden před jeho oficiálním uvedením na evropský trh.
Microsoft se zřejmě už brzy zbaví čtyřletého soudního sporu, který teď projednává washingtonská odvolací soudkyně Collleen Kollar-Kotellyová. V noci ze středy na čtvrtek se totiž advokát žalující strany, kterou je americké ministerstvo spravedlnosti, vyslovil pro ukončení sporu.
IBM, americký výrobce počítačů, podepsal pětiletý kontrakt se švýcarskou potravinářskou firmou Nestlé. Američané dodají Švýcarům počítače a programové vybavení za 500 milionů dolarů. Nestlé chce vybavit počítači pět nových datových center, kde budou umístěny servery, zálohovací systémy a software pro správu databází. Podle agentury Reuters chce Nestlé využít nové vybavení mimo jiné pro spuštění softwarových aplikací dodaných německou společností SAP.
Bernie Ecclestone, organizátor seriálu závodů formule 1, se podle včerejšího vydání Financial Times připojí k pěti automobilkám, které chtějí koupit práva na televizní přenosy ze závodů formule 1. Vysílací práva dosud drží německý mediální magnát Leo Kirch. Ecclestone o společném postupu s pěti automobilkami vyjednával na mezinárodním autosalonu v Ženevě. Kirch ovládá 75 procent firmy Slec, která vysílací práva kF 1 drží. Analytici odhadují, že cena za podíl nepřesáhne dvě miliardy dolarů, které Kirch před lety zaplatil za 58,3 procenta Slec. Dalších 16,7 % firmy ovládá Kirch nepřímo.
Publicis Groupe, francouzská reklamní agentura, chystá převzetí americké firmy Bcom3. Transakcí v odhadované hodnotě tří miliard dolarů zřejmě vznikne čtvrtá největší reklamní agentura na světě. Obchod má proběhnout výměnou akcií. Včera o tom informovala internetová edice listu The Wall Street Journal. Bcom3 sídlí v Chicagu a vznikla v roce 2000 sloučením holdingů Leo Group a MacManus Group. Mezi její dceřiné společnosti patří například Leo Burnett a PR firma Manning, Salvage &amp; Lee.
České radiokom. 425,81 1,36
Český Telecom 340,77 5,89
Česká spořitelna 386,12 0,21
</TEXT>
</DOC>
<DOC>
<DOCID>LN-20020308060</DOCID>
<DOCNO>LN-20020308060</DOCNO>
<DATE>03/08/02</DATE>
<TITLE>
PRAHA - Jon Jenson je jedním z mála Američanů, kteří neměli strach postavit se rozlíceným ocelářům demonstrujícím tento týden před úřadem prezidenta George W. Bushe za dovozní cla na levnou zahraniční ocel. Jenson šéfuje Koalici zpracovatelských odvětví pro volný obchod (CITAC), která sdružuje výrobce závislé na nákupu surovin a patří mezi hlavní odpůrce zvýšených cel na ocel importovanou do USA. Členy sdružení jsou totiž i výrobci automobilů, stavební firmy, strojírny a další podniky závislé na nákupu a zpracování oceli. "Tato cla jsou novými daněmi pro americký zpracovatelský průmysl," prohlašuje Jenson o dovozních clech, která mají být na importovanou ocel uvalena už od 20. března. Například společnost National Metalwares, jíž šéfuje Gary Hill, vyrábí trubkové součásti pro školní nábytek. Na jejím ročním obratu v přibližné výši 30 milionů dolarů se podílejí také výrobci zahradní techniky, například sekaček a secích strojů. "Nová dovozní cla zdraží naši produkci o 20 až 25 procent oproti zahraniční konkurenci, která může ohrozit nejen nás, ale i naše odběratele," řekl Hill ve včerejším vydání listu The New York Times.
</TITLE>
<HEADING>
Výhody dlouhodobých smluv
</HEADING>
<TEXT>
Sdružení CITAC ještě před schválením dovozních cel vypracovalo studii o jejich dopadech na americkou ekonomiku. Z jejích závěrů vyplývá, že cla na ocel přinesou ekonomice roční ztrátu v hodnotě 4 miliard dolarů a o práci připraví skoro 75 tisíc lidí. Na to okamžitě reagovalo sdružení AISI, které hájí zájmy ocelářů, zveřejněním "konkurenční" studie se zcela opačnými závěry. Zástupci obou táborů pak proti sobě svědčili před hospodářským výborem amerického Senátu. Mezi odpůrce dovozních cel patří i Danny Irby, šéf výroby z indianské loděnice Jeffboat. "Loděnice teď mají dost práce, ale pokud cena oceli stoupne, mohlo by se to negativně odrazit na zájmu o naše zboží," tvrdí Irby. V tuto chvíli však nikdo s určitostí neví, který z obou znepřátelených táborů bude mít nakonec pravdu. Zpracovatelé totiž nakupují ocel za cenu stanovenou dlouhodobými smlouvami, takže žádné okamžité dopady nelze očekávat. Ocel je navíc v současnosti velmi levná, a pokud její cena výrazně nestoupne, nemusela by ani nová dovozní cla zpracovatele oceli výrazně poškodit. "Cena oceli je tak nízká, že se snad pro nás v blízké budoucnosti nic moc nezmění," tvrdí John Hessmer, šéf výstavby v newyorské společnosti Rockefeller Group Development Corporation.
Sdružení CITAC ještě před schválením dovozních cel vypracovalo studii o jejich dopadech na americkou ekonomiku. Z jejích závěrů vyplývá, že cla na ocel přinesou ekonomice roční ztrátu v hodnotě 4 miliard dolarů a o práci připraví skoro 75 tisíc lidí. Na to okamžitě reagovalo sdružení AISI, které hájí zájmy ocelářů, zveřejněním "konkurenční" studie se zcela opačnými závěry. Zástupci obou táborů pak proti sobě svědčili před hospodářským výborem amerického Senátu. Mezi odpůrce dovozních cel patří i Danny Irby, šéf výroby z indianské loděnice Jeffboat. "Loděnice teď mají dost práce, ale pokud cena oceli stoupne, mohlo by se to negativně odrazit na zájmu o naše zboží," tvrdí Irby. V tuto chvíli však nikdo s určitostí neví, který z obou znepřátelených táborů bude mít nakonec pravdu. Zpracovatelé totiž nakupují ocel za cenu stanovenou dlouhodobými smlouvami, takže žádné okamžité dopady nelze očekávat. Ocel je navíc v současnosti velmi levná, a pokud její cena výrazně nestoupne, nemusela by ani nová dovozní cla zpracovatele oceli výrazně poškodit. "Cena oceli je tak nízká, že se snad pro nás v blízké budoucnosti nic moc nezmění," tvrdí John Hessmer, šéf výstavby v newyorské společnosti Rockefeller Group Development Corporation.
</TEXT>
</DOC>
<DOC>
<DOCID>LN-20020308061</DOCID>
<DOCNO>LN-20020308061</DOCNO>
<DATE>03/08/02</DATE>
<TITLE>
Třetina lidí v důchodovém věku bude podle předpokladu statistiků v Česku v roce 2030. Vláda proto chce podporovat zaměstnávání starších lidí.
</TITLE>
<GEOGRAPHY>PRAHA</GEOGRAPHY>
<TEXT>
Českou republiku čeká výrazná změna demografické struktury. Podle odhadu statistiků bude v roce 2030 v Česku více než třicet procent lidí starších 60 let. Ještě horší bude zřejmě situace o dalších pár let, kdy se do seniorského věku dostanou nejsilnější populační ročníky poloviny sedmdesátých let. Ministerští úředníci proto připravují projekt s názvem Národní program přípravy na stárnutí populace v ČR, přičemž jednotlivá ministerstva musejí zpracovat konkrétní programy na léta 2003 až 2012. Materiál má za cíl připravit podmínky pro "aktivní stáří." Jeho součástí je zejména podpora pracovních aktivit a hmotného zabezpečení seniorů. Úředníci proto chtějí "posílit význam" penzijního a životního pojištění a jiných forem vytváření finančních rezerv na stáří, podporovat vědomí vlastní odpovědnosti na přípravu na stáří, dále v případě pracovního trhu odstranit diskriminaci seniorů apod. Úřady by navíc měly uvést do praxe doporučení, že je třeba umožnit další zaměstnávání pracovníků, kteří splňují věkovou hranici odchodu do důchodu a chtějí dále pracovat, a motivovat setrvávání seniorů v pracovní procesu.
</TEXT>
<HEADING>
Do důchodu v sedmdesáti
</HEADING>
<TEXT>
Ekonomové se shodují na tom, že vzhledem ke stárnutí populace a přetěžování penzijního systému bude nutné dále zvyšovat hranici odchodu do důchodu. V současné době se hranice odchodu do penze zvyšuje na cílových 62 let u mužů, respektive 57 až 61 let u žen v roce 2006. "V roce 2030 pokládám za reálnou hranici odchodu do důchodu 70 let," říká analytik PPF Pavel Kohout. Vzhledem k prodlužování věku dožití by totiž hrozilo nebezpečí, že lidé budou déle v penzi než v produktivním věku. "Kvůli zlepšování zdravotního stavu jsou lidé v 60 letech v dobré kondici a jsou schopni pracovat," dodává Kohout. Diskriminace starších lidí na trhu práce se neobává. "Zaměstnavatelé nyní nechtějí zaměstnávat 50leté právě proto, že jim brzy odcházejí do penze," upozorňuje s tím, že prodloužením hranice tento problém odpadne. Poradce ministra Špidly Vít Samek nedávno v tisku uvedl, že pokud se hranice odchodu do důchodu bude postupně zvyšovat až na 65 let, nestane se "nic dramatického." "Lidé budou pracovat i žít déle," dodal. Vláda podobné opatření již přijala loni v případě předčasných důchodů. V roce 2000 totiž odcházelo do předčasného důchodu 59 procent důchodců, kteří tak řešili například své obtížné uplatnění na trhu práce, což pro penzijní systém představovalo velkou zátěž. Od loňského července jsou proto "předčasným" důchodcům kráceny (dočasně či trvale) penze, naopak důchod se zvyšuje penzistům, kteří pracují déle. Problém stárnutí populace si uvědomuje i ODS. Podle Martina Kocourka by jej však prý neřešila posunováním hranice penze, ale jen reformou systému - v přechodném období i s použitím privatizačních příjmů. Lidé by se při své individuální finanční spoluúčasti prý pak mohli sami rozhodnout, kdy půjdou do penze.
Některé body Národního programu přípravy na stárnutí populace v Česku
* etické principy přijímat opatření proti možnosti týrání a zneužívání seniorů
* práce umožňovat další zaměstnávání důchodců, kteří mají dále zájem pracovat a vytvářet vhodné podmínky s ohledem na zdravotní stav
* zdravý životní styl vyzývat občany v produktivním věku k zdravému životnímu stylu
* společenské aktivity odstraňovat bariéry, které brání seniorům dostat se do rozhodovacích pozic
* vzdělání předcházet vyčlenění seniorů z trhu práce a sociálnímu vyčlenění nabídkou vhodných vzdělávacích programů
Pramen: MPSV, ČSÚ
Podíl počtu seniorů nad 60 let v české populaci /v procentech
</TEXT>
</DOC>
<DOC>
<DOCID>LN-20020308062</DOCID>
<DOCNO>LN-20020308062</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Ochranná opatření USA na dovoz oceli a ocelářských výrobků se podle ministerstva průmyslu a obchodu nebudou vztahovat na ČR. "Tato opatření nebudou uplatňována vůči rozvojovým zemím, které jsou členy WTO a jejichž vývoz je menší než tři procenta celkového dovozu USA v této položce," řekla včera mluvčí MPO Anna Stárková. Kvůli úternímu rozhodnutí USA o zavedení cel včera podala Evropská unie oficiální stížnost u Světové obchodní organizace (WTO). Stejně tak reagoval Nový Zéland a Austrálie. K EU se zřejmě už brzy připojí také Brazílie a Tchaj-wan. ČR je členkou WTO a její vývoz oceli do USA nedosahuje stanovené tříprocentní hranice. ČR je zároveň příjemcem všeobecného systému celních preferencí GSP. "USA považují za rozvojové všechny státy, které jsou těmito příjemci," vysvětlila Stárková.
</TEXT>
</DOC>
<DOC>
<DOCID>LN-20020308063</DOCID>
<DOCNO>LN-20020308063</DOCNO>
<DATE>03/08/02</DATE>
<TITLE>
Českému reklamnímu trhu se pokles vyhýbá. Inzerenti zvedli výdaje o šest procent
</TITLE>
<TEXT>
Nejdelší reklamní spot v loňském roce odvysílala v délce bezmála osmi minut komerční TV Prima. Počet televizních diváků se ustálil v průměru na 85 procentech populace.
PRAHA - Čeští inzerenti v loňském roce srazili na kolena nejen západní Evropu, ale i Spojené státy. Výdaje do médií v loňském roce meziročně stouply o 5,8 procenta. Za reklamu se tak na českém trhu utratilo 14,84 miliardy korun. Podle expertů je hlavním důvodem rostoucích výdajů odolávání globální recesi, příliv zahraničních investic a dlouhodobě stabilní hospodářské podmínky. "Česko je na tom v zahraničním srovnání relativně dobře. Velký pokles, který zaznamenala západní Evropa a Spojené státy, se u nás zatím neprojevil. Revize rozpočtů - a tedy i výdajů na reklamu - se týkala především nadnárodních korporací, které takové akce dostaly jako globální pokyn," uvedl Michael Richter ze společnosti ARBOmedia, která je autorem studie o českém mediálním trhu.
</TEXT>
<HEADING>
O publikum se vedou války
</HEADING>
<TEXT>
Jedničkou na inzertním trhu zůstává televize. Z reklamního koláče si ukousla více než 45 procent - 6,75 miliardy korun. O miliardu méně vydělaly české noviny. Rádia si s inzertními příjmy 1,04 miliardy korun drží pozici nejlevnějšího způsobu oslovení spotřebitelů. V zahraničním srovnání jsou například šestkrát levnější než stejná média v Německu. U televize strávili loni Češi v průměru bez tří minut čtyři hodiny denně. V posledních dvou letech se počet diváků ustálil na 85 procentech populace. Počet odvysílaných spotů se v loňském roce zvýšil proti roku 2000 o téměř 30 procent a dosáhl na číslo 210 630. Nejdelší reklamní blok odvysílala komerční TV Prima - 20. října v délce 7,37 minuty. "Bezmála osmiminutový blok už je skutečně kláda. Tudy cesta asi nevede, lidi by to začalo brzy štvát. Samozřejmě se dopředu neví, jak dlouho bude reklamní blok trvat, takže je to i psychický tlak - nikdo neví, jestli by odchodem od televize nepřišel o kus filmu. Starší lidé takové pauzy většinou využijí, aby si uvařili kávu, mladí to obvykle přečkají u obrazovky," vysvětlil šéf Asociace komunikačních agentur Jiří Mikeš. Dlouhodobý pokles poslechovosti u českých rádií se podle společnosti ARBOmedia výrazně zpomalil. Boj mezi celoplošnými stanicemi ovšem vrcholí. Rádia se snaží orientovat na formát "informačního" média. Roste počet stanic, které se specializují na určité cílové skupiny. Pokračuje vlna české hudby. Inzerenty se rádia snaží nalákat především stupňující se kvalitou nabízeného servisu. O konzumenty reklamy svádějí bitvy také tištěná média. Lákavější se snaží být především přehlednou grafikou, barevností stránek a separátní strukturou. Velkou roli ve snaze zvýšit prodané výtisky hrají také soutěže o nákladné ceny. U deníků se výrazně projevuje rozkolísaný prodaný náklad a pokles aktivity inzerentů.
Největší zadavatelé reklamy v domácích médiích
pořadí společnost výdaje (v Kč)
</TEXT>
</DOC>
<DOC>
<DOCID>LN-20020308064</DOCID>
<DOCNO>LN-20020308064</DOCNO>
<DATE>03/08/02</DATE>
<TEXT>
Německý mobilní operátor E-plus zahájí provoz služby i-mode. V Japonsku velmi populární internetová služba pro mobilní telefony dovoluje stahování on-line her, výměnu obrázků, zasílání e-mailů a podobně. První mobily pro německý trh dodala firma NEC. Služba bude spuštěna dnes.
</TEXT>
</DOC>
<DOC>
<DOCID>LN-20020308065</DOCID>
<DOCNO>LN-20020308065</DOCNO>
<DATE>03/08/02</DATE>
<TITLE>
PRAHA - Pojišťovací domy si první rok třetího tisíciletí musely mnout ruce. Lidé a firmy si stále více kryjí záda před různými riziky. Zvyšuje se výběr pojistného jak u neživotního pojištění, kam patří například pojištění domácnosti či havarijní pojištění, tak i u životního pojištění. Celkem tak pojišťovnám vzrostlo v loňském roce předepsané pojistné z 69,2 miliardy na 79,2 miliardy korun, což je nárůst o více než čtrnáct procent. Tuzemský trh s pojištěním rostl rychleji než světový pojistný trh. Podle odhadu společnosti Insurance Information Institute vybraly v loňském roce pojišťovny ve světě téměř o deset procent více než v roce 2000. Na českém trhu přitom rostl zájem zejména o životní pojištění. Pojišťovny získaly z životních pojistek 5,6 miliardy korun. Podíl životního pojistného na celkovém pojistném se tak zvýšil o téměř tři procenta na téměř třicet šest procent. "Začínají působit daňové motivace," uvedl k výsledkům životního pojištění generální tajemník České asociace pojišťoven Jaroslav Mesršmíd. Ten, kdo si sjedná životní pojištění, má možnost odečíst si zaplacené pojistné od základu daně, a to až do výše 12 tisíc korun za rok. Pojištěný však musí splnit dané podmínky, aby mohl využít daňových úlev. Pojištění musí trvat nejméně pět let a výplata nastřádané částky může nastat nejdříve v roce dosažení věku šedesáti let. Cílem daňových úlev je totiž podpořit životní pojištění jako stimul spoření na důchod. Právě životní pojištění je přitom lukrativním byznysem i do budoucna. "Domníváme se, že potenciál životního pojištění není vyčerpán," dodává Mesršmíd. Zatímco v Evropě připadá ze sto korun vybraných na pojistném 64 korun na životní pojištění, u nás je to asi 36 korun. Ne všem se však loni dařilo. Z velkých pojišťoven kleslo předepsané pojistné IPB Pojišťovně, a to o zhruba 0,6 miliardy korun. Pokles byl dán zejména výpadkem v životním pojištění. "První pololetí roku 2001 bylo citelně poznamenáno nejistotou klientů vyvolanou pádem IPB v červnu 2000, se kterou byla IPB Pojišťovna úzce spojována," sdělil mluvčí IPB Pojišťovny Michal Vavroušek.
</TITLE>
<TEXT>
Předepsané pojistné za minulý rok v tisících korun
trh celkem 79 221 743 000 Kč
Česká pojišťovna 31 028 913
Kooperativa, pojišťovna 13 569 601
Alianz pojišťovna 7 277 321
IPB pojišťovna 5 513 671
ING Nationale-Nederlanden 4 227 120
PRAMEN: ČESKÁ ASOCIACE POJIŠŤOVEN
</TEXT>
</DOC>
<DOC>
<DOCID>LN-20020308066</DOCID>
<DOCNO>LN-20020308066</DOCNO>
<DATE>03/08/02</DATE>
<TITLE>
Nápad na deník nabízený čtenářům zdarma se zrodil v hlavách švédských maoistů
</TITLE>
<TEXT>
Francouzští odboráři opět nezklamali. Od chvíle, kdy se v Paříži před třemi týdny objevily zadarmo noviny Metro, protestují. Po městě se válí tisíce výtisků novin, které lidé nestihli rozebrat.
PRAHA - Lidé z odborového svazu útočí na kolportéry, kteří lidem noviny nabízejí, brání v průjezdu autům, která Metro rozvážejí. Prohlašují, že vydavatel porušuje "profesní pravidla" a že žádné noviny zadarmo nemají na francouzském trhu co dělat. Obávají se, že poklesne náklad běžně prodávaných tiskovin a oni přijdou o práci. Na konci března se má navíc v Paříži objevit norský konkurent Metra, "20 minut". Každý den po pařížských ulicích chodí nejméně čtyři stovky odborářů, které se snaží znemožnit rozdávání novin. Někteří kolportéři, které si vydavatelé najali například v Itálii, už museli několikrát změnit hotel. Facky ani rozřezané pneumatiky u auta nejsou výjimkou. Policie zasáhla poprvé tento týden a zadržela několik odborářů, ještě týž den je však propustila.
</TEXT>
<HEADING>
Peníze od "piráta satelitu"
</HEADING>
<TEXT>
Na celý projekt novin, které by si cestující každý všední den zadarmo vzali ve stanici metra, přišli před deseti lety tři švédští přátelé, dva bývalí maoisté. Monica Lindstedtová, Pelle Andersson a Robert Braunerhielm tehdy netušili, že jejich plán se stane fenoménem. Lindstedtová k tomu říká: "Chtěli jsme obyvatelům Stockholmu nabídnout noviny, v nichž si během patnácti minut přečtou vše potřebné." Původně se noviny měly jmenovat Stockholms Notisen (Stockholmské poznámky), ale Metro se ukázalo lepší. Trojice přátel sice měla nápad, chyběly však peníze. Kontaktovali řadu vydavatelských domů, banky i podnikatele. Nikdo neměl zájem se do něčeho takového pustit. Až do chvíle, než tři přátelé zaklepali na dveře firmy Kinnevik. Tato skupina patří Janu Stenbeckovi, který byl prvním, kdo na Vánoce roku 1987 spustil ve Švédsku soukromou televizi. Švédské zákony to tehdy neumožňovaly, a tak je jednoduše obešel. Vysílal přes satelit z Londýna a za to se mu od švédského tisku dostalo přezdívky "pirát satelitu". V roce 1992 využil uvolnění telekomunikačního trhu a založil Tele2, která nejprve hraje významnou roli v pevných linkách a později se pouští do mobilů. Stenbecka, mimochodem bratra bývalé konzervativní ministryně zahraničí, zajímá jedině zisk, nikdy nedržel nad vodou titul, který nevydělával, veškeré ztrátové noviny bez milosti zavíral. Lindstedtová se účasti na projektu brzy vzdala, její dva přátelé jsou dnes akcionáři. "Metro je McDonald v novinovém světě," uvedl pro francouzský deník Le Monde Andersson. "Lidé dnes nemají čas číst dlouho noviny a nebo nemají peníze na to, aby si je předplatili," dodává šéfredaktor Metra ve Švédsku Sakari Pitkanen. Po úspěchu ve Švédsku se Metro začalo vydávat v Praze a Budapešti, poté následovala další města, dnes je jich celkem patnáct. Společnost Metro International je kótována na Nasdaqu i na stockholmské burze.
</TEXT>
<HEADING>
Placené deníky neohrozí
</HEADING>
<TEXT>
Deník Metro inspiroval norský vydavatelský dům Schibsted k vydávání konkurenčních novin zdarma. Schibsted vlastní řadu významných titulů v Norsku a v druhé polovině devadesátých let skoupil i několik deníků ve Švédsku. V prosinci 1999 Schibsted rozjel "20 minut" v Curychu, poté v německém Kolíně. Schibstedův deník zdarma však, údajně kvůli recesi, skončil loni se ztrátou 14,5 milionu eur. Metro prohlašuje, že v zemích, kde jeho noviny vycházejí déle než tři roky, jsou v zisku. V švýcarském Curychu však již přestal deník vycházet. Klasické tištěné deníky z nástupu novin zadarmo nejsou nijak nadšené. Podle studie Luciana Bosia z Carat Expert však mají tyto noviny dopad na placené deníky maximálně první rok po vstupu na trh a pokles nákladu u placených novin se pohybuje maximálně mezi pěti a sedmi procenty.
Deník Metro inspiroval norský vydavatelský dům Schibsted k vydávání konkurenčních novin zdarma. Schibsted vlastní řadu významných titulů v Norsku a v druhé polovině devadesátých let skoupil i několik deníků ve Švédsku. V prosinci 1999 Schibsted rozjel "20 minut" v Curychu, poté v německém Kolíně. Schibstedův deník zdarma však, údajně kvůli recesi, skončil loni se ztrátou 14,5 milionu eur. Metro prohlašuje, že v zemích, kde jeho noviny vycházejí déle než tři roky, jsou v zisku. V švýcarském Curychu však již přestal deník vycházet. Klasické tištěné deníky z nástupu novin zadarmo nejsou nijak nadšené. Podle studie Luciana Bosia z Carat Expert však mají tyto noviny dopad na placené deníky maximálně první rok po vstupu na trh a pokles nákladu u placených novin se pohybuje maximálně mezi pěti a sedmi procenty.
</TEXT>
</DOC>
<DOC>
<DOCID>LN-20020308067</DOCID>
<DOCNO>LN-20020308067</DOCNO>
<DATE>03/08/02</DATE>
<TITLE>
Letos uzavřela Castrova vláda kontrakty s americkými firmami na dovoz potravin za 32 milionů dolarů
</TITLE>
<TEXT>
Ve švech praskají o víkendu ta nákupní střediska, která své zboží nabízejí jen za dolary. Nakupovat potraviny za tvrdou valutu si díky příbuzným v zahraničí a turistickému průmyslu může dovolit každý druhý Kubánec.
HAVANA - Nakupování na Kubě může neznalým připadat jako trochu komplikovaný proces. Dotovanou rýži, kávu, někdy i maso lze jednou měsíčně sehnat ve státních "bodegas" za pár kubánských pes. Ovoce a zelenina se nakupuje za neregulované ceny na "agrotrzích". Ale jemný toaletní papír nebo lepší stolní olej je k sehnání jen za americké dolary v takzvaných "diploobchodech", které dříve sloužily pouze zahraničním diplomatům a turistům. Systém potravinových přídělů přetrvává na Kubě už třiačtyřicet let. Zavedl jej Fidel Castro těsně poté, co v roce 1959 převzal moc. Měl pomoci vyrovnat rozdíly v kubánské společnosti a i těm nejchudším zajistit přístup k základním potřebám. Dodnes si mnoho Kubánců pochvaluje, jak levně se díky tomuto systému zvanému libretas (notýsky) dají potraviny pořídit. "Každý si je může dovolit. Jen škoda, že na libretu dostaneme méně, než bychom skutečně potřebovali," říká Carmen, jedna z obyvatelek hlavního města Havany. Na libretu si každý Kubánec může měsíčně koupit 3 kg rýže, 2,5 kg cukru, půl litru stolního oleje, jeden kus mýdla, zubní pastu, cigarety, sůl, balíček kávy, osm vajec a chléb na každý den. Jednou za čas se v "bodegách" objeví i těstoviny, sušenky, mleté maso, drůbež nebo ryby. A děti do sedmi let mají nárok na příděly mléka. "Mnoho lidí je odkázáno pouze na librety. Prostě nemají peníze, aby si něco koupili i jinde," říká Guillermo Galan, vedoucí jedné z havanských bodeg.
</TEXT>
<HEADING>
Bývávalo lépe
</HEADING>
<TEXT>
Ještě v osmdesátých letech byla nabídka státních obchodů rozmanitější. V devadesátých letech však skončila hospodářská podpora Kuby ze strany Sovětského svazu a začalo takzvané "výjimečné období". "Před touto krizí bylo všeho víc. Bylo toho hodně. Pak to bylo hodně těžké," podotýká Galan. Kuba musela přijmout alespoň částečné reformy, aby si zajistila nějaké dolary pro nákup potravin i z dalších zemí. V roce 1993 kubánská vláda zlegalizovala dolar i na svém území. V té době vznikl další typ státních obchodů, v nichž se platí pouze dolary. A v poslední době se začínají objevovat i velká obchodní střediska. Ovšem nakupování v těchto podnicích není vůbec levné. "Vláda říká, že nákup na librety musí být omezen, aby se dostalo doopravdy na každého. Nerozumím ale tomu, proč v dolarových obchodech seženete všechno. A taky nevím, proč je to tak drahé," říká další Havaňanka Estela. "Prostě když jdu kolem, ani se nedívám a snažím se dostat rychle pryč," dodává Elena Rodriguezová, zrovna když prochází kolem jednoho z diploobchodů.
</TEXT>
<HEADING>
Dolarové bonusy
</HEADING>
<TEXT>
Dolarové obchody se však o svou klientelu obávat nemusí. Podle neoficiálních údajů má až 50 procent Kubánců přístup k dolarům. Ať už díky příbuzným v zahraničí, nebo spropitným, která dostávají od zahraničních turistů. Někteří dokonce ke svým výplatám v pesech mohou získat i dolarové bonusy. Díky tomu jsou nová nákupní střediska hlavně o víkendech stejně přecpaná jako hypermarkety v rozvinutějších zemích. Castrova vláda uznává, že obyvatelé Kuby mají problémy při shánění potravin. Až doposud však ze všeho vinila Spojené státy a jejich čtyřicetileté embargo uvalené na Kubu. Embargo ale bylo v minulém roce částečně omezeno. Kuba "z humanitárních důvodů" nakoupila od USA potraviny za 30 milionů dolarů. Mělo to být poprvé a naposled. Za první dva měsíce letošního roku však kubánská vláda uzavřela další kontrakty s americkými firmami za 32 milionů dolarů.
</TEXT>
<HEADING>
Kubánská ekonomika v číslech
</HEADING>
<TEXT>
* HDP na obyvatele: 1700 USD * struktura hospodářství: zemědělství 7 %, průmysl 37 %, služby 56 % * hodnota ročního vývozu: 1,8 miliardy USD * hodnota ročního dovozu: 3,4 miliardy USD * zahraniční dluh: 11,1 miliardy USD, dalších 15 až 20 miliard USD dluží Kuba Rusku v nekonvertibilní měně
Pramen: The World Factbook
</TEXT>
</DOC>
<DOC>
<DOCID>LN-20020308068</DOCID>
<DOCNO>LN-20020308068</DOCNO>
<DATE>03/08/02</DATE>
<TITLE>
Poslední slovo ke spojení amerických firem Hewlett-Packard a Compaq Computer budou mít akcionáři. Potomci zakladatelů HewlettPackard mají výhrady.
</TITLE>
<GEOGRAPHY>WASHINGTON</GEOGRAPHY>
<TEXT>
Americká Federální komise pro obchod (FTC) ve středu schválila fúzi počítačových společností Hewlett-Packard a Compaq Computer. Fúze má hodnotu asi 22 miliard dolarů a její schválení se všeobecně očekávalo. Hewlett-Packard ale řeší úplně jiný problém než stanovisko regulačních orgánů. Přestože se šéfové obou společností, tedy Carly Fiorinová za Hewlett-Packard a Michael Capellas za Compaq, na sloučení svých podniků dohodli už loni, proti tomuto záměru se překvapivě postavili potomci zakladatelů Hewlett-Packard. Akcionáři budou o návrhu fúze hlasovat 19. a 20. března, kdy se budou konat valné hromady. Přestože se ještě před několika dny zdálo, že prosazení fúze bude velmi obtížné, teď je vše jasnější. Společnost Institutional Shareholder Services totiž oznámila, že akcionářům doporučí fúzi schválit. Institutional Shareholder Services je poradenská společnost, která radí více než 700 fondům, jak mají postupovat, pokud je bude při hlasování někdo zastupovat. Poradce bude hájit zájmy deseti až 12 procent akcionářů Hewlett-Packard a je přesvědčen, že vedení firmy dobře zvážilo možnosti, které má, a je připraveno aktivity obou firem vhodně integrovat.
WASHINGTON - Americká Federální komise pro obchod (FTC) ve středu schválila fúzi počítačových společností Hewlett-Packard a Compaq Computer. Fúze má hodnotu asi 22 miliard dolarů a její schválení se všeobecně očekávalo. Hewlett-Packard ale řeší úplně jiný problém než stanovisko regulačních orgánů. Přestože se šéfové obou společností, tedy Carly Fiorinová za Hewlett-Packard a Michael Capellas za Compaq, na sloučení svých podniků dohodli už loni, proti tomuto záměru se překvapivě postavili potomci zakladatelů Hewlett-Packard. Akcionáři budou o návrhu fúze hlasovat 19. a 20. března, kdy se budou konat valné hromady. Přestože se ještě před několika dny zdálo, že prosazení fúze bude velmi obtížné, teď je vše jasnější. Společnost Institutional Shareholder Services totiž oznámila, že akcionářům doporučí fúzi schválit. Institutional Shareholder Services je poradenská společnost, která radí více než 700 fondům, jak mají postupovat, pokud je bude při hlasování někdo zastupovat. Poradce bude hájit zájmy deseti až 12 procent akcionářů Hewlett-Packard a je přesvědčen, že vedení firmy dobře zvážilo možnosti, které má, a je připraveno aktivity obou firem vhodně integrovat.
</TEXT>
</DOC>
<DOC>
<DOCID>LN-20020308069</DOCID>
<DOCNO>LN-20020308069</DOCNO>
<DATE>03/08/02</DATE>
<GEOGRAPHY>WASHINGTON</GEOGRAPHY>
<TEXT>
Americká ekonomika, podpořená rostoucími tržbami maloobchodu, vykazuje náznaky oživení z recese, která ji postihla v prvních dvou měsících letošního roku. Uvádí se to v pravidelné zprávě amerického Federálního rezervního systému (Fed), shrnující pod označením Béžová kniha poznatky z jednotlivých distriktů Fedu o vývoji ekonomiky. "Většina distriktů Fedu vykázala v lednu a na začátku února určité známky zlepšení ekonomických podmínek," uvádí se v Béžové knize, která je založená na zprávách 12 regionálních bank Fedu. "Boston, New York, Filadelfie, Atlanta, Dallas, Richmond, Kansas City a San Francisco, tedy osm z dvanácti distriktů vykázalo mírné zlepšení maloobchodních tržeb v porovnání s koncem minulého roku. V ostatních distriktech byly výsledky maloobchodu smíšenější." I když je zpracovatelský průmysl, který byl recesí zasažený nejvíce, stále slabý, továrny již nebudou masově propouštět tak jako loni. Poptávka po pracovní síle se stabilizovala, uvádí Fed. Aktivita v průmyslu je sice stále ještě všeobecně slabá, ale některá odvětví již vykazují pozitivní výsledky. Trh práce zůstává v mnoha distriktech slabý, takže dochází ke zmrazování mezd a odkladu výplat bonusů.
</TEXT>
</DOC>
<DOC>
<DOCID>LN-20020308070</DOCID>
<DOCNO>LN-20020308070</DOCNO>
<DATE>03/08/02</DATE>
<GEOGRAPHY>HONGKONG</GEOGRAPHY>
<TEXT>
Téměř půl miliardy lidí na celém světě mělo v posledních třech měsících uplynulého roku ze svého domova přístup na internet. Vyplývá to ze šetření výzkumné agentury Nielsen/NetRatings, podle které se na webové stránky přihlásilo zhruba 498 milionů osob, což je o 5,1 procenta více než v předchozím období, tedy od července do září. Asiaté, kteří jsou v připojování na internet rychlejší než kdekoli jinde, zvýšili v posledních třech měsících loňského roku počet připojení o 5,6 procenta. Na druhém místě byli Evropané, kteří zvýšili počet připojení o 4,9 procenta. Za nimi následovala Latinská Amerika s 3,3procentním nárůstem, která se o třetí místo dělila se Spojenými státy, kde počet připojení vzrostl o 3,5 procenta.
</TEXT>
</DOC>
<DOC>
<DOCID>LN-20020308071</DOCID>
<DOCNO>LN-20020308071</DOCNO>
<DATE>03/08/02</DATE>
<TITLE>
Dvě hodiny denně na schůzích a poradách, šest hodin spánku, časté cestování po různých městech Evropy, neustálý stres. Tak podle studie Europe Business Monitor vypadá běžný den evropského manažera.
</TITLE>
<GEOGRAPHY>PRAHA</GEOGRAPHY>
<TEXT>
Evropští manažeři si sice zachovávají některé čistě národní rysy, jejich životní styl je však ve všech zemích Evropské unie prakticky stejný. Všichni nejvíce nesnášejí pročítání desítek e-mailů a zabývání se administrativou. V posledních letech žijí stále ve větším stresu. Jednoznačně to způsobují neustálé cesty mezi evropskými metropolemi, kde se konají schůze jejich firmy. Evropské špičkové společnosti totiž působí většinou ve všech zemích unie a těžko si lze představit, že pravidelné porady se budou konat jen na jednom místě. Zároveň je potřeba jednat s klienty. S výjimkou Nizozemců se na velkém stresu manažerů podílí i narůstající byrokracie. V průměru pracovali evropští manažeři dosud pro 3,25 různých společností. Pouze šestnáct procent mělo dosud pouze jedno jediné zaměstnání. Nejflexibilnější jsou Britové, z nichž téměř polovina vystřídala alespoň čtyři různé firmy. Manažeři obecně si potrpí na loajalitu vůči firmě, pro niž pracují, a totéž očekávají i od svých zaměstnanců.
</TEXT>
<HEADING>
Konec "volných" pátků
</HEADING>
<TEXT>
Nejspokojenější jsou podle průzkumu italští byznysmeni. V důchodu by většina evropských manažerů chtěla žít ve Středomoří. Nejčastěji hovoří o Francii, Itálii a Španělsku. Na dalším místě zmiňují Spojené státy. Pokud by v budoucnu měli změnit státní příslušnost, vybrali by si většinou americkou, daleko za ní pak následuje švýcarská. V devadesátých letech se v řadě firem rozmohly takzvané casual Friday. Znamená to, že v pátek se povolovalo chodit ve volnějším stylu. Většinou bavlněné kalhoty a tričko, přes které se případně dalo přehodit sako. I když někde se v pátek za casual oblečení považoval světlý oblek místo tmavého, který se předepisoval po zbytek týdne. Přijít v tričku znamenalo koledovat si o vyhazov. Nyní vedení firem změnila názor. Investiční banky jako Lehman Brothers teď od svých zaměstnanců požadují formální oblečení celý týden. Ve Spojených státech si totiž Mužská oděvní aliance stěžuje, že muži, kteří nosí neformální oblečení, pracují s menším nasazením. Judith Rasbanová, imageová konzultantka, tvrdí, že oblečení má vliv na práci. "Produktivita práce poklesla. To, co si člověk obléká, výrazně ovlivňuje jeho chování i myšlení," uvedla pro BBC. "Má-li muž košili s pevným límečkem, nutí ho to mnohem víc ke vzpřímenému postoji. Cítí se pak jakoby výš a i okolí ho vnímá jako schopnějšího a důvěryhodnějšího." Pokud si člověk vzpomene na záběry z fúze AOL a Time Warner, lecčemus dá za pravdu. Gerry Levin, šéf Time Warneru, měl tehdy na sobě bavlněné kalhoty a tričko. Vedle něj stál mnohem mladší šéf AOL Steve Case v obleku. Levin tehdy vypadal jako nezaměstnaný.
Nejspokojenější jsou podle průzkumu italští byznysmeni. V důchodu by většina evropských manažerů chtěla žít ve Středomoří. Nejčastěji hovoří o Francii, Itálii a Španělsku. Na dalším místě zmiňují Spojené státy. Pokud by v budoucnu měli změnit státní příslušnost, vybrali by si většinou americkou, daleko za ní pak následuje švýcarská. V devadesátých letech se v řadě firem rozmohly takzvané casual Friday. Znamená to, že v pátek se povolovalo chodit ve volnějším stylu. Většinou bavlněné kalhoty a tričko, přes které se případně dalo přehodit sako. I když někde se v pátek za casual oblečení považoval světlý oblek místo tmavého, který se předepisoval po zbytek týdne. Přijít v tričku znamenalo koledovat si o vyhazov. Nyní vedení firem změnila názor. Investiční banky jako Lehman Brothers teď od svých zaměstnanců požadují formální oblečení celý týden. Ve Spojených státech si totiž Mužská oděvní aliance stěžuje, že muži, kteří nosí neformální oblečení, pracují s menším nasazením. Judith Rasbanová, imageová konzultantka, tvrdí, že oblečení má vliv na práci. "Produktivita práce poklesla. To, co si člověk obléká, výrazně ovlivňuje jeho chování i myšlení," uvedla pro BBC. "Má-li muž košili s pevným límečkem, nutí ho to mnohem víc ke vzpřímenému postoji. Cítí se pak jakoby výš a i okolí ho vnímá jako schopnějšího a důvěryhodnějšího." Pokud si člověk vzpomene na záběry z fúze AOL a Time Warner, lecčemus dá za pravdu. Gerry Levin, šéf Time Warneru, měl tehdy na sobě bavlněné kalhoty a tričko. Vedle něj stál mnohem mladší šéf AOL Steve Case v obleku. Levin tehdy vypadal jako nezaměstnaný.
</TEXT>
</DOC>
<DOC>
<DOCID>LN-20020308072</DOCID>
<DOCNO>LN-20020308072</DOCNO>
<DATE>03/08/02</DATE>
<TITLE>
Až o deset procent vyšší zisk než v loňském roce očekává německý výrobce sportovních potřeb Adidas. Firma už začala s výrobou míčů, s nimiž se bude hrát na světovém šampionátu.
</TITLE>
<GEOGRAPHY>HERZOGENAURACH</GEOGRAPHY>
<TEXT>
Druhý největší světový výrobce sportovních oděvů a vybavení, společnost AdidasSalomon, očekává, že jeho tržby v letošním roce vzrostou nejméně o pět procent. Čistý zisk se pak podle vyjádření představitelů společnosti zvýší zhruba o pět až deset procent. "Zlepšení zisku je odrazem nákladů spojených s nárůstem v marketingu v souvislosti se světovým šampionátem ve fotbale, koupě zbývajícího 50procentního podílu ve firmě Adidas Italy a nákladů spojených s další expanzí vlastních maloobchodních aktivit Adidasu," uvedla firma. V lednu firma zveřejnila, že její tržby za loňský rok vzrostly o pět procent na 6,1 miliardy eur, zatímco čistý zisk se zvedl o 15 procent na 208 milionů eur. To představovalo 4,60 eura na akcii. Hodnota nevyřízených zakázek na konci loňského roku vzrostla o čtyři procenta. V příštím roce Adidas hodlá zvýšit svůj podíl ve Spojených státech o dvacet procent. Chce se tak stát silným konkurentem amerických výrobců sportovních oděvů Nike a Reebok, uvedla agentura Reuters. V továrně firmy Adidas v bavorském Scheinfeldu se již vyrábějí oficiální fotbalové míče, se kterými se bude hrát na nadcházejícím mistrovství světa v Japonsku a Jižní Koreji. Pro potřeby šampionátu bude k dispozici 800 míčů s názvem Fevernova. Míč byl navržen tak, aby byl rychlejší a ve vzduchu držel lépe směr. Tomu napomáhají plynem naplněné mikrokapsle pod pěnovým povrchem míče. Po skončení mistrovství se rozběhne sériová výroba a zájemci si míč budou moci koupit za 100 eur (asi 3200 korun).
HERZOGENAURACH - Druhý největší světový výrobce sportovních oděvů a vybavení, společnost AdidasSalomon, očekává, že jeho tržby v letošním roce vzrostou nejméně o pět procent. Čistý zisk se pak podle vyjádření představitelů společnosti zvýší zhruba o pět až deset procent. "Zlepšení zisku je odrazem nákladů spojených s nárůstem v marketingu v souvislosti se světovým šampionátem ve fotbale, koupě zbývajícího 50procentního podílu ve firmě Adidas Italy a nákladů spojených s další expanzí vlastních maloobchodních aktivit Adidasu," uvedla firma. V lednu firma zveřejnila, že její tržby za loňský rok vzrostly o pět procent na 6,1 miliardy eur, zatímco čistý zisk se zvedl o 15 procent na 208 milionů eur. To představovalo 4,60 eura na akcii. Hodnota nevyřízených zakázek na konci loňského roku vzrostla o čtyři procenta. V příštím roce Adidas hodlá zvýšit svůj podíl ve Spojených státech o dvacet procent. Chce se tak stát silným konkurentem amerických výrobců sportovních oděvů Nike a Reebok, uvedla agentura Reuters. V továrně firmy Adidas v bavorském Scheinfeldu se již vyrábějí oficiální fotbalové míče, se kterými se bude hrát na nadcházejícím mistrovství světa v Japonsku a Jižní Koreji. Pro potřeby šampionátu bude k dispozici 800 míčů s názvem Fevernova. Míč byl navržen tak, aby byl rychlejší a ve vzduchu držel lépe směr. Tomu napomáhají plynem naplněné mikrokapsle pod pěnovým povrchem míče. Po skončení mistrovství se rozběhne sériová výroba a zájemci si míč budou moci koupit za 100 eur (asi 3200 korun).
</TEXT>
</DOC>
<DOC>
<DOCID>LN-20020308073</DOCID>
<DOCNO>LN-20020308073</DOCNO>
<DATE>03/08/02</DATE>
<TITLE>
Přes pět miliard eur musela zaplatit britská společnost Imperial Tobacco za převzetí německé Reemtsmy.
</TITLE>
<GEOGRAPHY>LONDÝN/HAMBURK</GEOGRAPHY>
<TEXT>
Britská společnost Imperial Tobacco převezme za zhruba 5,2 miliardy eur německého konkurenta Reemtsma Cigarettenfabriken. Sloučením obou podniků tak vznikne firma, která se stane vážným konkurentem tří největších výrobců cigaret na světě. Společnost Imperial Tobacco je například majitelem značek Lambert &amp; Butler a Van Nelle, nákup společnosti Reemtsma ale bude financovat emisí nových akcií a dluhopisů. Reemtsma ovládá zhruba čtvrtinu německého trhu s cigaretami, a fúzí s Imperial Tobacco se tedy objeví subjekt s vhodným portfoliem značek i výrobků. "Čeká nás skvělá budoucnost v první lize tabákových firem," řekl ke spojení obou společností výkonný ředitel Imperial Tobacco Gareth Davis. Britská společnost přitom za 5,2 miliardy eur získá 90,01 procenta akcií německé firmy, na zbývajících 9,99 procenta si ale bere opci. Celkem tedy zaplatí 5,8 miliardy eur. Reemtsma vyrábí například cigarety Davidoff, West, R1 anebo Peter Stuyvesant. Firmu Reemtsma nyní ovládá společnost Tchibo Holding, ta ale už dříve avizovala, že je v jejím zájmu výrobce cigaret prodat. Sloučený podnik bude čtvrtým největším výrobcem cigaret na světě za společnostmi Philip Morris, British American Tobacco a Japan Tobacco, píše agentura Reuters. Prodej společnosti Reemtsma zajišťovala americká investiční společnost Merrill Lynch a zájem byl podle ní dost velký. Vedle Imperial Tobacco se totiž o německou společnost ucházel také francouzskošpanělský koncern Altadis, britská firma Gallaher Group a právě Japan Tobacco. Dozorčí rada firmy Tchibo nakonec posuzovala nabídky firem Altadis a Imperial Tobacco.
LONDÝN/HAMBURK - Britská společnost Imperial Tobacco převezme za zhruba 5,2 miliardy eur německého konkurenta Reemtsma Cigarettenfabriken. Sloučením obou podniků tak vznikne firma, která se stane vážným konkurentem tří největších výrobců cigaret na světě. Společnost Imperial Tobacco je například majitelem značek Lambert &amp; Butler a Van Nelle, nákup společnosti Reemtsma ale bude financovat emisí nových akcií a dluhopisů. Reemtsma ovládá zhruba čtvrtinu německého trhu s cigaretami, a fúzí s Imperial Tobacco se tedy objeví subjekt s vhodným portfoliem značek i výrobků. "Čeká nás skvělá budoucnost v první lize tabákových firem," řekl ke spojení obou společností výkonný ředitel Imperial Tobacco Gareth Davis. Britská společnost přitom za 5,2 miliardy eur získá 90,01 procenta akcií německé firmy, na zbývajících 9,99 procenta si ale bere opci. Celkem tedy zaplatí 5,8 miliardy eur. Reemtsma vyrábí například cigarety Davidoff, West, R1 anebo Peter Stuyvesant. Firmu Reemtsma nyní ovládá společnost Tchibo Holding, ta ale už dříve avizovala, že je v jejím zájmu výrobce cigaret prodat. Sloučený podnik bude čtvrtým největším výrobcem cigaret na světě za společnostmi Philip Morris, British American Tobacco a Japan Tobacco, píše agentura Reuters. Prodej společnosti Reemtsma zajišťovala americká investiční společnost Merrill Lynch a zájem byl podle ní dost velký. Vedle Imperial Tobacco se totiž o německou společnost ucházel také francouzskošpanělský koncern Altadis, britská firma Gallaher Group a právě Japan Tobacco. Dozorčí rada firmy Tchibo nakonec posuzovala nabídky firem Altadis a Imperial Tobacco.
</TEXT>
</DOC>
<DOC>
<DOCID>LN-20020308074</DOCID>
<DOCNO>LN-20020308074</DOCNO>
<DATE>03/08/02</DATE>
<TITLE>
Odborníci se přou, jestli je vhodné zavádět na základní škole povinnou výuku druhého cizího jazyka
</TITLE>
<TEXT>
Dva cizí jazyky jsou pro některé děti moc - míní někteří učitelé. Jiní se domnívají, že takovou věc mohou zvládnout všichni školou povinní.
PRAHA - Třináctiletý David se začal v sedmé třídě učit angličtinu. Je to jeho druhý cizí jazyk. První, němčinu, si ve škole osvojuje už čtvrtý rok. "Mysleli jsme si, že tyhle dva jazyky by umět měl," říká Davidova matka. Jedna věc jí ale dělá starosti. Chlapec totiž plete oba jazyky dohromady. "Najednou začal psát německé ich (já) s velkým písmenem, jako se píše anglické I (já), a vůbec, zdá se, jako by mu nová, anglická slovíčka vytlačovala z hlavy ta dříve naučená německá. Z němčiny jsem ho slyšela v praxi říci jedinou větu. Ta zněla - ich spreche deutsch, aber wenig." Může se něco takového dít? A má tedy smysl uvažovat o tom, že bychom v příštích letech naordinovali všem žákům základních škol dva jazyky povinně? Takzvaný rámcový vzdělávací program s tím počítá. Dokument, který má nově vymezit obsah vzdělávání, navrhuje, že by děti začaly s prvním jazykem ve třetí třídě, s druhým pak v sedmé. Podobnou možnost mají žáci základních škol už teď. S tím rozdílem, že s prvním jazykem se začíná ve čtvrté třídě a druhý, v sedmé, je zatím nepovinný. Rámcový vzdělávací program nemá ještě definitivní podobu. V dosavadní diskusi se poměrně často objevují výhrady právě k jazykům. Například Asociace základního školství požaduje, aby druhý cizí jazyk od 7. ročníku musela sice každá škola nabídnout, ale žák aby si mohl zvolit, zda se jej bude učit. Předseda asociace a ředitel základní školy v Turnově Karel Bárta k tomu říká: "Každý zkušený pedagog vám potvrdí, že není reálné, aby všechny děti zvládly seriózně dva jazyky. Některé mají totiž dost práce s jedním a víc prostě nezvládnou. Přitom mohou být nadané pro jiné věci. Například na naší škole nabízíme celkem dvacet volitelných předmětů. Vedle pěti jazyků jsou to i předměty spjaté s výpočetní technikou nebo třeba s různými druhy umění. Když si někdo něco vybere podle vlastního zájmu, je předpoklad, že to bude dělat pořádně. Když ale budete dítě s dyslektickými rysy nutit do druhého cizího jazyka, nebude to k ničemu."
</TEXT>
<HEADING>
Je to jako s povinnou docházkou
</HEADING>
<TEXT>
Trochu jiného názoru je profesor Jiří Kotásek. Vedoucí týmu, který před časem zpracoval koncepční dokument rozvoje školství nazývaný Bílou knihou, je přesvědčen, že dva jazyky potřeba jsou. "Ukazuje se to čím dál víc," míní. Pochybnosti o tom, zda jsou všechny děti skutečně schopné slušně zvládnout dva jazyky, odmítá. "To je jako když se zaváděla povinná školní docházka, spousta lidí tehdy tvrdila, že pro venkovské děti je to moc. Nebylo. Alespoň elementární zvládnutí dvou jazyků je nutné." Podobně se pro LN vyjádřil lingvista Dominik Lukeš, který se zabývá didaktikou. "V principu není žádný problém učit se dva jazyky najednou. Obzvlášť když je mezi nimi dostatečný rozdíl. Vždyť my jsme se taky učili ruštinu s angličtinou, a nebylo to tak obtížné. Otázka spíš je, jestli se vyplatí začínat s výukou tak brzo. Ve třetí třídě ještě děti nebudou moc schopné se něco pořádného naučit. Možná by bylo lepší, kdyby začaly až v páté třídě a počet hodin by se zdvojnásobil. Myslím, že by tak dosáhly lepších výsledků. Druhý jazyk by pak klidně mohl začít o dva roky později." Učení druhého jazyka nemá podle Lukeše nic společného se zapomínáním prvního. "Je to jenom otázka používání. Pokud budou děti pravidelně používat jeden jazyk, nezapomenou jej tím, že se budou učit ještě druhý. Důležité ovšem je, kdo a jak bude učit. Kvalifikovaní učitelé, kteří se zaměří hlavně na komunikaci, zmohou hodně, budou-li se žáci učit jenom gramatiku, bude výsledek zanedbatelný.
Co se dítě učí rok, dospělý zvládne za hodinu
Učitel němčiny ze základní školy v Mladé Boleslavi Ondřej Pardubský souhlasí, že začínat s výukou cizího jazyka příliš brzo nebývá příliš efektivní. "Malé dítě neumí svůj mateřský jazyk a o to hůř se učí jazyk cizí. Mám zkušenost, že například dospělý člověk se u mne naučí za hodinu to, co dítě za rok. Například skloňování." Proto si tento praktik myslí, že pro zvládnutí jazyka by bylo lepší zajistit kvalitní výuku hlavně na druhém stupni základní školy, případně od páté třídy, třeba i pětkrát týdně. Povinné zavedení druhého cizího jazyka na základní školy však považuje za "plácnutí do vody". Podle Pardubského by se povinným učením druhého jazyka žákům začaly jazyky plést, takže by ve výsledku neuměli ani jeden. Jak se tedy dítě naučí jazyky? Ondřej Pardubský ze své učitelské praxe usuzuje: Když má štěstí na dobrého učitele a když je prozíraví rodiče od malička k učení jazyků mají. Platí mu kursy a jak to jenom jde, posílají je o prázdninách do ciziny.
</TEXT>
<HEADING>
Jak je to v cizině
</HEADING>
<TEXT>
Ve většině evropských států se v rámci povinné školní docházky vyučují dva cizí jazyky povinně. Výjimkou jsou anglicky mluvící země jako Velká Británie, kde se učí od jedenácti let jen jeden povinný cizí jazyk, Irsko, kde se neučí povinně žádný cizí jazyk, dále francouzská část Belgie (jeden jazyk od 10 let), Itálie (jen jeden cizí jazyk od 8 let), Španělsko, Portugalsko (jeden jazyk od 8 a 10 let), Maďarsko, Polsko a Slovinsko (jeden jazyk od 10 či 11 let). Jeden povinný cizí jazyk má také Norsko, avšak už od 6 let. Na Slovensku se začíná s prvním povinným jazykem v deseti letech, s druhým ve čtrnácti.
Ve většině evropských států se v rámci povinné školní docházky vyučují dva cizí jazyky povinně. Výjimkou jsou anglicky mluvící země jako Velká Británie, kde se učí od jedenácti let jen jeden povinný cizí jazyk, Irsko, kde se neučí povinně žádný cizí jazyk, dále francouzská část Belgie (jeden jazyk od 10 let), Itálie (jen jeden cizí jazyk od 8 let), Španělsko, Portugalsko (jeden jazyk od 8 a 10 let), Maďarsko, Polsko a Slovinsko (jeden jazyk od 10 či 11 let). Jeden povinný cizí jazyk má také Norsko, avšak už od 6 let. Na Slovensku se začíná s prvním povinným jazykem v deseti letech, s druhým ve čtrnácti.
</TEXT>
</DOC>
<DOC>
<DOCID>LN-20020308075</DOCID>
<DOCNO>LN-20020308075</DOCNO>
<DATE>03/08/02</DATE>
<TITLE>
Znáte ve svém okolí rodiče, kteří se chlubí tím, že jejich děti jsou dvojjazyčné? A existují skutečně dvojjazyčné děti? Abych se přiznala, tak já tomu pomalu přestávám věřit - svěřila se na internetové stránce Rodina.cz česká matka tří dětí, která žije v Severní Americe. LN její zkušenost přetiskují.
</TITLE>
<TEXT>
Od kamaráda psychologa jsme se dozvěděli, že dítě je schopné zvládnout až čtyři jazyky jako mateřštinu. To je hezká teorie. Ale praxe? Když budete mít trošku trpělivosti, popíšu vám, jak se nám dvěma s mužem Pavlem vychovat dvojjazyčné dítě nepovedlo. Když se narodil Honza, byla řečí číslo jedna u nás doma čeština. Ano, bydleli jsme sice ve Státech, ale většina našich kamarádů mluvila česky a hlavně my s Pavlem jsme mluvili česky. Jenže miminko potřebuje, aby se mu i četlo. České knížky jsme tenkrát neměli, a tak jsem si začala půjčovat z knihovny dětské knížky v angličtině.
</TEXT>
<HEADING>
Přednost mají kratší slova
</HEADING>
<TEXT>
Tenkrát jsem ještě počítala s tím, že do roka jsme zpátky doma v Čechách. Tak jsem si říkala, že ta troška angličtiny nemůže Honzíkovi škodit. Neškodila, právě naopak. Dokonce se stalo, že některá první Honzíkova slůvka byla anglická. Když totiž porovnáte slova "auto, autobus a kačenka" s anglickými protějšky, tak najdete na anglické straně jednoslabičné výrazy. Toho jsem si všimla později u Matýska i Terezky. Kdykoliv jsem pojmenovala v obrázkových knížkách každou věc dvakrát, vybrali si vždycky na zopakování to kratší slovo (slon tedy vyhrál nad slovem "elephant" a naopak "spoon, plate, cup" vedly jednoznačně před lžičkou, talířem a hrnečkem). A většina běžných slovíček je v angličtině kratších, a tedy i snazších. Nebo se mi to jen zdá? A pak už tu byl i Matýsek a nám přibývalo anglicky mluvících kamarádů. Chodili jsme do parku hrát si s ostatními dětmi a na návštěvy, anglické knížky vedly nad českými alespoň v poměru 9:1 a angličtina začala převažovat i v běžné řeči. Uvědomili jsme si to relativně včas a začali s tím něco dělat. Metoda "maminka česky, tatínek anglicky" se neosvědčila. Pavel tenkrát byl v laboratoři celé dny a já měla pocit, že Honza potřebuje komunikovat s okolím, a k tomu angličtinu potřeboval. Tak jsme zkusili sudé dny české, liché anglické. A mně se to pletlo. Třeba jsem vypadávala z role a v českých dnech jsem v rozčilení mluvila anglicky a naopak v anglických dnech jsem se na kluky zlobila česky. A navíc jsem nepovažovala za slušné mluvit před anglicky mluvícími přáteli česky.
</TEXT>
<HEADING>
Bez knížek to nejde
</HEADING>
<TEXT>
Takže jsme vymysleli nové pravidlo doma mluvíme česky, venku a ve společnosti anglicky. Teď mě nenapadá pořádný důvod, proč i tenhle způsob zklamal. Asi zase za to mohou knížky (na něco to svést musím) a taky moje nedůslednost. Navíc do toho období se datují prvopočátky domácího vyučování a to bylo celé v angličtině, takže pravidlo "doma mluvíme česky" zase neplatilo. Pak jsme začali číst. Oba kluci četli poměrně brzo a bez problémů. Tím pochopitelně myslím čtení v angličtině. A já si vzala do hlavy, že když se nenaučí v češtině číst, tak ten jazyk úplně ztratí. Jenže zkuste šestiletému klukovi vysvětlit, že všechny samohlásky jsou najednou naruby - anglické U se často přečte jako české A, anglické E jako české I... Nakonec to nebyl ani ten největší problém. Klobouk dolů před Honzou, zvládl slabikování a šli jsme na čtení textu. Jenže - co číst? S velikým nadšením jsem koupila český slabikář a narazili jsme na problém - Honza nevěděl, co čte.
První stránky slabikáře se jen hemží českými jmény, ty Honza absolutně neznal a věty typu "Pepa lapá Lapa. Nána se tulí. Ola nemá pilu" ho moc nezajímaly. A jeho i moje nadšení se postupně vytrácelo. Byla jsem dost zklamaná návštěvou českých knihkupectví. A nebo se jen neumím dívat? Honza hltal jednu anglicky psanou knížku za druhou (jen za loňský podzim jich byla stovka). A já si říkám, kdybych našla nějaký zajímavý příběh o klukovi ze současnosti, který by slabikující dítě bylo schopné přečíst, tak by ho to třeba chytlo a stal by se mu i z českého čtení koníček. Takovou knížku zatím nemám a české čtení se odkládá na neurčito. A je to škoda, já vím. A jak to tedy vypadá teď s dvojjazyčností našich dětí? Nejlépe je na tom Honza; Matýsek s Terezkou na českou otázku odpoví anglicky. I když je v tom asi trochu lenosti. Trávíme každý rok prázdniny v Čechách, kde se naše děti mění k nepoznání. Po prvním týdnu se mluví jen česky (jinak by jim nikdo nerozuměl). Dokonce se dříve stávalo, když byli kluci ještě menší, že zapomínali během těch několika týdnů angličtinu a po návratu do Států chtěli mluvit s kamarády česky. Nicméně v češtině mají cizinecký přízvuk, kterého se už asi nikdy nezbaví. A tím se dostávám zase na začátek. Zdá se mi, že ideální podmínky k naučení dvou jazyků je velmi těžké uměle vytvořit. Je to jako na houpačce. Když je jeden nahoře, musí ten druhý zákonitě dolů... Podtrženo, sečteno: někde jsme udělali chybu. Ale kde? A jak ji napravit? A je to skutečně chyba tak veliká, když naše děti žijí v Severní Americe a za svou mateřštinu považují angličtinu? Ano, moc bychom si oba přáli, aby naše děti měly oba jazyky stoprocentní, případně přidaly i jazyk třetí, protože znalost každého dalšího jazyka člověka obohacuje. Jen zatím nevíme, jak jim to umožnit.
</TEXT>
</DOC>
<DOC>
<DOCID>LN-20020308076</DOCID>
<DOCNO>LN-20020308076</DOCNO>
<DATE>03/08/02</DATE>
<TITLE>
V příštích letech se bude rušit na tisíc základních škol. Je nejvyšší čas přemýšlet, podle jakých hledisek
</TITLE>
<TEXT>
Je nebezpečí, že při slučování škol budou hrát roli osobní známosti a tlaky. Proto je nutné hledat systémovější varianty řešení.
PRAHA - Až tisíc základních škol v České republice by mohlo být do osmi let zrušeno. Důvodem je úbytek dětí po roce 1991, kdy roční porodnost klesla zhruba ze 130 000 na 90 000 dětí za rok. LN to potvrdil ředitel Střediska pro vzdělávací politiku Univerzity Karlovy Jan Koucký. Ten je členem týmu, který pro ministerstvo školství zpracovává materiál nazvaný Dlouhodobý záměr rozvoje vzdělávání a vzdělávací soustavy. Od letošního roku jej má ministerstvo předkládat každý sudý rok. V lichých letech to budou dělat kraje, na něž ve školství přešla řada podstatných kompetencí.
</TEXT>
<HEADING>
Mateřské školy už problém pocítily
</HEADING>
<TEXT>
Smyslem dlouhodobého záměru je předvídat vývoj a včas přijímat opatření a vytvářet nástroje k zvládání různých problémů. Úbytek základních škol způsobený poklesem porodnosti patří podle Kouckého mezi ty nejaktuálnější. Dětí je prostě málo. Mateřské školy už to pocítily. Mnohé proto nabírají děti už od dvou let a také se snaží podržet si ještě rok děti šestileté. Přesto v posledních osmi letech ubylo v mateřských školách přes šedesát tisíc dětí a zaniklo kolem stovky školek. V současné době se do obdobných problémů dostávají rovněž mnohé základní školy, které se začínají přetahovat o žáky. Dosud zaniklo každý rok 30 až čtyřicet základních škol. Situace se však přiostřuje a za dva roky bude zanikat už víc než stovka škol ročně. Rovněž mnohé základní školy se o žáky přetahují, některé zanikají. Dnes je zřejmé, že v příštích osmi letech klesne počet základních škol ze současných čtyř tisíc téměř o celou tisícovku. Pokud by nezanikly, rostly by výdaje na vzdělávání, aniž bychom za tyto peníze viděli nějaký efekt. "Zvládnout tento proces nebude vůbec snadné. A určitě v tom nemůžeme nechat obce - zřizovatele většiny škol - samotné," upozorňuje Koucký. Zároveň vysvětluje, že západní Evropa prošla stejnou redukcí už na začátku osmdesátých let. Řešila to různě. Například ve Francii se zakládaly takzvané sdružené školy tedy jedno ředitelství a několik odloučených pracovišť v různých obcích. Bavorsko zase dalo vypracovat rozsáhlou studii, která doporučovala, kdy je dobré zachovat školy a kdy je třeba posílit dopravu například školními autobusy. S návrhy řešení by podle Kouckého měl přijít stát i v případě České republiky. Obce mají dostat různé varianty řešení, měly by vědět, jak a s jakými důsledky se mohou rozhodovat, když je například možné zachovat ze sedmi škol jen pět. "Někdy obec spojí první stupeň základní školy a mateřskou školu, nebo se několik obcí dohodne a zřídí sdružené školy, jindy se raději domluví na školním autobusu, nebo zvolí ještě jiné řešení.
</TEXT>
<HEADING>
Není jasné, kdo bude věc řešit
</HEADING>
<TEXT>
U nás do toho ale vstupuje ještě jedna komplikace. Optimální postup totiž předpokládá stabilní a velikostně optimální správní celky. Nové uspořádání veřejné správy je však ještě takříkajíc v šestinedělí a navíc se v nejbližší době bude ještě ledacos měnit. Po zrušení okresů přejde nejspíš část pravomocí na kraje a část na takzvané pověřené obce, jejichž počet je však stále nejasný. Pořád proto není zřejmé, kdo a kdy by měl problémy sítě základních škol řešit. Má-li ale zaniknout až čtvrtina základních škol, jde o skutečně závažný zásah ještě z jiného hlediska. "Je třeba stanovit jasná kritéria, aby se úbytek škol neřešil jen na základě osobních známostí a tlaků," upozorňuje Koucký. Stát proto musí dávat mnohem více informací o tom, jaké jednotlivé školy skutečně jsou. "Výroční zprávy, které musejí školy zveřejňovat dnes, nestačí. Velmi často vypadají spíš jako propagační brožurky. Zřizovatelům škol, rodičům i širší veřejnosti je třeba poskytnout co nejvíce nezávislých informací o kvalitě tvořivosti, atmosféře a výsledcích škol, aby se nerušily například některé velmi dobré školy jenom proto, že jsou malé. Dobře zvládnutá síť škol může na druhé straně přinést výrazné zkvalitnění a individualizaci výuky," míní Jan Koucký.
</TEXT>
<HEADING>
Nedostatek žáků čeká i střední školy
</HEADING>
<TEXT>
Problém nedostatku žáků dostihne ovšem brzo i střední školy. Už teď si na něj stěžují například v kraji Vysočina, kde se projevuje hlavně na středních odborných učilištích (tam chybí přes 30 % žáků), ale i na gymnáziích (chybí 9 % žáků). V jejich případě vidí odborníci řešení v tom, že se při středních školách rozvine další vzdělávání. Tím se nemyslí studium při zaměstnání, ale široká nabídka různých kursů, od týdenních po dvouleté, které odpovídají skutečným potřebám a požadavkům dospělých lidí. Peníze na tyto kursy udrží nad vodou školy, jimž ubudou žáci. Přicházejí totiž z jiných zdrojů než z omezených státních dotací na školství. Konkrétně například z prostředků ministerstva práce a sociálních věcí anebo třeba i z Evropských strukturálních fondů.
</TEXT>
<HEADING>
Vývoj na základních školách rok 1990 2000 2010
</HEADING>
<TEXT>
počet dětí v MŠ celkem 352 000 280 000 254 000 počet mateřských škol celkem 7335 5776 5184 počet dětí na učitelku 11,0 11,8 11,8 počet dětí na zaměstnance 7,9 8,9 8,9
počet dětí v MŠ celkem 352 000 280 000 254 000 počet mateřských škol celkem 7335 5776 5184 počet dětí na učitelku 11,0 11,8 11,8 počet dětí na zaměstnance 7,9 8,9 8,9
</TEXT>
</DOC>
<DOC>
<DOCID>LN-20020308077</DOCID>
<DOCNO>LN-20020308077</DOCNO>
<DATE>03/08/02</DATE>
<TITLE>
Organizace Seeds of Peace pomáhá dětem z válečných ohnisek pochopit své vrstevníky na druhé straně konfliktu. Na tábory v americkém Maine jezdí společně teenageři z Palestiny a Izraele, Řecka a Kypru či Pákistánu a Indie.
</TITLE>
<TEXT>
Čtrnáctileté děti se samopaly, zápalnými lahvemi anebo alespoň s kameny, které lze vrhnout po nepříteli. Takhle vypadá realita v mnoha krizových regionech světa. Lze přesvědčit izraelského Jusufa, že palestinský Ahmed, ač věří v jiného Boha, prožívá stejné radosti i zmatky jako on? Že ne z každého arabského chlapce vyroste terorista a ne každý Izraelec skončí jako voják zdivočelé soldatesky? Už devět let hledá recept americká organizace Seeds of Peace, tedy Setba míru. Jak vypadá její činnost v praxi? Vybere zhruba stovku dětí (a několik učitelů) z konfliktního regionu a odveze je do kempu v americkém státě Maine. Do chatek s deseti lůžky nastěhují schválně dohromady jednou Izraelce s Palestinci, jindy děti z Pákistánu s jejich indickými vrstevníky. Své prázdniny tu prožili řečtí a kyperští teenageři a opět jindy přijely děti ze všech států bývalé Jugoslávie. Hodinu či dvě denně si potenciální nepřátelé vyjasňují svá stanoviska. Debaty a analýzy krizové situace vyžadují samozřejmě společný jazyk. "To je také hlavním kritériem při výběru dětí," přiznává viceprezidentka organizace Seeds of Peace Barbara Zasloff. Ten, kdo se kempu v USA zúčastní, musí mluvit anglicky.
</TEXT>
<HEADING>
Budoucí vůdci?
</HEADING>
<TEXT>
Je jasné, že tato podmínka vyřazuje předem možná nejrizikovější skupiny. Ti, kteří házejí při demonstracích v Palestině Molotovovy koktejly, pocházejí pravděpodobně z vrstev, které mají jiné priority než vést své potomky ke studiu cizích jazyků. "Jsme si toho vědomi," připouští i Barbara. "Na druhou stranu do našich kempů jezdí možná příští představitelé národa. Pocházejí z vyšších a vzdělanějších vrstev a naděje, že jednou to budou právě oni, kdo budou směrovat společnost, je vyšší," vysvětluje. Při výběru dětí navíc spolupracují s místními orgány. Kemp v Mainu leží na břehu jezera. "Klidná, přívětivá lokalita je moc důležitá," upřesňuje vedoucí campu Timothy P. Wilson. Děti (či spíše dospívající) totiž jenom nediskutují o národnostních konfliktech. Většina dne je věnována přirozenějším aktivitám. Ve sportovním družstvu či při rybolovu lze snáze přijmout, že ten, kdo se mnou vytahuje síť nebo odpaluje nadhozený míček, není můj nepřítel. Tábory Setby míru zatím prošly zhruba dvě tisícovky dětí. Kapka v moři. Na všech stranách světových konfliktů jich proti sobě stojí statisíce, ne-li miliony. "Zpětná vazba? To je velmi těžká otázka," připouští i Barbara. Dosah činnosti organizace Seeds of Peace nelze objektivně změřit. "Máme ale svoji internetovou stránku a 'naše' děti na ni neustále posílají nové a nové příspěvky. Nedokážeme svět změnit, ale snažíme se dělat, co je v našich silách." V minulých dnech se konference organizace Seeds of Peace konala v Praze. Tématem bylo "Vzdělávání pro jedenadvacáté století". Přesněji řečeno: jak naučit děti z regionů ohrožených válečným konfliktem pracovat s informacemi z médií, jak je třídit a jak si dělat vlastní názor na události. Téma v postižených lokalitách velmi aktuální.
Je jasné, že tato podmínka vyřazuje předem možná nejrizikovější skupiny. Ti, kteří házejí při demonstracích v Palestině Molotovovy koktejly, pocházejí pravděpodobně z vrstev, které mají jiné priority než vést své potomky ke studiu cizích jazyků. "Jsme si toho vědomi," připouští i Barbara. "Na druhou stranu do našich kempů jezdí možná příští představitelé národa. Pocházejí z vyšších a vzdělanějších vrstev a naděje, že jednou to budou právě oni, kdo budou směrovat společnost, je vyšší," vysvětluje. Při výběru dětí navíc spolupracují s místními orgány. Kemp v Mainu leží na břehu jezera. "Klidná, přívětivá lokalita je moc důležitá," upřesňuje vedoucí campu Timothy P. Wilson. Děti (či spíše dospívající) totiž jenom nediskutují o národnostních konfliktech. Většina dne je věnována přirozenějším aktivitám. Ve sportovním družstvu či při rybolovu lze snáze přijmout, že ten, kdo se mnou vytahuje síť nebo odpaluje nadhozený míček, není můj nepřítel. Tábory Setby míru zatím prošly zhruba dvě tisícovky dětí. Kapka v moři. Na všech stranách světových konfliktů jich proti sobě stojí statisíce, ne-li miliony. "Zpětná vazba? To je velmi těžká otázka," připouští i Barbara. Dosah činnosti organizace Seeds of Peace nelze objektivně změřit. "Máme ale svoji internetovou stránku a 'naše' děti na ni neustále posílají nové a nové příspěvky. Nedokážeme svět změnit, ale snažíme se dělat, co je v našich silách." V minulých dnech se konference organizace Seeds of Peace konala v Praze. Tématem bylo "Vzdělávání pro jedenadvacáté století". Přesněji řečeno: jak naučit děti z regionů ohrožených válečným konfliktem pracovat s informacemi z médií, jak je třídit a jak si dělat vlastní názor na události. Téma v postižených lokalitách velmi aktuální.
</TEXT>
</DOC>
<DOC>
<DOCID>LN-20020308078</DOCID>
<DOCNO>LN-20020308078</DOCNO>
<DATE>03/08/02</DATE>
<TITLE>
Ocenění českému lingvistovi. Úroveň učitelů a badatelů českých vysokých škol není všeobecně nízká, jak se někdy tvrdí. Svědčí o tom například zvolení Petra Sgalla členem jedné z nejprestižnějších vědeckých společností ve společenských vědách Linguistic Society of America. Profesor matematicko-fyzikální fakulty UK byl tak oceněn za celoživotní přínos světové lingvistice.
</TITLE>
<TEXT>
Podpoří výuku angličtiny. Britské centrum, které bude podporovat výuku anglického jazyka a literatury, bylo otevřeno v městské knihovně v Ostravě. Poskytne návštěvníkům například učebnice, beletrii, slovníky a gramatiku, odbornou literaturu pro učitele, britský tisk či materiály a konzultace ke světově uznávaným zkouškám z angličtiny. K dispozici jsou také anglické filmy, které jsou opatřeny anglickými titulky, a tudíž je možné jim lépe porozumět.
Slučování škol. Zastupitelé Olomouckého kraje schválili první sloučení středních škol v regionu. Místo tří středních škol a učilišť v Přerově budou žáci navštěvovat pouze jednu školu. Stejný osud čeká také dvě střední školy v Uničově na Olomoucku. Téměř 1000 žáků, kterých se rozhodnutí týká, pocítí změny již od září letošního roku. Zastupitelé se rozhodli sloučit školy, které nabízejí podobné obory. Do jedné školy budou chodit žáci střední integrované školy a středního odborného učiliště zemědělského v Uničově na Olomoucku. Od září budou jednu školu navštěvovat také žáci Středního odborného učiliště v Kojetínské ulici v Přerově a přerovské integrované střední školy technické. Od roku 2003 se k nim navíc přidají i studenti střediska praktického vyučování zemědělského.
Odvolání inspektora. Středočeského vrchního školního inspektora Jaroslava Černého odvolala ústřední školní inspektorka Marie Kalábová, a to bez udání důvodů. Černý vykonával svou funkci od roku 1995.
</TEXT>
</DOC>
<DOC>
<DOCID>LN-20020308079</DOCID>
<DOCNO>LN-20020308079</DOCNO>
<DATE>03/08/02</DATE>
<GEOGRAPHY>VÍDEŇ</GEOGRAPHY>
<TEXT>
Nezaměstnanost v Rakousku ohrožuje vedle starších lidí zejména absolventy škol, kteří jsou při hledání práce znevýhodněni tím, že se nemohou prokázat žádnou praxí. Mnozí z nich si proto vymýšlejí nová zaměstnání. Jako například dívka, která se s dalšími dvěma kamarádkami stala doručovatelkou zpívaných telegramů. V zemi se zhoršily poštovní služby, Vídeň už nemá poslíčky, kteří na kole doručovali gratulace půl hodiny po jejich podání. Dnes se doručují telegramy za poměrně vysoké poštovné často až s ranní poštou příštího dne. Suzanna Riedlerová s kolegyněmi přijíždějí s gratulacemi v přesně sjednanou dobu. Tyto gratulace však nemají podobu kartičky, ale zákazníkem vybrané písně či árie. Dívky je zpívají oslavencům pod okny nebo třeba ve svatební síni, při slavnostní hostině, v dílně nebo u nemocniční postele. Jejich zpěvogramy nejsou levné. Za doručení ve Vídni požadují 240 eur, což je kolem 7000 korun. Přesto prý je o jejich služby značný zájem.
</TEXT>
</DOC>
<DOC>
<DOCID>LN-20020308080</DOCID>
<DOCNO>LN-20020308080</DOCNO>
<DATE>03/08/02</DATE>
<TEXT>
Cvičné maturitní testy podobné těm, jaké možná budou už za dva roky součástí sjednocené maturity, si mohou vyzkoušet v průběhu dubna všechny střední školy. Centrum pro reformu maturitní zkoušky (CERMAT) poskytne bezplatně zadání úloh ze všech předmětů, se kterými se počítá v rámci centralizované maturity. Soubory testových úloh budou školám poskytnuty elektronickou poštou. Zatím se přihlásilo přibližně čtyři sta škol, 70 procent z nich hodlá využít i nabídku centrálního vyhodnocení testů v CERMAT. Jeho pracovníky tak čeká vyhodnocení nejméně pětasedmdesáti tisíc vyplněných formulářů s řešením.
</TEXT>
</DOC>
<DOC>
<DOCID>LN-20020308081</DOCID>
<DOCNO>LN-20020308081</DOCNO>
<DATE>03/08/02</DATE>
<TEXT>
Grapes of Wrath [greips ev roŻ] Hrozny hněvu mull over [mul 'euve] přemítat, převracet v hlavě proudly bookish ['praudli 'bukiš] hrdě knihomolský abhor [eb'ho:] ošklivit si, hrozit se, nenávidět thought of a common read [Żo:t ev e 'komen ri:d] myšlenka společného čtení force [fo:s] nutit, vnucovat matron ['meitren] hospodářka; vrchní sestra cod-liver oil [kod'live oil] tresčí olej dweller ['dwele] obyvatel urban ['e:ben] městský articulate [a:'tikjuleit] vyjádřit, vyslovit bowl [beul] jít vpřed, jet, valit se civic pride and unity ['sivik praid End 'ju:niti] občanská hrdost a jednota undermine [ande'main] podrýt, podlomit rampant ['rEmpent] přebujelý, rozbujelý mind-boggling ['maindboglin] ohromující, úžasný dip (-pp-) into [dip 'intu:] ponořit se do, dát se do worthy ['we:Łi] úctyhodný, chválihodný, významný tome [teum] objemná kniha
</TEXT>
</DOC>
<DOC>
<DOCID>LN-20020308082</DOCID>
<DOCNO>LN-20020308082</DOCNO>
<DATE>03/08/02</DATE>
<TITLE>
Primář Sova v podání Ladislava Chudíka již nebude hrát hlavní úlohu, přesto i on se v třináctidílném pokračování slavného seriálu objeví.
</TITLE>
<GEOGRAPHY>PRAHA</GEOGRAPHY>
<TEXT>
Česká televize včera poprvé oficiálně představila Nemocnici na kraji města po dvaceti letech. Nový seriál začne v dubnu natáčet režisér Hynek Bočan. Hlavní postavou seriálu bude doktor Blažej v podání Josefa Abrháma, z dalších herců z původního seriálu se objeví například také Eliška Balzerová, Ladislav Frej, Iva Janžurová, Jana Štěpánková či Josef Vinklář. V několika dílech se objeví i Ladislav Chudík v roli exprimáře Sovy. Velký prostor dostanou ale i zcela nové postavy. Svého čtvrtého lékaře v kariéře si například zahraje Tomáš Töpfer, mezi novými herci jsou mj. také Martin Dejdar, Jiří Langmajer, Marek Vašut, Táňa Medvecká či Simona Postlerová. Naopak "zmizel" například doktor Peterka Oldřicha Kaisra. Scénář nových dílů Nemocnice napsal Petr Zikmund. Dění se podle dramaturga seriálu Iva Pelanta točí kolem začínající privatizace, v níž má hlavní slovo Karel Sova (Ladislav Frej) a jeho žena (Daniela Kolářová). Další podrobnosti o ději nechtějí tvůrci zatím prozrazovat. Zdůrazňují však, že se nepokoušejí znovu vstoupit do stejné řeky. "Nebude to tatáž Nemocnice, bude to jiné dílo," říká producentka České televize Helena Slavíková. "Samozřejmě jsme se ale snažili nejít proti Dietlovi," dodává. Zrod projektu Nemocnice po dvaceti letech byl i na české poměry složitý. Prvotním impulsem k této myšlence paradoxně nebyla popularita seriálu u nás, ale v západním Německu. Tam se sním setkal český exulant Borek Severa, který se v 80. letech zasloužil i o vydání německé knižní verze. Severa na počátku 90. let oslovil Magdalenu Dietlovou vdovu po Jaroslavu Dietlovi a dědičku jeho autorských práv, režiséra původního seriálu Dudka a scenáristu Zikmunda. Poté, co tehdy seriál odmítla produkovat Česká televize, začala ho připravovat servisní organizace Novy ČNTS. Teprve ve chvíli, kdy se ČNTS dostala do potíží, ujala se Nemocnice veřejnoprávní televize. Té se podařilo od ČNTS vykoupit práva na prvních šest dílů scénáře, a také práva na zacházení s Dietlovými postavami, která vlastnila Magdalena Dietlová. Ta si vymínila supervizi nad vznikem seriálu. Jejím zástupcem byl až do své smrti v roce 2000 režisér Jaroslav Dudek, poté pověřila Iva Mathé, který měl blízko k původní řadě.
PRAHA - Česká televize včera poprvé oficiálně představila Nemocnici na kraji města po dvaceti letech. Nový seriál začne v dubnu natáčet režisér Hynek Bočan. Hlavní postavou seriálu bude doktor Blažej v podání Josefa Abrháma, z dalších herců z původního seriálu se objeví například také Eliška Balzerová, Ladislav Frej, Iva Janžurová, Jana Štěpánková či Josef Vinklář. V několika dílech se objeví i Ladislav Chudík v roli exprimáře Sovy. Velký prostor dostanou ale i zcela nové postavy. Svého čtvrtého lékaře v kariéře si například zahraje Tomáš Töpfer, mezi novými herci jsou mj. také Martin Dejdar, Jiří Langmajer, Marek Vašut, Táňa Medvecká či Simona Postlerová. Naopak "zmizel" například doktor Peterka Oldřicha Kaisra. Scénář nových dílů Nemocnice napsal Petr Zikmund. Dění se podle dramaturga seriálu Iva Pelanta točí kolem začínající privatizace, v níž má hlavní slovo Karel Sova (Ladislav Frej) a jeho žena (Daniela Kolářová). Další podrobnosti o ději nechtějí tvůrci zatím prozrazovat. Zdůrazňují však, že se nepokoušejí znovu vstoupit do stejné řeky. "Nebude to tatáž Nemocnice, bude to jiné dílo," říká producentka České televize Helena Slavíková. "Samozřejmě jsme se ale snažili nejít proti Dietlovi," dodává. Zrod projektu Nemocnice po dvaceti letech byl i na české poměry složitý. Prvotním impulsem k této myšlence paradoxně nebyla popularita seriálu u nás, ale v západním Německu. Tam se sním setkal český exulant Borek Severa, který se v 80. letech zasloužil i o vydání německé knižní verze. Severa na počátku 90. let oslovil Magdalenu Dietlovou vdovu po Jaroslavu Dietlovi a dědičku jeho autorských práv, režiséra původního seriálu Dudka a scenáristu Zikmunda. Poté, co tehdy seriál odmítla produkovat Česká televize, začala ho připravovat servisní organizace Novy ČNTS. Teprve ve chvíli, kdy se ČNTS dostala do potíží, ujala se Nemocnice veřejnoprávní televize. Té se podařilo od ČNTS vykoupit práva na prvních šest dílů scénáře, a také práva na zacházení s Dietlovými postavami, která vlastnila Magdalena Dietlová. Ta si vymínila supervizi nad vznikem seriálu. Jejím zástupcem byl až do své smrti v roce 2000 režisér Jaroslav Dudek, poté pověřila Iva Mathé, který měl blízko k původní řadě.
</TEXT>
</DOC>
<DOC>
<DOCID>LN-20020308083</DOCID>
<DOCNO>LN-20020308083</DOCNO>
<DATE>03/08/02</DATE>
<TITLE>
Akademie populární hudby včera udělila své výroční ceny
</TITLE>
<TEXT>
Obřímu koncertu se podobalo včerejší vyhlášení Andělů. Celkem šestnáct okřídlených sošek rozdali akademikové v pražské Paegas Aréně. Sedmnáctou obdržela Helena Vondráčková Zpěvačka roku 2001 - která tak po Mejlovi Hlavsovi, Waldemaru Matuškovi, Jiřím Suchém či Martě Kubišové vstoupila do Síně slávy.
PRAHA - Paegas Aréna, stylizovaná jako letištní hangár a vybavená obrovským panelem, dvěma projekčními stěnami a světelným parkem s třemi sty reflektorů, zažila udílení Andělů poprvé s živými hudebními vstupy. A poprvé se zde v jeden večer potkaly osobnosti z opačných konců hudebního vesmíru. Všechny kapely odvedly vesměs profesionální výkony a diváky očividně rozehřály, což je úctyhodné vzhledem k minimu času, jakého se jim dostalo. Strhující výkon Dana Bárty či Ivana Krále, skupin Lucie, Buty i Tata Bojs zato "kompenzovala" trapnost předávajících od celkem snesitelné po naprostou. Kapele Kryštof, vítězi kategorie Objev roku, jejich absence moc sympatií nezískala - nepomohla tomu ani jejich manažerka s pateticky přerecitovaným prohlášením. Ostatní interpreti přistoupili k licenci Novy opačně: rozhodli se dát šanci pořadu, který měl být něčím jiným než komerční šou. "Je to dobrá besídka," pochvaloval si jiný z účinkujících. Zástupce domácí scény na pódiu ve finále vystřídal kytarista Ritchie Blackmore s manželkou a formací Blackmore's Night. Jejich přeslazený "renesanční rock" však za tvorbou ostatních zúčastněných velmi pokulhává co se originality týče. Naopak elegantní i charismatická Halinka Mlynková s polskými Brathanki do dramaturgie dobře zapadla.
Anděl 2001
Výroční ceny Akademie populární hudby
1. Skupina roku Čechomor
2. Objev roku Kryštof
3. Album roku Čechomor - Proměny
4. Zpěvačka roku Helena Vondráčková
5. Zpěvák roku Dan Bárta
6. Skladba roku Proměny - Čechomor
7. Videoklip roku Tatabojs - Duševní režisér Martin Krejčí
ŽÁNROVÉ CENY
1. Folk Jablkoň
2. Country Cop
3. Trance and Dance Floex
4. DJ mix DJ Witch
5. Hard and Heavy Endless
6. Alternativní hudba Tara Fuki
7. Lidová a etnická hudba Iva Bittová &amp; Čikori
8. Jazz a blues Naj Ponk
9. Příslib roku Tara Fuki
SÍŇ SLÁVY
Helena Vondráčková
</TEXT>
</DOC>
<DOC>
<DOCID>LN-20020308084</DOCID>
<DOCNO>LN-20020308084</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Dnes má v Činoherním klubu českou premiéru hra mladého irského dramatika Martina Mc Donagha Osiřelý západ. Autor sice pochází z irské rodiny, ale narodil se a žije v Londýně. Osiřelý západ je podobně jako ostatní jeho hry situován do nehostinných, zapadlých a drsných koutů Irska. Je třetí a závěrečnou hrou Mc Donaghovy Connemarské trilogie (předchází ji Kráska z Leenane a Lebka v Connemaře) a její světová premiéra se uskutečnila v roce 1997 v Druid Theatre Company. Vypráví příběh lásky a nenávisti dvou bratrů, který se odvíjí jako nesmiřitelný souboj. Inscenace je třetí premiérou cyklu Činoherní miniklub a jako svůj režijní debut ji nastudoval herec Ondřej Sokol. V hlavních rolích se představí Jaromír Dulava, Marek Taclík, Michal Pavlata a Ladislava Něrgešová.
</TEXT>
</DOC>
<DOC>
<DOCID>LN-20020308085</DOCID>
<DOCNO>LN-20020308085</DOCNO>
<DATE>03/08/02</DATE>
<TITLE>
říká před premiérou Lorkovy balady režisér Filip Nuckolls
</TITLE>
<TEXT>
Dvaadvacetiletý režisér Filip Nuckolls posílil od nové sezony Spolek Kašpar. Pražskou DAMU zatím neukončil, ale v Disku již má za sebou pozoruhodnou absolventskou inscenaci Koltesovy hry Roberto Zucco. Dnes má premiéru Lorkova Krvavá svatba, která je jeho první režií na profesionálním jevišti. Vzápětí ji uvidí diváci i v Brně na Kašparově týdnu (22. a 23. 3.) a v Ostravě (28. 3.).
</TEXT>
<HEADING>
LN: Čím vás Krvavá svatba oslovila?
</HEADING>
<TEXT>
Chtěl bych se zamyslet nad tím, co hrdinku této balady staví mezi dva muže. Co ji vede k tomu, že o svatbě uteče se svým bývalým milencem. A také čím ji tito muži přitahují nebo i odpuzují. Určitě jsme nechtěli vytvářet nějaké umělé Španělsko s vášnivými tanci, flamenkem, ale šli jsme především po situacích a významech textu.
LN: V Lorkově hře ovšem nejsou jenom role pro mladé, jak jste si poradil s obsazením?
Bylo třeba trochu promíchat herce ze "starého" Kašpara s novou akvizicí. Matku hraje Milena Steinmasslová, ale bude to taková mladší matka, která žení hodně mladého syna. My vlastně začínáme od třetího dějství a jdeme rovnou k jádru konfliktu a také jsme vypustili některé symbolické postavy, například Smrt nás vůbec nezajímá.
LN: Občas také hrajete, naposledy v inscenaci Dušana Pařízka Bandité. Jak je to s vámi a herectvím?
Pro mě je herectví něco jako duševní hygiena, je docela fajn nechat na sebe řvát a vědět, co druzí prožívají, protože když režíruju, připadá mi někdy hraní jako dost velká legrace. Je to také příjemný zdroj příjmů, takové občasné přilepšení.
</TEXT>
<HEADING>
LN: Co vás přivedlo ke studiu režie?
</HEADING>
<TEXT>
Úplná náhoda. Na gymplu jsem s divadlem neměl nic společného. Balil jsem jednu holku a ta se jela podívat na pražskou DAMU, která pořádala Den otevřených dveří. Takže jsem ji doprovázel, a když mi zbyl čas, šel jsem se podívat na režii a tam si zapsali naše jména. Pak jsem to říkal doma mamince, která je velmi zodpovědná, a byla toho názoru, že když jsem se zapsal, musím se i přihlásit. Tak jsem se přihlásil a oni mě vzali. Původně jsem chtěl studovat latinu a řečtinu a své touhy po klasickém vzdělání jsem se dobrovolně vzdal kvůli divadlu.
Úplná náhoda. Na gymplu jsem s divadlem neměl nic společného. Balil jsem jednu holku a ta se jela podívat na pražskou DAMU, která pořádala Den otevřených dveří. Takže jsem ji doprovázel, a když mi zbyl čas, šel jsem se podívat na režii a tam si zapsali naše jména. Pak jsem to říkal doma mamince, která je velmi zodpovědná, a byla toho názoru, že když jsem se zapsal, musím se i přihlásit. Tak jsem se přihlásil a oni mě vzali. Původně jsem chtěl studovat latinu a řečtinu a své touhy po klasickém vzdělání jsem se dobrovolně vzdal kvůli divadlu.
</TEXT>
</DOC>
<DOC>
<DOCID>LN-20020308086</DOCID>
<DOCNO>LN-20020308086</DOCNO>
<DATE>03/08/02</DATE>
<TEXT>
Reliéfy Markéty Hanzlíkové-Váradiové Místa I. - IV., sádra, dřevo, akryl, 1999. Ukázka z výstavy Monochromie v Českém muzeu výtvarných umění v Praze, v jejíž včerejší recenzi byla nedopatřením zaměněna ilustrace. Výtvarnici i autorovi recenze se omlouváme.
</TEXT>
</DOC>
<DOC>
<DOCID>LN-20020308087</DOCID>
<DOCNO>LN-20020308087</DOCNO>
<DATE>03/08/02</DATE>
<GEOGRAPHY>PRAHA/SYDNEY</GEOGRAPHY>
<TEXT>
Krátce po udělení cen řekla Helena Vondráčková v exkluzivním rozhovoru Lidovým novinám: "Je skvělé, že jsme novým repertoárem oslovili mladé publikum. Síň slávy vnímám jako uznání za celoživotní práci. Cítím se v ní dobře a nemyslím, že jsem se tam ocitla předčasně - přece jenom se v hudebním byznysu pohybuji už třicet šest let." Zpěvačka je momentálně v australském Sydney a o svém úspěchu se dozvěděla brzy ráno. Má za sebou úspěšné koncerty v hlavním městě Canbeře. "Zatímco se doma udílely ceny, ještě jsem spala, ale doufám, že ceremoniál uvidím na videu po svém návratu." Vondráčková dodala, že šoty s přebíráním Anděla natočila předem, aniž by tušila, jaký bude výsledek hlasování poroty.
</TEXT>
</DOC>
<DOC>
<DOCID>LN-20020308088</DOCID>
<DOCNO>LN-20020308088</DOCNO>
<DATE>03/08/02</DATE>
<TITLE>
Oficiální začátek mistrovství světa v letech na lyžích byl odložen na dnešek
</TITLE>
<TEXT>
Silný nárazový vítr až 25 metrů za vteřinu doprovázený nepříjemným deštěm včerejší oficiální trénink na mistrovství světa v letech na lyžích škrtl. Meteorologové však slibují, že se počasí uklidní, takže v pátek by se snad mohlo v Harrachově opět létat.
HARRACHOV - "Trénink jsme odvolali již v 10 hodin, protože ani předpověď počasí neslibovala nic příjemného," povídal ředitel závodů Josef Slavík. "Důležité ale je, že program čtvrteční výpadek nenaruší. K závodu nastoupí jen 54 skokanů, takže odpadne kvalifikace a tři tréninková kola se přesunou na pátek."
</TEXT>
<HEADING>
Sakala má nejradši co možná nejméně letů
</HEADING>
<TEXT>
Novopečený manažer českého skoku Luděk Matura nad odloženým tréninkem mávl rukou. "Především zkušeným závodníkům pauza nevadí. Třeba Sakala neskákal už tři dny, ale je to rutinér a klid mu určitě vyhovuje." Jaroslav Sakala, nejostřílenější z českých skokanů, jeho slova potvrdil. "Odvolání tréninku jsem dokonce přivítal. Odpočíval jsem i při kytaře a šetřil záda. Při letech jsem nejradši, když se skáče co možná nejméně. V člověku alespoň zůstává k mamutímu můstku respekt, a to je dobře. Když se skáče hodně, může se stát, že ubývá obezřetnosti, a to se nemusí vyplatit. Zároveň vítám i špatné počasí. Nedělám při něm moc chyb." Zbývající čeští skokani Janda, Doležal, Mazoch, Jakub Jiroutek a Parma svá těla udržovali v pohybu v tělocvičně. Původně se mělo kvarteto českých skokanů pro mistrovství světa vybrat již včera po tréninku, rozhodnutí se však o den odkládá. Po dlouhých týdnech tápání se konečně našel Jakub Janda. "Byl už jsem ze svých výkonů tak zoufalý, že jsem přemýšlel o předčasném ukončení sezony," přiznával. "V úterý mně ale najednou vyšel jeden skok, po něm druhý a já zase začal skákat dobře. Ke znovuzrození mi pomohla zdánlivě stupidní věc. Už delší dobu se mi zdálo, že mán na nájezdu poněkud přivřená ramena. Řekl jsem si, že už nemám co ztratit, dal jsem proto k sobě lopatky na zádech a rázem se mi začalo dařit. Taková maličkost..."
</TEXT>
<HEADING>
V ulicích i polští policisté
</HEADING>
<TEXT>
Do Harrachova se v pátek začnou sjíždět desetitisíce fanoušků, především z Polska a Německa. Ředitel závodů ale brzdí až příliš nabotnalé odhady, hovořící o stotisícové návštěvě. "Odhaduji, že do areálu pod Čertovou horou dorazí asi 50 000 fandů. Na pořádek v krkonošském horském středisku budou dohlížet dokonce i polští policisté.
</TEXT>
<HEADING>
Světový rekord nepadne
</HEADING>
<TEXT>
Rekord loni zrekonstruovaného harrachovského mamuta drží Fin Jussilainen výkonem 212,5 metru. Světový rekord 225 metrů patří Goldbergerovi, ale je téměř jisté, že populárního 'Goldiho' o víkendu nikdo nepřekoná. "Dočkat bychom se mohli výkonů kolem 215 metrů, dál to asi ale nepůjde," odhaduje ředitel závodu.
Rekord loni zrekonstruovaného harrachovského mamuta drží Fin Jussilainen výkonem 212,5 metru. Světový rekord 225 metrů patří Goldbergerovi, ale je téměř jisté, že populárního 'Goldiho' o víkendu nikdo nepřekoná. "Dočkat bychom se mohli výkonů kolem 215 metrů, dál to asi ale nepůjde," odhaduje ředitel závodu.
</TEXT>
</DOC>
<DOC>
<DOCID>LN-20020308089</DOCID>
<DOCNO>LN-20020308089</DOCNO>
<DATE>03/08/02</DATE>
<TITLE>
Beze slov. Generální ředitel fotbalové Slavie Vladimír Leška se do vášnivých debat o více než třech desítkách milionů za teplického útočníka Vachouška nezapojuje.
</TITLE>
<GEOGRAPHY>PRAHA</GEOGRAPHY>
<TEXT>
Od úterý má fotbalový národ nový hit: bombastický přestup dvaadvacetiletého útočníka Štěpána Vachouška z teplických Stínadel do pražské Slavie. Po pěti letech, kdy tehdejší megalomanský sparťanský boss Alexander Rezeš přetáhl s pomocí pohádkových peněz Szilárda Németha z Bratislavy na Letnou, opět padla bájná hranice 35 milionů korun. "Tu částku nebudu komentovat," řekl Vladimír Leška. "Nekoresponduje s realitou."
LN: Každopádně se ale jedná o jeden z rekordních přestupů na českém trhu. Kde najednou Slavia na něj vzala peníze.?
S příchodem trenér Beránka byla majitelům (investiční společnost ENIC - poz. aut.) předložen dlouhodobější komplexní program Slavie a angažování Vachouška je jedním krokem k jeho naplnění. Jsem rád, že majitelé dodrželi slovo.
LN: Hodně známých fotbalových osobností označilo astronomickou částku za nesmyslnou, slávistické vedení se však na to dívá jinak. O co svůj názor opíráte?
Rozhodnutí se dělo na úrovni majitelů a mně to nepřísluší komentovat.
</TEXT>
<HEADING>
LN: Mě zajímá vaše osobní stanovisko.
</HEADING>
<TEXT>
Spekulace o ceně jsou pro Čechy typické, je to takový národní sport... Majitelé po posouzení celé řady argumentů dospěli k závěru, že Vachouška získají. Málo nebo hodně? Nemám co k tomu říct.
LN: Třeba Antonín Panenka říká, že to je setsakramentsky hodně.
Na ten názor má právo.
LN: Svůj pohled nepřidáte?
</TEXT>
<HEADING>
Nechci to komentovat.
</HEADING>
<TEXT>
LN: Slavia v zimě prahla po Drobném z Blšan a Šestákovi z Prešova, pak koupila z Hradce Králové Skácela. Jako by Vachoušek nebyl na vrcholu seznamu posil.
To není pravda. O Vachouška jsme měli zájem několik měsíců, ale konkurence byla silná. Štrasburk, Reggina, Ajax. I já jsem si představoval, že přestup dopadne už před jarem, ale bohužel.
LN: Jakou míru rizika takové transakci přikládáte? Nepatří už do kategorie - hazard?
Kdyby to byla akce na jeden zápas, nebo ze dne na den, tak bychom ji nerealizovali. Ale jak už jsem řekl - tento přestup je součástí dlouhodobé vize. A také je to vyslovení důvěry trenéru Beránkovi i celému sportovnímu úseku, který se už postaral u mládeže o pozitivní vývoj.
LN: Nebudou ony miliony chybět při výstavbě stadionu?
Ne, s tím tato investice nesouvisí. Finanční projekt výstavby stadionu je strukturován jinak.
LN: Má suma, kterou společnost ENIC uvolnila Slavii pro nákup Vachouška, formu půjčky?
Takové informace se nezveřejňují, jsme obchodní společnost.
</TEXT>
</DOC>
<DOC>
<DOCID>LN-20020308090</DOCID>
<DOCNO>LN-20020308090</DOCNO>
<DATE>03/08/02</DATE>
<TITLE>
Létající Harry Potter, jak se přezdívá dvacetiletému Simonu Ammannovi, se zřejmě ani po zisku dvou zlatých medailí na olympijských hrách příliš nezměnil. I včera v Harrachově odpovídal na otázky chvilku stydlivě a jindy zase s přirozenou klukovskou rozpustilostí.
</TITLE>
<TEXT>
Změnily v něčem dvě zlaté medaile váš život?
Snad jen v tom, že mi byla nabídnuta dcera Dustina Hoffmana za manželku...
Kolik nabídek k sňatku jste v poslední době dostal?
Ještě jsem zdaleka nestačil všechny dopisy, co mi domů chodí, rozlepit. Kdybych je měl všechny otevřít, nic jiného bych do léta nemohl dělat.
Na statku ve švýcarské vesničce Unterwasser, kde společně se svými rodiči žijete, prý nemáte ani televizi. Kdo rozhodl o tom, že se na ni nemůžete dívat?
Ve Švýcarsku máme demokracii, takže nikdo nikomu nic nenařizoval. Prostě jen televizi k životu nepotřebujeme.
Reprezentační trenér Berni Schödler trochu neuváženě slíbil, že v případě vašeho vítězství v Salt Lake City, pošlape od můstků až do olympijské vesnice po svých. Absolvoval zmíněný pochod?
Docela si užil. Těch asi 50 kilometrů ušel za necelých šest hodin.
Na vašem sportovním růstu se podílel také český trenér Rudolf Höhnl. V čem vám nejvíc pomohl?
Naučil mě především základní techniku, ale co bylo snad ještě důležitější, pomohl mi nalézt vztah ke skokům.
Jakou finanční odměnu jste za dvojnásobné vítězství v Americe dostal?
Nějaké peníze mi přišly, ale vlastně jsem se ještě ani nestačil podívat, kolik to bylo. Peníze jsou v tomto případě skutečně až druhořadé.
Kvůli vašemu klukovskému výrazu a také brejličkám na nose se vám začalo říkat Harry Potter. Nevadí vám tato přezdívka?
Vůbec ne, Brejle už ale nenosím, začal jsem používat kontaktní čočky. Pro sport jsou určitě vhodnější.
V Harrachově vás čeká první let na mamutím můstku v životě. Nemáte strach?
Mamutí můstek v Harrachově mi dost imponuje a seshora vypadá fakt dost náročně. Ve čtvrtek dopoledne jsem se postavil na odrazovou hranu a uvažoval jsem, jaká asi bude letová křivka. Kdesi hluboko pod sebou jsem ve svých představách hledal dvousetmetrovou hranici.
O kolik byste chtěl vylepšit svůj dosavadní osobní rekord 142 metrů?
Přinejmenších o 58 metrů...
</TEXT>
</DOC>
<DOC>
<DOCID>LN-20020308091</DOCID>
<DOCNO>LN-20020308091</DOCNO>
<DATE>03/08/02</DATE>
<TITLE>
říká před sobotním startem hokejové play off kapitán Sparty Richard Žemlička
</TITLE>
<TEXT>
Až bude končit finálová série, on zrovna oslaví 38. narozeniny. A přivítal by, kdyby to bylo s mistrovským hokejovým titulem v kapse. Nestor sparťanského útoku Richard Žemlička potáhne i nyní své barvy do play off, bude znovu hecovat, provokovat i střílet góly. Vše z jediného důvodu. "Naším cílem je jedině titul," tvrdí totiž.
LN: Play off startuje již zítra, cítíte v týmu už to správné nažhavení?
Legrace na trénincích stále panuje, ale je vidět, že to pomalu začíná vřít. Víme, že se blíží něco důležitého.
LN: A jak čas play off prožívá takový hokejový matador jako vy? Jste vůbec ještě nervózní?
Rozhodně, vždyť je to věc, na kterou se každý těší celou sezonu a v sobotu už to začíná. Člověk o hokeji začne víc přemýšlet, je soustředěnější. Je sice fakt, že už ani nepočítám, kolikáté play off to pro mě je, ale rozhodně mi tento čas nikdy nezevšední. Kdyby se tak stalo, už bych musel s hokejem skončit, a to já ještě nehodlám...
LN: Užíváte si dramatické chvíle vyřazovacích bojů ke stáru víc než na začátku kariéry? Vždyť ve Spartě už máte smlouvu jen na příští sezonu...
To je pravda, ale když bude sloužit zdraví a budu se na to cítit, nevidím důvod, proč bych ještě nehrál dál.
LN: O Spartě se mluví jako o jasném favoritovi na titul. Byl byste hodně zklamaný, kdybyste po posledním zápase sezony nezdvihal nad hlavu vysněný pohár?
Kdo by nebyl zklamaný, kdyby nevyhrál titul. Ale je to sport, záleží na štěstí.
LN: Není to alibistické tvrzení. Rozpočet Sparty o mnoho přesahuje finanční možnosti ostatních klubů, vyhráli jste základní část, odborníci mluví o vašem týmu jako o nejkvalitnějším v extralize...
Samozřejmě náš cíl je jedině titul a podle papírových předpokladů bychom ho měli získat. My se roli favorita nebráníme. Víme, že budeme jako lovená zvěř.
LN: Říká se, že play off je především o výkonech brankářů a Petr Bříza kraloval v základní části statistikám. Může být právě gólman váš trumf?
To ano, ale v lize je mnoho slušných gólmanů a to, že byl Petr nejlépe hodnocený, je jen naše výhoda. Už mnohokrát ukázal, jak se umí na důležité zápasy připravit a já znovu vidím, jak je před play off soustředěný a nachystaný.
LN: Na co především bude Sparta ve vyřazovacích bojích spoléhat? V čem má podle vás největší náskok před konkurenty?
Asi nemá cenu rozebírat, jak máme dobrého brankáře, útok a obranu. Podle mě je ale strašně důležité, kolik máme v týmu zkušených hráčů. Všichni toho mají v play off hodně odehráno. I díky tomu máme tři vyrovnané pětky, z nichž každá může rozhodnout zápas.
LN: Jako vítězové základní části budete všechny série začínat doma. V Praze však na hokej letos příliš diváků nechodí...
Asi nejde čekat, že v sobotu přijde na Třinec deset tisíc lidí, tak sedm by bylo dobrých. Ale věřím, že jak budeme postupovat dál, lidi přijdou a poženou nás dopředu. Za titulem, který všichni chceme získat.
</TEXT>
</DOC>
<DOC>
<DOCID>LN-20020308092</DOCID>
<DOCNO>LN-20020308092</DOCNO>
<DATE>03/08/02</DATE>
<TITLE>
Kotrys jde do Bohemians. Fotbalový obránce David Kotrys přestoupil z Olomouce do Bohemians. Pražané za něj zaplatí milion korun.
</TITLE>
<TEXT>
U Nisy je vyprodáno. Sedm tisíc vstupenek na první čtvrtfinále fotbalového Poháru UEFA Liberec Dortmund zmizelo z pokladen za dvě hodiny a na mnohé příznivce čekající dlouhé hodiny ve frontě se nedostalo. Utkání se hraje na stadionu U Nisy ve čtvrtek 14. března ve 20.25.
Brno přivítá Slavii. Program 21. kola I. fotbalové ligy zahájí dnes sousedé v tabulce. Šesté Brno přivítá v 16.30 v přenosu Novy sedmou Slavii, která na Moravany ztrácí bod.
</TEXT>
</DOC>
<DOC>
<DOCID>LN-20020308093</DOCID>
<DOCNO>LN-20020308093</DOCNO>
<DATE>03/08/02</DATE>
<TITLE>
PRAHA - Všichni o nich na úsvitu play off mluví jako o jistých mistrech, hokejisté Sparty však vědí, že cesta k pozvednutí poháru je zatím hodně nejistá. "Je sice krásné, co se o nás povídá, ale to nám titul nevyhraje. Na ledě to musíme dokázat my sami, tam nám žádné prognózy nepomůžou," tvrdí brankář pražského gigantu oplývajícího rozpočtem 120 milionů korun Petr Bříza. I sparťanský supertým má své noční můry. Například Pardubice - tým, který ani jednou v sezoně Pražané neporazili a ze čtyř pokusů s nimi jen dvakrát remizovali. Koho tedy sparťané pokládají za největšího konkurenta na titul?
</TITLE>
<TEXT>
Pavel Šrek (obránce): Nejlepší jsme samozřejmě my, ale hodně nepříjemný bude Zlín a především Pardubice. Ty jsou pro nás asi nejneschůdnějším soupeřem. Jsou už dlouho spolu, sehraní, navíc praktikují agresivní kontaktní hokej, což nám sedí nejméně. Navíc u nich se nevyhrává, v nové hale vždycky mají plno.
Jaroslav Nedvěd (obránce): Určitě to budou Pardubice se Zlínem. Hlavně Pardubice mají dva super brankáře, několikrát nás v sezoně načapali po těžkém zápase a my je neporazili. Ale na druhou stranu Zlín jsme zase třikrát rozstříleli. Kdybychom titul nevyhráli, byl bych hodně zklamaný. V základní části jsme dokázali, že jsme nejlepší, a i když je play off často ošidné, s takovým supertýmem bychom měli vyhrát.
Ondřej Kratěna (útočník): Nesedí nám především Pardubice svým fyzickým hokejem, navíc mají šikovné brejkové hráče jako Petra Sýkoru. Nemáme s nimi dobrou bilanci. Také Zlín bude hodně nebezpečný.
Petr Bříza (brankář): Největší respekt mám z Pardubic. Disponují dvěma výbornými gólmany a velmi vyrovnaným mužstvem, což je pro play off vždycky nejdůležitější.
</TEXT>
</DOC>
<DOC>
<DOCID>LN-20020308094</DOCID>
<DOCNO>LN-20020308094</DOCNO>
<DATE>03/08/02</DATE>
<TITLE>
NEW YORK - Třiatřicet úspěšných zákroků Dominika Haška pomohlo hokejistům Detroitu zdolat v NHL Toronto 6:2. Detroit vyhrál již sedmý zápas v řadě. "Maple Leafs měli více gólových šancí, ale my jsme většinu těch našich proměnili a stavěli jsme na výkonu brankáře. Dominik byl velmi dobrý," řekl trenér Red Wings Scotty Bowman. Špatná zpráva přišla z Pittsburghu. Robert Lang utrpěl v úterním utkání proti Floridě zlomeninu ruky a vypadl z již prořídlé sestavy Pittsburghu. Český útočník se snažil v prodloužení zablokovat střelu a puk ho nešťastně zasáhl do ruky. Je však pravděpodobné, že se do sestavy Penguins vrátí ještě před koncem základní části.
</TITLE>
<TEXT>
Výsledky NHL
</TEXT>
</DOC>
<DOC>
<DOCID>LN-20020308095</DOCID>
<DOCNO>LN-20020308095</DOCNO>
<DATE>03/08/02</DATE>
<TITLE>
ALTENMARKT-ZAUCHENSEE - Suverén letošní sjezdařské sezony Stephan Eberharter přidal k celkovému vítězství ve Světovém poháru také malý Křišťálový glóbus za triumf v superobřím slalomu. Rozhodnutí padlo ve včerejším závěrečném šestém závodě v rakouském Altenmarkt-Zauchensee, v němž domácí sjezdař skončil čtvrtý a na svého jediného možného přemožitele Didiera Cucheho ze Švýcarska získal dostatečný bodový náskok. Dvaatřicetiletý Eberharter letos vybojoval celkové prvenství také ve sjezdu a chybí mu k vyrovnání loňské sbírky jeho krajana Hermanna Maiera celkové vítězství v obřím slalomu. O víkendu má solidní šance také v této disciplíně, v níž získal olympijské zlato.
</TITLE>
<HEADING>
Chorvatka v nemocnici
</HEADING>
<TEXT>
Trojnásobná olympijská vítězka Janica Kosteličová musela být převezena do nemocnice poté, co upadla při finále Světového poháru. Chorvatská lyžařka si poranila pravou ruku, ale rentgenové vyšetření neodhalilo vážné zranění. Kosteličová, jež v Salt Lake City získala tři zlaté a jednu stříbrnou medaili, spadla přibližně v polovině trati. Na jednom ze skoků ztratila kontrolu nad lyžemi a ve vysoké rychlosti se řítila po sjezdovce. "Byl to divný skok, ani přesně nevím, co se stalo," přiznala se. "Jen doufám, že to nebude příliš vážné," komentovala své zranění. Poslední superobří slalom sezony vyhrála Rakušanka Michaela Dorfmeisterová a zopakovala vítězství ze středečního sjezdu, jímž si zajistila Křišťálový glóbus pro celkovou vítězku. Domácí závodnice už nemohla ohrozit vítězku disciplíny Hilde Gergovou. Němka, která si malý glóbus za superobří slalom zajistila už v neděli po zrušení závodu v Lenzerheide, včera dojela třetí. Druhé místo vybojovala v podmínkách, které se pohybovaly na hranici regulérnosti, další Rakušanka Alexandra Meissnitzerová. Na rozbředlém sněhu a za silného nárazového větru zajela o 66 setin horší čas než Dorfmeisterová.
Trojnásobná olympijská vítězka Janica Kosteličová musela být převezena do nemocnice poté, co upadla při finále Světového poháru. Chorvatská lyžařka si poranila pravou ruku, ale rentgenové vyšetření neodhalilo vážné zranění. Kosteličová, jež v Salt Lake City získala tři zlaté a jednu stříbrnou medaili, spadla přibližně v polovině trati. Na jednom ze skoků ztratila kontrolu nad lyžemi a ve vysoké rychlosti se řítila po sjezdovce. "Byl to divný skok, ani přesně nevím, co se stalo," přiznala se. "Jen doufám, že to nebude příliš vážné," komentovala své zranění. Poslední superobří slalom sezony vyhrála Rakušanka Michaela Dorfmeisterová a zopakovala vítězství ze středečního sjezdu, jímž si zajistila Křišťálový glóbus pro celkovou vítězku. Domácí závodnice už nemohla ohrozit vítězku disciplíny Hilde Gergovou. Němka, která si malý glóbus za superobří slalom zajistila už v neděli po zrušení závodu v Lenzerheide, včera dojela třetí. Druhé místo vybojovala v podmínkách, které se pohybovaly na hranici regulérnosti, další Rakušanka Alexandra Meissnitzerová. Na rozbředlém sněhu a za silného nárazového větru zajela o 66 setin horší čas než Dorfmeisterová.
</TEXT>
</DOC>
<DOC>
<DOCID>LN-20020308096</DOCID>
<DOCNO>LN-20020308096</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Český automobilový závodník Tomáš Enge nebude jezdit formuli 1 za tým, který odkoupil zkrachovalou stáj Prost. Jezdcův manažer Antonín Charouz se totiž rozhodl, že Enge bude startovat v seriálu formule 3000, neboť mu zástupci nového subjektu nepředložili požadované dokumenty ke své činnosti. "Podle našich informací tento investor nebude mít povolenou účast v letošní sezoně. Máme informaci, že šéf F1 Bernie Ecclestone vyloučí účast dvanáctého týmu v seriálu," píše se v oficiálním prohlášení agentury BPA, která Engeho zastupuje. Ecclestone se již v minulých dnech vyjádřil, že stáj, která vystupuje pod názvem Phoenix, neodkoupila právo startu v závodech F1. "Pouze si koupili jakési reklamní vozy," podotkl britský promotér. Enge se v současnosti účastní v Imole oficiálních testů F3000 v barvách týmu Arden International. V příštím týdnu by se měl v americkém Sebringu zúčastnit vytrvalostního závodu sportovních prototypů, který je součástí série Le Mans.
</TEXT>
</DOC>
<DOC>
<DOCID>LN-20020308097</DOCID>
<DOCNO>LN-20020308097</DOCNO>
<DATE>03/08/02</DATE>
<TEXT>
AJACCIO, Francie - Pouze pět měsíců po minulém ročníku se na Korsice uskuteční další podnik MS v automobilových soutěžích. Předešlá rallye na ostrově se uskutečnila v říjnu, ale letos byla zařazena na březen. Všichni jezdci se tak budou muset vyrovnat s netradičními podmínkami. Na některých místech rychlostních zkoušek totiž ještě leží sníh. Za tým Škoda Motorsport nastoupí na korsickém asfaltu posádky Kenneth Eriksson - Tina Thörnerová, Toni Gardeneister - Paavo Lukander a Roman Kresta - Jan Tománek, které na ostrově v únoru testovaly. "Některé pasáže připomínaly Rallye Monte Carlo. Rychlé a technické úseky střídá rozbitý asfalt, který je velmi agresivní na pneumatiky. Důležité je najít co nejideálnější kompromis mezi rychlostí a opotřebením gum," poznamenal Kresta. Korsická rallye startuje dnes v 8 hod. a na účastníky čeká ve třech etapách 16 RZ o délce 396 km.
</TEXT>
</DOC>
<DOC>
<DOCID>LN-20020308098</DOCID>
<DOCNO>LN-20020308098</DOCNO>
<DATE>03/08/02</DATE>
<TITLE>
odmítl Roman Šebrle při besedě se Štěpánkou Hilgertovou a Alešem Valentou "přestup" k akrobatickému lyžování
</TITLE>
<TEXT>
Životním atletickým výkonem, takzvaným "smrťákem", je pro olympijského vítěze v akrobatickém lyžování Aleše Valentu 2,80 metru ve skoku o tyči. Zato mistr Evropy v sedmiboji Roman Šebrle by prý na akrobatické lyže nestoupl ani za nic. I takové hlášky padly na besedě těchto dvou sportovců, kterou uváděla další slavná závodnice pražské Dukly, vodní slalomářka Štěpánka Hilgertová.
PRAHA - Byly dorty, chybělo jen šampaňské. Ke schůzce dvojnásobné olympijské vítězky Štěpánky Hilgertové, šampiona ze Salt Lake City Aleše Valenty a vícebojařského sběratele medailí Romana Šebrleho totiž došlo vůbec poprvé. Alespoň se k tomu včera v sídle Dukly pod Juliskou tyto osobnosti přiznaly. Přesto slalomářka Hilgertová neopomněla zmínit, že společnost mohla být ještě vybranější. "S Alešem Valentou jsem se dosud nikdy neviděla, ale neměli bychom zapomenout na Katku Neumannovou, Tomáše Dvořáka a Honzu Železného," připomněla další tři celebrity světového sportu i Dukly. "Jako desetiletý kluk jsem zkoušel skákat z můstku, který jsme si někde na stráni uplácali, ale do akrobatického lyžování bych se nepustil ani náhodou," kroutil hlavou Šebrle po otázce, zda by zkusil hrdinu ze Salt Lake City napodobit. "To by mě pak asi museli odvézt. Proto Aleše Valentu a jeho kolegy obdivuju," dodal.
</TEXT>
<HEADING>
Jak se dostat zpátky na hladinu
</HEADING>
<TEXT>
Valenta celkem logicky prohlásil, že atletika je mu blíž. "Když jsem jako kluk skončil s gymnastikou, dělal jsem asi rok královnu sportu, přesněji skok o tyči. Při mém prvním skoku, bylo to na dvou a půl metrech, jsem myslel, jaká to bude brnkačka. Samozřejmě jsem to neskočil," smál se Valenta při vzpomínce na své sportovní rozjíždění, ale potom se jal Šebrleho strach z akrobatického lyžování mírnit. "Ono to naše skákání připadá nebezpečné, ale všechno je v tréninku," pravil šampion a přiznal, jak jeho trénink vypadá. "Za léto udělám tak tisíc až tisíc dvě stě skoků do vody," prozradil a na Šebrleho dotaz, zda se neobává "placáka", přiznal barvu. "Někdy to bolí, někdy dopadneme na hladinu i břichem, ale většinou se nám povede dopadnout na nohy," řekl. "Kolik jsem dosud zvládla eskymáckých obratů? To jsem nepočítala," zapojila se Hilgertová a z role moderátorky se vcelku rychle převtělila do role vypravěče. "Eskymák je celkem dobrý způsob, jak se dostat zpátky na hladinu. Ale při tréninku člověk zkouší spíš věci, které mu jdou míň," řekla kanoistka, ovšem hned musela vyslechnout reakci Valenty. "Eskymák je fakt sranda. Já ho zkusil jedinkrát v životě a nebýt lidí kolem, tak už tady nejsem," chechtal se rodák ze Šumperka a na otázku, čím hodlá ničit soupeře na příštích závodech, odpověděl s úsměvem. "Možnost je jednoduchá - trojité salto s pěti vruty se dá skočit při obou pokusech," usmíval se Valenta. "Ale jde spíš o to, abychom mohli skákat čtyřnásobná salta. My závodníci to chceme, jenže kvůli bezpečnosti jsou tyhle skoky zatím zakázané. Záleží na mezinárodní federaci."
</TEXT>
<HEADING>
Valenta nad ránem ochutnával dort
</HEADING>
<TEXT>
Důležitou otázkou jsou ve sportu oslavy. "Teď ve Vídni jsme s ostatními atlety něco vypili, na druhý den jsem si dal šampaňské a třetí den už jsem byl doma. S manželkou jsme si otevřeli tři lahve šampaňského, ale jelikož je těhotná, musel jsem je vypít sám. Byla to docela síla," pokýval hlavou Šebrle, čerstvý halový mistr Evropy. Také Štěpánka Hilgertová měla připravený svůj triumf. "Když jsem se vrátila z olympijského Sydney, švagr mi nachystal vanu plnou šampaňského. Je to naprosto nezapomenutelný zážitek," culila se slalomářka, zatímco Aleš Valenta přiznal, proč jej ještě včera maličko pobolívala hlava. "Zlatou olympijskou medaili jsme slavili ve středu ve Špindlu, něco jsme i vypili a kamarádi mi tam upekli dort veliký asi jako stůl. Napřed mi řekli, že už vyjednali jeho registraci v Guinnessově knize rekordů, potom mě popadli a do toho dortu hodili," konstatoval olympijský vítěz a nakonec prozradil, v kolik hodin k "ochutnávání dortu" došlo. "Asi ve tři ráno," hlesl.
Důležitou otázkou jsou ve sportu oslavy. "Teď ve Vídni jsme s ostatními atlety něco vypili, na druhý den jsem si dal šampaňské a třetí den už jsem byl doma. S manželkou jsme si otevřeli tři lahve šampaňského, ale jelikož je těhotná, musel jsem je vypít sám. Byla to docela síla," pokýval hlavou Šebrle, čerstvý halový mistr Evropy. Také Štěpánka Hilgertová měla připravený svůj triumf. "Když jsem se vrátila z olympijského Sydney, švagr mi nachystal vanu plnou šampaňského. Je to naprosto nezapomenutelný zážitek," culila se slalomářka, zatímco Aleš Valenta přiznal, proč jej ještě včera maličko pobolívala hlava. "Zlatou olympijskou medaili jsme slavili ve středu ve Špindlu, něco jsme i vypili a kamarádi mi tam upekli dort veliký asi jako stůl. Napřed mi řekli, že už vyjednali jeho registraci v Guinnessově knize rekordů, potom mě popadli a do toho dortu hodili," konstatoval olympijský vítěz a nakonec prozradil, v kolik hodin k "ochutnávání dortu" došlo. "Asi ve tři ráno," hlesl.
</TEXT>
</DOC>
<DOC>
<DOCID>LN-20020308099</DOCID>
<DOCNO>LN-20020308099</DOCNO>
<DATE>03/08/02</DATE>
<TEXT>
Ještě ve středu byl olympijský vítěz v akrobatických skocích ze Salt Lake City Aleš Valenta ve Špindlerově Mlýně, kde s přáteli oslavoval svou zlatou medaili. Včera v poledne se už ale v sídle Dukly Praha, svého klubu, zúčastnil besedy, kterou uváděla dvojnásobná olympijská vítězka ve vodním slalomu Štěpánka Hilgertová. Dalším účastníkem byl i vícebojař Roman Šebrle. Valenta posléze prozradil, co jej v noci na včerejšek potkalo. Přátelé mu upekli obrovský dort a ve tři ráno jej do záplavy šlehačky hodili.
</TEXT>
</DOC>
<DOC>
<DOCID>LN-20020308100</DOCID>
<DOCNO>LN-20020308100</DOCNO>
<DATE>03/08/02</DATE>
<TITLE>
Na 113 místech v republice se budou konat akce na podporu Tibetu. Na ostravské radnici zavlaje tibetská vlajka poprvé v historii města.
</TITLE>
<GEOGRAPHY>OSTRAVA</GEOGRAPHY>
<TEXT>
Až v neděli 10. března zavlaje na ostravské radnici tibetská vlajka, bude to i zásluhou devětadvacetiletého Ludvíka Dobóczkého. Ten je jedním z hlavních organizátorů akce Ostravských 7 dní v Tibetu. Na ostravské radnici zavlaje tibetská vlajka poprvé v historii města. "O Tibet se hlouběji zajímám šestým rokem," říká Dobóczki. O to, aby v Ostravě tibetská vlajka zavlála, se s přáteli snažil již v loňském roce. "Tehdy nám na magistrátu oznámili, že přece nebudou kvůli nám měnit systém vyvěšování vlajek," vzpomíná Dobóczki. O to více jej potěšilo, že letos městská rada vyvěšení schválila. Letos, stejně jako loni, organizoval Dobóczki ve městě kvůli vyvěšení vlajky podpisové akce. Loni sehnal necelé tři stovky podpisů, letos již o dvě stě více. "Podpisy jsme sbírali na univerzitách, v čajovnách i v obchodech," líčí Dobóczki. Tibetské vlajky jsou 10. března vyvěšovány po celém světě jako vzpomínka na tibetské povstání proti čínským agresorům v roce 1959. Stalo se tak devět let poté, co Mao Ce-tungovy armády tuto horskou zemi obsadily. Neopustily ji dodnes. Výsledkem jsou miliony mrtvých, až šest tisíc zničených buddhistických klášterů a desetitisíce Tibeťanů v exilu, včetně duchovního vůdce dalajlamy. "Nemyslím, že by v budoucnu mohl být Tibet osvobozen. Vždyť dnes už tam žije více Číňanů než Tibeťanů," říká Dobóczki. Jediným řešení je podle něj demokratizace Číny, ta jediná by prý mohla trpícímu národu pomoci.
</TEXT>
<HEADING>
Podpora Tibetu je můj občanský postoj
</HEADING>
<TEXT>
Již od počátku týdne se v Ostravě konají různé akce, jejichž hlavním tématem je Tibet. Přednášky učitelů buddhismu, výstavy fotografií i promítání filmu s názvem Pohár, vůbec prvního snímku, který byl natočen v tibetštině. Největším zážitkem byla zatím pro Dobóczkého jedna z přednášek, na níž se podával pravý tibetský čaj a pravé máslo z tibetského dobytka - jaků. Staré bylo půl roku. Co vede absolventa Slezské univerzity v oboru veřejná správa a regionální politika k tomu, aby se takto za Tibet angažoval? "Je to občanský postoj. V Tibetu je obrovské utrpení a navíc v Čechách bychom měli mít na paměti, co je to okupace," míní mladý muž. Sám je buddhistou. "Hledal jsem náboženství, které by nebylo dogmatické, a v buddhismu jsem ho našel," říká. Před několika měsíci si buddhisté zřídili v Ostravě i meditační místnost. "Je nás stále víc v celé republice," konstatuje Dobóczki. Kromě vyvěšení tibetské vlajky na ostravské radnici a také na Filozofické fakultě Ostravské univerzity byla vyvrcholením tibetského týdne i včerejší manifestace na ostravském Masarykově náměstí. Tím snahy Dobóczkého o pomoc Tibetu nekončí. "Chtěli bychom s přáteli založit organizaci, která by se jmenovala třeba Přátelé Tibetu. Mohli bychom pořádat různé akce a jejich výtěžky posílat tibetským trpícím," plánuje Ludvík Dobóczki. Rád by se někdy do této země podíval, zatím mu však brání velmi podstatný důvod - nedostatek peněz.
Již od počátku týdne se v Ostravě konají různé akce, jejichž hlavním tématem je Tibet. Přednášky učitelů buddhismu, výstavy fotografií i promítání filmu s názvem Pohár, vůbec prvního snímku, který byl natočen v tibetštině. Největším zážitkem byla zatím pro Dobóczkého jedna z přednášek, na níž se podával pravý tibetský čaj a pravé máslo z tibetského dobytka - jaků. Staré bylo půl roku. Co vede absolventa Slezské univerzity v oboru veřejná správa a regionální politika k tomu, aby se takto za Tibet angažoval? "Je to občanský postoj. V Tibetu je obrovské utrpení a navíc v Čechách bychom měli mít na paměti, co je to okupace," míní mladý muž. Sám je buddhistou. "Hledal jsem náboženství, které by nebylo dogmatické, a v buddhismu jsem ho našel," říká. Před několika měsíci si buddhisté zřídili v Ostravě i meditační místnost. "Je nás stále víc v celé republice," konstatuje Dobóczki. Kromě vyvěšení tibetské vlajky na ostravské radnici a také na Filozofické fakultě Ostravské univerzity byla vyvrcholením tibetského týdne i včerejší manifestace na ostravském Masarykově náměstí. Tím snahy Dobóczkého o pomoc Tibetu nekončí. "Chtěli bychom s přáteli založit organizaci, která by se jmenovala třeba Přátelé Tibetu. Mohli bychom pořádat různé akce a jejich výtěžky posílat tibetským trpícím," plánuje Ludvík Dobóczki. Rád by se někdy do této země podíval, zatím mu však brání velmi podstatný důvod - nedostatek peněz.
</TEXT>
</DOC>
<DOC>
<DOCID>LN-20020308101</DOCID>
<DOCNO>LN-20020308101</DOCNO>
<DATE>03/08/02</DATE>
<TEXT>
Radnice v ČR se k celosvětové kampani na podporu okupovaného Tibetu, která vznikla v polovině devadesátých let v západní Evropě, připojily poprvé před šesti lety. Tehdy vlajku vyvěsila čtyři města, v následujících letech pak jejich počet prudce rostl. Loni zavlála tibetská zástava už v devadesáti městech, obcích a městských částech, letos zatím účast na akci Vlajka pro Tibet ohlásilo 113 měst. Patří mezi ně například Bechyně, Bělá pod Bezdězem, Benátky nad Jizerou, Benešov, Blansko, pět brněnských radnic, Čáslav, Červený Kostelec, Česká Lípa, Domažlice, Hodonín, Chrudim, Jičín, Jindřichův Hradec, Jilemnice, Kladno, Krnov, Kuřim, Liberec, Litvínov, Lomnice nad Popelkou, Louny, Mariánské Lázně, Mělník, Mladá Boleslav, Moravská Třebová, Olomouc, Opava, Ostrava, Písek, Plzeň, šestnáct pražských radnic, Prostějov, Přelouč, Rakovník, Rychnov nad Kněžnou, Semily, Trutnov, Třebíč, Uherské Hradiště, Ústí nad Labem, Valašské Meziříčí, Veselí nad Moravou, Vimperk, Zlín nebo Znojmo. Vlajku letos vyvěsí i na obecním úřadě nejvýše položené obce v Česku - v Kvildě na Šumavě.
</TEXT>
</DOC>
<DOC>
<DOCID>LN-20020308102</DOCID>
<DOCNO>LN-20020308102</DOCNO>
<DATE>03/08/02</DATE>
<GEOGRAPHY>VELICHOV</GEOGRAPHY>
<TEXT>
Na americké vojenské vrtulníky, které týden cvičí ve vojenském výcvikovém prostoru Hradiště na Karlovarsku, si stále více stěžují obyvatelé okolních obcí. Tvrdí, že vrtulníky způsobují velký hluk a často létají v noci. Cvičení Talon Strike se ve výcvikovém prostoru Hradiště na Karlovarsku účastní od 2. března 250 amerických vojáků. Přivezli si 21 vrtulníků a trénují ostré denní i noční střelby. Vrtulníky údajně vylétávají z vojenského prostoru ven. "Létají strašně nízko, občas kopírují tok Ohře. Podle mého názoru jsou pak již vně hranic vojenského prostoru," řekl včera starosta Velichova na Karlovarsku Julius Štěpánek. "Někdy letí jeden dva, někdy ale i osm či deset. Lidé si stěžují na hrozný kravál a noční lety, které je ruší," dodal. V prostoru Hradiště na Doupově cvičí cizí armády často. Dosud však obyvatele okolních obcí nikdo nerušil tak jako Američané. "Většinou tu vojáci cvičili střelby na střelnicích, byli daleko a nás se to nedotýkalo. Po odchodu sovětských vojsk tady bylo 13 let ticho," uvedl Štěpánek. "Dostal jsem informaci od vojáků, že tu bude cvičení. O přeletech v ní ale nebylo ani slovo," dodal starosta Vojkovic Luboš Garaj.
</TEXT>
</DOC>
<DOC>
<DOCID>LN-20020308103</DOCID>
<DOCNO>LN-20020308103</DOCNO>
<DATE>03/08/02</DATE>
<TITLE>
Za zastaralý koncept nedávno označil neutralitu rakouský kancléř Wolfgang Schüssel.
</TITLE>
<GEOGRAPHY>BRUSEL</GEOGRAPHY>
<TEXT>
Švédsko, Finsko, Irsko a Švýcarsko postupně opouštějí svou neutralitu, což dokazuje nedávné rozhodnutí Švýcarů pro členství v OSN, i když veřejné mínění v těchto zemích na vyčpělém konceptu neutrality stále ještě lpí. Přesto ale Švýcaři v neděli při hlasování o členství v OSN prolomili tabu a začali vyvádět svou zemi z izolace. Jak uvedla agentura AFP, jen několik týdnů předtím Švédsko odhalilo svou novou vojenskou doktrínu, ve které už není zmínka o neutralitě a která formálně předpokládá spolupráci s jinými zeměmi v případě ohrožení. Neutrální země v posledních letech už svou neutralitu prakticky odložily, protože vyslaly své vojáky do Bosny a Kosova v rámci mírových sil pod vedením NATO. Kromě toho své ozbrojené síly přizpůsobovaly normám aliance a zúčastňovaly se společných vojenských cvičení.
</TEXT>
<HEADING>
Společná vojenská cvičení
</HEADING>
<TEXT>
Neutralita měla podle většiny názorů smysl v rozdělené Evropě, dvanáct let po pádu berlínské zdi je ale válka uvnitř Evropy jen velmi těžko představitelná, o to víc v době, kdy Evropská unie se chystá na přijetí zemí, které bývaly ve Varšavské smlouvě. Neutrální země zjistily, že neutralita už neexistuje. Členové unie, Finsko, Irsko, Rakousko a Švédsko, se podíleli na vypracování společné obranné politiky unie a zavázali se, že vyšlou své vojáky a prostředky do sil rychlé reakce, které EU buduje. "Neutrální země dost ovlivnily rámec obranné politiky EU," prohlásil jeden diplomat, který pracuje pro unii. Neutrální země ale ještě nejsou připraveny překročit mez členství v NATO a veřejné mínění v nich většinou na neutralitě dost lpí. Výsledek hlasování o vstupu do OSN byl ve Švýcarsku jen velmi těsný. Prezident konfederace Kaspar Villiger si hned poté pospíšil s ujištěním, že nejde o "první krok ke členství v Evropské unii nebo NATO". Podle výsledků jedné nedávné ankety na neutralitě trvá stále ještě polovina Švédů a pouze 27 procent jich je pro členství v alianci. Ve Finsku a Rakousku je však možnost vstupu do NATO o něco větší. Finský ministr obrany nedávno rozproudil debatu návrhem, aby se o členství v alianci rozhodovalo po parlamentních volbách v roce 2003. Rakouský kancléř Wolfgang Schüssel označil neutralitu za zastaralý koncept a po atentátech, které loni spáchali teroristé v USA, se stále více snaží, aby alpská republika do NATO vstoupila.
Neutralita měla podle většiny názorů smysl v rozdělené Evropě, dvanáct let po pádu berlínské zdi je ale válka uvnitř Evropy jen velmi těžko představitelná, o to víc v době, kdy Evropská unie se chystá na přijetí zemí, které bývaly ve Varšavské smlouvě. Neutrální země zjistily, že neutralita už neexistuje. Členové unie, Finsko, Irsko, Rakousko a Švédsko, se podíleli na vypracování společné obranné politiky unie a zavázali se, že vyšlou své vojáky a prostředky do sil rychlé reakce, které EU buduje. "Neutrální země dost ovlivnily rámec obranné politiky EU," prohlásil jeden diplomat, který pracuje pro unii. Neutrální země ale ještě nejsou připraveny překročit mez členství v NATO a veřejné mínění v nich většinou na neutralitě dost lpí. Výsledek hlasování o vstupu do OSN byl ve Švýcarsku jen velmi těsný. Prezident konfederace Kaspar Villiger si hned poté pospíšil s ujištěním, že nejde o "první krok ke členství v Evropské unii nebo NATO". Podle výsledků jedné nedávné ankety na neutralitě trvá stále ještě polovina Švédů a pouze 27 procent jich je pro členství v alianci. Ve Finsku a Rakousku je však možnost vstupu do NATO o něco větší. Finský ministr obrany nedávno rozproudil debatu návrhem, aby se o členství v alianci rozhodovalo po parlamentních volbách v roce 2003. Rakouský kancléř Wolfgang Schüssel označil neutralitu za zastaralý koncept a po atentátech, které loni spáchali teroristé v USA, se stále více snaží, aby alpská republika do NATO vstoupila.
</TEXT>
</DOC>
<DOC>
<DOCID>LN-20020308104</DOCID>
<DOCNO>LN-20020308104</DOCNO>
<DATE>03/08/02</DATE>
<TITLE>
Nežijeme, jen přežíváme, říká ředitel kdysi bohaté farmy Gorlovskij. Ostatní jsou na tom ale ještě hůř.
</TITLE>
<TEXT>
GORLOVO, Rusko - Jestliže chce ředitel Ivan Matancev přimět více než stovku zaměstnanců svého kolchozu v obci Gorlovskij ve středním Rusku, aby přišli do práce, nesmí jim vyplácet mzdu v hotovosti, ale v podobě debetních karet. "Vědí, že kdyby dostali peníze, propili by je a jejich rodiny by hladověly," říká Matancev, když se ráno vydává na objížďku všech deseti vesnic v Kostromské oblasti, které má ve správě. Z kdysi bohaté farmy zbyl už jen stín toho, čím byla za sovětské éry. Dnes žije farma Gorlovskij z ruky do úst; produkuje mléko a mléčné výrobky, maso, chléb a také nějaké dřevo na prodej. I přes bídné poměry je ale Gorlovskij oázou prosperity ve srovnání s okolními zruinovanými farmami, které přivedl na mizinu alkoholismus a hospodářská devastace, vyvolaná snahou o ruské tržní reformy. "My nežijeme, protože tomu se nedá říkat život. Jenom přežíváme. Pořád je to ale mnohem lepší než umřít," konstatuje Matancev. Obyvatelé Gorlovského svádějí svou bídu na kapitalismus, který zničil kolchozy ze sovětské éry a sprovodil ze světa zákony trestající líné pracovníky. "Dřív byla disciplína, teď máme svobodu," říká ironicky důchodce Arkadij Bolšakov, který se celý život staral na farmě o dobytek. Místní činitelé i vesničané se shodují v tom, že když zkrachoval sovětský systém povinného zaměstnání a kolchozy byly vyřazeny ze hry, nastoupil alkoholismus. Mnohé venkovské rodiny dnes žijí z penzí prarodičů a hubené úspory starých lidí často padnou za oběť potomkům propadlým alkoholu. Neexistují žádné mravní ani zákonné podněty, které by přinutily lidi, aby přestali pít. A lidé raději kradou, než by pracovali.
</TEXT>
<HEADING>
Všechno kromě vodky
</HEADING>
<TEXT>
Skutečný převrat nastal, když Matancev zavedl pro farmáře de facto potravinové karty a omezil na minimum platby v hotovosti. Na speciální podepsané a orazítkované karty mohou nakupovat v místním obchodě, kde prodavačky sledují transakce a dohlížejí na to, aby zákazníci neutráceli víc, než mají na účtu. Jediná věc, kterou na kartu nedostanou, je vodka. Matancev je občas kritizován, že porušuje práva zaměstnanců. Loni se pokusil zavést platby v hotovosti, ale když se práce zastavila, rychle od toho zase ustoupil. "O novoročních svátcích jsme lidem zaplatili 70 procent v hotovosti, aby si mohli svátky pořádně oslavit. A výsledek? Před 10. lednem se nikdo v práci neobjevil," poznamenává.
Skutečný převrat nastal, když Matancev zavedl pro farmáře de facto potravinové karty a omezil na minimum platby v hotovosti. Na speciální podepsané a orazítkované karty mohou nakupovat v místním obchodě, kde prodavačky sledují transakce a dohlížejí na to, aby zákazníci neutráceli víc, než mají na účtu. Jediná věc, kterou na kartu nedostanou, je vodka. Matancev je občas kritizován, že porušuje práva zaměstnanců. Loni se pokusil zavést platby v hotovosti, ale když se práce zastavila, rychle od toho zase ustoupil. "O novoročních svátcích jsme lidem zaplatili 70 procent v hotovosti, aby si mohli svátky pořádně oslavit. A výsledek? Před 10. lednem se nikdo v práci neobjevil," poznamenává.
</TEXT>
</DOC>
<DOC>
<DOCID>LN-20020308105</DOCID>
<DOCNO>LN-20020308105</DOCNO>
<DATE>03/08/02</DATE>
<TEXT>
V Číně zadrželi členy Fa-lun-kungu. Čínská policie včera zadržela sedm zahraničních členů duchovního hnutí Fa-lun-kung za to, že demonstrovali na pekingském náměstí Tchien-an-men u budovy, kde se koná výroční zasedání Všečínského shromáždění lidových zástupců. Informovali o tom očití svědci.
</TEXT>
</DOC>
<DOC>
<DOCID>LN-20020308106</DOCID>
<DOCNO>LN-20020308106</DOCNO>
<DATE>03/08/02</DATE>
<TITLE>
Vláda Miloše Zemana si dokázala znepřátelit Spojené státy
</TITLE>
<TEXT>
Vládě Miloše Zemana se podařil husarský kousek. Dokázala si znepřátelit Spojené státy, zemi, s níž Česko nemělo nikdy spory, natožpak nevyřešené nároky či resentimenty z minulosti. Jak to dokázala? Zaútočila na USA, poskytla zázemí protiamerickým teroristům, školila je? Kdepak. Pouze nepochopila, že to, co beztrestně projde na domácí půdě, se za oceánem posuzuje podle spojeneckých závazků. Ti Američané jsou z hlediska Zemanova kabinetu prostě troubové ze staré školy. Naivně se domnívají, že když se někdo přihlásí jako jejich spojenec, bude s nimi také sdílet stejné hodnoty v dobrém i zlém. Ale chyba lávky.
</TEXT>
<HEADING>
Tři roky v alianci
</HEADING>
<TEXT>
Nejde tu zdaleka jen o rétoriku. Když před lety Jan Kavan říkal, že za jeho éry už Česko nebude trojským koněm USA v Evropě, dalo se to brát jako jakýsi bonmot nebo relikt mladického antiamerikanismu. Ale dnes už nejde o slova či bonmoty, nýbrž o činy české vlády jako celku. Podivné zbrojní kontakty, podivné soutěže na státní zakázky, podivné řeči o podivných aktivitách Muhammada Atty v Praze. Takhle si Američané spojence nepředstavují. Dávají to také zřetelně najevo: v tisku i (zatím v soukromí) prostřednictvím státních úředníků. Právě nyní uplynou tři roky od vstupu Česka, Maďarska a Polska do NATO. Už tehdy bylo jasné, a pražská diplomacie to neskrývala, že česká armáda neposílí zásadním způsobem bojeschopnost aliance, nicméně chtěli jsme být dobrými a užitečnými spojenci v rámci možností. A nejen to. Již tehdy se česká diplomacie hlásila k názoru, že naše - i polská a maďarská - aktivita v NATO doloží oprávněnost dalšího rozšíření aliance. Ale opět chyba lávky. Ne že bychom Američany zklamali malou bojeschopností. Zázraky od české armády ani nikdo nečekal (nikdo soudný si nepředstavoval, že povede údery na Balkáně či na Středním východě). Ale zklamali jsme neschopností sdílet společné hodnoty i zpravodajské informace. Stačí nahlédnout do novin.
</TEXT>
<HEADING>
Kdo je spojenec
</HEADING>
<TEXT>
V pondělí vyšel v listu Washington Post článek Jacksona Diehla s výmluvným titulkem "Nové NATO, staré hodnoty". Diehl projevuje značnou skepsi vůči současným vládám v Praze a Budapešti. Premiér Zeman se v Americe proslavil jednak svými útoky na svobodný tisk (rozuměj na týdeník Respekt, když v říjnu premiér žádal, aby tento list "konečně zanikl") a kontakty s gangstery (Diehl má na mysli nejspíše Milana Jedličku, jednoho z organizátorů Zemanovy cesty do USA v roce 2000, která "byla zrušena vzhledem k jeho kriminálním kontaktům"). Maďarský premiér Orbán zase před volbami zvolil silně nacionalistickou rétoriku. Kdyby to, co říká dnes, říkal v letech 1995 či 1996, byli by on i Maďarsko diskvalifikováni pro NATO - to alespoň tvrdí člen Clintonovy administrativy odpovědný za prověřování Maďarska. Co na tom Američany znepokojuje? Skutečnost, že tyto zprávy nepřicházejí z nějakého "divokého východu", ale ze zemí, které jsou už tři roky v NATO. V týž den jako Diehlův text vyšel v týdeníku Respekt článek Erika Taberyho, zpracovaný ve Washingtonu a opatřený výmluvným podtitulem "Americká trpělivost s českou vládou končí". Rozhodně tu nejde o žurnalistickou nadsázku, nýbrž o reprodukované názory vysokých činitelů americké diplomacie. Co se jim nelíbí? Nad čím se pozastavují? Stále totéž: Cesta tehdejšího Kavanova náměstka Kmoníčka se skupinou českých obchodníků do Bagdádu před dvěma lety, podivný tendr na stíhačky (sami Američané nám říkali, že zbrklý nákup stíhaček není nutný ani pro Česko, ani pro NATO), dodávky pro elektrárnu v Íránu... Jméno Miroslav Šlouf zná ve State Departementu skoro každý úředník, CIA se zajímá o splácení ruského dluhu prostřednictvím podezřelé firmy Falkon Capital. A stále živý je loňský výrok Miloše Zemana, pronesený v USA, že Muhammad Atta chystal atentát na Rádio Svobodná Evropa v Praze. Jaké překvapení! Američané to nepovažují za pouhé plácnutí do vody, jak jsme na to zvyklí z domova. Naopak. Upřímně se diví, proč BIS - když o tom prý věděla - neinformovala americké úřady. Chová se takto spojenec? Co z toho plyne na adresu české vlády i států, jež čekají na členství v NATO? Zhruba tolik: dva ze tří nejvzornějších, kteří měli přesvědčit o dalším přijetí menších, méně připravených či vzorných, udělali pravý opak. Až letos v listopadu proběhne pražský summit NATO, který bude o dalším rozšíření rozhodovat, uvidíme, nakolik jsou tyto obavy reálné.
V pondělí vyšel v listu Washington Post článek Jacksona Diehla s výmluvným titulkem "Nové NATO, staré hodnoty". Diehl projevuje značnou skepsi vůči současným vládám v Praze a Budapešti. Premiér Zeman se v Americe proslavil jednak svými útoky na svobodný tisk (rozuměj na týdeník Respekt, když v říjnu premiér žádal, aby tento list "konečně zanikl") a kontakty s gangstery (Diehl má na mysli nejspíše Milana Jedličku, jednoho z organizátorů Zemanovy cesty do USA v roce 2000, která "byla zrušena vzhledem k jeho kriminálním kontaktům"). Maďarský premiér Orbán zase před volbami zvolil silně nacionalistickou rétoriku. Kdyby to, co říká dnes, říkal v letech 1995 či 1996, byli by on i Maďarsko diskvalifikováni pro NATO - to alespoň tvrdí člen Clintonovy administrativy odpovědný za prověřování Maďarska. Co na tom Američany znepokojuje? Skutečnost, že tyto zprávy nepřicházejí z nějakého "divokého východu", ale ze zemí, které jsou už tři roky v NATO. V týž den jako Diehlův text vyšel v týdeníku Respekt článek Erika Taberyho, zpracovaný ve Washingtonu a opatřený výmluvným podtitulem "Americká trpělivost s českou vládou končí". Rozhodně tu nejde o žurnalistickou nadsázku, nýbrž o reprodukované názory vysokých činitelů americké diplomacie. Co se jim nelíbí? Nad čím se pozastavují? Stále totéž: Cesta tehdejšího Kavanova náměstka Kmoníčka se skupinou českých obchodníků do Bagdádu před dvěma lety, podivný tendr na stíhačky (sami Američané nám říkali, že zbrklý nákup stíhaček není nutný ani pro Česko, ani pro NATO), dodávky pro elektrárnu v Íránu... Jméno Miroslav Šlouf zná ve State Departementu skoro každý úředník, CIA se zajímá o splácení ruského dluhu prostřednictvím podezřelé firmy Falkon Capital. A stále živý je loňský výrok Miloše Zemana, pronesený v USA, že Muhammad Atta chystal atentát na Rádio Svobodná Evropa v Praze. Jaké překvapení! Američané to nepovažují za pouhé plácnutí do vody, jak jsme na to zvyklí z domova. Naopak. Upřímně se diví, proč BIS - když o tom prý věděla - neinformovala americké úřady. Chová se takto spojenec? Co z toho plyne na adresu české vlády i států, jež čekají na členství v NATO? Zhruba tolik: dva ze tří nejvzornějších, kteří měli přesvědčit o dalším přijetí menších, méně připravených či vzorných, udělali pravý opak. Až letos v listopadu proběhne pražský summit NATO, který bude o dalším rozšíření rozhodovat, uvidíme, nakolik jsou tyto obavy reálné.
</TEXT>
</DOC>
<DOC>
<DOCID>LN-20020308107</DOCID>
<DOCNO>LN-20020308107</DOCNO>
<DATE>03/08/02</DATE>
<TEXT>
MLADÁ BOLESLAV - Možnost, že by automobilka Škoda Auto do budoucna vyráběla kromě vozů svých značek i jiné modely v menších sériích, je podle mluvčího firmy Milana Smutného zatím pouze teoretická. Tato vize, kterou nastínil šéf vývoje koncernu Volkswagen Wilfried Bockelmann, je jen obecná a platí pro všechny značky koncernu. Není dosud konkrétně rozpracována s vedením Škody Auto, řekl Smutný. Podle Bockelmanna je potřeba na trhu hledat mezery, a je proto možné, že Škoda Auto už nebude vyrábět jen škodovky, ale třeba i nové modely Volkswagen. Smutný uvedl, že tato vize je rozumná, ale s jejím uplatněním nelze zřejmě počítat v nejbližší době. Automobilka v současné době vyrábí prakticky na vrcholu kapacitních možností Škodu Fabii a Octavii a rozjíždí naplno i výrobu nového modelu Škoda Superb.
</TEXT>
</DOC>
<DOC>
<DOCID>LN-20020308108</DOCID>
<DOCNO>LN-20020308108</DOCNO>
<DATE>03/08/02</DATE>
<GEOGRAPHY>PRAHA</GEOGRAPHY>
<TEXT>
Dnes večer v pražském Paláci Akropolis zahrají The Strokes. Skupina, která si za poměrně krátkou dobu své existence stačila vydobýt velmi respektované postavení na rockové scéně. The Strokes vznikli na začátku roku 1998 jako středoškolská kapela studentů jedné manhattanské střední školy. Po personálním ustálení se stala senzací newyorských rockových klubů a posléze i bezmála kultovní atrakcí celé Ameriky. The Strokes ve své hudbě navazují na kořeny, které se zdály být v poslední době, kdy zaoceánskou, a tudíž i světovou hudební módu určoval vzkříšený punk a "nový" metal, poněkud opomíjeny - hovoří se zejména o hypnotičnosti, pocházející od The Velvet Underground, a živočišnosti, hodné Iggyho Popa. Své jasné a scénu oživující hudební přesvědčení The Strokes zdařile vtělili i do debutového alba Is This It. V současné době The Strokes, označovaní za vůdčí představitele zvedající se "nové vlny" amerického garážového rocku, dobývají Evropu. Dnes večer máme možnost v Praze zjistit na vlastní uši, zda jejich lavinovitě se šířící pověst nelže.
</TEXT>
</DOC>
<DOC>
<DOCID>LN-20020308109</DOCID>
<DOCNO>LN-20020308109</DOCNO>
<DATE>03/08/02</DATE>
<TEXT>
LOS ANGELES - Prvního letošního Oscara obdržel Edmund Di Giulio, spolupracovník slavného režiséra Stanleyho Kubricka. Cenou Gordona E. Sawyera připomněla americká akademie jeho přínos filmovému průmyslu v oblasti kamerové techniky. Di Giulio výrazně ovlivnil vizuální podobu slavného snímku Mechanický pomeranč z roku 1971. Na podnět režiséra Kubricka vyvinul systém speciálních čoček, čímž zvýšil flexibilitu v té době používaných kamer.
</TEXT>
</DOC>
<DOC>
<DOCID>LN-20020308110</DOCID>
<DOCNO>LN-20020308110</DOCNO>
<DATE>03/08/02</DATE>
<TITLE>
Propadák na olympijských hrách a zdrcující kritika ho srazily do kolen. Třiadvacetiletý Jakub Janda, od něhož se v této sezoně očekával atak nejlepších světových skokanů, dokonce přemýšlel, že na můstek už v této sezoně nevyleze.
</TITLE>
<TEXT>
LN: Co se s vámi dělo, když jste dumal o předčasném ukončení sezony?
Byl jsem totálně na dně, naprosto zoufalý. Měl jsem pocit, že jsem zapomněl skákat. Občas jsem sice pocítil slabý záblesk zlepšení, ale pak jsem zase dalších šest skoků pokazil. Bylo to deprimující a já zvažoval, že na letech v Harrachově nebudu startovat.
LN: Jenže v Harrachově jste a ve vaší tváři se dokonce objevuje úsměv...
Konečně jsem si začal věřit. Nechci to zakřiknout, ale snad už je skutečně to špatné období za mnou.
LN: Jak se stane, že si závodník zničehonic zase vzpomene, že umí skákat?
Ještě v úterý jsem na harrachovské 'devadesátce' tři první skoky pokazil. Čtvrtý se mi ale povedl a od té doby už mám ze skákání opět dobrý pocit.
LN: Stal se snad zázrak, anebo jste k návratu formy něčím přispěl?
Já nevím, jestli o tom mám vůbec mluvit. Změnil jsem jednu snad až stupidní maličkost, takovou blbost... V poslední době mě několikrát napadlo, že mám na nájezdu trochu divně přivřená ramena. Skákal jsem tak bídně, že hůř to snad už ani nešlo, a tak jsem si řekl, že když zkusím něco nového, nic už stejně zkazit nemohu. Tak jsem dal na nájezdu k sobě lopatky na zádech a najednou jsem se začal odrážet docela parádně.
LN: V pondělí dostala reprezentace nového trenéra Pavla Mikesku. Už jste si stačil všimnout, že na můstky vnesl něco nového?
Hned v pondělí po svém jmenování si mě zavolal na pokoj a o mém skákání jsme si dost podrobně povídali. Bylo vidět, že mě má přečteného, asi mě dost podrobně sledoval. Radil mi, co bych měl na můstku změnit.
LN: Jak moc vám vadí, že jste v Harrachově ve čtvrtek nemohl skákat?
Někomu neplánovaná pauza pomůže, jinému zase ublíží. Já jen doufám, že kvůli čtvrteční přestávce zase nezapomenu skákat.
Komu se na mamutu nejvíc věří
Největší hvězdy Osobní rekordy
Adam Malysz (Polsko) 212
Sven Hannawald (Německo) 214
Martin Schmitt (Německo) 214,5
Janne Ahonen (Finsko) 217,5
Simon Ammann (Švýcarsko) 142
</TEXT>
</DOC>
</CZE>