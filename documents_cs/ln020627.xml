<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020627001</DOCID>
<DOCNO>LN-20020627001</DOCNO>
<DATE>06/27/02</DATE>
<TITLE>
130 dní z původně plánovaných pěti let strávil za mřížemi známý podnikatel Milan Šrejber. Nejvyšší soud ho včera pustil na svobodu.
</TITLE>
<GEOGRAPHY>PRAHA</GEOGRAPHY>
<TEXT>
Bývalý tenista, známý podnikatel a někdejší sponzor ODS Milan Šrejber byl včera propuštěn z vězení. Nejvyšší soud zrušil rozsudek, který ho poslal na pět let za mříže za zneužívání informací v obchodním styku. Šrejber opustil brány věznice v Českých Budějovicích krátce po páté odpoledne. Za mřížemi strávil 105 dní (dalších 25 dní pobyl předtím ve vazbě). "Dobře." To bylo jediné slovo, které na dotaz, jak se cítí, utrousil před branou věznice a jeho obhájce Tomáš Král ho vzápětí odvezl domů. O Šrejbrově propuštění rozhodl včera Nejvyšší soud na základě stížnosti pro porušení zákona, kterou podal ministr spravedlnosti Jaroslav Bureš. Nejvyšší soud zrušil rozsudky Městského i Vrchního soudu v Praze a kauzu vrátil na začátek. "Rozsudky byl porušen zákon," řekl předseda senátu Nejvyššího soudu Jiří Pácal. Chyby spočívaly především v tom, že odvolací soud pominul osm znaleckých posudků, které hovořily ve prospěch Šrejbra, a nedal si vypracovat posudek revizní. "Všechno, co jsem napsal, akceptovali. Právo zvítězilo," řekl včera k rozsudku Šrejbrův obhájce Král. Ten tvrdil, že Šrejber nespáchal žádný trestný čin, jelikož podle obhajoby nikomu nezpůsobil škodu. Bývalému tenistovi původně hrozil za zneužívání informací v obchodním styku až dvanáctiletý trest. Kromě pěti let vězení mu soudy nakonec vyměřily ještě stejně dlouhý zákaz působení ve statutárních orgánech obchodních společností. Zmíněného zločinu se měl dopustit nezákonnými obchody s cennými papíry, jimiž údajně obohatil svou společnost Šrejber Tennis Investing o 13 milionů korun. Peníze měl podle včera zrušených rozsudků v rozporu se zákonem odčerpat z podílových fondů, které založil a spravoval. Šrejbrova kauza byla od počátku v centru zájmu. Přispěla k tomu sponzorská aféra ODS. Strana před časem vykázala Šrejbrův 7,5milionový dar do stranické poklady jako sumu od fiktivních sponzorů, aby zakryla možnou spojitost s dárcem a jeho zájmem o privatizaci Třineckých železáren. Ke zvýšené pozornosti o Šrejbra přispěla i ČSSD, která rozsudek nad ním vydávala za ukázkový příklad své "akce čisté ruce".
PRAHA - Bývalý tenista, známý podnikatel a někdejší sponzor ODS Milan Šrejber byl včera propuštěn z vězení. Nejvyšší soud zrušil rozsudek, který ho poslal na pět let za mříže za zneužívání informací v obchodním styku. Šrejber opustil brány věznice v Českých Budějovicích krátce po páté odpoledne. Za mřížemi strávil 105 dní (dalších 25 dní pobyl předtím ve vazbě). "Dobře." To bylo jediné slovo, které na dotaz, jak se cítí, utrousil před branou věznice a jeho obhájce Tomáš Král ho vzápětí odvezl domů. O Šrejbrově propuštění rozhodl včera Nejvyšší soud na základě stížnosti pro porušení zákona, kterou podal ministr spravedlnosti Jaroslav Bureš. Nejvyšší soud zrušil rozsudky Městského i Vrchního soudu v Praze a kauzu vrátil na začátek. "Rozsudky byl porušen zákon," řekl předseda senátu Nejvyššího soudu Jiří Pácal. Chyby spočívaly především v tom, že odvolací soud pominul osm znaleckých posudků, které hovořily ve prospěch Šrejbra, a nedal si vypracovat posudek revizní. "Všechno, co jsem napsal, akceptovali. Právo zvítězilo," řekl včera k rozsudku Šrejbrův obhájce Král. Ten tvrdil, že Šrejber nespáchal žádný trestný čin, jelikož podle obhajoby nikomu nezpůsobil škodu. Bývalému tenistovi původně hrozil za zneužívání informací v obchodním styku až dvanáctiletý trest. Kromě pěti let vězení mu soudy nakonec vyměřily ještě stejně dlouhý zákaz působení ve statutárních orgánech obchodních společností. Zmíněného zločinu se měl dopustit nezákonnými obchody s cennými papíry, jimiž údajně obohatil svou společnost Šrejber Tennis Investing o 13 milionů korun. Peníze měl podle včera zrušených rozsudků v rozporu se zákonem odčerpat z podílových fondů, které založil a spravoval. Šrejbrova kauza byla od počátku v centru zájmu. Přispěla k tomu sponzorská aféra ODS. Strana před časem vykázala Šrejbrův 7,5milionový dar do stranické poklady jako sumu od fiktivních sponzorů, aby zakryla možnou spojitost s dárcem a jeho zájmem o privatizaci Třineckých železáren. Ke zvýšené pozornosti o Šrejbra přispěla i ČSSD, která rozsudek nad ním vydávala za ukázkový příklad své "akce čisté ruce".
</TEXT>
</DOC>
<DOC>
<DOCID>LN-20020627002</DOCID>
<DOCNO>LN-20020627002</DOCNO>
<DATE>06/27/02</DATE>
<TITLE>
Účetní "chyba" gigantu WorldCom: 3,8 miliardy dolarů
</TITLE>
<GEOGRAPHY>PRAHA</GEOGRAPHY>
<TEXT>
Další finanční skandál americké společnosti způsobil pád akcií po celém světě. V úterý večer totiž přední americká telekomunikační společnost WorldCom oznámila, že chybně zanesla do svého účetnictví náklady ve výši 3,8 miliardy dolarů (asi 114 miliard korun). Firma bude muset upravit své výsledky za loňský i letošní rok a její hospodaření skončí s výraznou ztrátou. WorldCom je po pádu energetického koncernu Enron další firmou, která zasadila ránu důvěře investorů na celém světě. Ti proto včera začali prodávat akcie zejména telekomunikačních firem, což se odrazilo na poklesu jejich cen. Akcie WorldComu ztratily během dne téměř čtyři pětiny své hodnoty a nakonec se s nimi přestalo obchodovat úplně. Pokles cen akcií postihl finanční centra v Tokiu, Frankfurtu, Paříži i Londýně (burzy zaznamenaly propad mezi dvěma až čtyřmi procenty) a potíže pocítila i pražská burza, která se propadla o téměř tři procenta. Na amerických trzích rostou obavy nad zdravím firem i možnostmi oživení americké ekonomiky již delší dobu a potíže WorldComu je jen zvýrazňují. Odliv investorů posiluje i politické napětí v různých částech světa. Nejistota se následně promítá do oslabování amerického dolaru oproti euru.
PRAHA - Další finanční skandál americké společnosti způsobil pád akcií po celém světě. V úterý večer totiž přední americká telekomunikační společnost WorldCom oznámila, že chybně zanesla do svého účetnictví náklady ve výši 3,8 miliardy dolarů (asi 114 miliard korun). Firma bude muset upravit své výsledky za loňský i letošní rok a její hospodaření skončí s výraznou ztrátou. WorldCom je po pádu energetického koncernu Enron další firmou, která zasadila ránu důvěře investorů na celém světě. Ti proto včera začali prodávat akcie zejména telekomunikačních firem, což se odrazilo na poklesu jejich cen. Akcie WorldComu ztratily během dne téměř čtyři pětiny své hodnoty a nakonec se s nimi přestalo obchodovat úplně. Pokles cen akcií postihl finanční centra v Tokiu, Frankfurtu, Paříži i Londýně (burzy zaznamenaly propad mezi dvěma až čtyřmi procenty) a potíže pocítila i pražská burza, která se propadla o téměř tři procenta. Na amerických trzích rostou obavy nad zdravím firem i možnostmi oživení americké ekonomiky již delší dobu a potíže WorldComu je jen zvýrazňují. Odliv investorů posiluje i politické napětí v různých částech světa. Nejistota se následně promítá do oslabování amerického dolaru oproti euru.
</TEXT>
</DOC>
<DOC>
<DOCID>LN-20020627003</DOCID>
<DOCNO>LN-20020627003</DOCNO>
<DATE>06/27/02</DATE>
<TITLE>
To je ale potíž s demokracií: pořád jsou někde nějaké volby! Aby se tedy neustále přihlíželo k tomu, že to či ono bylo řečeno "jen" v rámci předvolební kampaně... Protože prý se nemusí brát smrtelně vážně to, co je vyřčeno před volbami. Jenže když vypustím v zápalu mobilizace džiny z láhve, jak je pak po volbách dostanu nazpátek? Na jaře proběhly dramatické volby v Maďarsku, před několika dny u nás, v září půjdou k urnám v Německu a o rok později v Rakousku. V oněch předvolebních nadsázkách se řeklo a ještě se řekne ledacos, co se říci nemuselo, nebo nemělo, a všude teď proto poletuje spousta džinů. Ukázalo se totiž, že to zabírá. I když ne vždycky tak, jak si jejich autoři představují. ODS mobilizovala také proti Mnichovu, Vídni a Budapešti, ale úrodu nakonec sklidili komunisté, protože jim slovo "revanšisté" zaznělo nejpovědoměji.
</TITLE>
<TEXT>
Nezbývá než ve zbývajících měsících mezi volbami německými a rakouskými (německé proběhnou letos v září, rakouské do konce příštího roku) udělat všechno pro to, aby občané České republiky nemuseli znovu a znovu naslouchat zneklidňujícímu ujišťování, že na výsledcích druhé světové války se nebude nic měnit. Jinak se totiž opravdu zdá, že válka skončila teprve včera. A že není tak docela jisté, kdo v ní vlastně zvítězil. Takhle se už nikde jinde v Evropě nemluví: výsledkem druhé světové války bylo přece také rozdělené Německo, znovuspojení Čechů a Slováků, patřila sem i federace jugoslávská. A především Sovětský svaz v maximálních hranicích, tedy i s pobaltskými státy a s Moldavskem. Výsledkem druhé světové války bylo rozdělení Evropy železnou oponou, patřila k ní i konference v Jaltě. To jsou to ty zpochybňované, ohrožené výsledky války? Ano, takhle se opravdu mluví už jen u nás, ve střední Evropě, před volbami. Všichni tu spolu jaksi sousedíme - nikoliv fyzickou hranicí, ale osudy - a všichni, když na to přijde, se dokážeme cítit v ohrožení, všichni si tu umíme pohotově představit většinu, která nás může přitisknout ke zdi.
</TEXT>
<HEADING>
Metráky skepse, tuny nedůvěry
</HEADING>
<TEXT>
Středoevropané, to jsme my všichni, kteří jsme nejspíše někdy někomu trochu ublížili, a ovšemže my všichni, kterým někdo jiný strašně ublížil. To je střední Evropa: společný, nikoli stejný osud, národy vnímané spíše pokrevně a jazykově než občansky, to jsou metráky skepse a tuny nedůvěry, které se ovšem dají docela dobře pochopit. Jinde v Evropě se obávají dalších milionů jinak vypadajících přistěhovalců, především těch ilegálních, my se ještě k tomu bojíme, že staré rány nejsou dosti zhojené, pevně srostlé, a že se tedy mohou znovu otevřít. Obáváme se lidí, kteří vypadají právě tak jako my, jen jim bylo ublíženo jindy a někým jinými než nám. Zahraniční politika České republiky se bude muset napříště mnohem víc než dosud soustředit na vztahy se svými sousedy, to znamená i s těmi, se kterými sousedíme jinak než hranicí (Maďarsko, Slovinsko). Konzultací a spolupráce na regionální úrovni (Visegrád) nebude nikdy dost. Parlamentní diplomacie by měla ztratit všechnu formálnost (výměny delegací) a měli by spolu co nejčastěji mluvit ti, kteří vnímají nějaký problém či dokonce konflikt, ale chtějí a umějí o něm spolu mluvit dříve, než propukne. Mezi německými a rakouskými volbami bychom konečně měli dosáhnout jistoty, že v právních řádech středoevropských států nezůstávají ani ty poslední zbytky diskriminujících pravidel vůči komukoli a zároveň že lidé tu nemají ani ten nejmenší důvod obávat se jakýchkoli dalších majetkových restitucí. Že jakékoli nové právo bude vždycky platit až od zítřka.
</TEXT>
<HEADING>
Žádná tlustá čára nepomůže
</HEADING>
<TEXT>
Rozšíření EU bude příležitostí garantovat tyto dvě jistoty také závazným usnesením unijních institucí, především Evropského parlamentu. Je třeba to učinit tak, aby jedna podmiňovala druhou. Nebyla by to žádná tlustá čára za minulostí, ale za možnostmi - třeba právě v předvolebních kampaních - snadno a bez skutečných důvodů vzbuzovat v lidech obavy a strach. Od minulosti se nepokoušejme oddělit jakoukoli tlustou čarou, za kterou budeme pouštět jen koncesované historiky jako do nějaké střežené zóny. Minulost prochází našimi domovy, naší krajinou, naší myslí a duší, a oddělit ji definitivně od našich životů nelze. Leda za cenu porušení podstaty látky: onoho přecitlivělého středoevropanství, které se však bude blahobytné a zapomínající unijní Evropě hodit. Stejně jako ten kanárek, kterého s sebou brávali horníci dolů pod zem, aby jim signalizoval nebezpečí hromadícího se metanu.
Rozšíření EU bude příležitostí garantovat tyto dvě jistoty také závazným usnesením unijních institucí, především Evropského parlamentu. Je třeba to učinit tak, aby jedna podmiňovala druhou. Nebyla by to žádná tlustá čára za minulostí, ale za možnostmi - třeba právě v předvolebních kampaních - snadno a bez skutečných důvodů vzbuzovat v lidech obavy a strach. Od minulosti se nepokoušejme oddělit jakoukoli tlustou čarou, za kterou budeme pouštět jen koncesované historiky jako do nějaké střežené zóny. Minulost prochází našimi domovy, naší krajinou, naší myslí a duší, a oddělit ji definitivně od našich životů nelze. Leda za cenu porušení podstaty látky: onoho přecitlivělého středoevropanství, které se však bude blahobytné a zapomínající unijní Evropě hodit. Stejně jako ten kanárek, kterého s sebou brávali horníci dolů pod zem, aby jim signalizoval nebezpečí hromadícího se metanu.
</TEXT>
</DOC>
<DOC>
<DOCID>LN-20020627004</DOCID>
<DOCNO>LN-20020627004</DOCNO>
<DATE>06/27/02</DATE>
<TEXT>
Jméno Milana Šrejbra používala sociální demokracie v předvolební kampani jako jeden z pádných důkazů úspěšnosti akce "čisté ruce". Bývalý tenista seděl pravomocně odsouzený za mřížemi. Nebylo tedy co řešit. Justice funguje lépe než za Klause, to je jasné, chlubil se v rozhovorech Stanislav Gross. Už to není tak, že sedí jen "malé ryby", koukněte na Macha, na Šrejbra... Rozhodnutí Nejvyššího soudu v kauze Šrejber srazilo vládě hřebínek. Nejvyšší čeští soudci totiž došli k závěru, že opěvovaná zlepšená justiční práce není zas tak dobrá. Alespoň v kauze Šrejber nebyla: nedostatečné provádění důkazů, opomenutí svědectví obhajoby, slovem - šlendrián. Milan Šrejber je teď opět svobodný člověk chráněný presumpcí neviny. Policie celý případ přešetří a pak jej zřejmě vrátí znovu k soudu. Není to nic mimořádného - Nejvyšší soud je tu přece od toho, aby dohlížel nad spravedlivým průběhem procesů v českém soudnictví. A je víc než příjemné vědět, že funguje. Horší je to s chováním politiků, kteří mediálně přitažlivé kauzy zneužívají k politickým cílům, zkratkovitě generalizují a zveličují svou vlastní práci.
</TEXT>
</DOC>
<DOC>
<DOCID>LN-20020627005</DOCID>
<DOCNO>LN-20020627005</DOCNO>
<DATE>06/27/02</DATE>
<TITLE>
PRAHA - Ředitel České televize Jiří Balvín dal bez vědomí svých zaměstnanců do několika místností nainstalovat skryté kamery. Zařízení snímající obraz i zvuk našli pracovníci ukryté ve stropních deskách čtyř kanceláří. Stalo se tak náhodou při odstraňování následků nedávné průtrže mračen. Do hlavní budovy ČT přijela ještě včera večer policie a experti na zpravodajská zařízení. Ředitel Balvín se včera k instalaci skrytých kamer přiznal. Popřel ale, že by dal namontovat také odposlech.
</TITLE>
<TEXT>
Předseda televizních odborů Antonín Dekoj však "špionážní" zařízení, jehož součástí byly i funkční mikrofony, ukázal členům Rady ČT.
</TEXT>
<HEADING>
Je to zásah do soukromí, tvrdí odborníci
</HEADING>
<TEXT>
"Je nevhodné takto závažné věci řešit na otevřeném zasedání rady," řekl Balvín a přečetl radním tiskovou zprávu: "V České televizi byly užity skryté kamery v rámci šetření konkrétního upozornění na závažné zneužívání technologie ČT jejími zaměstnanci k soukromým účelům." Ředitel Balvín argumentoval také tím, že při vstupu na Kavčí hory si všichni mohou přečíst nápis "Objekt je sledován průmyslovými kamerami". Ty jsou však na rozdíl od těch skrytých dobře viditelné a sledovaní lidé o nich vědí. Balvín dodal, že na záznamech se nic nenašlo. "Takové monitorování a používání špionážní techniky připomíná metody Státní bezpečnosti za minulého režimu," podotkl moderátor Adam Komers. Sledování pracovníků bez jejich vědomí je podle odborníků nežádoucí zásah do soukromí a je v ostrém rozporu s etikou. Ředitel Balvín ale prý nepřekročil žádný zákon. "Nenacházím pro to žádnou oporu v právu. Je to porušení práva na ochranu osobnosti, protože si o zaměstnancích získával informace bez jejich souhlasu a aniž by o tom věděli," zhodnotila právnička Zuzana Křesťanová. Její kolegyně z advokátní kanceláře Kříž a Bělina má stejný názor. "Je to hrubě neetické. Ale protiprávní to podle všeho není," uvedla právnička Zuzana Seidlová. "Nadřízený by však měl záznam okamžitě zničit a nezneužít soukromých a nedůstojných projevů, které jsou na záznamu zachyceny," upřesnila.
"Je nevhodné takto závažné věci řešit na otevřeném zasedání rady," řekl Balvín a přečetl radním tiskovou zprávu: "V České televizi byly užity skryté kamery v rámci šetření konkrétního upozornění na závažné zneužívání technologie ČT jejími zaměstnanci k soukromým účelům." Ředitel Balvín argumentoval také tím, že při vstupu na Kavčí hory si všichni mohou přečíst nápis "Objekt je sledován průmyslovými kamerami". Ty jsou však na rozdíl od těch skrytých dobře viditelné a sledovaní lidé o nich vědí. Balvín dodal, že na záznamech se nic nenašlo. "Takové monitorování a používání špionážní techniky připomíná metody Státní bezpečnosti za minulého režimu," podotkl moderátor Adam Komers. Sledování pracovníků bez jejich vědomí je podle odborníků nežádoucí zásah do soukromí a je v ostrém rozporu s etikou. Ředitel Balvín ale prý nepřekročil žádný zákon. "Nenacházím pro to žádnou oporu v právu. Je to porušení práva na ochranu osobnosti, protože si o zaměstnancích získával informace bez jejich souhlasu a aniž by o tom věděli," zhodnotila právnička Zuzana Křesťanová. Její kolegyně z advokátní kanceláře Kříž a Bělina má stejný názor. "Je to hrubě neetické. Ale protiprávní to podle všeho není," uvedla právnička Zuzana Seidlová. "Nadřízený by však měl záznam okamžitě zničit a nezneužít soukromých a nedůstojných projevů, které jsou na záznamu zachyceny," upřesnila.
</TEXT>
</DOC>
<DOC>
<DOCID>LN-20020627006</DOCID>
<DOCNO>LN-20020627006</DOCNO>
<DATE>06/27/02</DATE>
<TITLE>
Po výkonu, který svou lehkostí zvedal diváky ze sedadel, postoupili včera brazilští fotbalisté do finále mistrovství světa, které právě vrcholí v Japonsku a Koreji. Jihoameričané včera porazili jediným gólem své hvězdy Ronalda ambiciózní Turky 1:0 a v neděli se ve finále utkají s týmem Německa.
</TITLE>
<TEXT>
Další informace na stranách 31 a 33
</TEXT>
</DOC>
<DOC>
<DOCID>LN-20020627007</DOCID>
<DOCNO>LN-20020627007</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Teprve příští vláda rozhodne o poskytnutí částky 940 milionů z rozpočtu na zajištění růstu platů učitelů, o kterou kabinet požádal ministr školství Eduard Zeman. Vláda včera jednání o jeho žádosti přerušila. Ministr financí má ještě v létě zpracovat materiál týkající se úpravy rozpočtu. Ministr školství Zeman vysvětlil, že ve vládní rozpočtové rezervě už není dost peněz. "Součástí přerušení je úkol pro ministra financí připravit jakýsi souhrnný materiál na úpravu rozpočtu," řekl Zeman. Na zvyšování mzdových tarifů ve školství se vláda dohodla s odbory. Tarify vzrostly od března o 11 procent. Někteří učitelé se ale začali bouřit, že dostávají méně peněz než před zvýšením. Ředitelé škol se bránili, že nedostali dost peněz, a proto museli mnohdy snížit nebo odebrat pedagogům osobní ohodnocení. Podle Eduarda Zemana měly kraje finance na mzdy i jejich zvýšení včas. Zeman včera řekl, že jejich zadržení v krajích byl předvolební trik.
</TEXT>
</DOC>
<DOC>
<DOCID>LN-20020627008</DOCID>
<DOCNO>LN-20020627008</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Za nejdůležitější událost poslední doby považovala v květnu čtvrtina Čechů přípravu voleb a předvolební kampaň. Jako významné události dále lidé vnímali palestinsko-izraelský konflikt (19 procent dotázaných) a otázku platnosti Benešových dekretů (15 procent). Vyplývá to z průzkumu Centra pro výzkum veřejného mínění.
</TEXT>
</DOC>
<DOC>
<DOCID>LN-20020627009</DOCID>
<DOCNO>LN-20020627009</DOCNO>
<DATE>06/27/02</DATE>
<TITLE>
Podnikatel a bývalý tenisový reprezentant Milan Šrejber doufá, že k soudu již nepůjde. LN to řekl krátce po propuštění z vězení.
</TITLE>
<TEXT>
LN: Věřil jste, že budete propuštěn?
Doufal jsem, že přijde spravedlnost. Jsem rád, že existuje. Škoda jen, že nepřišla dřív, ale až u Nejvyššího soudu.
LN: Z včerejšího rozhodnutí Nejvyššího soudu vyplývá, že vaše kauza bude vrácena státnímu zastupitelství, tedy policii k došetření. Věříte, že mohou dospět k jinému názoru než k novému podání obžaloby?
Nebyl jsem u rozhodnutí Nejvyššího soudu. Nečetl jsem ani jeho rozhodnutí, takže přesně nevím, co v něm je. Mám pouze zprostředkované informace od svého obhájce. Doufám, že se prokáže, že jsem nic nezákonného neudělal a že už k soudu nepůjdu.
</TEXT>
<HEADING>
LN: Co považujete za nejzásadnější důkaz své neviny?
</HEADING>
<TEXT>
Jsou to jednoznačně posudky osmi nezávislých znalců. Jak jsem již opakovaně řekl, dokazují, že se nic nestalo, že nebyla způsobena žádná škoda. Privatizační fondy, které jsem založil, dosáhly v porovnání s jinými velkými fondy nejvyšších výnosů pro desítky podílníků. V první vlně 40 tisíc korun na knížku, v druhé 20 až 24 tisíc.
LN: Co budete nyní dělat?
Jedu domů k rodině. Co budu dál dělat, zatím přesně nevím. Budu se snažit vrátit do normálního pracovního života.
</TEXT>
<HEADING>
Trestní kauza podnikatele Šrejbra
</HEADING>
<TEXT>
2. září 1998 - obviněn z trestného činu zneužívání informací v obchodním styku, za nějž mu hrozilo až 12 let vězení
duben 1999 - policie ukončila vyšetřování
25. června 1999 - státní zastupitelství podalo soudu obžalobu
4. prosince 2000 - soud vydal na Šrejbra zatykač
6. ledna 2001 - zatčen na ruzyňském letišti
7. ledna 2001 - soud na něj uvalil vazbu
19. ledna 2001 - soud jej odsoudil k vězení v délce 5,5 roku a pětiletému zákazu činnosti v statutárních orgánech obchodních společností
1. února 2001 - po 25 dnech byl propuštěn na kauci pět milionů korun
27. září 2001 - odvolací soud mu trest snížil o půl roku, tedy na pět let
únor 2002 - Šrejbrův obhájce Tomáš Král podal ústavní stížnost
13. března 2002 - byl zatčen v nemocnici v Plzni dva dny po operaci a eskortován do vězení
29. března 2002 - ministr spravedlnosti Jaroslav Bureš podal Nejvyššímu soudu stížnost pro porušení zákona ve Šrejbrův prospěch
</TEXT>
</DOC>
<DOC>
<DOCID>LN-20020627010</DOCID>
<DOCNO>LN-20020627010</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Rozhodnutí Nejvyššího soudu, který propustil z vězení podnikatele Milana Šrejbra, vyvolalo rozdílné reakce - radost, rozpaky a také kritiku. Místopředseda ODS Ivan Langer verdikt považuje za správný a prohlásil, že vypovídá o stavu české justice. "Rozhodnutí vítám. Je další z řady výzev pro českou justici k sebereflexi," řekl. Langer. Odmítl spekulovat o politické objednávce procesu. "Spíš bych hovořil o absolutní neprofesionalitě některých soudů a soudců," zdůraznil. Politici ODS letos tvrdě kritizovali postup policie při Šrejbrově zatčení. Policie totiž podnikatele, odsouzeného k pětiletému trestu za zneužívání informací v obchodním styku, eskortovala do vězení z nemocnice krátce po operaci hlavy. Popřeli přitom, že se Šrejbra zastávají, protože v minulosti jejich stranu sponzoroval. Policejní zákrok tehdy ostře odsoudil předseda sněmovny a ODS Václav Klaus. Přirovnal jej k praktikám hlubokého komunismu. Včerejší verdikt kritizovala nejvyšší státní zástupkyně Marie Benešová. Podle ní je v rozporu s novelou trestního řádu, jelikož věc měla být předána soudu, nikoli státnímu zastupitelství k došetření. "Jsem trošku rozpačitý, jelikož mám takový dojem, že soud opomněl některé argumenty, které jsem přednášel," řekl státní zástupce Roman Hájek. "Jsem totiž přesvědčený, že alespoň v části toho deliktu soudy prvního a druhého stupně správně rozhodly o vině," sdělil Hájek. Podle jeho názoru může nové prošetření celé kauzy být spíše v neprospěch Šrejbra. Je přesvědčený, že může paradoxně dojít dokonce k rozšíření viny. "Není to tak jednoznačné, jak to zdánlivě vypadá, a je možné, že to dopadne jinak a pro pana Šrejbra ještě nepříznivěji," řekl Hájek. Šrejbrův právní zástupce Tomáš Král je opačného názoru. "Narazili jsme na někoho, kdo se v té problematice orientuje, a jsem rád, že jsme se dočkali spravedlnosti," řekl. Obhájce nevyloučil možnost, že celé stíhání bude zastaveno. "Doufám, že už k soudu nepůjdeme," dodal.
</TEXT>
</DOC>
<DOC>
<DOCID>LN-20020627011</DOCID>
<DOCNO>LN-20020627011</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
"Žádné prostředky ani kontakty, kterými bych mohl třeba jen uspíšit podání stížnosti, nemám," řekl nedávno Mladé frontě Dnes plzeňský advokát Tomáš Král. Právě on zastupuje Milana Šrejbra. V krátké době jde už o druhý případ, kdy Král dokázal zvrátit pravomocné soudní rozhodnutí. Za to, že je na svobodě, mu vděčí i syn ředitele TV Nova David Železný. Ten byl pravomocně odsouzen za znásilnění. I v tomto případě ale nakonec Nejvyšší soud loni v listopadu po stížnosti ministra spravedlnosti rozsudek zrušil.
</TEXT>
</DOC>
<DOC>
<DOCID>LN-20020627012</DOCID>
<DOCNO>LN-20020627012</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Nezákonně hodlá podle České televize získat pražský radní za ODS Filip Dvořák byt v centru Prahy. ČT uvedla, že za byt Dvořák zaplatí 5,2 milionů korun, oficiálně však jen částku určenou za převod do osobního vlastnictví, tedy 1,2 milionu. Uživatelce bytu již Dvořák podle ČT zaplatil čtyřmilionové odstupné, které ve smlouvě o prodeji není. Radní jakoukoli souvislost s koupí bytu popřel. Podle právníků a ekonomů jde o daňový podvod.
</TEXT>
</DOC>
<DOC>
<DOCID>LN-20020627013</DOCID>
<DOCNO>LN-20020627013</DOCNO>
<DATE>06/27/02</DATE>
<TITLE>
PRAHA - V pouhých jedenatřiceti letech se Petra Buzková v roce 1996 ocitla v nejužším vedení Poslanecké sněmovny. Od té doby už křeslo místopředsedkyně dolní komory parlamentu neopustila a nyní se před ní otevírá možnost ještě o příčku povýšit. Petra Buzková se proslavila především jako zavilý vnitrostranický nepřítel Miloše Zemana. Když Zeman v roce 1999 zdůvodňoval, proč Buzková chybí v jeho vládě, odpověděl: "Není dobré, aby sportovní družstvo vysílalo svého maskota na hřiště jako hráče, on může být jinak užitečný mnohem víc." Už v roce 1996 se přitom Buzková objevila na plakátech ČSSD vedle Zemana. Ani Zemanův ohlášený odchod z politiky nevyvolal v Buzkové žádné nadšení. "Obtížit obětního kozla všemi hříchy komunity a pak ho vyhnat do pouště je sice starobylý obřad, ale nevhodný pro moderní politickou stranu," prohlásila Buzková koncem roku 2000. Velmi dobře však Petra Buzková ovládá i jednací řád sněmovny. Když letos na jaře o jediný hlas neprošel zákon o financování vojenských stíhaček Gripen, byla to právě Buzková, kdo Zemanovi poradil právně čistou obstrukci směřující k novému hlasování.
</TITLE>
<HEADING>
Ze sněmovny do Strakovy akademie?
</HEADING>
<TEXT>
Buzková je členkou ČSSD od listopadu 1989, její dědeček byl sociálnědemokratickým senátorem už za první republiky. Buzková se výrazně angažuje v otázkách spojených s fungováním médií. Byla i mezi politiky, kteří se o Vánocích 2000 rozhodli bránit vlastním tělem zpravodajský sál České televize. O Buzkové se mluví též jako o možné ministryni školství nebo spravedlnosti. K ministerskému postu se váže i výrok Petry Buzkové z roku 1998: "Pamatuji si řadu ministrů, kteří byli hezcí na oko, ale to bylo tak všechno."
Buzková je členkou ČSSD od listopadu 1989, její dědeček byl sociálnědemokratickým senátorem už za první republiky. Buzková se výrazně angažuje v otázkách spojených s fungováním médií. Byla i mezi politiky, kteří se o Vánocích 2000 rozhodli bránit vlastním tělem zpravodajský sál České televize. O Buzkové se mluví též jako o možné ministryni školství nebo spravedlnosti. K ministerskému postu se váže i výrok Petry Buzkové z roku 1998: "Pamatuji si řadu ministrů, kteří byli hezcí na oko, ale to bylo tak všechno."
</TEXT>
</DOC>
<DOC>
<DOCID>LN-20020627014</DOCID>
<DOCNO>LN-20020627014</DOCNO>
<DATE>06/27/02</DATE>
<TITLE>
PRAHA - Do čela ministerstva dopravy a spojů, nebo do křesla po Václavu Klausovi? Ať už obsadí šestačtyřicetiletý místopředseda sociální demokracie Zdeněk Škromach první či druhý post, bude to pro něj životní úspěch. V poslední době ostatně stíhá rodáka z Hodonína jeden postup v kariéře za druhým.
</TITLE>
<HEADING>
Jak nedostat Ivana Pilipa do vlády
</HEADING>
<TEXT>
Jako lídr ČSSD v Jihomoravském kraji Škromach například před dvanácti dny drtivě porazil nejen o téměř deset procent ODS, ale i Koalici s tradičně silnými lidovci. "Cítím z pravicových stran odpor k řešení problémů občanů, kteří se ocitli na samé hranici existenčního minima. A ti se pak rozhodli, jak se rozhodli," vysvětlil porážku pravice. Po vyhraných volbách pak na sebe někdejší šéf sociálnědemokratických poslanců stále více upozorňuje. Při jednáních o kabinetu ČSSD a Koalice spustil například křik okolo možné účasti unionisty Ivana Pilipa. "Ve vládě nemůže být někdo, kdo ve volbách nebyl zvolen do sněmovny," hájil svůj názor Škromach. Dosluhující ministry-neposlance Jaroslava Bureše v resortu spravedlnosti či Karla Březinu jako ministra bez portfeje nicméně místopředseda ČSSD do svých slov nezahrnul... Sám Zdeněk Škromach zahájí už třetí volební období v poslaneckých lavicích, do sociální demokracie přitom vstoupil jen rok předtím, než byl za ni zvolen do sněmovny. Poslancova minulost však zapadá do obrazu sociálního demokrata klasického střihu. Absolvent brněnského Vysokého učení technického se živil jako provozní elektrikář nebo montážník armatur, od konce osmdesátých let se angažuje v odborech. V letech 1982 až 1989 byl členem komunistické strany.
Jako lídr ČSSD v Jihomoravském kraji Škromach například před dvanácti dny drtivě porazil nejen o téměř deset procent ODS, ale i Koalici s tradičně silnými lidovci. "Cítím z pravicových stran odpor k řešení problémů občanů, kteří se ocitli na samé hranici existenčního minima. A ti se pak rozhodli, jak se rozhodli," vysvětlil porážku pravice. Po vyhraných volbách pak na sebe někdejší šéf sociálnědemokratických poslanců stále více upozorňuje. Při jednáních o kabinetu ČSSD a Koalice spustil například křik okolo možné účasti unionisty Ivana Pilipa. "Ve vládě nemůže být někdo, kdo ve volbách nebyl zvolen do sněmovny," hájil svůj názor Škromach. Dosluhující ministry-neposlance Jaroslava Bureše v resortu spravedlnosti či Karla Březinu jako ministra bez portfeje nicméně místopředseda ČSSD do svých slov nezahrnul... Sám Zdeněk Škromach zahájí už třetí volební období v poslaneckých lavicích, do sociální demokracie přitom vstoupil jen rok předtím, než byl za ni zvolen do sněmovny. Poslancova minulost však zapadá do obrazu sociálního demokrata klasického střihu. Absolvent brněnského Vysokého učení technického se živil jako provozní elektrikář nebo montážník armatur, od konce osmdesátých let se angažuje v odborech. V letech 1982 až 1989 byl členem komunistické strany.
</TEXT>
</DOC>
<DOC>
<DOCID>LN-20020627015</DOCID>
<DOCNO>LN-20020627015</DOCNO>
<DATE>06/27/02</DATE>
<TITLE>
Povolební vyjednávání: kdo povede dolní komoru parlamentu
</TITLE>
<TEXT>
Vítěz voleb, sociální demokracie, zřejmě obsadí třetí nejdůležitější ústavní funkci. Včera to uvedl šéf KDU-ČSL Svoboda. Podle dalšího lidovce Jana Kasala, jsou ale ve hře stále i kandidáti Koalice.
PRAHA - Spekulace o tom, kdo usedne na předsednickou židli v Poslanecké sněmovně, která čtyři roky patřila Václavu Klausovi, nabírají nový směr. Jedno se zdá být jisté - šéf ODS to nebude. Tuto variantu totiž odmítli jak Cyril Svoboda a Jan Kasal za Koalici, tak Bohuslav Sobotka a Zdeněk Škromach z ČSSD. "Pro Koalici i ČSSD je samozřejmé, že v čele nebude nikdo z ODS. Nevím, od jakého informátora vaši kolegové čerpali," řekl místopředseda KDU-ČSL Kasal v narážce na včerejší zprávu MF Dnes, podle níž ČSSD Klause v čele sněmovny nezavrhla. Kasal jako člen vyjednávacího týmu spolu s Bohuslavem Sobotkou a Karlem Kühnlem však včera slíbil šéfovi poslaneckého klubu ODS Vlastimilu Tlustému alespoň vedení některých výborů a komisí. Pro ODS se tak rýsuje nejen jeden z místopředsednických postů ve sněmovně, ale i předsednické křeslo ve zpravodajské a některé další kontrolní komisi a ve významných výborech sněmovny - rozpočtovém nebo obrany. Kdo tedy bude sněmovně šéfovat? Předseda KDU-ČSL Cyril Svoboda má jasno - měl by to být zástupce ČSSD. Naproti tomu podle Kasala zůstává otevřená i možnost, že poslance povede člen Koalice. "Máme signály z ČSSD, že předseda sněmovny bude buď sociální demokrat nebo někdo z Koalice," sdělil Kasal. Otevřenou nechává otázku stranické příslušnosti budoucího předsedy i šéf sociálnědemokratických poslanců Bohuslav Sobotka. Na jednom člověku se neshodla zatím ani sociální demokracie. Nejčastěji se však hovoří o dosavadní místopředsedkyni sněmovny Petře Buzkové nebo místopředsedovi ČSSD Zdeňku Škromachovi. "Petra Buzková by se na tu funkci hodila výborně, snad lépe než já. Má bohaté zkušenosti z vedení sněmovny," zhodnotil kvality stranické kolegyně Zdeněk Škromach. O tom, že by se mohl stát šéfem dolní komory parlamentu prý neuvažoval. "Byla by to pro mě čest, ale musel bych velmi přemýšlet," řekl LN. Ani místopředkyně ČSSD Marie Součková nechtěla nastínit jména možných předsedů sněmovny za ČSSD. "Kandidáti by to byli dobří," komentovala Buzkovou a Škromacha. "U Petry Buzkové mám ale pocit, že už dlouho pracovala ve sněmovně a měla by zamířit do exekutivy," podotkla Součková.
</TEXT>
</DOC>
<DOC>
<DOCID>LN-20020627016</DOCID>
<DOCNO>LN-20020627016</DOCNO>
<DATE>06/27/02</DATE>
<TITLE>
Při jednání o vládní smlouvě jsou největším problémem daně a reforma důchodu
</TITLE>
<TEXT>
Pouze obecné formulace o armádě s největší pravděpodobností zůstanou v konečné smlouvě mezi ČSSD a Koalicí.
PRAHA - První velký ústupek udělala včera ČSSD, která vyjednává o společné vládě s Koalicí. Z návrhu společné vládní smlouvy s největší pravděpodobností vyškrtne nákup nadzvukových stíhaček Gripen. "Nemáme požadavek, aby součástí koaliční dohody bylo slůvko gripen," řekl včera současný ministr obrany Jaroslav Tvrdík, který je žhavým kandidátem na tuto funkci rovněž v příští vládě. Do návrhu vládní smlouvy, kterou sociální demokraté poslali Koalici, je formulace: "Obě smluvní strany (...) se zavazují znovu předložit Parlamentu České republiky návrh zákona o financování pořízení 24 letadel JAS-39 Gripen a v obou komorách parlamentu jej prostřednictvím svých zástupců bezvýhradně podpořit." Nákup 24 gripenů vláda sociální demokracie v tomto volebním období neprosadila. Proti byli právě i někteří lidovci a většina unionistů, se kterými chce nyní ČSSD jít do vlády. Například předsedkyně Unie svobody-DEU Hana Marvanová LN řekla, že si neumí představit, že by nyní pro nákup gripenů "musela zvednout ruku". Za vyškrtnutí gripenů z vládní smlouvy chtějí sociální demokraté po Koalici souhlas s pouze pěti obecnými formulacemi v oblasti armády. Jde o "suverenitu ve vlastním vzdušném prostoru", "věrnost Severoatlantické alianci", "reformu a profesionalizaci armády", "účast v boji proti terorismu, včetně podpory vysílání jednotek do mezinárodních operací" a "podporu vzniku společných evropských ozbrojených sil". Sociální demokracie se ale i přes včerejší ústupek zřejmě pokusí prosadit nákup gripenů znovu. Počítá s tím i Koalice.
</TEXT>
<HEADING>
Program by měl být hotov do soboty
</HEADING>
<TEXT>
ČSSD se chce s Koalicí dohodnout na programu do soboty. Včera odpoledne byla už uzavřena kapitola zemědělství. "Jsou tam (v návrhu koaliční smlouvy) jen dvě věty a nejspíše i zůstanou. Nebyly tam žádné supertřecí plochy," řekl vyjednavač za Unii svobody-DEU Pavel Pešek. V návrhu je u této oblasti napsáno pouze to, že je potřeba udržet konkurenceschopnost českého zemědělství a že by se státní půda měla prodávat těm, kdo na ní už hospodaří. Expertní týmy ČSSD a Koalice se včera dohodly i na části smlouvy, která se týká životního prostředí. Z návrhu sociálních demokratů nic nevypadlo. Vláda by tak v příštích čtyřech letech neměla například dopustit zmenšení území národních parků, naopak by měla vyhlásit nová chráněná krajinná území. Na rozdíl od zemědělství a životního prostředí mají obě strany problém dohodnout se na daních a reformě důchodů. Daně chce Koalice snížit a sociální demokracie zachovat nebo mírně zvýšit. Obě strany se shodnou, že je potřeba důchodovou reformu provést, ale liší se jejich názory na to jak.
Stav vyjednávání
Resortní oblasti, v kterých ČSSD a Koalice již dospěli k dohodě:
* zahraniční politika * vztahy k Evropské unii * bytová politika * doprava a spoje * zemědělství a rozvoj venkova * regionální rozvoj, veřejná správa a samospráva * legislativa a justice * vzdělání a kultura * životní prostředí
Dnes by mohly být uzavřeny další oblasti, např. zdravotnictví
</TEXT>
</DOC>
<DOC>
<DOCID>LN-20020627017</DOCID>
<DOCNO>LN-20020627017</DOCNO>
<DATE>06/27/02</DATE>
<GEOGRAPHY>BRUSEL</GEOGRAPHY>
<TEXT>
Dům Prahy, první zastoupení českého regionu v belgickém hlavním městě, sídle institucí Evropské unie, byl slavnostně otevřen v úterý v Bruselu. Po dvou letech mnohdy složitého vyřizování se podařilo přeměnit rodinný dům se zubní ordinací v nejnovější z mnoha zahraničních regionálních zastoupení. Palmerstone avenue patří v Bruselu k prestižním adresám. Praha dům koupila za 40 milionů korun, přestavba stála dalších osm milionů. Nebylo to snadné. Praha sice dům získala relativně snadno, ale pak nastaly potíže. Napřed se vzpříčili bruselští radní, kteří ho nechtěli vyjmout z bytového fondu. Posléze odmítali uznat, že Praha je region, nikoli obec. Teprve když se bývalý primátor Jan Kasl a další obrátili na premiéra bruselského regionu Francoise Xaviera de Donneu, začal se případ hýbat z místa. Povolení přišlo koncem loňského roku. Dům bude sloužit k propagaci Prahy, k přitahování investic, k šíření informací. Ředitel zastoupení Zdeněk Werner si představuje, že se postupně stane i vyhledávaným stánkem kultury. Proto pozval na zahájení harfenistku Kateřinu Englichovou, houslistku Jitku Hosprovou a mezzosopranistku Andreu Kalivodovou. V nově vytvořené galerii byla premiérově umístěna výstava Pražský chodec fotografa Jiřího Všetečky. Není si naopak jist, zda bude Dům Prahy sloužit jako základna také pro další české regiony. "Jsme samozřejmě připraveni nabídnout jakoukoli spolupráci - máme pro to zázemí i styky. Rozhodnutí však přísluší zastupitelstvu," řekl Werner. Z dosavadní debaty na toto téma má ovšem dojem, že by neměly být zásadní námitky. V Bruselu funguje zastoupení asi dvou stovek regionů a měst členských zemí. Srovnatelně náročné středisko jako Praha provozuje zhruba 30 regionů.
</TEXT>
</DOC>
<DOC>
<DOCID>LN-20020627018</DOCID>
<DOCNO>LN-20020627018</DOCNO>
<DATE>06/27/02</DATE>
<GEOGRAPHY>OSTRAVA</GEOGRAPHY>
<TEXT>
Jaké to je zachránit někomu život? Tento pocit si vyzkoušeli v uplynulých dnech na severní Moravě dva mladí lidé. Osmnáctiletá Veronika Svěchová z Ostravy a šestnáctiletý Jakub Kubíček z Frenštátu pod Radhoštěm. Oba včera ocenil hejtman Moravskoslezského kraje Evžen Tošenovský a předal jim na památku grafické listy. Studentka ostravské střední zdravotní školy prokázala duchapřítomnost v nemocnici. Když se psychicky labilní žena pokusila vyskočit z okna, Veronika Svěchová jí v tom zabránila. "Chytla jsem ji za ruku, držela ji a křičela o pomoc," líčí dramatické okamžiky dívka. Ženu, pokoušející se o sebevraždu, držela, než přiběhli lékaři a sestry. Na otázku, co jí v tu chvíli procházelo hlavou, upřímně odpovídá: "Nic." Až po nějaké chvíli si uvědomila, že to všechno mohlo dopadnout jinak a žena ji mohla stáhnout s sebou z okna ven. "Naši doma mi to nevěřili, až později mi gratulovali," říká budoucí zdravotní sestra. Událost se stala před dvěma týdny. Zážitek Jakuba Kubíčka je čerstvější. Před týdnem pořádala frenštátská základní škola, kam chodí Kubíček do deváté třídy, školní závody. "Slyšeli jsme ránu a kamarád přiběhl s tím, že nějaká žena nedaleko dostala epileptický záchvat. Přeskočil jsem plot a pomohl jsem jí," vypráví žák základní školy. "Vytáhl jsem jí jazyk, dal masáž srdce a otočil na bok, aby se nezadusila," popisuje svůj čin. Celé jeho konání prý bylo intuitivní, o pomoci epileptikům nevěděl prý do té chvíle nic.
</TEXT>
</DOC>
<DOC>
<DOCID>LN-20020627019</DOCID>
<DOCNO>LN-20020627019</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Nového pražského primátora zastupitelstvo dnes volit nebude. Vyplynulo to z včerejšího jednání zástupců ODS a ČSSD, kteří vytvářejí na pražské radnici koalici. Občanští demokraté v pondělí nominovali do funkce primátora radního Igora Němce. Sociální demokraté však potřebují zhruba dva týdny, aby návrh projednali. Poté bude svoláno další zasedání zastupitelstva. "Musíme to projednat v našich politických grémiích," řekl šéf zastupitelů za ČSSD Petr Hulinský. Dodal, že po rezignaci Jana Kasla měla ODS měsíc čas a je logické, že i ČSSD má grémium, které se musí vyjádřit. "Máme k sobě jako partneři respekt, a i když velmi neradi, musíme respektovat vnitřní mechanismy, které sociální demokracie má," uvedl předseda pražské ODS Jan Bürgermeister. Občanští demokraté podle něj chápou, že vedení ČSSD má nyní jiné priority než Prahu. "Pokládal bych za velmi užitečné, aby se zastupitelstvo za 14 dní sešlo a projednávalo i jiné věci než volbu primátora," dodal.
</TEXT>
</DOC>
<DOC>
<DOCID>LN-20020627020</DOCID>
<DOCNO>LN-20020627020</DOCNO>
<DATE>06/27/02</DATE>
<GEOGRAPHY>SOKOLOV</GEOGRAPHY>
<TEXT>
Třiadevadesátiletá pacientka vyskočila v úterý z okna interního oddělení nemocnice v Sokolově. Při pádu ze třetího poschodí utrpěla rozsáhlá poranění a na místě zemřela. "Cizí zavinění bylo vyloučeno a byla nařízena zdravotní pitva," řekla včera mluvčí západočeské policie Helena Malotinská. Ředitelka nemocnice Věra Procházková uvedla, že žena byla krátce před smrtí vyšetřena na chirurgické ambulanci a interním oddělení nemocnice a nejevila žádné známky psychické choroby. Ředitelka míní, že zdravotnický personál se žádného pochybení před nehodu ani po ní nedopustil.
</TEXT>
</DOC>
<DOC>
<DOCID>LN-20020627021</DOCID>
<DOCNO>LN-20020627021</DOCNO>
<DATE>06/27/02</DATE>
<GEOGRAPHY>LIBEREC</GEOGRAPHY>
<TEXT>
Patnáct let ve věznici s ostrahou uložil včera liberecký soud čtyřicetiletému Václavu Klikarovi z České Lípy za vraždu, pokus o vraždu a nedovolené ozbrojování. Státní zástupce si nechal lhůtu pro podání odvolání. Klikar, který vinu od počátku vyšetřování popíral, se odvolal na místě. Jeho matka při vynesení rozsudku zkolabovala. Obžaloba Klikara viní, že v únoru 2000 zastřelil v Domašicích na Českolipsku devětapadesátiletého Pavla Mayera. Incident se odehrál před Mayerovou chatou. Střelec vypálil ještě jednu ránu po Mayerově přítelkyni, ale nezasáhl ji. Žena Klikara bezpečně poznala. ejnou zbraní Klikar postřelil v obcí Cítov na Mělnicku v prosinci 1999 tehdy šestapadesátiletého Ludvíka Houžvice. Střela zasáhla muže do zad, poškodila mu bránici a játra. Operace ho zachránila před smrtí. Klikara usvědčily povýstřelové zplodiny na jeho šatech, pachové stopy a otisky prstů.
</TEXT>
</DOC>
<DOC>
<DOCID>LN-20020627022</DOCID>
<DOCNO>LN-20020627022</DOCNO>
<DATE>06/27/02</DATE>
<TITLE>
Policisté pravděpodobně nebudou nikoho obviňovat ze zanedbání péče o svěřené děti
</TITLE>
<TEXT>
Byla to přirozená smrt, tvrdí lékaři po pitvě jedenáctileté školačky. Tu policisté našli po třídenním pátrání v hustém malinovém křoví.
ČESKÉ BUDĚJOVICE - Překvapivým výsledkem skončila soudní pitva jedenáctileté dívky, kterou policisté nalezli v úterý bez známek života u jihočeského rybníka Bezdrev. Školačka ze Ševětína na Českobudějovicku Vladimíra Vondrášková, která se v noci ze soboty na neděli ztratila z kempinku, kde spolu se spolužáky stanovala, podle lékařů zemřela v důsledku otoku mozku způsobeného mozkovým nádorem. Policisté pátrali po dívce, jejíž zmizení ze stanu nahlásila učitelka, tři dny. V úterý pak pátrací skupina nalezla mrtvé tělo školačky v hustém malinovém křoví zhruba čtyři sta metrů od kempu. "Lékař neshledal na dívce žádné stopy násilí. Prvotní příčinou smrti byl mozkový nádor, který způsobil otok mozku," řekla LN mluvčí českobudějovické policie Lucie Ptáčková. Dívka podle ní zemřela přirozenou smrtí v neděli ráno. I kdyby policisté byli v pátrání úspěšní už několik hodin po zahájení pátrací akce, dívce by život nezachránili.
</TEXT>
<HEADING>
Dívka si stěžovala na bolesti hlavy
</HEADING>
<TEXT>
Jak se nemocná školačka dostala do vzdálenosti čtyři sta metrů od stanu? Jako odpověď na tuto otázku lékaři předkládají několik teorií. Otok mozku podle nich může způsobit kromě silných bolestí hlavy i psychické problémy či ztrátu orientace. Dívka tak mohla nevědomky vyjít v ranních hodinách z kempinku a bloudit po lese. "Z našeho pohledu je ale rozhodující, že školačka zemřela přirozenou smrtí bez cizího zavinění," řekl českobudějovický soudní lékař František Vorel. Mozkové nádory nejsou podle něj ani u dětí nijak zvlášť výjimečné. Prvotní příznaky nádoru nemusí ani lékař bez nemocničního vyšetření na první pohled rozeznat. Sama bolest hlavy, na kterou si dívka údajně už dříve stěžovala, ještě nemusí znamenat tak závažné onemocnění. Vorel tvrdí, že nyní lékaři specifikují přesný druh nádoru a teprve poté mohou určit, zda by dřívější chirurgický zákrok mohl ještě dívce zachránit život. Policisté se vzhledem k výsledkům pitvy zatím přiklánějí k názoru, že nebudou nikoho obviňovat ze zanedbání péče o svěřené děti. Učitelka, která byla se svými žáky na výletě pod stanem, nahlásila zmizení školačky prakticky okamžitě a na třídenním pátrání se také podílela. "Případ s největší pravděpodobností odložíme," řekla LN policejní mluvčí Lucie Ptáčková.
Jak se nemocná školačka dostala do vzdálenosti čtyři sta metrů od stanu? Jako odpověď na tuto otázku lékaři předkládají několik teorií. Otok mozku podle nich může způsobit kromě silných bolestí hlavy i psychické problémy či ztrátu orientace. Dívka tak mohla nevědomky vyjít v ranních hodinách z kempinku a bloudit po lese. "Z našeho pohledu je ale rozhodující, že školačka zemřela přirozenou smrtí bez cizího zavinění," řekl českobudějovický soudní lékař František Vorel. Mozkové nádory nejsou podle něj ani u dětí nijak zvlášť výjimečné. Prvotní příznaky nádoru nemusí ani lékař bez nemocničního vyšetření na první pohled rozeznat. Sama bolest hlavy, na kterou si dívka údajně už dříve stěžovala, ještě nemusí znamenat tak závažné onemocnění. Vorel tvrdí, že nyní lékaři specifikují přesný druh nádoru a teprve poté mohou určit, zda by dřívější chirurgický zákrok mohl ještě dívce zachránit život. Policisté se vzhledem k výsledkům pitvy zatím přiklánějí k názoru, že nebudou nikoho obviňovat ze zanedbání péče o svěřené děti. Učitelka, která byla se svými žáky na výletě pod stanem, nahlásila zmizení školačky prakticky okamžitě a na třídenním pátrání se také podílela. "Případ s největší pravděpodobností odložíme," řekla LN policejní mluvčí Lucie Ptáčková.
</TEXT>
</DOC>
<DOC>
<DOCID>LN-20020627023</DOCID>
<DOCNO>LN-20020627023</DOCNO>
<DATE>06/27/02</DATE>
<GEOGRAPHY>JIHLAVA</GEOGRAPHY>
<TEXT>
Důvodem obav veřejnosti ze vstupu země do EU je především málo informací. I o podzimním summitu NATO v Praze ví přes 90 procent občanů jen to, že pro ČR představuje významné bezpečnostní riziko. Uvedl to včera prezident Václav Havel v Jihlavě na besedě s vedením kraje Vysočina, zástupci obcí a podnikatelů. Nedostatečnou informovanost dává za vinu politikům a médiím. Spíše negativní vnímání EU částí veřejnosti Havel přičítá i strachu z odpovědnosti a z rozšiřujících se hranic vlastní svobody. Dodal, že veřejnost by měla být o vstupu země do EU stále informována. Havel navštívil v kraji Antonínův Důl, kde si prohlédl sklářskou firmu Kryf a společnost Optokon. Seznámil se i s výrobou ultralehkých letadel firmy Kappa 77.
</TEXT>
</DOC>
<DOC>
<DOCID>LN-20020627024</DOCID>
<DOCNO>LN-20020627024</DOCNO>
<DATE>06/27/02</DATE>
<TITLE>
Po krachu Enronu přichází další finanční skandál. Americká firma WorldCom špatně zaúčtovala čtyři miliardy dolarů, a odstartovala tak paniku na světových burzách.
</TITLE>
<GEOGRAPHY>PRAHA</GEOGRAPHY>
<TEXT>
Druhý největší americký provozovatel pevných linek - WorldCom srazil světové kapitálové trhy na kolena. V úterý večer totiž firma po konci obchodování na amerických trzích přiznala, že její účetnictví není v pořádku. Po pádu energetického gigantu Enron je to další finanční skandál, který dále podkopává již dost otřesenou důvěru investorů. "Ukázalo se, že Enron není sám, že firem může být více," říká makléř společnosti Fio Dušan Jalový, který dodává: "Nikdo nevěří auditorům ani společnostem samotným." Podle Leoše Jirmana z BH Securities jsou navíc investoři citliví na informace o účetnictví. Není se tedy co divit, že cena akcií WorldComu se prakticky zhroutila. Během elektronického obchodování na trhu Instinet oslabily akcie o 57,6 procenta z 83 na 35 centů. Ještě horší výsledek dosáhly akcie WorldComu na frankfurtské burze. Jejich cena se po zahájení obchodování zřítila o 76,6 procenta z 0,89 na 0,21 eura. Ještě na začátku letošního roku byla cena akcií patnáct dolarů. Investory ve Spojených státech kromě účetních praktik WorldComu navíc nepotěšily ani výsledky spotřebitelské důvěry a čísla o prodejích domů. Index spotřebitelské důvěry v červnu klesl z květnových 110,3 na 106,4 bodu a snížily se i prodeje existujících domů.
</TEXT>
<HEADING>
Praha nezůstala stranou
</HEADING>
<TEXT>
Určující byly ale problémy WorldComu, kvůli nimž zamířily všechny velké světové burzy prudce dolů. Na tokijské burze ceny akcií ztratily během středečního obchodování v průměru zhruba čtyři procenta své hodnoty. Nedařilo se však ani evropským burzám. "Na evropských trzích to byla skoro panika. Hlavně ztrácely technologické společnosti," říká makléř společnosti Böhm &amp; partner Petr Švéda. Na konci včerejšího obchodování ztrácely německé a britské akcie přes dvě procenta své hodnoty. Ještě dopoledne však byly jejich ztráty mnohem děsivější. Stranou nezůstala ani pražská burza. Ceny českých akcií se snížily o 2,83 procenta. Největší propad postihl Český Telecom, který ztratil více než sedm procent své ceny. Nedařilo se však ani akciím Českých radiokomunikací. Ihned po včerejším zahájení se začaly propadat americké trhy. Mimoburzovní trh Nasdaq se propadl o 3,5 procenta. Ztrácela i největší světová burza v New Yorku, jejíž index DJIA klesl o 2,1 procenta. Na závěr včerejšího obchodování se však americké akcie mírně vzpamatovaly. Americké trhy tak zažívají již třetí klesající rok. "Účetní problémy v USA jsou jako problém špatných úvěrů zde (v Japonsku - pozn. red.). Zdá se, že nemají konce. Reálně to zhoršuje pohled na budoucnost amerických akcií," uvedl pro agenturu Reuters Haruki Takahashi, manažer obchodů s akciemi společnosti UFJ Tsubasa Securities. Přes pády světových trhů se najdou investice, které přinášejí svým majitelům radost. Investoři totiž přesouvají své peníze do dluhopisů či drahých kovů. Zvýšená poptávka se odráží na cenách amerických vládních dluhopisů a zlata.
Určující byly ale problémy WorldComu, kvůli nimž zamířily všechny velké světové burzy prudce dolů. Na tokijské burze ceny akcií ztratily během středečního obchodování v průměru zhruba čtyři procenta své hodnoty. Nedařilo se však ani evropským burzám. "Na evropských trzích to byla skoro panika. Hlavně ztrácely technologické společnosti," říká makléř společnosti Böhm &amp; partner Petr Švéda. Na konci včerejšího obchodování ztrácely německé a britské akcie přes dvě procenta své hodnoty. Ještě dopoledne však byly jejich ztráty mnohem děsivější. Stranou nezůstala ani pražská burza. Ceny českých akcií se snížily o 2,83 procenta. Největší propad postihl Český Telecom, který ztratil více než sedm procent své ceny. Nedařilo se však ani akciím Českých radiokomunikací. Ihned po včerejším zahájení se začaly propadat americké trhy. Mimoburzovní trh Nasdaq se propadl o 3,5 procenta. Ztrácela i největší světová burza v New Yorku, jejíž index DJIA klesl o 2,1 procenta. Na závěr včerejšího obchodování se však americké akcie mírně vzpamatovaly. Americké trhy tak zažívají již třetí klesající rok. "Účetní problémy v USA jsou jako problém špatných úvěrů zde (v Japonsku - pozn. red.). Zdá se, že nemají konce. Reálně to zhoršuje pohled na budoucnost amerických akcií," uvedl pro agenturu Reuters Haruki Takahashi, manažer obchodů s akciemi společnosti UFJ Tsubasa Securities. Přes pády světových trhů se najdou investice, které přinášejí svým majitelům radost. Investoři totiž přesouvají své peníze do dluhopisů či drahých kovů. Zvýšená poptávka se odráží na cenách amerických vládních dluhopisů a zlata.
</TEXT>
</DOC>
<DOC>
<DOCID>LN-20020627025</DOCID>
<DOCNO>LN-20020627025</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Celý problém americké telekomunikační firmy WorldCom spočívá v tom, že byly odhaleny chybně zaúčtované náklady v hodnotě téměř čtyř miliard dolarů. WorldCom je tak zatím poslední z řady firem spojených sauditorskou firmou Andersen, které čelí účetním problémům. Skandál už má i svou první oběť: vedení firmy propustilo finančního ředitele Scotta Sullivana. Firmu už také vyšetřuje americká Komise pro cenné papíry a burzy. Přední poskytovatel telekomunikačního spojení na dlouhé vzdálenosti bude muset sestavit nové výsledky za loňský rok a za letošní první čtvrtletí, ve kterých vykáže čistou ztrátu. Účetní problémy také zasáhnou jednání firmy o úvěru ve výši pěti miliard dolarů, bez kterého by se v příštím roce mohla dostat do platební neschopnosti. Firma navíc oznámila, že propustí 17 000 zaměstnanců, tedy více než 20 procent celkové pracovní síly, aby tak ušetřila 900 milionů dolarů ročně.
</TEXT>
</DOC>
<DOC>
<DOCID>LN-20020627026</DOCID>
<DOCNO>LN-20020627026</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Na českém trhu se zřejmě brzy objeví další dvě hypoteční banky. Podle informací LN totiž Českou národní banku (ČNB) o udělení licence pro poskytování hypoték požádaly společnosti Wüstenrot a eBanka, správní řízení ještě běží. Podle mluvčí stavební spořitelny Wüstenrot Heleny Duškové spořitelna kvůli licenci založila dceřinou společnost. Ta se na hypotéky bude specializovat. Pro klienty podle ní bude výhodné mít stavební spoření i hypoteční úvěry "pod jednou střechou." Wüstenrot počítá s nabídkou propojených produktů. Vlastní hypoteční úvěry hodlá poskytovat i eBanka. Její klienti zatím mohou využít hypotéky, které pro eBanku realizuje GE Capital. Podle mluvčí eBanky Lenky Petroncové by banka mohla začít poskytovat vlastní hypotéky již na podzim, samozřejmě až po souhlasu ČNB. eBanka získá zdroje na hypotéky emisí hypotečních zástavních listů. Podle neoficiálních informací by eBanka podobně jako ČMHB měla poskytovat úvěry až do 100 procent ceny nemovitosti. eBanku z 99 procent vlastní Česká pojišťovna ze skupiny PPF. Podle mluvčí ČNB Alice Frišaufové banka uděluje licenci na poskytování hypotečních úvěrů subjektům, které mají bankovní licenci v individuálním správním řízení. Stavební spořitelny mají bankovní licenci, žádná zatím hypotéky neposkytuje. Nyní působí na trhu osm hypotečních bank.
</TEXT>
</DOC>
<DOC>
<DOCID>LN-20020627027</DOCID>
<DOCNO>LN-20020627027</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Vedoucí představitelé Komerční banky si letos vydělají částky pohybující se v řádu milionů korun ročně. Generální ředitel banky Alexis Juan má letos jistých 3,6 milionu korun, tedy 300 tisíc měsíčně. Dalších až 4,6 milionu však může získat jako roční bonus. Rozhodli o tom akcionáři na včerejším zasedání valné hromady společnosti. O něco méně berou řadoví členové představenstva. Ti mají jistých 2,46 milionu korun, tedy 205 tisíc měsíčně. Maximální výše ročních prémií se u nich liší a pohybuje se od 1,5 milionu do tří milionů korun. Předseda dozorčí rady Didier Alix letos získá 600 tisíc korun jako pevnou odměnu, dále může získat 225 tisíc jako roční odměnu za účast na zasedání dozorčí rady. Zveřejňování platů není v českém bankovním sektoru pravidlem. Jediným českým bankéřem, který svůj plat přiznal, byl bývalý generální ředitel Komerční banky Radovan Vávra. Ten v KB bral šest milionů ročně a ještě více mohl vydělat na akciovém motivačním programu, který mu umožňoval koupit akcie banky za 500 korun. Před několika měsíci se přitom akcie banky prodávaly za více než 1900 korun.
</TEXT>
</DOC>
<DOC>
<DOCID>LN-20020627028</DOCID>
<DOCNO>LN-20020627028</DOCNO>
<DATE>06/27/02</DATE>
<TITLE>
Koruna znovu posilovala. Česká měna včera zpevnila na novou rekordní úroveň vůči dolaru; odpoledne se posunula až na hranici 30,08 koruny za dolar. Včerejší obchodování přitom skončilo na úrovni 30,25 koruny za dolar. Důvodem zisků koruny je pokračující strmý pád americké měny na světových trzích. Také vůči euru zůstává koruna pevná. Včera se obchodovala bez větších výkyvů. Na konci dne pak uzavírala na hladině 29,93 koruny za euro.
</TITLE>
<TEXT>
Špinavých peněz neubývá. Objem podezřelých transakcí zavánějících praním špinavých peněz v České republice roste. Útvar ministerstva financí pro boj proti praní špinavých peněz loni dostal od finančních institucí 1750 hlášení o podezřelých obchodech a podal celkem 101 trestních oznámení na finanční transakce za zhruba 12 miliard korun.
Delphi pošilhává po Moravě. Vedení největšího světového dodavatele automobilových součástek Delphi uvažuje o tom, že v České republice zřídí nový závod na výrobu autodílů. "Delphi má zájem postavit na Moravě továrnu na výrobu komponentů pro automobilku BMW. Američané požadují tříhektarový pozemek a nabízejí, že v novém podniku zaměstnají 1500 až 2000 lidí," řekl Pavel Gala z přerovské radnice
OPEC: Cena ropy nám vyhovuje. Organizace zemí vyvážejících ropu (OPEC) ponechá beze změny i ve třetím čtvrtletí produkční a vývozní limity, které na začátku roku zavedla s cílem zvednout do té doby nízké ceny. Ropa se nyní prodává za přibližně 25 dolarů za barel, což je pro kartel žádoucí úroveň a vyhovuje i spotřebitelským zemím v západní Evropě a Severní Americe.
</TEXT>
</DOC>
<DOC>
<DOCID>LN-20020627029</DOCID>
<DOCNO>LN-20020627029</DOCNO>
<DATE>06/27/02</DATE>
<TITLE>
Od začátku července se kromě regulovaných nájmů změní i výpočet výměry bytů
</TITLE>
<TEXT>
Čtyřprocentní nárůst regulovaného nájemného čeká od července obyvatele většiny obcí. Zdražení bude zřejmě ještě vyšší, mění se výpočet výměry bytu.
PRAHA - Od 1. července vzroste, jako každoročně, regulované nájemné. Jako horní hranici možného zdražení určilo ministerstvo financí čtyři procenta. Letos ke zvýšení regulované ceny přistoupila většina obcí. "To pro nás není žádné překvapení, obce se tak chovaly až na malé výjimky vždycky. Jednají jako každý pronajímatel. Chtějí mít maximální možný zisk," komentoval rozhodnutí obcí předseda Sdružení nájemníků Stanislav Křeček. "Byl bych samozřejmě raději, kdyby obce zohledňovaly i sociální otázku například rodiny s malými dětmi," dodal. V souvislosti s novým cenovým výměrem ministerstva se změnil i výpočet výměry bytu. Ta se od příštího měsíce zvýší. Do nájmu se totiž budou započítávat v plné výši i některé místnosti, které se dosud přičítaly jen polovinou skutečné plochy. Jde o komory, koupelny a zastavěné spíže. Sklep se bude od července přičítat v plné výši k ploše bytu, pokud jde o samostatnou místnost s dveřmi. Když má sklep podobu kójí s dřevěnými nebo drátěnými příčkami, zůstane přičítán jen polovinou skutečné plochy. Balkony a lodžie zůstanou započítávány za polovinu.
</TEXT>
<HEADING>
Výměra může zvýšit cenu až o pětinu
</HEADING>
<TEXT>
"Město Plzeň využije čtyřprocentní hranici zdražení regulovaného nájemného. Změna ve výpočtu výměry bytu nejvíce pocítí malé byty ve staré zástavbě, a to v rozmezí 6 až 20 procent. Tyto byty často mají například záchody a koupelny větších rozměrů," uvedl Zdeněk Švarc z bytového odboru plzeňského magistrátu. Podle něho zaplatí od začátku července nájemníci v obecních bytech první kategorie 25,63 koruny za metr čtvereční na měsíc, u druhé kategorie to bude 19,20 koruny za metr čtvereční. Stejného zdražení ve výši 4 procent využije i Cheb. Za byt první kategorie nájemníci zaplatí 15,81 koruny za metr čtvereční na měsíc, u druhé kategorie to pak bude 11,87 koruny. Podle majitelů domů ovšem stát vyvolává regulací nájemného nesmyslnou bytovou krizi. "Vláda si musí uvědomit, že nájemné se tvoří na trhu! Nyní se regulované nájemné týká jen pětiny trhu," řekl místopředseda Sdružení majitelů domů Robert Axamit. "Navíc nejde o deregulaci, ale valorizaci. V nejrychleji se rozvíjejících zemích EU Finsku, Irsku, Řecku - je regulace zakázaná," dodal.
Červencové novinky
* Zvyšuje se regulované nájemné v průměru o více než čtyři procenta
* Český Telecom zprovozní službu volby operátora. Ta umožní všem zákazníkům Telecomu využít ke svým hovorům sítě jiných operátorů
* Vstoupí v účinnost nová vyhláška o úhradách léků ze zdravotního pojištění
* Novela trestního zákona stanovuje nové trestné činy: 4 legalizace výnosů z trestné činnosti (praní špinavých peněz) 4 padělání a vystavování nepravdivých lékařských zpráv, posudků a nálezů 4 poškozování lesa těžbou 4 neoprávněné nakládání s nebezpečnými odpady 4 neoprávněné nakládání s chráněnými a volně žijícími živočichy
* Zpřesňuje se znění těchto trestných činů: 4 podněcování k nenávisti vůči skupině osob nebo k omezování jejich práv a svobod 4 ohrožování mravnosti 4 nepravdivý znalecký posudek 4 obchodování s lidmi za účelem pohlavního styku 4 nenastoupení služby v ozbrojených silách k civilní službě 4 ohrožení a poškození životního prostředí
* Zvyšuje se trestní sazba za vyhrožování usmrcením nebo těžkou újmou na zdraví vůči svědkovi, znalci nebo tlumočníkovi
* Policie bude mít nové průkazy a odznaky: na novém průkazu již nebudou uvedena policistova osobní data, ale jen fotografie a osobní evidenční číslo
* Nabývá účinnosti rozsáhlá novela celního zákona: 4 zvyšuje se pravomoc celníků 4 celníci budou moci používat více pátracích prostředků, jako jsou krycí doklady, informátoři, zabezpečovací technika či zvláštní finanční prostředky 4 zpřísňuje se posuzování celních přestupků a deliktů a také sankce za ně
* Zřizuje se Úřad pro zastupování státu v majetkových věcech se sídlem v Praze: 4 bude zastupovat stát v řízení před soudy a jinými orgány ohledně sporů o majetek převyšující určitou hodnotu (25 milionů korun)
Jak se od července změní regulované nájemné
MĚSTO nyní za m2 nově za m2 (v Kč) (v Kč)
</TEXT>
</DOC>
<DOC>
<DOCID>LN-20020627030</DOCID>
<DOCNO>LN-20020627030</DOCNO>
<DATE>06/27/02</DATE>
<TITLE>
Od pondělí platí novela trestního zákona
</TITLE>
<GEOGRAPHY>PRAHA</GEOGRAPHY>
<TEXT>
Několik let vězení za píseň o marihuaně nebo "konopnou kuchařku". I tento výsledek by teoreticky mohla přinést obsáhlá novela trestního zákona, která nabude účinnosti 1. července. Propagaci drog pomocí tisku, rozhlasu nebo televize by soud mohl "ocenit" až pěti roky vězení. Podle mluvčího policejního prezidia Jiřího Vokuše se ale nedá očekávat zásadní změna v policejní praxi při posuzování těchto projevů. "Už teď se tím policie musela zabývat, nejde o principiálně nový náhled na věc," uvedl Vokuš. Dodal, že se pouze zpřísní hodnocení tohoto chování a vždy bude záležet na jeho intenzitě. Už letos v březnu, kdy novelu schválil Senát, odmítl možnost trestního stíhání umělců advokát Václav Vlk. "Je to prostě v rozporu s právem na svobodu projevu, které garantuje ústava a Listina základních práv a svobod," uvedl tehdy Vlk. Odborník na trestní právo Rudolf Vokoun z pražské právnické fakulty už tak kategorický není. "Vyloučit tento výklad nemohu," řekl včera pro LN. Ministerstvo spravedlnosti podle jeho mluvčí Ivany Chaloupkové očekává, že stíhání za takovou "propagaci" přinese mnoho problémů, ale zároveň věří, že se uskuteční soudní procesy, které situaci vyjasní. Drogoví specialisté ale případné problémy umělců s policií považují za absurdní. "Je to hloupost. Je to všechno hypotetické a nic z toho nebude. Možná nějaký státní zástupce z menšího města obviní místní skupinu za to, že má v textu slovo marihuana, ale v realitě z toho nic nebude a věc nakonec vyšumí," komentoval novou úpravu Jiří Presl z nadace Drop-in. Podobné zpřísnění jako u propagace drog doznalo i ohrožování mravnosti. Pod tímto ustanovením se skrývá zejména šíření pornografie s dětskou tematikou nebo nabízení pornografie mladistvým. I zde bude přísněji potrestán ten, kdo použije noviny, film nebo třeba počítačovou síť k spáchání tohoto činu. Novela ale zavádí i trestné činy, které v trestním zákonu dosud chyběly. Nově je upraveno padělání a vystavování lékařských zpráv, posudků a nálezů s cílem použít je před soudem nebo správním úřadem. Dalším činem, který zákon nově zavádí, je křivé tlumočení.
PRAHA - Několik let vězení za píseň o marihuaně nebo "konopnou kuchařku". I tento výsledek by teoreticky mohla přinést obsáhlá novela trestního zákona, která nabude účinnosti 1. července. Propagaci drog pomocí tisku, rozhlasu nebo televize by soud mohl "ocenit" až pěti roky vězení. Podle mluvčího policejního prezidia Jiřího Vokuše se ale nedá očekávat zásadní změna v policejní praxi při posuzování těchto projevů. "Už teď se tím policie musela zabývat, nejde o principiálně nový náhled na věc," uvedl Vokuš. Dodal, že se pouze zpřísní hodnocení tohoto chování a vždy bude záležet na jeho intenzitě. Už letos v březnu, kdy novelu schválil Senát, odmítl možnost trestního stíhání umělců advokát Václav Vlk. "Je to prostě v rozporu s právem na svobodu projevu, které garantuje ústava a Listina základních práv a svobod," uvedl tehdy Vlk. Odborník na trestní právo Rudolf Vokoun z pražské právnické fakulty už tak kategorický není. "Vyloučit tento výklad nemohu," řekl včera pro LN. Ministerstvo spravedlnosti podle jeho mluvčí Ivany Chaloupkové očekává, že stíhání za takovou "propagaci" přinese mnoho problémů, ale zároveň věří, že se uskuteční soudní procesy, které situaci vyjasní. Drogoví specialisté ale případné problémy umělců s policií považují za absurdní. "Je to hloupost. Je to všechno hypotetické a nic z toho nebude. Možná nějaký státní zástupce z menšího města obviní místní skupinu za to, že má v textu slovo marihuana, ale v realitě z toho nic nebude a věc nakonec vyšumí," komentoval novou úpravu Jiří Presl z nadace Drop-in. Podobné zpřísnění jako u propagace drog doznalo i ohrožování mravnosti. Pod tímto ustanovením se skrývá zejména šíření pornografie s dětskou tematikou nebo nabízení pornografie mladistvým. I zde bude přísněji potrestán ten, kdo použije noviny, film nebo třeba počítačovou síť k spáchání tohoto činu. Novela ale zavádí i trestné činy, které v trestním zákonu dosud chyběly. Nově je upraveno padělání a vystavování lékařských zpráv, posudků a nálezů s cílem použít je před soudem nebo správním úřadem. Dalším činem, který zákon nově zavádí, je křivé tlumočení.
</TEXT>
</DOC>
<DOC>
<DOCID>LN-20020627031</DOCID>
<DOCNO>LN-20020627031</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Snížit nadměrnou spotřebu léků s diskutabilním účinkem hodlá ministr zdravotnictví Bohumil Fišer v nové vyhlášce o úhradách léků na 2. pololetí 2002. Rozhodl se zpřísnit podmínky pro předepisování přípravků ze skupiny nootropik. Léky jako například piracetam či cavinton má mít nadále plně hrazeny z pojistného jen pacient, jemuž odborný lékař zjistí diagnózu, na kterou lék prokazatelně působí. Ministerští úředníci míní, že lékaři tyto léky často předepisovali jen proto, aby zapůsobily na psychiku nemocného, ačkoli neměly žádný větší léčebný účinek (placebo efekt). Nootropika mají zlepšovat činnost mozku. Její ochabování je jedním z příznaků stárnutí, uživateli těchto léků tak jsou převážně staří lidé. Proti omezování jejich preskripce se brání praktičtí lékaři. Tvrdí, že ministrovo rozhodnutí poškodí pacienty "Byli jsme zástupci ministerstva ujištěni, že to bude v pořádku. I ze stanoviska kategorizační komise (poradní orgán ministra přes lékovou politiku - pozn. red.) vyplývalo, že má být omezení zrušeno. A teď je všechno jinak," řekla Jana Uhrová ze Sdružení praktických lékařů. Podle mluvčího resortu Otakara Černého ale kategorizační komise chtěla dosáhnout uvolnění preskripce za cenu radikálního zvýšení doplatku hrazeného pacienty. Podle ministerstva zaplatí pojišťovny za nootropika ročně okolo 250 milionů. Tato částka prý neodpovídá počtu nemocných v populaci ani prokázané účinnosti léků.
</TEXT>
</DOC>
<DOC>
<DOCID>LN-20020627032</DOCID>
<DOCNO>LN-20020627032</DOCNO>
<DATE>06/27/02</DATE>
<TITLE>
Meziměstské hovory za cenu místních nabídne od 1. července Aliatel. Další alternativní operátoři plánují o 10 až 15 procent nižší ceny, než si účtuje Český Telecom.
</TITLE>
<GEOGRAPHY>PRAHA</GEOGRAPHY>
<TEXT>
Maximálně tři společnosti spustí od 1. července službu volba operátora. Propojovací dohody s Českým Telecomem, na nichž je zavedení této služby závislé, totiž do konce tohoto týdne s velkou pravděpodobností podepíší jen firmy Aliatel, Contactel a GTS. Volba operátora umožní majitelům pevných linek, aby si vybrali společnost, která jim spojí vybrané hovory. Díky konkurenčnímu prostředí by se měly snížit ceny za meziměstské hovory, volání do zahraničí a do sítí mobilních operátorů. Aliatel už oznámil, že si za meziměstské volání bude účtovat stejnou cenu jako za místní hovory. Týká se to ovšem jen hovorů na linky současných zákazníků Aliatelu. Také meziměstské hovory ukončené v síti jiných operátorů spojí Aliatel levněji než Český Telecom, sleva však už nebude tak výrazná. GTS a Contactel zatím ceny za volání v rámci služby volby operátora nezveřejnily. "Čekáme až na podpis propojovací dohody s Českým Telecomem, která řeší i cenové náležitosti," řekl marketingový ředitel firmy GTS David Duroň. Podobně se vyjádřil i generální ředitel Contactelu Michal Čupa. "Nemůžeme být konkrétní, protože zatím neznáme výši poplatku v rámci propojovacích dohod," uvedl.
</TEXT>
<HEADING>
Služby pro zákazníky mají být jednoduché
</HEADING>
<TEXT>
Službu volba operátora plánují zavést i další alternativní operátoři. V průběhu července by měly propojovací dohody s Českým Telecomem uzavřít například společnosti Tele2 a ETel. Start nové služby pak tyto společnosti plánují na 1. srpna. Další firmy, například Nextra, Pragonet nebo GiTy, počítají se spuštěním služby volba operátora až na konci léta, popřípadě na podzim. Zavedení nové služby by mělo být pro zákazníky poměrně jednoduché. Většinou stačí kontaktovat klientská centra jednotlivých společností a uzavřít příslušnou smlouvu. Návrh dohody bude možné nalézt i na internetových stránkách firem. Po podpisu smlouvy pak alternativní operátor spojí vybrané hovory po jednoduchém vytočení čtyřmístné předvolby, která začíná číslem 10. Společnosti také mohou zákazníkovi k jeho telefonu namontovat speciální zařízení nazvané dialer, který rozpozná typ hovoru a sám vytočí předčíslí alternativního operátora. Tento přístroj bude většinou instalován zdarma. V tomto případě se ovšem klient musí firmě zavázat, že provolá nějakou minimální částku prostřednictvím její sítě. Ta se může pohybovat od 1000 do 2000 korun. Alternativní operátoři přitom přiznávají, že se chtějí orientovat především na firemní klientelu a hodně volající domácnosti. "Zákazníci si musí spočítat, kdy pro ně bude volání prostřednictvím sítí alternativních operátorů výhodné. Naše slevy nejsou tak velké, aby se vyplatily málo volajícím klientům," podotkl David Duroň.
Předvolby operátorů
</TEXT>
</DOC>
<DOC>
<DOCID>LN-20020627033</DOCID>
<DOCNO>LN-20020627033</DOCNO>
<DATE>06/27/02</DATE>
<TITLE>
Bush i Blair potvrdili, že budou jednat pouze s palestinským vůdcem, který odmítne terorismus
</TITLE>
<TEXT>
Jen slova jsou podle izraelské vlády ujištění Arafatových lidí o přípravě voleb.
JERUZALÉM - "Jásir Arafat oficiálně vyhlašuje, že palestinské prezidentské a parlamentní volby se budou konat v lednu," prohlásil včera palestinský vyjednavač a ministr místní správy Saíb Irikát. Ministr zároveň uvedl, že dojde k rozsáhlé reformě palestinských finančních, bezpečnostních a soudních institucí. V březnu příštího roku by se pak měly konat palestinské komunální volby. Irikát svou řeč pronesl jen dva dny poté, co americký prezident George W. Bush prohlásil, že do 18 měsíců může vzniknout prozatímní Palestina, pokud Palestinci zreformují své instituce a zvolí si nové vedení. Šlo o skrytou výzvu k odstranění současného předsedy palestinské samosprávy Jásira Arafata. Palestinský ministr pro zahraniční spolupráci Nabíl Šás včera agentuře AP řekl, že Arafat bude usilovat o znovuzvolení. Jeho kolega Jásir Rabú, ministr pro informace, tuto informaci ovšem vzápětí odmítl. "Je to nesmysl - mluvit o plavání předtím, než máte bazén," řekl. Irikát včera zároveň odmítl, že palestinské rozhodování ovlivnila Bushova pondělní řeč. "Řekli jsme to, protože na těchto reformách pracujeme už měsíce," prohlásil. Izrael na Irikátův projev reagoval chladně - prý ho zajímá především zastavení palestinských teroristických akcí. "Vše, co v tuto chvíli máme, jsou jen slova," řekl Raanan Gissin, mluvčí izraelské vlády premiéra Ariela Šarona.
</TEXT>
<HEADING>
Belgie nebude soudit Šarona
</HEADING>
<TEXT>
Oznámení o volbách přijal chladně iBush. Ten včera sháněl podporu pro svou blízkovýchodní politiku na summitu sedmi nejvyspělejších zemí světa a Ruska - G8 - v kanadském Kananaskisu. "Pokud zde bude vedení spojené s terorem, nebudeme stát na cestě k míru. Věřím, že Palestinci plně chápou, co říkáme, a že učiní správné rozhodnutí," reagoval včera Bush na přímý dotaz, jaká bude jeho politika v případě znovuzvolení Arafata. Podobně se vyjádřil i britský premiér Tony Blair. Ten uvedl, že záleží na palestinském lidu, koho si zvolí. "Je ale na nás říci, jaké budou důsledky zvolení lidí, kteří nejsou vážní partneři pro jednání," řekl Blair. Mezi ostatními velmocemi plán na odstavení Arafata z palestinského vedení mnoho nadšení nevyvolal. Evropská unie i Japonsko potvrdily, že Arafata nadále pokládají za legitimního vůdce Palestinců. Palestinskou samosprávu včera roztrpčily nejen výroky Bushe a Blaira, ale i verdikt belgické prokuratury. Ta rozhodla, že Šaron nemůže být místními soudy stíhán za svůj údajný podíl na masakrech Palestinců v Libanonu v roce 1982, což belgické zákonodárství jinak umožňuje. "Nikdy se nevzdáme úsilí o to, aby byl Šaron za své zločiny souzen," uvedl Arafatův ministr Imád Faludží.
Oznámení o volbách přijal chladně iBush. Ten včera sháněl podporu pro svou blízkovýchodní politiku na summitu sedmi nejvyspělejších zemí světa a Ruska - G8 - v kanadském Kananaskisu. "Pokud zde bude vedení spojené s terorem, nebudeme stát na cestě k míru. Věřím, že Palestinci plně chápou, co říkáme, a že učiní správné rozhodnutí," reagoval včera Bush na přímý dotaz, jaká bude jeho politika v případě znovuzvolení Arafata. Podobně se vyjádřil i britský premiér Tony Blair. Ten uvedl, že záleží na palestinském lidu, koho si zvolí. "Je ale na nás říci, jaké budou důsledky zvolení lidí, kteří nejsou vážní partneři pro jednání," řekl Blair. Mezi ostatními velmocemi plán na odstavení Arafata z palestinského vedení mnoho nadšení nevyvolal. Evropská unie i Japonsko potvrdily, že Arafata nadále pokládají za legitimního vůdce Palestinců. Palestinskou samosprávu včera roztrpčily nejen výroky Bushe a Blaira, ale i verdikt belgické prokuratury. Ta rozhodla, že Šaron nemůže být místními soudy stíhán za svůj údajný podíl na masakrech Palestinců v Libanonu v roce 1982, což belgické zákonodárství jinak umožňuje. "Nikdy se nevzdáme úsilí o to, aby byl Šaron za své zločiny souzen," uvedl Arafatův ministr Imád Faludží.
</TEXT>
</DOC>
<DOC>
<DOCID>LN-20020627034</DOCID>
<DOCNO>LN-20020627034</DOCNO>
<DATE>06/27/02</DATE>
<TITLE>
20 000 dolarů dal Arafat podle tajných služeb radikální organizaci Brigády mučedníků od Al Aksá, tvrdí The New York Times.
</TITLE>
<GEOGRAPHY>WASHINGTON</GEOGRAPHY>
<TEXT>
Prozatímní palestinský stát nemůže vzniknout, když palestinským vůdcem zůstane Jásir Arafat, naznačil v pondělí prezident George W. Bush. K tomuto rozhodnutí dospěl, když se minulý týden od tajných služeb dozvěděl, že Arafat financoval teroristy, napsal včera americký list The New York Times. Podle listu palestinský předák podpořil militantní skupinu Brigády mučedníků od Al Aksá. Ta je blízká Arafatovu hnutí Fatah a provedla řadu sebevražedných pumových atentátů v Izraeli. Bush dostal od tajných služeb informaci, že brigády od Arafata obdržely 20 000 dolarů (asi 620 000 korun). Podle agentury Reuters američtí představitelé odmítají, že by Bushovo rozhodnutí ohledně Arafata se zprávami tajných služeb nějak souviselo. "Arafat zklamal Palestince již v tolika případech, že prezident skutečně nepotřeboval nic dalšího," uvedl zdroj blízkých Bílému domu. Podle vládních zdrojů listu The Washington Post však informace izraelských tajných služeb o Arafatově podpoře teroristů Bushovu administrativu přiměly, aby jeho požadavek na odstranění palestinského vůdce rozhodně podpořila. "Arafat pokračoval ve dvojí hře - na jednu stranu se tvářil, že ho bombové útoky pohoršují, a na druhou stranu dovoloval militantním skupinám, aby se rozvíjely," řekl listu představitel Bushovy administrativy.
WASHINGTON - Prozatímní palestinský stát nemůže vzniknout, když palestinským vůdcem zůstane Jásir Arafat, naznačil v pondělí prezident George W. Bush. K tomuto rozhodnutí dospěl, když se minulý týden od tajných služeb dozvěděl, že Arafat financoval teroristy, napsal včera americký list The New York Times. Podle listu palestinský předák podpořil militantní skupinu Brigády mučedníků od Al Aksá. Ta je blízká Arafatovu hnutí Fatah a provedla řadu sebevražedných pumových atentátů v Izraeli. Bush dostal od tajných služeb informaci, že brigády od Arafata obdržely 20 000 dolarů (asi 620 000 korun). Podle agentury Reuters američtí představitelé odmítají, že by Bushovo rozhodnutí ohledně Arafata se zprávami tajných služeb nějak souviselo. "Arafat zklamal Palestince již v tolika případech, že prezident skutečně nepotřeboval nic dalšího," uvedl zdroj blízkých Bílému domu. Podle vládních zdrojů listu The Washington Post však informace izraelských tajných služeb o Arafatově podpoře teroristů Bushovu administrativu přiměly, aby jeho požadavek na odstranění palestinského vůdce rozhodně podpořila. "Arafat pokračoval ve dvojí hře - na jednu stranu se tvářil, že ho bombové útoky pohoršují, a na druhou stranu dovoloval militantním skupinám, aby se rozvíjely," řekl listu představitel Bushovy administrativy.
</TEXT>
</DOC>
<DOC>
<DOCID>LN-20020627035</DOCID>
<DOCNO>LN-20020627035</DOCNO>
<DATE>06/27/02</DATE>
<TITLE>
Rusko bylo přijato do skupiny nejrozvinutějších států světa jako plnoprávný člen, summit v roce 2006 bude hostit Moskva
</TITLE>
<TEXT>
Optimistické ujištění o vývoji světového hospodářství má být jedním z klíčových poselství summitu G8.
KANANASKIS, Kanada - Představitelé sedmi nejbohatších zemí (USA, Kanady, Německa, Itálie, Japonska, Francie, Británie) a Ruska sdružení ve skupině G8 začali včera na odlehlém a přísně hlídaném místě Kananaskis v Kanadě jednat zejména o boji s terorismem a o ekonomice. Byť se zdálo, že summit se bude soustředit na události na Blízkém východě a plán prezidenta George W. Bushe na odstavení palestinského vůdce Jásira Arafata, kanadský premiér Jean Chretien se snažil soustředit pozornost na dohodnutá témata - terorismus, ekonomiku a pomoc Africe. Nejvíce rozporů panuje v ekonomické oblasti. Spojené státy si stěžují na to, že japonský jen je uměle oslabován, což komplikuje americký vývoz. Tokio se ale obává, že pokud by jen posílil, zasáhlo by to jeho těžce se zotavující ekonomiku. Evropské země, reprezentované i premiérem předsednické země EU, Španělem José Maríou Aznarem, zase USA obviňují z toho, že hovoří o volném trhu a zároveň uvalily cla na dovoz oceli a chystají se dotovat americké zemědělce. Kanadští vládní činitelé při tiskové videokonferenci uvedli, že v závěrečném usnesení summitu by měl být zmíněn problém dotací pro zemědělce v USA a zřejmě i v EU. Vůdci nejrozvinutějších ekonomik nicméně chtějí světu především vyslat jasný signál, že sdílejí optimismus, pokud jde o další vývoj světové ekonomiky. Největším překvapením se stalo přijetí Ruska za rovnoprávného člena G8. Ruský prezident Vladimir Putin se sice ještě včera připojil až k odpolední diskusi o politických otázkách, ale do budoucna bude sedět za jednacím stolem i při debatě o ekonomické agendě. Moskva by rovněž měla hostit summit G8 již v roce 2006.
</TEXT>
</DOC>
<DOC>
<DOCID>LN-20020627036</DOCID>
<DOCNO>LN-20020627036</DOCNO>
<DATE>06/27/02</DATE>
<TEXT>
EDMONTON (od spolupracovníka LN v Kanadě) - Calgary, město vzdálené jen několik desítek kilometrů od dějiště vrcholného setkání představitelů nejbohatších zemí světa, připomíná válečný tábor. Všichni se obávají demonstrací a hlavně násilností, které se staly nedílnou součástí podobných summitů. Právě z bezpečnostních důvodů jsou prezidenti a premiéři na odlehlém místě Kananaskis, asi sto kilometrů od Calgary. Vzhledem k tomu, že místo jednání je neprodyšně uzavřeno, několik tisíc demonstrantů se sjelo právě sem. A tak majitelé obchodů uprostřed města přidělali dřevěné desky na výkladní skříně a mnohé podniky ve městě daly svým zaměstnancům na dobu setkání placené volno. Město Calgary už minulý týden odmítlo udělit demonstrantům povolení k vybudování piknikového tábora v jednom ze svých parků. Aktivisté se proto spojili s jedním indiánským kmenem, aby jim povolil vybudování tábora na jejich území. Indiáni to ovšem odmítli. Později vyšlo najevo, že kmen dostal přes 300 tisíc dolarů od kanadské vlády na bezpečnostní výdaje během summitu, což demonstranti označili za úplatek. V Calgary byly demonstrace poměrně malé. Obavy ale panují z toho, že se dnes přenesou do ulic metropole Ottawy. Proto byl poprvé v dějinách uhašen Věčný plamen nedaleko parlamentu a nádrž, v níž je udržován, byla zalita asfaltem.
</TEXT>
</DOC>
<DOC>
<DOCID>LN-20020627037</DOCID>
<DOCNO>LN-20020627037</DOCNO>
<DATE>06/27/02</DATE>
<GEOGRAPHY>TOKIO</GEOGRAPHY>
<TEXT>
Jeden z vedoucích představitelů a "ministr vnitra" japonské sekty Óm šinrikjó Tomomicu Niimi byl včera odsouzen k trestu smrti. Má na svědomí usmrcení 26 lidí při sedmi oddělených útocích, včetně útoku v tokijském metru v roce 1995, a vraždu právníka a jeho rodiny. Prokuratura požaduje trest smrti pro 11 členů sekty. Devět z nich již bylo odsouzeno k nejvyššímu trestu, avšak zatím žádný nebyl vykonán, neboť odsouzení se odvolali.
</TEXT>
</DOC>
<DOC>
<DOCID>LN-20020627038</DOCID>
<DOCNO>LN-20020627038</DOCNO>
<DATE>06/27/02</DATE>
<GEOGRAPHY>VANCOUVER</GEOGRAPHY>
<TEXT>
Kanadští vyšetřovatelé objevili ostatky dalších čtyř ženských těl na prasečí farmě na předměstí Vancouveru, které mají souvislost se sériovou vraždou. Majitel farmy Robert Pickton byl již obviněn ze sedmi vražd a je vyšetřován v souvislosti se zmizením nejméně 50 prostitutek a narkomanů. Podle britské BBC nemají vyšetřovatelé i přes objevení těl proti Picktonovi dostatek důkazů. Nejstarší případ zmizelé ženy se datuje do roku 1983. Většina žen však zmizela po únoru 1995. Poslední případ se objevil v roce 2001.
</TEXT>
</DOC>
<DOC>
<DOCID>LN-20020627039</DOCID>
<DOCNO>LN-20020627039</DOCNO>
<DATE>06/27/02</DATE>
<GEOGRAPHY>WASHINGTON</GEOGRAPHY>
<TEXT>
Americká vesmírná agentura NASA pozastavila z bezpečnostních důvodů lety své flotily raketoplánů. Příčinou jsou nepatrné trhliny v palivovém potrubí jejich hlavního pohonného systému. Podle úterního sdělení mluvčího NASA Jamese Hartsfielda může trvat týdny, než budou moci raketoplány znovu startovat. Znamená to možné zdržení misí plánovaných na červenec, srpen a říjen. Obzvláště kritický je říjnový let, protože má dodat čerstvé zásoby ISS a její posádce.
</TEXT>
</DOC>
<DOC>
<DOCID>LN-20020627040</DOCID>
<DOCNO>LN-20020627040</DOCNO>
<DATE>06/27/02</DATE>
<TITLE>
Deset vojáků padlo při prvním přímém střetu s pravděpodobnými členy Al Kajdy na území pákistánských kmenů.
</TITLE>
<GEOGRAPHY>ISLÁMÁBÁD</GEOGRAPHY>
<TEXT>
Pákistánské úřady včera oznámily, že v úterý v noci zastřelili zahraniční ozbrojenci deset příslušníků speciálního komanda, které pátralo po bojovnících Al Kajdy v provincii Jižní Vazíristán. Při střetu byli usmrceni dva pravděpodobní členové teroristické sítě Al Kajda a jeden byl zajat. "Operace začala v úterý pozdě v noci a pokračuje. Někteří podezřelí byli zraněni, někteří byli zadrženi a další pronásledujeme," oznámil včera mluvčí pákistánské armády generál Rašíd Kureší. V oficiální tiskové zprávě se uvádí, že vojáci "využili minimální sílu s ohledem na bezpečnost civilního obyvatelstva". Podle dalších pramenů k akci došlo z podnětu americké tajné služby FBI, jejíž příslušníci působí přímo na území Pákistánu. Američané se údajně nacházeli na pozicích vzdálených asi jeden kilometr od místa přestřelky, ale aktivně do ní nezasáhli.
</TEXT>
<HEADING>
Extremisté byli podle úřadů Čečenci
</HEADING>
<TEXT>
Pákistánská hlídka se na vytipované místo dopravila vrtulníky. Pod těžkou palbu protivníka se dostala poté, co obklíčila dům, v němž se měl podle rozvědných informací skrývat blíže neurčený počet zahraničních extremistů. Stalo se tak ve vesnici, která se nachází pouhých třicet kilometrů od hranic s Afghánistánem na území pákistánských kmenů. Ty se těší výrazné autonomii a bezpečnostní síly ústřední vlády zde až do letošního roku nikdy neoperovaly. Jediný zadržený byl podle dostupných údajů Čečenec. Předpokládá se, že stejné národnosti byli i dva zabití a většina uprchlých extremistů. Příslušníci místních kmenů ale tvrdí, že to byli buď Tádžikové, nebo Uzbekové. Podle pozorovatelů patří k několika stovkám bojovníků Al Kajdy, kteří odešli z Afghánistánu poté, co byl obsazen západními spojenci.
Pákistánská hlídka se na vytipované místo dopravila vrtulníky. Pod těžkou palbu protivníka se dostala poté, co obklíčila dům, v němž se měl podle rozvědných informací skrývat blíže neurčený počet zahraničních extremistů. Stalo se tak ve vesnici, která se nachází pouhých třicet kilometrů od hranic s Afghánistánem na území pákistánských kmenů. Ty se těší výrazné autonomii a bezpečnostní síly ústřední vlády zde až do letošního roku nikdy neoperovaly. Jediný zadržený byl podle dostupných údajů Čečenec. Předpokládá se, že stejné národnosti byli i dva zabití a většina uprchlých extremistů. Příslušníci místních kmenů ale tvrdí, že to byli buď Tádžikové, nebo Uzbekové. Podle pozorovatelů patří k několika stovkám bojovníků Al Kajdy, kteří odešli z Afghánistánu poté, co byl obsazen západními spojenci.
</TEXT>
</DOC>
<DOC>
<DOCID>LN-20020627041</DOCID>
<DOCNO>LN-20020627041</DOCNO>
<DATE>06/27/02</DATE>
<TITLE>
LONDÝN - Mírová mise OSN v Bosně je ohrožena kvůli sporům o vytvoření nového Mezinárodního trestního soudu (ICC). Soud, který má být formálně ustaven již příští týden v Nizozemsku, bude prvním stálým mezinárodním tribunálem zaměřeným na genocidu a válečné zločiny.
</TITLE>
<HEADING>
Ke kompromisu zbývá jen pár dnů
</HEADING>
<TEXT>
Jediným odpůrcem tribunálu, který má fungovat v rámci Rady bezpečnosti OSN, zůstávají Spojené státy. Ty podle britské stanice BBC trvají na tom, aby byly z jurisdikce tribunálu vyloučeny všechny mírové mise OSN. Podle BBC se Spojené státy obávají zejména toho, že by mohli být stíháni jejich občané působící v zahraničních misích. To je však podle stoupenců soudu nepravděpodobné. Mandát bosenské mírové operace OSN vedené NATO byl minulý týden prodloužen o devět dní, aby se diskutující strany mohly dohodnout na kompromisním řešení ještě před 1. červencem, kdy má soud vzniknout. Podle britského velvyslance v OSN Jeremyho Greenstocka však v současné době strany společný jazyk nenalézají. Mandát mírové mise OSN v Bosně má být obnoven do konce týdne, čímž celý spor získává na naléhavosti. Jeremy Greenstock se obává, že by patová situace mohla znamenat ukončení mise.
Jediným odpůrcem tribunálu, který má fungovat v rámci Rady bezpečnosti OSN, zůstávají Spojené státy. Ty podle britské stanice BBC trvají na tom, aby byly z jurisdikce tribunálu vyloučeny všechny mírové mise OSN. Podle BBC se Spojené státy obávají zejména toho, že by mohli být stíháni jejich občané působící v zahraničních misích. To je však podle stoupenců soudu nepravděpodobné. Mandát bosenské mírové operace OSN vedené NATO byl minulý týden prodloužen o devět dní, aby se diskutující strany mohly dohodnout na kompromisním řešení ještě před 1. červencem, kdy má soud vzniknout. Podle britského velvyslance v OSN Jeremyho Greenstocka však v současné době strany společný jazyk nenalézají. Mandát mírové mise OSN v Bosně má být obnoven do konce týdne, čímž celý spor získává na naléhavosti. Jeremy Greenstock se obává, že by patová situace mohla znamenat ukončení mise.
</TEXT>
</DOC>
<DOC>
<DOCID>LN-20020627042</DOCID>
<DOCNO>LN-20020627042</DOCNO>
<DATE>06/27/02</DATE>
<TITLE>
"Rozdrtit hada jednou provždy" má podle premiéra Aznara nové zákonné ustanovení umožňující zakázat strany podporující terorismus.
</TITLE>
<GEOGRAPHY>MADRID</GEOGRAPHY>
<TEXT>
Španělský Senát v úterý schválil zákon, jehož hlavním cílem je zakázat dosud legální stranu Batasuna, politické křídlo extremistické organizace Baskicko a jeho svoboda (ETA). Batasuna může být podle komentátorů od nynějška postavena mimo zákon již na základě výroku "Ať žije ETA," který nedávno vykřikoval její šéf Arnaldo Otegi na sjezdu ve Francii. Podle britského listu The Daily Telegraph má nová legislativa umožnit španělskému Nejvyššímu soudu zákaz jakékoli politické strany, která "aktivně či skrytě podporuje terorismus", na základě žádosti vlády či alespoň 50 poslanců. Horní sněmovna zákon odsouhlasila v drtivém poměru 214 ku 15 hlasům. Proti byli senátoři Sjednocené levice a umírněné Baskické národní strany (PNV). Zákon vstoupí v platnost, až jej podepíše král Juan Carlos a bude publikován. Vzhledem k tomu, že nemá zpětnou platnost, Nejvyšší soud si musí počkat na to, až jej Batasuna znovu poruší. Podle španělského premiéra Josého Maríi Aznara by měl zákon "rozdrtit hada jednou provždy". Aznar doufá, že zákaz strany Batasuna připraví ETA o finanční zdroje a podporu veřejnosti. ETA používá násilí jako prostředek boje za vyhlášení nezávislého baskického státu. Při teroristických akcích připravila od roku 1968 o život více než 800 lidí. O víkendu bylo při jejích pumových útocích na Slunečním pobřeží vážně zraněno pět osob.
MADRID - Španělský Senát v úterý schválil zákon, jehož hlavním cílem je zakázat dosud legální stranu Batasuna, politické křídlo extremistické organizace Baskicko a jeho svoboda (ETA). Batasuna může být podle komentátorů od nynějška postavena mimo zákon již na základě výroku "Ať žije ETA," který nedávno vykřikoval její šéf Arnaldo Otegi na sjezdu ve Francii. Podle britského listu The Daily Telegraph má nová legislativa umožnit španělskému Nejvyššímu soudu zákaz jakékoli politické strany, která "aktivně či skrytě podporuje terorismus", na základě žádosti vlády či alespoň 50 poslanců. Horní sněmovna zákon odsouhlasila v drtivém poměru 214 ku 15 hlasům. Proti byli senátoři Sjednocené levice a umírněné Baskické národní strany (PNV). Zákon vstoupí v platnost, až jej podepíše král Juan Carlos a bude publikován. Vzhledem k tomu, že nemá zpětnou platnost, Nejvyšší soud si musí počkat na to, až jej Batasuna znovu poruší. Podle španělského premiéra Josého Maríi Aznara by měl zákon "rozdrtit hada jednou provždy". Aznar doufá, že zákaz strany Batasuna připraví ETA o finanční zdroje a podporu veřejnosti. ETA používá násilí jako prostředek boje za vyhlášení nezávislého baskického státu. Při teroristických akcích připravila od roku 1968 o život více než 800 lidí. O víkendu bylo při jejích pumových útocích na Slunečním pobřeží vážně zraněno pět osob.
</TEXT>
</DOC>
<DOC>
<DOCID>LN-20020627043</DOCID>
<DOCNO>LN-20020627043</DOCNO>
<DATE>06/27/02</DATE>
<TEXT>
U příležitosti včerejšího mezinárodního protidrogového dne, který byl vyhlášen OSN před necelými dvaceti lety, čínské úřady nechaly popravit 64 obchodníků s drogami. Na snímku je zachycen počátek včerejší veřejné exekuce ve městě Kuej-jang, středisku provincie Kuej-čou. V Barmě a Thajsku zas policie včera spálila značné množství dříve zabavených narkotik. Jen v Barmě jejich hodnota přesáhla jednu miliardu dolarů v případě jejich prodeje na volném trhu.
</TEXT>
</DOC>
<DOC>
<DOCID>LN-20020627044</DOCID>
<DOCNO>LN-20020627044</DOCNO>
<DATE>06/27/02</DATE>
<TITLE>
Největší zklamání způsobilo, že Bush se vyhnul jakékoli zmínce o aktivní účasti USA
</TITLE>
<TEXT>
Izraelský premiér Ariel Šaron přijal pondělní projev prezidenta Bushe s neskrývaným uspokojením. Bush si totiž v podstatě osvojil Šaronovo stanovisko, že Jásir Arafat není partner pro mírová jednání. Vyjádřil sice podporu vzniku palestinského státu, ale podmínil ji ukončením všech teroristických akcí a dále výměnou palestinského vedení - na prvním místě samotného Arafata - a demokratickými změnami v palestinské samosprávě. Izraelský ministr informací Reuven Rivlin, člen vedení Šaronovy strany Likud, vyjádřil spokojenost s Bushovým projevem a řekl, že tento projev "mohl napsat kterýkoli vedoucí politik Likudu". Sloupkař izraelského listu Jediot Achronot to vyjádřil trochu jinak: "Šaron může za Bushův projev požadovat autorská práva."
</TEXT>
<HEADING>
Nejprve zastavit teroristické útoky
</HEADING>
<TEXT>
Abychom vše uvedli na pravou míru, je třeba poznamenat, že Bush vznesl požadavky také vůči Izraeli - jeho armáda má ustoupit za linie ze září 2000, kdy začala palestinská intifáda. Dále má přestat s výstavbou v židovských osadách na obsazených územích a má převést palestinské samosprávě peníze, které jí náleží. Jenže Bush nestanovil termín pro uskutečnění svých požadavků vůči Izraeli, a Šaron tak přinejmenším získal čas - což byl jeho hlavní cíl. V první reakci na prezidentův projev Šaron prohlásil, že jakákoli politická jednání mohou začít jedině po ukončení všech teroristických akcí a po provedení reforem v palestinské samosprávě. To dříve přijde Mesiáš, než se tak stane - napsal jízlivě komentátor listu Jediot Achronot. Ministr zahraničí Šimon Peres reagoval na prezidentův projev mnohem skeptičtěji. Bush sice "vytyčil jasný a pozitivní cíl", ale neukázal cestu vedoucí k tomuto cíli, řekl. Požadavek na odstranění Arafata označil za "hrubou chybu", ovšem nikoli snad proto, že by Peres vůči Arafatovi choval sympatie anebo mu tím projevoval důvěru. Takových lidí je dnes v Izraeli málo, jsou-li vůbec nějací. Prostě - jak Peres řekl - "člověka, jenž 35 let stojí v čele svého lidu a jeho lid ho uznává za svého vůdce, nelze odstranit projevem z Washingtonu". Ostatně především vůči této části Bushova projevu směřovala i kritika evropských a arabských státníků a také generálního tajemníka OSN Kofiho Annana. Jejich slova přiměla amerického ministra zahraničí Colina Powella, aby za necelých čtyřiadvacet hodin po prezidentově projevu prohlásil, že Američané "přijmou rozhodnutí palestinského lidu, a pokud si zvolí opět Arafata, přizpůsobí se situaci".
</TEXT>
<HEADING>
To mluvíte o mně?
</HEADING>
<TEXT>
V amerických požadavcích vůči Izraeli zazněly také věty, jejichž úkolem bylo obnovit narušenou rovnováhu, tedy vyvrátit dojem, že americká politika je zaměřena jednostranně proizraelsky. Mluvčí Bílého domu Ari Fleischer poznamenal, že Izrael nemůže nečinně (lépe řečeno vojensky činně) vyčkávat, až proběhne reforma palestinské samosprávy a palestinské volby. "Jakmile se bezpečnostní situace poněkud uklidní, budou muset izraelská vojska ustoupit," zdůraznil. Zdroj Šaronovy spokojenosti je tak současně důvodem Arafatovy nespokojenosti. Arafat sice zdvořile uvítal Bushův "pozitivní obraz budoucnosti" a jeho zásadní podporu vzniku palestinského státu. Jasně však vzkázal, že odstoupit nemíní. Dokonce s líčenou prostoduchostí vyjádřil pochybnost, zda americký prezident měl na mysli právě jeho, když mluvil o nutných změnách v palestinském vedení: "Vždyť já jsem byl demokraticky zvolen..." Arafatův poradce Nabil Abu Irdeineh se pokusil zredukovat dopad Bushova vystoupení, když řekl, že "ne všechny části projevu mají stejný význam". O důsledcích Bushova projevu prý budou Palestinci v blízké době jednat s americkými, evropskými a arabskými představiteli. Předseda Palestinské národní rady se však netajil svým zklamáním. Řekl, že Bush se postavil na stranu Izraele a v budoucnosti nebude moci hrát úlohu prostředníka mezi ním a Palestinci. Největší zklamání způsobilo, že Bush se vyhnul jakékoli přímé zmínce o aktivní účasti USA na řešení konfliktu. Vůbec nezmínil plánovanou mezinárodní konferenci (která, jak se v této chvíli zdá, asi nebude svolána) ani do blízkovýchodní oblasti nevyslal svého ministra zahraničí. Avšak bez konkrétního akčního plánu a bez aktivní mezinárodní, a především americké účasti Bushův projev - jak se vyjádřil publicista izraelského deníku Haarec - "není než text bez užitku, krok do ničeho", a tudíž je "vyjádřením politováníhodné nezodpovědnosti vůči skutečným požadavkům řešení konfliktu".
V amerických požadavcích vůči Izraeli zazněly také věty, jejichž úkolem bylo obnovit narušenou rovnováhu, tedy vyvrátit dojem, že americká politika je zaměřena jednostranně proizraelsky. Mluvčí Bílého domu Ari Fleischer poznamenal, že Izrael nemůže nečinně (lépe řečeno vojensky činně) vyčkávat, až proběhne reforma palestinské samosprávy a palestinské volby. "Jakmile se bezpečnostní situace poněkud uklidní, budou muset izraelská vojska ustoupit," zdůraznil. Zdroj Šaronovy spokojenosti je tak současně důvodem Arafatovy nespokojenosti. Arafat sice zdvořile uvítal Bushův "pozitivní obraz budoucnosti" a jeho zásadní podporu vzniku palestinského státu. Jasně však vzkázal, že odstoupit nemíní. Dokonce s líčenou prostoduchostí vyjádřil pochybnost, zda americký prezident měl na mysli právě jeho, když mluvil o nutných změnách v palestinském vedení: "Vždyť já jsem byl demokraticky zvolen..." Arafatův poradce Nabil Abu Irdeineh se pokusil zredukovat dopad Bushova vystoupení, když řekl, že "ne všechny části projevu mají stejný význam". O důsledcích Bushova projevu prý budou Palestinci v blízké době jednat s americkými, evropskými a arabskými představiteli. Předseda Palestinské národní rady se však netajil svým zklamáním. Řekl, že Bush se postavil na stranu Izraele a v budoucnosti nebude moci hrát úlohu prostředníka mezi ním a Palestinci. Největší zklamání způsobilo, že Bush se vyhnul jakékoli přímé zmínce o aktivní účasti USA na řešení konfliktu. Vůbec nezmínil plánovanou mezinárodní konferenci (která, jak se v této chvíli zdá, asi nebude svolána) ani do blízkovýchodní oblasti nevyslal svého ministra zahraničí. Avšak bez konkrétního akčního plánu a bez aktivní mezinárodní, a především americké účasti Bushův projev - jak se vyjádřil publicista izraelského deníku Haarec - "není než text bez užitku, krok do ničeho", a tudíž je "vyjádřením politováníhodné nezodpovědnosti vůči skutečným požadavkům řešení konfliktu".
</TEXT>
</DOC>
<DOC>
<DOCID>LN-20020627045</DOCID>
<DOCNO>LN-20020627045</DOCNO>
<DATE>06/27/02</DATE>
<TITLE>
Burzovním světem otřásl finanční skandál
</TITLE>
<TEXT>
Světové kapitálové trhy včera zažily jeden ze svých horších dnů. Všechny bez rozdílu směřovaly k malé radosti investorů směrem dolů. Příčinou jejich pádu není nic menšího než další finanční skandál. Americká telekomunikační společnost WorldCom chybně zanesla do svého účetnictví náklady v astronomické výši čtyř miliard dolarů, což se odrazí ve zhoršení jejích výsledků. Pro investory přitom nemohla existovat horší zpráva. Americké trhy totiž v současnosti více než cokoliv jiného trápí nedůvěra a nervozita investorů, kteří jsou na podobné události více než alergičtí. Ještě mají totiž v živé paměti krach energetické firmy Enron, která se nerozpakovala své účetnictví falšovat. Účetní výkazy se proto dostaly do centra pozornosti hráčů na trhu a jakékoliv pochyby o nich posílají ceny akcií dolů. I přes probleskující známky oživení americké ekonomiky proto trhy padají stále níž a níž. Propad amerických trhů, který pokračuje již třetí rok, má však hlubší příčinu. Způsobila jej investorská horečka z konce 90. let, kdy firmy investovaly v očekávání obrovských zisků neuvěřitelné peníze. V době ochlazení světové a americké ekonomiky ale svou expanzi nedokázaly ustát. Podobný příběh zná ostatně i Česká republika. Jen se odehrával o několik let dříve a hrál se, v porovnání s USA, o drobné. Na řešení tohoto problému platí přitom jediný recept: rychle se vrátit nohama na zem, což je ale bolestivé a nějakou chvíli to trvá.
</TEXT>
</DOC>
<DOC>
<DOCID>LN-20020627046</DOCID>
<DOCNO>LN-20020627046</DOCNO>
<DATE>06/27/02</DATE>
<TITLE>
Boj o parlamentní funkce kulminuje
</TITLE>
<TEXT>
Ve vlně spekulací o rozdělení funkcí v čele sněmovny máme zdá se - jedinou jistotu - sociální demokraté budou mít dva posty, a ostatní parlamentní strany po jednom. Podle logiky ovládající náš parlament nejméně od roku 1996 by měl být předsedou sněmovny někdo z ODS. Při sestavování koaliční vlády v létě 1996, která byla ještě o jeden hlas slabší než dnešní rodící se koalice, získala ČSSD funkci předsedy (Zeman) a místopředsedy (Buzková) sněmovny výměnou za podporu. Dnes by se "koalici 101" nějaká forma podpory ze strany ODS náramně hodila. Šéfovi ČSSD by poskytla větší manévrovací prostor a rozvolnila, alespoň částečně, fixaci na KSČM ve druhém plánu. Předsedu z řad ODS navíc podporují i komunisté. Samozřejmě čistě z utilitárních důvodů, aby mohli obsazovat i posty předsedů výborů. Největší odpor proti této myšlence má pochopitelně Koalice, částečně z důvodů politických, částečně z osobních. Pokud by předseda sněmovny vyšel z řad ODS, opticky by to zmenšilo negativní dopad výsledku voleb, a strana by navíc získala významnou platformu pro svou prezentaci. Vzpomeňme, jak obratně využil tuto ústavní funkci Zeman v letech 1996 - 1998. Navíc je jisté, že ODS by na tuto funkci nominovala svého předsedu Václava Klause, kterého chtěla Koalice ve volbách tolik tolik porazit. Řešení hádanky, kdo bude v čele parlamentu, tak mají v ruce sociální demokraté, a jen Lidový dům může Václava Klause "podržet", nebo naopak "sestřelit".
</TEXT>
</DOC>
<DOC>
<DOCID>LN-20020627047</DOCID>
<DOCNO>LN-20020627047</DOCNO>
<DATE>06/27/02</DATE>
<TITLE>
Služba volby operátora bude mít slabý start
</TITLE>
<TEXT>
Ještě před dvěma měsíci měl šéf Českého telekomunikačního úřadu David Stádník obavy, zda se Český Telecom do 1. července stihne připravit na zavedení služby volby operátora. V té době totiž nebylo jisté, zda bude dokončena digitalizace sítě Telecomu, na níž je spuštění nové služby závislé. Dnes však Český Telecom slavnostně vypne svou poslední analogovou ústřednu, a alternativním operátorům tak nic nebrání, aby začali své služby nabízet všem majitelům pevných linek. První červencový den však bude možné volat jen přes sítě tří společností - Aliatelu, Contactelu a GTS. A ani to není jisté, protože žádná z těchto firem dosud neuzavřela s Českým Telecomem příslušné propojovací dohody. Alternativní operátoři jen těžko přiznají, že pro ně je volba operátora nějakou výhrou. Aby se dostali k zákazníkům, musejí nabízet meziměstské hovory levněji než Český Telecom. Ten však srazil ceny za volání už tak nízko, že jeho konkurentům zbývá jen málo místa pro manévrování. Alternativní operátoři proto raději vyčkávají a do ostrého konkurenčního boje se nepouštějí. Možná si vzali příklad z německého trhu, kde liberalizace telekomunikací přinesla smrt mnoha rivalům Deutsche Telekomu. Ti tak dlouho snižovali ceny, až přežil jen jediný: dominantní operátor...
</TEXT>
</DOC>
<DOC>
<DOCID>LN-20020627048</DOCID>
<DOCNO>LN-20020627048</DOCNO>
<DATE>06/27/02</DATE>
<TITLE>
...kterou trpí od začátku 90. let a která se v roce 1996 proměnila ve svrbivý společenský komplex. Klaus je dávno jen jeden z mnoha.
</TITLE>
<TEXT>
Nekonečné povolební rozbory společenské role Václava Klause, příčin jeho porážky a dalšího působení v ODS (i autor tohoto úderu se v toku dění chtě nechtě přidal) znovu potvrzují, že Klaus je i po prohře ve volbách pro mediální scénu stále stěžejním objektem zájmu. Jako by jméno Klaus bylo centrem symbolické sítě české společnosti, jako by tomu novináři navždy uvěřili a teď se bojí, že s oslabením Jména či dokonce jeho definitivním zmizením se zhroutí i celý český Matrix. Fixace na centrální figuru Otce Klause má dvě příčiny. Klaus v mediálních hlavách už dlouho funguje jako reklamní magnet (uvěřil tomu i sám Klaus a na této hřejivé narcistní představě vystavěl předvolební kampaň ODS), který přitahuje čtenáře. O Klausovi čtou se zájmem ti, kteří ho milují, i ti, kteří ho z duše nenávidí. Cokoliv o Klausovi je proto "hot news", která zaručuje, že potištěný papír oči konzumentů zhltnou. Jaké překvapení, že i zanícené ucho našeho politika může být hlavní zprávou dne. Druhá příčina klausovské fixace mnoha českých "médiů" je hlubší a až pozoruhodně pestrá. Skrývá se tu oidipovský komplex bývalých nadšených liberálů, kteří skrze psaní o Klausovi provozují soukromou terapii a snaží se sami sobě vysvětlit, proč se vlastně s Klausem bezmezně identifikovali a proč v grunderských dobách českého kapitalismu tak snadno ztratili smysl pro slova jako nadhled a oprávněná kritika. Najde se tu zhrzenost ortodoxních pravičáků, kteří bývalému vůdci a premiérovi nemohou odpustit, že se svou konzervativní liberálností po slibném nástupu zůstal jen na úrovni rétorické exhibice, v níž se principy proměňují v bubliny slov. Po boku zhrzených stojí "rozčilení mladí muži", útoční bojovníci z druhého břehu, brojící proti Klausovi za svou vlastní, jedině správnou ideologickou vizi, která kvůli charismatické rozpínavosti šéfa ODS neměla šanci na uplatnění. Při pohledu na tuto směsici se nelze vyhnout dojmu, že Klaus je pro ně (pardon, pro nás všechny) stále hlavním zdrojem definice osobního novinářského postoje. Je to ona diference, kterou potřebují (potřebujeme) k tomu, aby(chom) našli svou identitu? Aby(chom) ukázali, že jsou (jsme) samostatná profesionální Já? S tímto zvráceným svazkem je třeba skoncovat. Oidipové nechť už konečně odstraní Otce a pohřbí s ním i jeho symbol, pravičáci ať se bez srovnávání se Zrádcem bijí o svou ortodoxii. Levicovým aktivistům pak budiž dáno bez pomocí karikatur zalistovat svobodně ve zdrojích kritiky kapitalismu a odtud se odrazit k novému činu. Jen tak v Hermově krajině veřejné komunikace může zavát svěží vítr.
</TEXT>
</DOC>
<DOC>
<DOCID>LN-20020627049</DOCID>
<DOCNO>LN-20020627049</DOCNO>
<DATE>06/27/02</DATE>
<TEXT>
Volby v České republice nebyly konfrontační ani mobilizační, a také z tohoto důvodu byla účast na české poměry nízká, i když 58 procent je v Evropě zcela normální. Výsledky českých parlamentních voleb odpovídaly očekáváním. ČSSD plně využila své čtyřleté jednobarevné vlády. Rozhodně se nenaplnila předpověď některých pravicových politiků, že se sociální demokraté historicky znemožní... Václav Klaus, ačkoliv je milován a obdivován členy a příznivci své strany, ztratil schopnost oslovovat především nerozhodnuté voliče. Nejjednodušší to měla KSČM, protože po roce 1989 ve vládě ještě nebyla, a tak mohla svou kampaň postavit na kritice. Koalice mohla nakonec dopadnout i hůře a za svou situaci si může sama. Před několika měsíci ještě v preferencích vedla, ale hádky o stínovou vládu a lídra a vyloučení ODA - to by porazilo i mnohem silnějšího. Skutečně poraženými jsou však ve skutečnosti jenom US-DEU, jejichž kandidáty přesně podle očekávání voliči jednoduše překroužkovali preferenčními hlasy.
</TEXT>
</DOC>
<DOC>
<DOCID>LN-20020627050</DOCID>
<DOCNO>LN-20020627050</DOCNO>
<DATE>06/27/02</DATE>
<TITLE>
Ad LN 24. 6.: Lůďo, to je naplosto nolmální
</TITLE>
<TEXT>
Je opravdu každý člověk závislý na drogách přítěží společnosti? Z článku Mariky Trnkové to zjevně vyplývá. Ovšem některé lidi k drogám dohnala jejich tíživá životní situace. Je v tomto případě na místě tyto lidi zatknout? Nebo jim podat pomocnou ruku tak, jako to dělá Drop In? Není řešením zavírat drogově závislé lidi do vězení. Sdružení Rodiče proti drogám "vítá návrh novely trestního zákona, kterým se trestnímu stíhání nevyhne ten, kdo bude propagovat užívání drogy prostřednictvím médií". Jistě, jenže proč nás tedy celý den televize "bombarduje" reklamami na alkohol? Jsou to také drogy, dovolím si říct i drogy tvrdé, i když se na ně ve většině případů neumírá hned. O to je to ale horší! Podle odborníků jsou alkohol a cigarety daleko škodlivější než marihuana. S tím souhlasím. Marihuana poškozuje krátkodobou paměť. Ale co opět zmíněný alkohol? A cigarety? Když už zakázat propagaci drog, tak všech. Opravdu si paní Trnková myslí, že konzumace alkoholu a cigaret jsou zákony omezeny a společností vnímány jako něco nežádoucího a zdraví škodlivého, jak píše? Dnes si cigarety nebo alkohol může koupit každé malé dítě, a to doslova.
</TEXT>
</DOC>
<DOC>
<DOCID>LN-20020627051</DOCID>
<DOCNO>LN-20020627051</DOCNO>
<DATE>06/27/02</DATE>
<TITLE>
Ad LN 15. 6.: Rekordní nečinnost
</TITLE>
<TEXT>
Pan Vladan Gallistl se ve svém článku zabývá nečinností státních úředníků v dohledu nad bankovním sektorem. Tato trestuhodná nedbalost stála české daňové poplatníky stovky miliard korun, zatímco generální ředitelé těchto peněžních ústavů odcházeli do svých desetimilionových vil s tak zvaným zlatým padákem, který obnášel miliony korun za jejich nedbalé (a snad jenom nedbalé, doufejme, že ne úmyslně naprogramované) řízení peněžního ústavu, prý to bylo zakotveno ve smlouvách. Kdo za stát tyto smlouvy s těmito mimořádně zdatnými manažery uzavíral? Jak pracovala ČNB a její bankovní dohled, když všichni víme, že bankovní úředníci byli nejlépe placenými zaměstnanci na území českého státu? Takže ČNB - žádné postihy, ministerstvo financí - žádné postihy, manažeři bank - mohutné odstupné, úředníci bank - žádné postihy. Citelný postih - zaplatit stovky miliard korun - postihl jenom českého občana, který si na svůj tvrdý chléb vydělává prací v tzv. závislé činnosti. Tomu byl vystaven konečný účet za tyto neuvěřitelně diletantsky řízené bankovní domy, bez jakékoli kontroly, bez jakéhokoli dozoru státu a institucí pro kontrolu zřízených. Dá se tomuto zřízení říkat demokratické? Víme snad, za co si platíme stát ze svých daní? Divíme se výsledkům voleb? Já tedy ne!
</TEXT>
</DOC>
<DOC>
<DOCID>LN-20020627052</DOCID>
<DOCNO>LN-20020627052</DOCNO>
<DATE>06/27/02</DATE>
<TEXT>
Když předsedkyně Unie svobody Hana Marvanová v televizní diskusi Co bude dál (16. 6. 2002) zdůrazňovala, že je nutné spojení demokratických stran proti komunistické hrozbě, Miroslav Grebeníček jí mimo jiné oponoval tím, že kope do voličů. Předseda KSČM v tomto smyslu poukazoval na nízké zastoupení Unie svobody v Poslanecké sněmovně. Zajímalo by mne, kde je podle pana Grebeníčka hranice, jež vymezuje, že tu či onu stranu voliči nemají rádi. Vzhledem k tomu, že H. Marvanová upozorňovala na nutnost spolupráce demokratických stran proti nedemokratickým komunistům, domnívám se, že ji má v tomto ohledu ráda převážná většina demokratů. V případě, že měl M. Grebeníček na mysli voliče KSČM, což je vysoce pravděpodobné, nebylo spojení otázky demokratičnosti jeho strany s volebním výsledkem Unie svobody příliš demokratické, protože ukazuje na pojetí politiky ve smyslu tyranie většiny. Pod jeho jednáním se podle mne skrývá toto sdělení: "Máte málo mandátů, tak mlčte!"
</TEXT>
</DOC>
<DOC>
<DOCID>LN-20020627053</DOCID>
<DOCNO>LN-20020627053</DOCNO>
<DATE>06/27/02</DATE>
<TITLE>
Ad LN 20. 6.: No to je zase nadělení
</TITLE>
<TEXT>
S názory pana Drakea lze vcelku souhlasit, jen co se týče nájemníků v centru města má se situace poněkud jinak. Kdyby se totiž nájemníci měli zabývat tím, co by pro ně domácí nebo domovní správa mohla udělat, stával by se postupně jeden byt za druhým neobyvatelným. K situaci nájemníků se hodí spíše jiná parafráze - "Pomoz si sám a bude ti pomoženo". Pražští nájemníci musejí udržovat byty v obytném stavu pouze na vlastní náklady - kompletní kuchyně, etážová topení, parkety a plovoucí podlahy, výměny oken a dveří nejsou vzácností, přičemž novému nájemníku se nájemné automaticky zvedá na komfortnější třídu. Vzhledem k tomu, že řada nájemníků investovala do nájemních bytů mnohdy své veškeré úspory, na což by tzv. trh s byty, tolik propagovaný pravicovými stranami, reagoval jejich vyhnáním, považuji zmínku pana Drakea o domácím, kterému by mohly dojít peníze, za cynickou.
</TEXT>
</DOC>
<DOC>
<DOCID>LN-20020627054</DOCID>
<DOCNO>LN-20020627054</DOCNO>
<DATE>06/27/02</DATE>
<TITLE>
Ad LN 24. 6.: Nova a Evropa
</TITLE>
<TEXT>
V Čechách se už nejméně osmdesát let vypráví vtip o panu Nováčkovi, kterého na psychiatrii zbavovali utkvělé představy, že je žížala. Zcela vyléčený pan Nováček opustil brány blázince, za pár minut se však přiřítil zpět, bledý a roztřesený. "Pane doktore, v parku je kos!" "Proboha, pane Nováčku, vždyť přece víte, že nejste žížala!" "Já to samozřejmě vím, ale - ví to i ten kos?!" Běžný Čech samozřejmě ví, že v nových evropských poměrech už není potenciální obětí germánské agresivity a rozpínavosti, jenom si není zcela jist, zda to ví i ten Němec. A v tom je problém, ne v aktivitách pánů Klause, Grebeníčka a Železného.
</TEXT>
</DOC>
<DOC>
<DOCID>LN-20020627055</DOCID>
<DOCNO>LN-20020627055</DOCNO>
<DATE>06/27/02</DATE>
<TITLE>
Ad LN 24. 6.: Lůďo, to je naplosto nolmální...
</TITLE>
<TEXT>
Diskuse o legalizaci, či zákazu drog nabízí dvě cesty. První varianta zákaz, ale v tom případě pro všechny drogy, mezi které patří i alkohol či cigarety. Anebo druhá varianta - legalizace drog, a v tom případě také všech, která by spočívala v jejich zrovnoprávnění s alkoholem či cigaretami - mám na mysli otázku věkové hranice, odvádění daní státu, udělování i odebírání licencí na výrobu atd. Zároveň ale musí dojít ke zpřísnění trestních sazeb pro ty, kteří by se těmto pravidlům odmítli podřídit, a rovněž k zákazu reklamy na všechny drogy, vyjma míst, kde by se tyto prodávaly. Přičemž na prvním místě musí stát prevence. Tu lze ale těžko provádět, pokud jedna z prvních věcí, kterou mladý člověk uvidí, je např. billboard s nápisem "LM - tak chutná Amerika". Já osobně se kloním k té druhé variantě.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020627056</DOCID>
<DOCNO>LN-20020627056</DOCNO>
<DATE>06/27/02</DATE>
<TITLE>
Proč se dnes v Polsku prosazuje nacionalistická a populistická odnož pravice
</TITLE>
<TEXT>
Na silnicích po celém Polsku v úterý blokovali provoz stoupenci strany Andrzeje Leppera - Sebeobrany. Nebylo to poprvé, ale šlo o zatím nejrozsáhlejší koordinovanou akci protestů proti nezaměstnanosti a proti špatné hospodářské situaci v Polsku. Sebeobrana si pro masové vystoupení vybrala symbolické datum: právě 25. června roku 1976 totiž polská policie tvrdě potlačila dělnické stávky v Radomi a v Ursusu. I když se nestřílelo, následné represe si Poláci pamatují dodnes. Bylo zadrženo na dva a půl tisíce lidí, stovky jich byly odsouzeny do vězení či k vysokým pokutám. Lepper chtěl nepochybně společnosti toto datum připomenout. Střety s policií v této souvislosti nepostrádaly jistou symboliku - dnešní polský premiér Leszek Miller byl totiž (stejně jako prezident Alexander Kwaśniewski) členem vlády i před pádem komunistického režimu. Mnozí proto mohou hledat podobnost dnešní situace s někdejším odporem Poláků proti komunismu.
</TEXT>
<HEADING>
Sebeobrana - zvláštní slepenec
</HEADING>
<TEXT>
Strana Andreje Leppera má pramálo společného se Solidaritou, která v osmdesátých letech minulého století stála v čele odporu. Je to strana, která odmítá - údajně v zájmu obrany polských rolníků - vstup Polska do Evropské unie. V jejích řadách se vedle sebe vyskytují jak bývalí svazáci, zruinovaní podnikatelé či rolníci, kteří se obávají zemědělské politiky EU, tak příslušníci podezřelého neopohanského hnutí, vyznávajícího kult zdraví a síly a čistotu rasy. Ještě v posledních polských parlamentních volbách, které proběhly v září 2001 a v nichž hlasovalo pouhých 46 procent voličů, získala Lepperova Sebeobrana třiapadesát z celkových čtyř set šedesáti křesel ve sněmovně. Do Senátu se dostali dva její kandidáti. Byla to tedy nepříliš významná strana s malým koaličním potenciálem. Dnes v průzkumech veřejného mínění dosahuje osmnáctiprocentní podpory a před ní je už jen vládní Svaz demokratické levice. Sebeobrana se na úterní demonstrativní vystoupení pečlivě připravila. Byly vytištěny letáky pro řidiče s textem: "Milý řidiči! Omlouváme se za potíže, ale blokáda je jedinou účinnou formou protestu. Naše odhodlání vyvrcholilo." Auta organizátorů a těch, kdo podpořili blokádu, byla v některých oblastech označena nálepkami s logem Sebeobrany. Na neutralizaci této demonstrace síly se ovšem připravila i státní správa. Premiér Leszek Miller předem upozornil, že policie nebude protestům nečinně přihlížet. "Povinností institucí je dbát o dodržování zákonnosti a každý, kdo ji naruší, musí počítat s důsledky," dodal. Například ve Varšavě Sebeobrana své veřejné shromáždění neoznámila (Lepper mluvil o blokádách, které mají státní správu zaskočit), takže policie ho chápala jako akci nelegální. Andrzej Lepper se netají tím, že blokády a demonstrace mají být prvním krokem na jeho cestě k moci. Tady se nabízejí otázky - proč se dnes v Polsku prosadila právě tato nacionalistická, chaotická a navýsost populistická odnož pravice? A je to vůbec pravice? Proč tam neexistuje vlivná moderní liberálně konzervativní pravicová strana evropského střihu? Lze hledat nějaké podobnosti se situací u nás?
</TEXT>
<HEADING>
Varující odpovědi
</HEADING>
<TEXT>
Odpovědi na některé z těchto otázek jsou prosté, leč trochu děsivé. Při sedmnáctiprocentní nezaměstnanosti v Polsku není divu, že nespokojení a bezradní lidé ochotně naslouchají populistickým hlasům, které hbitě označí viníka (vládu) a vyzvou k boji proti němu. Že blokády nezaměstnanost a chudobu nevyřeší, je sice jasné, ale jsou aspoň viditelné a dávají lidem pocit, že nezůstávají sedět s rukama v klíně. Populisté pak poměrně snadno překřičí ty, kdo vysvětlují, že cesta k prosperitě je složitá a dlouhá a že v polských podmínkách vyžaduje rozsáhlou restrukturalizaci ekonomiky. A pokud jde o podobnost s českou situací, je možná dobré připomenout, jak daleko se občanští demokraté v poslední době posunuli k nacionalistické rétorice. Berou tím sice vítr z plachet případnému českému Lepperovi - ale za jakou cenu? Pravice, jak se ukazuje, nemá v postkomunistické části Evropy na růžích ustláno, jenže příklon k populismu tento problém dlouhodobě neřeší.
Odpovědi na některé z těchto otázek jsou prosté, leč trochu děsivé. Při sedmnáctiprocentní nezaměstnanosti v Polsku není divu, že nespokojení a bezradní lidé ochotně naslouchají populistickým hlasům, které hbitě označí viníka (vládu) a vyzvou k boji proti němu. Že blokády nezaměstnanost a chudobu nevyřeší, je sice jasné, ale jsou aspoň viditelné a dávají lidem pocit, že nezůstávají sedět s rukama v klíně. Populisté pak poměrně snadno překřičí ty, kdo vysvětlují, že cesta k prosperitě je složitá a dlouhá a že v polských podmínkách vyžaduje rozsáhlou restrukturalizaci ekonomiky. A pokud jde o podobnost s českou situací, je možná dobré připomenout, jak daleko se občanští demokraté v poslední době posunuli k nacionalistické rétorice. Berou tím sice vítr z plachet případnému českému Lepperovi - ale za jakou cenu? Pravice, jak se ukazuje, nemá v postkomunistické části Evropy na růžích ustláno, jenže příklon k populismu tento problém dlouhodobě neřeší.
</TEXT>
</DOC>
<DOC>
<DOCID>LN-20020627057</DOCID>
<DOCNO>LN-20020627057</DOCNO>
<DATE>06/27/02</DATE>
<TITLE>
Herecká hvězda byla jmenována velvyslancem australské letecké společnosti Qantas
</TITLE>
<TEXT>
S cílem přilákat lidi k cestování letadlem uskuteční slavný herec ve vlastním Boeingu 707 "přátelské" turné po deseti zemích.
LOS ANGELES - Johnu Travoltovi je zřejmě filmové plátno příliš těsné a míří výš. Platí to doslova, protože po úspěšně složených zkouškách na letovém simulátoru se osmačtyřicetiletý herec dvakrát nominovaný na Oscara (za role ve filmech Horečka sobotní noci a Pulp Fiction) stal zvláštním pilotemvelvyslancem australské letecké společnosti Qantas. Její šéf Geoff Dixon v pondělí Travoltovi na letišti v Los Angeles slavnostně připnul na uniformu firemní odznaky - zlatá křídla. "Tento okamžik pro mě znamená nejméně tolik co nominace na Oscara," řekl Travolta a dodal, že jde o jeden z nejkrásnějších okamžiků jeho života. Travolta se tak stal "létajícím velvyslancem" společnosti Quantas, jehož úkolem je vzbudit zájem lidí o leteckou dopravu. Ten prudce poklesl po teroristických útocích z 11. září. Ve vlastním Boeingu 707, který dříve patřil aeroliniím Qantas, bude známý herec jejich skvělou létající reklamou. Se svou rodinou hodlá zároveň absolvovat "přátelské" turné po třinácti městech v deseti zemích. Cílem akce je podle Travolty "podat ruku a navázat nová přátelství". Travoltovo letadlo je vyzdobeno ve stylu, jaký používaly aerolinky Qantas v šedesátých letech. Odstartovat by mělo 1. července z Los Angeles a do konce srpna by mělo nalétat 64 000 kilometrů. Trasa povede přes Auckland, Sydney, Melbourne, Perth, Singapur, Hongkong, Tokio, Londýn, Řím, Paříž, Frankfurt a New York.
</TEXT>
<HEADING>
Splnění dětského snu
</HEADING>
<TEXT>
Po uniformě pilota prý Travolta toužil od svých čtyř let. S létáním začal v šestnácti letech. V téže době odešel ze střední školy a hrál na provinčních divadelních scénách. Pak přesídlil do Hollywoodu, kde se nejprve uplatnil v televizních seriálech. Poté se připojil k souboru, který po Americe cestoval s muzikálem Pomáda, a dostal se s ním na Broadway. Byl hvězdou období filmové hudební vlny ve stylu disco z konce sedmdesátých let. Po světových úspěších filmů Horečka sobotní noci a Pomáda znamenaly následující Travoltovy snímky nezdar. V devadesátých letech se mu však podařilo se vrátit na výsluní. Zazářil například v kultovním filmu Quentina Tarantina Pulp Fiction.
Po uniformě pilota prý Travolta toužil od svých čtyř let. S létáním začal v šestnácti letech. V téže době odešel ze střední školy a hrál na provinčních divadelních scénách. Pak přesídlil do Hollywoodu, kde se nejprve uplatnil v televizních seriálech. Poté se připojil k souboru, který po Americe cestoval s muzikálem Pomáda, a dostal se s ním na Broadway. Byl hvězdou období filmové hudební vlny ve stylu disco z konce sedmdesátých let. Po světových úspěších filmů Horečka sobotní noci a Pomáda znamenaly následující Travoltovy snímky nezdar. V devadesátých letech se mu však podařilo se vrátit na výsluní. Zazářil například v kultovním filmu Quentina Tarantina Pulp Fiction.
</TEXT>
</DOC>
<DOC>
<DOCID>LN-20020627058</DOCID>
<DOCNO>LN-20020627058</DOCNO>
<DATE>06/27/02</DATE>
<TEXT>
BENÁTKY, Itálie - Náměstí svatého Marka v severoitalských Benátkách bude zvýšeno o 30 centimetrů, aby se v budoucnu předešlo záplavám. Oznámilo to včera konsorcium Venezia Nuova, které tímto projektem pověřila radnice města. Práce by měly skončit v roce 2005 a vyžádají si 50 milionů eur (asi 1,5 miliardy korun). V první fázi, která potrvá asi rok a půl, budou provedeny zejména odvodňovací práce. Proslulé náměstí svatého Marka, kde se nachází stejnojmenná bazilika, bylo až dosud při záplavách pravidelně pod vodou. V průběhu prací by měl být obnoven podzemní drenážní systém pod náměstím. Zvýšeno bude také nábřeží podél hlavní dopravní tepny města, takzvaného velkého kanálu - Canale Grande, a to o dvacet centimetrů. Při záplavách stoupá hladina vody v kanále často více než o metr, což ohrožuje cenné historické budovy. Letos byly Benátky postiženy velkou vodou už několikrát a přílivové vlny se podle odborníků zvětšují. Z tohoto důvodu diskutují tamní představitelé o systému hrází, které by měly město ochránit. Plán, jenž předpokládá postavení pohyblivých vrat v hrdle laguny, však kritizují mnozí ochránci životního prostředí i někteří odborníci.
</TEXT>
</DOC>
<DOC>
<DOCID>LN-20020627059</DOCID>
<DOCNO>LN-20020627059</DOCNO>
<DATE>06/27/02</DATE>
<TEXT>
Výjimečně vděčím TV Nova, že mi umožnila první dva dny parného léta strávit poledne prohlídkou sbírky kuriozit politického panoptika. Figuríny dosud nejsou voskové, v tom vedru by patrně roztekly, ale jejich projevy neměly k tomu daleko. Zatuchlost názorů na sebe harmonicky navazovala, takže šlo vlastně o vernisáž kontinuální. V sobotu se na obrazovce objevila tvář ředitele-neředitele, který byl náhle uprostřed voleb odvolán svým bývalým právníkem, toho času nevazebním správcem jeho soukromého majetku. Již minule Železný naznačoval, že možná neudrží své křeslo a žehral na nevděk kvazispolečníků. K tomu naservíroval pár koláčů sledovanosti a projevil neskromné přání, aby se ze všech diváků stali věrní Nováci. Tentokrát přidal stovky podbízivých i povzbudivých dopisů, telefonátů či e-mailů, nezapomněl znovu vyčinit nevděčným gaunerům, přičemž skromně pominul, že s kým kdo zachází, s tím také schází. Loučil se dojemně po nezvalovsku, jen místo šátečku poučil rozverného králíka Zazu, a "kdybychom se už neviděli, tak nashledanou v lepších časech". Nebylo to zdaleka překrásné, ale bylo toho víc než dost. Příště volejte řediteli, bez něhož vám sobotní oběd nechutná, na Slovensko. Joj, to bude švanda. Druhý den po něm boboprůvodkyně otevřela vitrínu dvou exponátů zdánlivě kontrastních, leč ve skutečnosti spojených společnou nenávistí vůči nepřátelům vlastních dogmat. V tom se kupodivu náramně shodnou. Jeden v touze po obnově reálného socialismu, který v jeho mysli zůstal nejzdařilejší formou našeho života. Druhý s vidinou pomyslného kapitalismu, v němž volná ruka trhu vládne neochvějně, než zmizí v tunelu. Pokaždé je to sevřená pěst. Nemají k sobě tak daleko, jak se zdánlivě tváří. Soudržně se vysmívají "užitečným idiotům", kteří hodlají sestavit vládu, a už předem ji podezírají, že bez ohledu na vznešené národní zájmy zavleče republiku do Evropské unie. Bezmála jako kdysi chorý Hácha do jakéhosi protektorátu. Pouze oni jsou prý zárukou vlasteneckého odporu proti všem cizákům. Jak vzácná to symbióza s jediným úmyslem: co nejdříve tuto vládu svrhnout, i za cenu, že si sem tam nějaký ten hlas koupí. Peněz mají dost, zato skrupule žádné. Nedivím se staršímu synovi jednoho z nich, že se ptá svého otce, jestli to má zapotřebí. Odklad na prosinec, ani požadavek, aby strana zůstala klausovsky svorně jednolitá, nejsou nejmoudřejší. Tím se jen prohlubuje krize, v níž se ocitla. Uražená ješitnost vyjadřovaná slovy, že "neskočím z okna" nebo "nespáchám harakiri", se hodí spíš do panoptika kuriozit. Docela špatná naproti tomu není myšlenka být jako libero, jenže ne každý tak dojde věhlasu fotbalového císaře Beckenbauera.
</TEXT>
</DOC>
<DOC>
<DOCID>LN-20020627060</DOCID>
<DOCNO>LN-20020627060</DOCNO>
<DATE>06/27/02</DATE>
<TEXT>
Ladislav. Toto staré české jméno je jednou z variant k Vladislavovi. Počátky má slovanské. V latině a v sousedních zemích, kde nedokázali vyslovit "Vl-" na začátku tohoto českého jména, vznikl z Vladislava Ladislaus či maďarský László. Jméno nosili mnozí panovníci, a tak byl naplněn i jeho význam - "slavný vládou".
</TEXT>
</DOC>
<DOC>
<DOCID>LN-20020627061</DOCID>
<DOCNO>LN-20020627061</DOCNO>
<DATE>06/27/02</DATE>
<GEOGRAPHY>LONDÝN</GEOGRAPHY>
<TEXT>
Zdravá strava by se mohla v budoucnu stát tajnou zbraní vlády v boji se zločinem. Alespoň to tvrdí vědci z univerzity v Surrey. Zjistili totiž, že pokud je strava dospívajících obohacena vitaminy a výživnými látkami, klesá jejich agresivita. Tým odborníků pod vedením Bernarda Gesche zapojil do výzkumu 230 dobrovolníků. Jedna skupina dobrovolníků dostala tablety obsahující vitaminy, minerály a mastné kyseliny, druhé dali výzkumníci placebo. Lidé, kteří se rozhodli účastnit se výzkumu, byli monitorováni devět měsíců před jeho začátkem a dalších devět měsíců, kdy užívali tablety. Výsledek? U dobrovolníků z první skupiny došlo k redukci agresivního chování o 40 procent. Informovala o tom BBC. Podle Geshe představuje správná výživa levnou a efektivní cestu, která povede k menší zločinnosti a ke snížení počtu vězňů.
</TEXT>
</DOC>
<DOC>
<DOCID>LN-20020627062</DOCID>
<DOCNO>LN-20020627062</DOCNO>
<DATE>06/27/02</DATE>
<TITLE>
Věk krásy
</TITLE>
<TEXT>
Australští tanečníci nacvičují v Opeře v Sydney show, v níž spojují prvky baletu, bojového umění a akrobacie.
</TEXT>
</DOC>
<DOC>
<DOCID>LN-20020627063</DOCID>
<DOCNO>LN-20020627063</DOCNO>
<DATE>06/27/02</DATE>
<TITLE>
Příběhy čtyř lidí, kteří opustili civilizaci a zvolili si život poustevníka
</TITLE>
<TEXT>
Doktor Mirko Frýba měl rodinu, dům, auto. Všeho se zřekl a odstěhoval se na Srí Lanku. Žije jen z toho, co mu kdo přinese.
</TEXT>
<HEADING>
Z profesora mnichem na Srí Lance
</HEADING>
<TEXT>
Byl vyhledávaným psychoanalytikem a uznávaným univerzitním profesorem. Dnes bydlí v lesní poustevně na Srí Lance. Žije z darů, které mu dávají pocestní. Stal se buddhistickým mnichem a svůj současný životní styl by už neměnil. Proč se rozhodl zahodit svou kariéru a vyměnil ji za poustevnický život? "Mám jiný žebříček hodnot," říká devětapadesátiletý mnich. Dříve se jmenoval Mirko Frýba, nyní si říká Kusala Ánanda. Do ČR přijel, aby na meditačních kursech předával své zkušenosti. Vlasy má oholené úplně nakrátko, na sobě mnišské roucho. Je mu devětapadesát let a energie z něj přímo čiší. Usmívá se. Vypadá to, jako by se smál i očima. "Můžu vám nabídnou čaj?" ptá se jako správný hostitel. Během toho, co z konvice nalévá čaj, vypráví, jaké to je, žít pouze z darů. Buddhistický mnich si totiž nesmí žádné jídlo vzít sám. Může jíst tedy jen to, co mu kdo přinese a přímo podá. "To víte, že mám rád dobrá jídla. Ale například na Srí Lance nám mnichům nosí lidé to nejlepší, co doma mají," pochvaluje si, když upíjí z hrnku. Mnich nesmí nic vlastnit. Má jen to nejnutnější, co k životu potřebuje: své mnišské roucho a speciální hlubokou mísu se lžící na jídlo. Takto střídmě ale nežil Frýba vždycky. Bydlel ve Švýcarsku, měl ženu, děti, dům, automobil. Dokonce vypráví, že autem rád jezdil rychle. Jak se tedy stane z člověka, který má rodinu a je dobře finančně zajištěný, asketa?
</TEXT>
<HEADING>
Poprvé na Srí Lance
</HEADING>
<TEXT>
V šedesátých letech studoval Frýba psychologii na Univerzitě Karlově. Tehdy přišla na Československou akademii věd nabídka s možností stipendia pro ty žáky, kteří by chtěli odjet do Indie a nechat se vytrénovat učiteli jógy. "Tuto nabídku jsem kombinoval se svým starým záměrem udělat výzkum o meditaci. Považoval jsem za nejrozumnější jít do toho naplno, když chci dělat výzkum, a tak jsem se stal mnichem," vzpomíná. Zpět do Československa se vrátil 1. srpna 1968. "Tři týdny nato sem poslal Brežněv na pomoc tanky," vzpomíná a s ironií v hlase zdůrazňuje "na pomoc". Proto se rozhodl emigrovat do Švýcarska, kde dostudoval psychologii a později pracoval jako univerzitní profesor. "Prostřednictvím profesora Ericha Fromma jsem se tam seznámil s jedním ze svých budoucích buddhistických učitelů. Chtěl jsem se u něj stát mnichem," popisuje. V té době byl ale už ženatý. "A manželka z toho samozřejmě nebyla příliš nadšená." Tak se dohodli, že s tím počká, až budou děti velké. Po rozvodu v roce 1983 odjel za svým učitelem a nějaký čas u něj v klášteře pobýval. "Nakonec mě ale poslal zpět do Evropy, abych si prověřil, zda na ničem nelpím a jestli jsem se skutečně oprostil od všeho světského. Namítl jsem, že už ale nemám žádné peníze. Ani na letenku." Frýba je totiž všechny rozdal cestou do kláštera.
</TEXT>
<HEADING>
Mnichem budu do smrti
</HEADING>
<TEXT>
Učitel Frýbovi zařídil pozvání na některé evropské univerzity, kde měl přednášet. Ty mu cestu zaplatily. V Evropě nějaký čas zůstal. V roce 1985 se znovu oženil a i s ženou odjel na Srí Lanku, kde si jim narodil syn. Když v roce 1989 proběhla v Československu sametová revoluce, vrátil se zpět do vlasti. Vyučoval na Karlově, Masarykově i Palackého univerzitě. V roce 1996 se vyskytly na brněnské univerzitě první problémy. "Nebyl jsem ochoten podřídit se tamnímu zacházení se studenty, tak jsem z Brna odešel." Zřekl se dětí. "Tím pádem je mohl druhý muž mé ženy adoptovat a ony tak nejsou bez otce," vysvětluje. S dětmi se čas od času vídá a s jeho odchodem se prý vyrovnaly dobře. "Dcera teď říká, že má dva táty," říká se smíchem mnich. V roce 1998 se nechal opět vysvětit mnichem. Od té doby žije v lesní poustevně na Srí Lance. Jen občas vycestuje do Evropy, aby předával své zkušenosti z meditací ostatním. O návratu zpět k "normálnímu" životu neuvažuje. "Chci zůstat mnichem. Já bych už jinak nepřežil," odpoví rozhodně. Jako mnich musí žít Mirko Frýba, jak říkají katolíci, v celibátu. Ani takzvaná fyzická láska mu nechybí. "Kdepak! Jsem rád, že už to mám za sebou," odpovídá a upřímně se rozesměje.
</TEXT>
<HEADING>
Dobrodruh v kraji aljašských zlatokopů
</HEADING>
<TEXT>
Dřevěný srub uprostřed hustého lesa, nejbližší město Fairbanks je vzdálené sedm mil. Jediným dopravním prostředkem jsou tu běžky, psí spřežení nebo kolo. Tak tady, na Aljašce kousek od polárního kruhu, strávil devětadvacetiletý Petr Pleticha z Prahy více než rok. Vysoký hubený mladík s narezavělou bradkou působí spíš jako student filozofické fakulty než jako dobrodruh. Nad každou otázkou chvíli přemýšlí a odpovědi pak pečlivě a spisovně formuluje. Je překvapený, že jeho příběh někoho zajímá. "Najít si v lese opuštěný srub není na Aljašce nic těžkého," odpovídá se samozřejmostí v hlase na otázku, jak ke srubu přišel. Město Fairbanks bylo totiž dříve zlatokopeckou kolonií. V časech zlaté horečky, v prvním desetiletí 20. století, založil obchodník E. T. Barnett na řece Chena osadu. Pojmenoval ji na počest senátora amerického státu Indiana Charlese W. Fairbankse. Díky tomu, že se v okolí našlo zlato, se z Fairbanksu brzy stalo nejbohatší a největší město na Aljašce. Jenomže zlatá horečka brzy opadla. Když zlatokopové kolonii opustili, zůstalo po nich v lesích mnoho prázdných pousteven. "Ty například využívá od roku 1960 většina hippies," říká Petr Pleticha.
Uživit se v tomto kraji prý není problém. Jeden los váží až 200 kilogramů, což rodině stačí na celou zimu. "Já jsem ale vegetarián," říká. Jen jednou snědl rybu. A to jen proto, že už neměl k jídlu nic jiného. Dva kříženci vlků, šest psů husky a běžky představovali jeho dopravní prostředky. "Půl roku jsem jezdil na kole a druhou půlku na běžkách se psím spřežením." Na kole bylo ale možné jezdit jen do minus třiceti stupňů. "Když je padesát pod nulou, můžou vám doslova zmrznout plíce. Při takových teplotách je také důležité být hodně pozorný, abyste si nezpůsobili žádné zranění. Pokud totiž začnete krvácet, umrzají orgány velice rychle," varuje.
</TEXT>
<HEADING>
Amerika mě zklamala!
</HEADING>
<TEXT>
Cesta Petra Pletichy ale původně na Aljašku nevedla. V roce 1996 odjel za svou sestrou do USA, aby se věnoval studiu angličtiny. Po čtyřech měsících se rozhodl odcestovat na Aljašku. "Amerika mě zklamala. Především jejich přístup k ekologii," vysvětluje rozhořčeně. Očekával totiž, že na rozdíl od České republiky, kde se během čtyřicetileté vlády komunistů na životní prostředí vůbec nemyslelo, budou lidé v demokratické Americe k přírodě šetrnější. "Například jsem viděl, jak jeden člověk vypouštěl olej z auta přímo na ulici," kroutí hlavou. Že zůstane na severozápadním pobřeží Ameriky více než rok, tehdy ještě netušil. "Neřešil jsem tuto otázku. Poté, co jsem tam strávil první léto, mi domorodci řekli, ať si počkám na polární záři." A tak ze zvědavosti zůstal. "Pozorovat ty světelné změny bylo úžasné," popisuje zážitek. Na letním období si pochvaloval především to, že bylo světlo téměř čtyřiadvacet hodin denně. Jeho biorytmus se přestal řídit střídáním dne a noci. "Spal jsem, kdy se mi chtělo. Jedl jsem, kdy se mi chtělo. Pracoval jsem, kdy se mi chtělo," vzpomíná s úsměvem.
</TEXT>
<HEADING>
Když noc trvá celý den
</HEADING>
<TEXT>
V zimě bylo naopak celý den přítmí. "V takovém období je důležité se něčím zaměstnávat, aby člověka nepřepadaly deprese," vysvětluje zkušeně. Aby bylo v zimě nízké teploty možné snáze přežít, je podle Pletichy dobré "obalit tělo tukem". "Protože ale maso nejím, pil jsem šlehačku." Poslední dva roky strávil v Praze, kde vyučoval anglický jazyk a věnoval se studiu sanskrtu a hindštiny. Nyní opět vyráží na Aljašku. "Já se nikam nevracím. Já prostě cestuji a učím se, jak žít a přežít v extrémních podmínkách. Prahu mám rád a nepotřebuji hledat jiná nová města. Mám ale také rád extrémy. Tyto zážitky mi pak umožňují vychutnávat radosti tohoto města," vysvětluje, proč se rozhodl znovu navštívit romantickou, ale drsnou krajinu na polárním kruhu.
</TEXT>
<HEADING>
Za tichem do australské buše
</HEADING>
<TEXT>
Zdeněk Hlásek se nikdy necítil jako dobrodruh. Přesto se ve svých 27 letech rozhodl opustit svůj domov, práci, zemi a civilizaci. Odjel do australské buše žít "svobodným životem". Už více než půl roku bydlí ve srubu a nejbližší člověk je od něj 30 kilometrů daleko. "Rozhodl jsem se z ničeho nic. Vlastně jsem o tom nijak zvlášť neuvažoval, sebral jsem se a odjel," vzpomíná. Dnes žije v malém srubu, pije převážně jen dešťovou vodu, pěstuje si vlastní brambory a na ruch velkoměsta vzpomíná spíše s nostalgií.
</TEXT>
<HEADING>
Život ve městě je mi už cizí
</HEADING>
<TEXT>
"Než jsem odešel, rozčilovalo mě úplně všechno - hluk ulice, zplodiny aut, každodenní chození do práce... Dnes žiju tak klidný život, že si někdy právě na tyhle věci vzpomenu. Nedá se ale říci, že by se mi po tom stýskalo, život ve městě je mi už zcela cizí." K tomuto poznání dospěl nyní, když se na velmi krátký čas vrátil do České republiky. "Jsem tu jen na návštěvě," říká. Odchod Zdeňka Hláska nebyl zcela "naslepo". Do Austrálie emigroval s rodiči, když byl malý, a nějaký čas tam žil. Po revoluci se vrátili zpět do České republiky. "V Austrálii se žije jinak. Když v Čechách padá sníh a mrzne, v Austrálii vrcholí léto. Když v Čechách někdo nemá práci a bere podporu, žije se mu špatně. V Austrálii jsou lidé, kteří berou podporu jen kvůli tomu, že celý den surfují. V Austrálii musíte zase počítat s tím, že když je opravdu horko, nemůžete skoro ani pohnout rukou," popisuje Zdeněk rozdíly mezi oběma zeměmi.
</TEXT>
<HEADING>
Našel jsem své poslání
</HEADING>
<TEXT>
Jak vypadá Zdeňkův den? "Ráno vstanu co nejdříve. Nejvíc práce se dá udělat v době, kdy slunce ještě tak nepálí. Musím hlavně dbát na to, aby moje zahrádka byla dostatečně zalitá. Stejně jako všichni tady, chytám dešťovou vodu. Pozval jsem si již proutkaře, který zjistil, že ložisko vody mám asi dvě stě metrů od domu, ale zatím nemám peníze na vrt. Zalitá zahrádka je vlastně moje jediná povinnost. Pak už dělám, co potřebuji - hlavně maluji." Zdeněk byl grafikem v jedné malé reklamní agentuře. Už nikdy se k této práci nechce vrátit. "Poslouchat od klientů připomínky typu 'ten hrnec posuňte trochu vlevo a obarvěte ho na fialovo', to už bych nesnesl. Našel jsem svoje poslání. Poznal jsem aborigince australské domorodce - a jejich umění," říká Zdeněk a pyšně ukazuje na jeden ze svých obrazů ve stylu australských domorodců, který si přivezl s sebou. Malování obrazů se chce věnovat i v budoucnu.
</TEXT>
<HEADING>
Možná se mi začne stýskat
</HEADING>
<TEXT>
"Domorodci jsou velmi zvláštní lidé. Mají nárok na asi 80 % území Austrálie. Stačí, když prokážete, že jste měli předka domorodce, a okamžitě vám to patří také. Jde převážně o pouště, tedy území, které je pro ostatní Australany normálně neobyvatelné." Umění domorodců je mu bližší než cokoli civilizovaného. "Oni nenamalují klokana. Namalují podstatu klokana. Jejich rentgenový styl maleb je opravdu uchvacující. A o vyprávění příběhů pomocí zvuků didgeridoo snad ani nemám právo mluvit." Zdeněk Hlásek se ale s australskými domorodci příliš často nesetkává. S lidmi se vídá jen velmi málo. "Nikdy neříkej nikdy. Takže nevylučuji, že jednou se mi po lidech třeba začne stýskat a vrátím se zpátky," říká, ale dodává, že zatím o tom vůbec neuvažuje. Teprve tady prý přišel na to, jak mocná síla je v umění a jak je člověk šťastný, když vidí všechny ty hvězdy nad sebou. "Takové nebe jako nad mým domem jsem ještě v životě neviděl," uzavírá zasněně.
</TEXT>
<HEADING>
Sám v džungli
</HEADING>
<TEXT>
Bývalý číšník Tomáš Ninger (30) z Prahy žije již čtyři roky sám v džungli uprostřed Kostariky. Z Čech nejprve odletěl do Spojených států, kde pracoval jako poslíček, umývač nádobí a malíř pokojů. Vystřídal mnoho zaměstnání, vydělal si nějaké peníze a perfektně se naučil anglicky i španělsky. Po dvou letech tvrdé práce se rozhodl pro dovolenou v Kostarice. Za dva dny po překročení hranice dojel k městu Alajuela a k poblíž ležící sopce Arenal - a tam už zůstal. Víc z Kostariky neviděl, ale to mu vůbec nevadí. Jak sám říká: "Konečně jsem našel své místo." S Tomášem se redaktorka LN setkala letos v květnu na břehu jezera rozkládajícího se pod sopkou Arenal, kde s přáteli stanovala. Přišel opálený, světlovlasý kluk a španělsky se zeptal, jak se máme. Odpověděli jsme a zeptali se ho na jméno. "Já jsem Tomáš." Trochu nám tím vyrazil dech. Choval se jako každý Kostaričan. Byl přátelský, usměvavý a hned nás pozval k sobě "domů". Absolvovali jsme asi dvouhodinovou túru džunglí a pak, uprostřed bujného zeleného porostu, jsme uviděli dřevěný domek. Celý si ho postavil sám. Je to jednoduché stavení, ale se vším všudy - stolem, židlemi, poličkami, něčím na způsob kuchyně. Celou svoji historii nám Tomáš pověděl hned během večeře. U sopky Arenal se mu tak líbilo, že se rozhodl zůstat. Jedna kostarická rodina jej vzala k sobě. Učil se u nich jak pečovat o dobytek, jak chytat ryby, jak vařit jídlo. Pak odešel do džungle a dva měsíce neviděl člověka. Postavil si dům či spíše chýši, koupil si krávu a žije jen sám se sebou. Píše si deník, ze kterého nám četl úryvky. Jelikož nás Tomáš pozval na večeři, nevzali jsme skoro žádné jídlo. To byla chyba. Nikdo neměl potuchy, co to v hrnci vaří. Tomáš to nazval rybí polévkou. Snědla jsem první lžíci. Přemohla jsem se a nabrala si podruhé. Tím moje večeře skončila. Po jídle nám uvařil "něco" k pití. Chutnalo to jako horké bláto. Nechci říct, že by byl Tomáš špatný kuchař. Jen se stoprocentně naučil využívat to, co mu nabízela příroda, a na poněkud zvláštní chutě si zvykl... Podle svých slov Tomáš nechce zůstat v Kostarice natrvalo. Sní o tom, že bude mít farmu a za vydělané peníze pojede do Číny.
Bývalý číšník Tomáš Ninger (30) z Prahy žije již čtyři roky sám v džungli uprostřed Kostariky. Z Čech nejprve odletěl do Spojených států, kde pracoval jako poslíček, umývač nádobí a malíř pokojů. Vystřídal mnoho zaměstnání, vydělal si nějaké peníze a perfektně se naučil anglicky i španělsky. Po dvou letech tvrdé práce se rozhodl pro dovolenou v Kostarice. Za dva dny po překročení hranice dojel k městu Alajuela a k poblíž ležící sopce Arenal - a tam už zůstal. Víc z Kostariky neviděl, ale to mu vůbec nevadí. Jak sám říká: "Konečně jsem našel své místo." S Tomášem se redaktorka LN setkala letos v květnu na břehu jezera rozkládajícího se pod sopkou Arenal, kde s přáteli stanovala. Přišel opálený, světlovlasý kluk a španělsky se zeptal, jak se máme. Odpověděli jsme a zeptali se ho na jméno. "Já jsem Tomáš." Trochu nám tím vyrazil dech. Choval se jako každý Kostaričan. Byl přátelský, usměvavý a hned nás pozval k sobě "domů". Absolvovali jsme asi dvouhodinovou túru džunglí a pak, uprostřed bujného zeleného porostu, jsme uviděli dřevěný domek. Celý si ho postavil sám. Je to jednoduché stavení, ale se vším všudy - stolem, židlemi, poličkami, něčím na způsob kuchyně. Celou svoji historii nám Tomáš pověděl hned během večeře. U sopky Arenal se mu tak líbilo, že se rozhodl zůstat. Jedna kostarická rodina jej vzala k sobě. Učil se u nich jak pečovat o dobytek, jak chytat ryby, jak vařit jídlo. Pak odešel do džungle a dva měsíce neviděl člověka. Postavil si dům či spíše chýši, koupil si krávu a žije jen sám se sebou. Píše si deník, ze kterého nám četl úryvky. Jelikož nás Tomáš pozval na večeři, nevzali jsme skoro žádné jídlo. To byla chyba. Nikdo neměl potuchy, co to v hrnci vaří. Tomáš to nazval rybí polévkou. Snědla jsem první lžíci. Přemohla jsem se a nabrala si podruhé. Tím moje večeře skončila. Po jídle nám uvařil "něco" k pití. Chutnalo to jako horké bláto. Nechci říct, že by byl Tomáš špatný kuchař. Jen se stoprocentně naučil využívat to, co mu nabízela příroda, a na poněkud zvláštní chutě si zvykl... Podle svých slov Tomáš nechce zůstat v Kostarice natrvalo. Sní o tom, že bude mít farmu a za vydělané peníze pojede do Číny.
</TEXT>
</DOC>
<DOC>
<DOCID>LN-20020627064</DOCID>
<DOCNO>LN-20020627064</DOCNO>
<DATE>06/27/02</DATE>
<TEXT>
Já jsem samozřejmě znám tím, že dovolenou zásadně trávím doma. Domov, to je pro mě místo, kde se cítím dobře. Když jsem jednou dlouho ležel v nemocnici, teprve jsem si uvědomil, co je to stesk po domově, po vlasti. Pro mě je druhou vlastí Bavorsko a jeho metropole Mnichov je pro mne druhá Praha. Proto se chystám trávit hodně času v Tyrolích. Dalším neméně významným domovem je pro mne Řecko, kde máme se ženou jednu naši oblíbenou vesnici. Žijí tam jedni z nejmilejších lidí, které znám. Tam nejspíš strávím další část své letošní dovolené.
</TEXT>
</DOC>
<DOC>
<DOCID>LN-20020627065</DOCID>
<DOCNO>LN-20020627065</DOCNO>
<DATE>06/27/02</DATE>
<TITLE>
kam a za kolik
</TITLE>
<TEXT>
Vzdálenost Paříže od Prahy: letecky 1 hodina 45 minut, autem 1050 km
Jak se dorozumíte: anglicky nebo arabsky, ale spíše jen ve větších městech
Průměrný plat: 1840 eur (cca 57 053 Kč) měsíčně
</TEXT>
<HEADING>
LETOVISKA
</HEADING>
<TEXT>
Côte d'Azur, kde leží francouzská riviéra, se táhne podél středozemního pobřeží od Toulonu po italskou hranici. Mnoho zdejších měst - St. Tropez, Cannes, Antibes nebo Nice - se stalo světově proslulými díky rekreačním aktivitám slavných a bohatých. Skutečnost je spíše méně skvělá. Přesto Côte d'Azur nabízí 40 km pláží. Kromě toho někdy i tu trochu hvězdného třpytu. Západněji na středomořském pobřeží jsou ale také krásné pláže.
</TEXT>
<HEADING>
TURISTIKA
</HEADING>
<TEXT>
Francie má tisíce kilometrů značených cest v každém regionu. Známé jsou takzvané sentiers de grande randonnée, které jsou někdy až stovky kilometrů dlouhé. Organizace Fédération Francaise de randonnée Pédestre k nim také vydává průvodce. Náročnější turisté ocení horské terény francouzských Alp, nesmějí ale zapomenout na patřičné vybavení a nekempovat ve volné přírodě. Zážitkem je jízda nejděsivější lanovkou na světě na Aiguille du Midi, skálu osm kilometrů od vrcholu Mont Blanku.
</TEXT>
<HEADING>
PAMÁTKY
</HEADING>
<TEXT>
Žádný cestovatel by neměl minout Paříž ani královský palác ve Versailles. Ten je největší a nejgrandióznější ze stovek zámků po celé zemi. Největší dojem zanechávají zámky Chambord, Cheverny, Chenonceau a Azay-leRideau v údolí řeky Loiry okolo Blois a Tours. Krásné jsou mimo jiné katedrály v Chartres, Štrasburku a Rouenu. A pro milovníky umění je tu Louvre, Pompidou Centre či musée Rodin v Paříži nebo muzea v Nice, Bordeaux či Lyonu.
Autobusové zájezdy
CK Čedok
Francouzská riviéra/8 dní/bez stravy 3790 Kč + bus
CK Globtour
Menton/týden/bez stravy 16 000 Kč/4 osoby + bus
Antibes/týden/bez stravy 16 000 Kč/4 osoby + bus
Cannes/týden/bez stravy 16 000 Kč/4 osoby + bus
CK Extrem Tour (www.extremtour.cz)
</TEXT>
<HEADING>
Kaňony jižní Francie na kole/10 dní 6930 Kč
</HEADING>
<GEOGRAPHY>Praha</GEOGRAPHY>
<TEXT>
Rennes (1387 km): cena benzinu 3441 Kč, dálniční poplatky 1280 Kč Praha - Biarritz (2221 km): cena benzinu 5500 Kč, dálniční poplatky 2819 Kč cena benzinu: 0,99 eur (95) dálniční poplatky: 6 eur/100 km
Vlak
Eurodomino do 26 let:
3 dny 96 eur
6 dnů 156 eur
8 dnů 196 eur
Eurodomino nad 26 let:
3 dny 120 eur
6 dnů 192 eur
8 dnů 240 eur
</TEXT>
<HEADING>
* zpáteční jízdenka
</HEADING>
<TEXT>
Pokud se chystáte na cestu autem, brzy pochopíte, proč jsou auta Francouzů malá a ošuntělá. Způsob, jakým si vybouchávají místo na parkování, je totiž dost drsný. Parkujte tedy raději mimo město. Milovníci vín, nevěřte tomu, že každé francouzské víno je kvalitní. Narazíte na kvalitu, ale i na patoky. Při návštěvě restaurace se dobře oblečte.
Více informací na internetu
</TEXT>
</DOC>
<DOC>
<DOCID>LN-20020627066</DOCID>
<DOCNO>LN-20020627066</DOCNO>
<DATE>06/27/02</DATE>
<TITLE>
BENEŠOV NAD PLOUČNICÍ (okres Děčín) - Naděžda Erbenová z Benešova nad Ploučnicí je se svými 175 centimetrů dlouhými vlasy v Guinnessově knize rekordů od letoška hned dvakrát: jednou za nejdelší vlasy v České republice, podruhé za světový rekord ve výšce účesu.
</TITLE>
<HEADING>
Délka vlasů 175 cm, výška účesu 130 cm
</HEADING>
<TEXT>
Při oficiálním měření v Pelhřimově jí kadeřnice vytvořily účes, který měřil 130 centimetrů, tvrdí 174 centimetrů vysoká vlasatice z Benešova nad Ploučnicí. Dosavadní rekord ve výšce účesu prý byl 91,4 centimetru a pocházel z 18. století z Francie. Erbenová, které je 39 let, je na svůj havraní vlas náležitě pyšná. Připouští, že každé dva měsíce musí odstínu vlasů trochu pomoci dvěma baleními kvalitní barvy. Ale výsledek stojí prý za to. "Když jdu po ulici, většinou muži se obdivně dívají, zatímco některé ženy občas utrousí nelichotivou poznámku," vypráví majitelka nejdelších vlasů v Česku. Její černá ozdoba rostla 19 let. Nyní je ale rozhodnuta, že si tuto délku bude udržovat. "Už si po vlasech šlapu, takže delší nechci," uvedla. Nemá proto ani zájem o světový rekord v délce vlasů. Ten má hodnotu 515 centimetrů.
</TEXT>
<HEADING>
Do postele jen s copem
</HEADING>
<TEXT>
Benešovská vlasatice si musí každý večer před spaním své vlasy splést do copu, který si dává přes pelest. "Pokud bych si nechala vlasy rozpuštěné, byli bychom s manželem do rána tak zamotaní, že bychom se týden rozmotávali," vysvětluje s úsměvem. A to by nebylo dost dobře možné: Naděžda Erbenová má tři děti ve věku od čtyř měsíců do čtyř let. Všechny jsou od narození velmi vlasaté.
Benešovská vlasatice si musí každý večer před spaním své vlasy splést do copu, který si dává přes pelest. "Pokud bych si nechala vlasy rozpuštěné, byli bychom s manželem do rána tak zamotaní, že bychom se týden rozmotávali," vysvětluje s úsměvem. A to by nebylo dost dobře možné: Naděžda Erbenová má tři děti ve věku od čtyř měsíců do čtyř let. Všechny jsou od narození velmi vlasaté.
</TEXT>
</DOC>
<DOC>
<DOCID>LN-20020627067</DOCID>
<DOCNO>LN-20020627067</DOCNO>
<DATE>06/27/02</DATE>
<GEOGRAPHY>PRAHA/JABLONEC</GEOGRAPHY>
<TEXT>
Okresní myslivecký spolek v Jablonci nad Nisou zjistil velmi nepříjemnou věc: věkový průměr myslivců v tomto okrese stoupá, myslivců je čím dál méně. "Vliv na to má určitě i negativní prezentace myslivců v médiích," posteskl si Deníku Jablonecka předseda okresního svazu Vladimír Rýdl. Jako další příčinu uvedl nezájem mladých lidí o povolání myslivce. Dobrou zprávou pro myslivecké řemeslo je, že tento trend nemá celorepublikový charakter. "V celorepublikovém měřítku tento pocit nemáme. Do kursů se nám pořád hlásí mladí lidé," říká k tomu předseda Českomoravské myslivecké jednoty Josef Hromas. "Každý rok absolvuje kursy ČMMJ kolem 2,5 tisíce mladých i starších lidí. Naše členská základna se rozhodně nezmenšuje, počet členů se pohybuje kolem 100 tisíc," dodává jednatel ČMMJ Vladimír Broukal.
</TEXT>
</DOC>
<DOC>
<DOCID>LN-20020627068</DOCID>
<DOCNO>LN-20020627068</DOCNO>
<DATE>06/27/02</DATE>
<TEXT>
JABLONEC NAD NISOU - Tento a příští víkend čekají železniční trať Tanvald - Kořenov - Harrachov oslavy. Letošní rok je totiž jubilejním stým od doby, kdy na jedinou ozubnicovou trať u nás vyjely první vozy. Organizátoři akce připravili pro návštěvníky obvodu železniční stanice Jablonec nad Nisou několik zajímavých akcí. Mezi nimi nechybí například jízda vlakem taženým historickou parní lokomotivou nebo projížďka historickými vozy taženými parními lokomotivami. Největším lákadlem pro přátele železnice bude po celý druhý víkend "přeshraniční jízda přátelství" po v současnosti neprovozované trati mezi Harrachovem a polskou Szklarskou Porebou. Na tyto jízdy by si zájemci měli předem zakoupit lístek, protože kapacita vlaku je omezena. K cestě do Szklarské Poreby je potřeba také pas.
</TEXT>
</DOC>
<DOC>
<DOCID>LN-20020627069</DOCID>
<DOCNO>LN-20020627069</DOCNO>
<DATE>06/27/02</DATE>
<TITLE>
Chytit medvěda nemůže jen tak někdo. Člověk, který se o to pokusí, musí mít povolení. Strážníky trápí, že ho nemají. Na rozdíl od myslivců.
</TITLE>
<GEOGRAPHY>ORLOVÁ</GEOGRAPHY>
<TEXT>
Nedaleko sídliště v Orlové se před několika dny objevily stopy po medvědovi. Oblast je pod zvýšeným dohledem strážníků. Ti však šelmu, kdyby se objevila, chytat nesmějí. Nemají povolení. "Máme přísně zakázáno se ho snažit odchytit. Musíme pouze ihned informovat myslivce, kteří se postarají o další," postěžoval si jeden z mužů zákona deníkům Bohemia. "Jediná věc, kterou mohou udělat, je ohradit prostor a zavolat myslivce s narkotizační puškou," potvrdila LN mluvčí orlovského městského úřadu Blanka Studihradová.
</TEXT>
<HEADING>
Vemte nohy na ramena
</HEADING>
<TEXT>
Podle nového zákona o myslivosti, jenž má vstoupit v platnost 1. července, musejí mít lidé na odchyt medvěda povolení od ministerstva životního prostředí. Zákon mají strážníci právo porušit pouze tehdy, jestliže šelma ohrožuje život některého z občanů. "Kdyby se něco stalo, na pomoc vyjedou speciálně vyškolení pracovníci Akademie věd ČR v Brně. Akademie má udělenu výjimku ze zákona a je oprávněna zasahovat proti těmto šelmám," informovala tisková mluvčí ministerstva životního prostředí Rita Gabrielová. Šéfredaktor časopisu Myslivost Jiří Kasina tvrdí, že zvíře je nebezpečné zejména tehdy, když ho člověk znenadání překvapí. "Medvěd ví o člověku většinou dříve než člověk o něm. Ale jakmile šelmu někdo překvapí, může být agresivní," vysvětluje. Medvěd navíc na rozdíl od ostatních šelem nemá mimiku, takže nelze rozpoznat, jestli se chystá k útoku. Podle Kasiny záleží při setkání s medvědem na tom, jedná-li se o zbloudilé, nebo ochočené zvíře. "V každém případě ale doporučuji vzít nohy na ramena a nepokoušet se s medvědem žádným způsobem spřátelit," doporučuje. Prchat před medvědem však Orlovští pravděpodobně nebudou muset. "Medvěd se nechytil do žádné z pastí. Podle odborníků je zřejmě už z naší oblasti pryč," tvrdí mluvčí města.
Podle nového zákona o myslivosti, jenž má vstoupit v platnost 1. července, musejí mít lidé na odchyt medvěda povolení od ministerstva životního prostředí. Zákon mají strážníci právo porušit pouze tehdy, jestliže šelma ohrožuje život některého z občanů. "Kdyby se něco stalo, na pomoc vyjedou speciálně vyškolení pracovníci Akademie věd ČR v Brně. Akademie má udělenu výjimku ze zákona a je oprávněna zasahovat proti těmto šelmám," informovala tisková mluvčí ministerstva životního prostředí Rita Gabrielová. Šéfredaktor časopisu Myslivost Jiří Kasina tvrdí, že zvíře je nebezpečné zejména tehdy, když ho člověk znenadání překvapí. "Medvěd ví o člověku většinou dříve než člověk o něm. Ale jakmile šelmu někdo překvapí, může být agresivní," vysvětluje. Medvěd navíc na rozdíl od ostatních šelem nemá mimiku, takže nelze rozpoznat, jestli se chystá k útoku. Podle Kasiny záleží při setkání s medvědem na tom, jedná-li se o zbloudilé, nebo ochočené zvíře. "V každém případě ale doporučuji vzít nohy na ramena a nepokoušet se s medvědem žádným způsobem spřátelit," doporučuje. Prchat před medvědem však Orlovští pravděpodobně nebudou muset. "Medvěd se nechytil do žádné z pastí. Podle odborníků je zřejmě už z naší oblasti pryč," tvrdí mluvčí města.
</TEXT>
</DOC>
<DOC>
<DOCID>LN-20020627070</DOCID>
<DOCNO>LN-20020627070</DOCNO>
<DATE>06/27/02</DATE>
<TITLE>
V nenápadném královéhradeckém domě se skrývá amazonský prales a tropické akvárium
</TITLE>
<TEXT>
Unikátní atrakci má Hradec Králové. Dům Envi, ve kterém je tropické akvárium se 130 kubíky vody a kus jihoamerického pralesa.
HRADEC KRÁLOVÉ - Před čtyřmi lety přibyla Hradeckým unikátní atrakce: uprostřed města vyrostla nová budova, která dostala název Envi dům - odvozeno od slova environment neboli životní prostředí. Na první pohled vypadá jako běžný domek, normální obyvatelé v něm ale rozhodně nežijí. Majitelé se zde rozhodli vybudovat kus amazonského pralesa a především nádrž se 130 000 litry vody, kde žije na 40 druhů ryb. Mezi nimi i skutečně vzácné exempláře. "Na počátku bylo nadšení lidí, kteří byli v mládí vášnivými akvaristy, hodně cestovali a takto si splnili svůj dávný sen," říká o zrodu domu jeho ředitel Miroslav Pražák. "Chtěli udělat radost sobě a zároveň poskytnout výjimečný zážitek i veřejnosti." I proto je prý vstupné, které návštěvníci Envi domu platí, od majitelů dotované. Ročně se podle Pražáka přijde do Envi domu podívat okolo sta tisíc návštěvníků.
</TEXT>
<HEADING>
Tropy se vším všudy
</HEADING>
<TEXT>
Cesta k akváriu vede "skutečným" deštným pralesem, který návštěvníkovi poskytne opravdu autentický zážitek. Klima připomíná prádelnu: je zde horko a vlhkost dosahuje až devadesáti procent. K vidění jsou zde především skvostné tropické květy. Při troše štěstí však lze zahlédnout i malé druhy ještěrů, kteří zde žijí. Hlavní atrakci, akvárium o šířce 5, délce 8 a výšce hladiny 4,8 metru, je možné si prohlédnout zevnitř. Prochází jím totiž tunel ze speciálního akrylátového skla. Ředitel Miroslav Pražák se k vytváření Envi domu připojil původně jako stavbyvedoucí. "Byla to opravdu mimořádně složitá stavba," vzpomíná. "Nedalo se to srovnat s ničím, co jsem dělal předtím. Nešlo vystačit s předem připraveným projektem, bylo nutné stále improvizovat a vymýšlet, jak na to." Stavbou pochopitelně budování neskončilo. Tím nejsložitějším a nejcennějším na obřím akváriu je jeho ekosystém, který se snaží co nejvíce podobat přirozeným podmínkám vod Střední a Jižní Ameriky. V akváriu společně žijí býložravé i dravé ryby, většina z nich se přirozeně množí. K nejatraktivnějším kusům patří ryby rodu Colossoma Serrasalmidae, které dosahují délky až 80 centimetrů. Před dvěma lety se součástí Envi domu stal také projekční sál s velkoplošnou obrazovkou, kde jsou promítány dokumenty z celého světa.
Cesta k akváriu vede "skutečným" deštným pralesem, který návštěvníkovi poskytne opravdu autentický zážitek. Klima připomíná prádelnu: je zde horko a vlhkost dosahuje až devadesáti procent. K vidění jsou zde především skvostné tropické květy. Při troše štěstí však lze zahlédnout i malé druhy ještěrů, kteří zde žijí. Hlavní atrakci, akvárium o šířce 5, délce 8 a výšce hladiny 4,8 metru, je možné si prohlédnout zevnitř. Prochází jím totiž tunel ze speciálního akrylátového skla. Ředitel Miroslav Pražák se k vytváření Envi domu připojil původně jako stavbyvedoucí. "Byla to opravdu mimořádně složitá stavba," vzpomíná. "Nedalo se to srovnat s ničím, co jsem dělal předtím. Nešlo vystačit s předem připraveným projektem, bylo nutné stále improvizovat a vymýšlet, jak na to." Stavbou pochopitelně budování neskončilo. Tím nejsložitějším a nejcennějším na obřím akváriu je jeho ekosystém, který se snaží co nejvíce podobat přirozeným podmínkám vod Střední a Jižní Ameriky. V akváriu společně žijí býložravé i dravé ryby, většina z nich se přirozeně množí. K nejatraktivnějším kusům patří ryby rodu Colossoma Serrasalmidae, které dosahují délky až 80 centimetrů. Před dvěma lety se součástí Envi domu stal také projekční sál s velkoplošnou obrazovkou, kde jsou promítány dokumenty z celého světa.
</TEXT>
</DOC>
<DOC>
<DOCID>LN-20020627071</DOCID>
<DOCNO>LN-20020627071</DOCNO>
<DATE>06/27/02</DATE>
<TITLE>
zdraví
</TITLE>
<TEXT>
Pozor na plechovkové nápoje. Pokud obal před konzumací neumyjete, hrozí vám i smrt. V Belgii nedávno zemřel muž na následky nemoci zvané leptospiróza. Touto nebezpečnou chorobou se nakazil při pití nápoje z plechovky. Její povrch byl, pravděpodobně ve skladu, potřísněn močí potkana.
</TEXT>
<HEADING>
Mohou za to hlodavci
</HEADING>
<TEXT>
"Ve volné přírodě, ale i v místech, kde se potraviny skladují, se mohou vyskytovat hlodavci, nejčastěji potkani," vysvětluje doktorka Šťovíčková z Okresní hygienické stanice Mělník. "Hlodavci patří mezi nejčastější přenašeče bakterie leptospirózy. Bakterie vylučují močí nebo výkaly," dodává. Vstupní branou infekce jsou sliznice úst, nosu, spojivky, ale i drobné oděrky. Inkubační doba je jeden až tři týdny. Prvním příznakem nemoci je prudké zvýšení teploty, které trvá i několik dní. Mohou se přidružit příznaky zánětu ledvin, bolesti zad. "Velmi závažná je žloutenka, která je projevem postižení jater," říká Šťovíčková. Pokud je nemoc zachycena včas, je dobře léčitelná antibiotiky. Hlodavci přenášejí nemoc i ve volné přírodě. Mohou například kontaminovat studánky nebo jiné zdroje vody. "Také při záplavách, kdy hrozí riziko přemnožení hlodavců, je riziko infekce vyšší," upozorňuje doktorka Šťovíčková. Obětí leptospirózy se před několika lety stal záchranář, který pomáhal při likvidaci následků záplav na severní Moravě. Oděrkou, způsobenou kusem dřeva, se infekce dostala do těla.
</TEXT>
<HEADING>
Plechovky omyjte octem
</HEADING>
<TEXT>
Kromě potkanů mohou přenášet nemoc i hospodářská zvířata. Na mělnické hygienické stanici byly minulý rok hlášeny dva případy, kdy se nemocí nakazily krmičky prasat. Bakterie leptospiry nesnášejí kyselé prostředí. Teplota nad 40 stupňů je dokáže zlikvidovat. Pokud si tedy chcete plechovkový nápoj vychutnat bez rizika, měli byste obal nejdříve umýt horkou vodou a nějakým kyselým prostředkem - nejlépe octem.
Kromě potkanů mohou přenášet nemoc i hospodářská zvířata. Na mělnické hygienické stanici byly minulý rok hlášeny dva případy, kdy se nemocí nakazily krmičky prasat. Bakterie leptospiry nesnášejí kyselé prostředí. Teplota nad 40 stupňů je dokáže zlikvidovat. Pokud si tedy chcete plechovkový nápoj vychutnat bez rizika, měli byste obal nejdříve umýt horkou vodou a nějakým kyselým prostředkem - nejlépe octem.
</TEXT>
</DOC>
<DOC>
<DOCID>LN-20020627072</DOCID>
<DOCNO>LN-20020627072</DOCNO>
<DATE>06/27/02</DATE>
<TITLE>
Co překvapilo BRADYHO CLOUGHA (30), Američana žijícího už několik let v Praze.
</TITLE>
<TEXT>
Jako první mne zaujalo zouvání bot při vstupu do bytu a množství pantoflí za dveřmi jednotlivých bytů. Stále se divím, že jen málo lidí se omluví, když do vás strčí. Šokovala mě turecká káva. Měl jsem totiž po ní pocit, že bych si měl po každém šálku vyčistit zuby. Obdivuji, kolik piva jsou Češi prakticky každý den schopni vypít. Stále přemýšlím nad managementem veřejných záchodků. Doufám, že když už se vybrané peníze nepoužívají na udržování čistoty, jdou alespoň na nějakou jinou dobrou věc. Zajímavé pro mne bylo zjištění, že revizoři v městské hromadné dopravě kontrolují jízdenky a nesnaží se mi něco prodat. Nečetl jsem informační tabule dopravního podniku, protože byly jen v češtině, a tak jsem jednomu revizorovi zdvořile řekl, že jeho ručně vyrobená plaketa není sice špatná, ale já ji nekoupím. Byl zjevně zmaten. Fascinuje mě, že průměrný Čech nevychází bez plastové tašky propagující kdeco, od coca-coly po spoře oděné vyvinuté ženy. Ten, kdo u vás vyrábí plastové tašky, musí být milionář.
</TEXT>
</DOC>
<DOC>
<DOCID>LN-20020627073</DOCID>
<DOCNO>LN-20020627073</DOCNO>
<DATE>06/27/02</DATE>
<TITLE>
Prázdné tribuny fotbalových stadionů a zároveň nedostatek lístků. Jak se to mohlo stát?
</TITLE>
<TEXT>
Japonsko a Korea obviňují evropského distributora, že nedodal dostatečný počet vstupenek.
NEW YORK - Oba dva pořadatelé letošního mistrovství světa ve fotbale odmítají odpovědnost za neuvěřitelný skandál. Přestože oficiálně byla mnohá utkání vyprodána, nebyly vůbec k dostání lístky. Informuje o tom americký týdeník Newsweek. Když Korea, která doposud nebyla ve světovém fotbale příliš úspěšná, porazila Polsko, byly v televizi vidět záběry na poloprázdné tribuny. Jak je to možné, když už nebyly žádné lístky v prodeji, ptali se naštvaní fanoušci. Například na stadion Saitama se chtělo dostat velké množství diváků, protože si mysleli, že je ještě spoustu neprodaných lístků vzhledem k velkému množství prázdných řad se sedadly. Po prvním poločase se naproti prázdným sedadlům objevil obrovský transparent s nápisem: "Kde jsou lístky?".
</TEXT>
<HEADING>
Nesplněná očekávání
</HEADING>
<TEXT>
Během prvního týdne mistrovství bylo více než 100 tisíc sedadel prázdných. Proto Japonsko i Korea začaly okamžitě obviňovat oficiálního distributora vstupenek mistrovství světa. Oba pořadatelé si totiž slibovali, že se díky konání mistrovství v Asii zkombinuje dobrá vůle a dobrý byznys. Už v polovině šampionátu tato očekávání však začala mít trhliny. Dobré vůle ubylo a skutečné obchodní výsledky pokulhávaly za těmi očekávanými. Bylo méně diváků a také některé obchody související s fotbalem vázly. Japonský premiér Junichiro Koizumi byl velmi znepokojen zpola zaplněnými stadiony a rozzlobenými neuspokojenými fanoušky. Inicioval proto oficiální vyšetřování fiaska souvisejícího s distribucí vstupenek. Korejská národní fotbalová asociace tvrdí, že ztráta na každé utkání činí více než 800 tisíc dolarů. Požaduje je proto u oficiálního distributora lístků, firmy Byrom. "Odmítáme jakékoliv naše selhání," říká k tomu marketingový ředitel společnosti Byrom Gerard Holmes. Naopak obviňuje asijské organizátory z toho, že hledají nějakého obětního beránka. "O těchto věcech by bylo dobré diskutovat spíše soukromě, než je ventilovat přes tisk," dodává Holmes.
</TEXT>
<HEADING>
Více než 8 miliard dolarů investic
</HEADING>
<TEXT>
Japonsko a Korea si od světového mistrovství ve fotbale slibovaly celou řadu pozitivních věcí. Vedle ekonomického přínosu pomohl šampionát turistickému ruchu a po celou dobu jeho trvání se jednalo o největší televizní představení ve světové historii. Oba pořadatelé chtěli oslnit svět, a napumpovali proto do šampionátu více než 8 miliard dolarů. Poloprázdné stadiony však k příliš dobré náladě Japonska a Koreje nepřispěly. Nyní však není po postupu Koreje až do semifinále vyloučeno, že se nakonec tato země nemalé ekonomické satisfakce dočká. FIFA a Byrom jsou přesvědčeny, že problém mistrovství 2002 spočívá především v tom, že přilákalo méně návštěvníků, než se čekalo. Japonsko a Korea původně očekávaly 800 tisíc turistů, fakticky jich však bylo mnohem méně. Příčiny byly různé. Patří mezi ně i strach z cestování po loňském 11. září a dlouhá cesta do Asie a náklady s tím spojené. Hodně vstupenek bylo rezervováno národními fotbalovými asociacemi a celá řada z nich nenašla kupce.
Japonsko a Korea si od světového mistrovství ve fotbale slibovaly celou řadu pozitivních věcí. Vedle ekonomického přínosu pomohl šampionát turistickému ruchu a po celou dobu jeho trvání se jednalo o největší televizní představení ve světové historii. Oba pořadatelé chtěli oslnit svět, a napumpovali proto do šampionátu více než 8 miliard dolarů. Poloprázdné stadiony však k příliš dobré náladě Japonska a Koreje nepřispěly. Nyní však není po postupu Koreje až do semifinále vyloučeno, že se nakonec tato země nemalé ekonomické satisfakce dočká. FIFA a Byrom jsou přesvědčeny, že problém mistrovství 2002 spočívá především v tom, že přilákalo méně návštěvníků, než se čekalo. Japonsko a Korea původně očekávaly 800 tisíc turistů, fakticky jich však bylo mnohem méně. Příčiny byly různé. Patří mezi ně i strach z cestování po loňském 11. září a dlouhá cesta do Asie a náklady s tím spojené. Hodně vstupenek bylo rezervováno národními fotbalovými asociacemi a celá řada z nich nenašla kupce.
</TEXT>
</DOC>
<DOC>
<DOCID>LN-20020627074</DOCID>
<DOCNO>LN-20020627074</DOCNO>
<DATE>06/27/02</DATE>
<TITLE>
Každoroční oslava slunovratu v jižní Anglii začne tento pátek.
</TITLE>
<GEOGRAPHY>GLASTONBURY</GEOGRAPHY>
<TEXT>
Půvabné Piltonské údolí v klidné jihoanglické krajině, opředené pověstmi o somersetských skřítcích, se každoročně v době letního slunovratu zaplní sta tisíci lidí různých typů. Spojuje je muzika, společnost, atmosféra, a především světová pověst hudebního festivalu, který vzrušuje a vábí: Glastonbury. Ten letošní startuje v pátek. " 100 000 lístků zmizelo v cukuletu ještě před zveřejněním programu a prodalo by se tisíce dalších," tvrdí Michael Eavis, majitel pozemku, hlavní organizátor a duchovní guru celé akce. Pořádá ji od roku 1970, její tradice je ale možná mnohem delší: podle archeologických nálezů se v nedalekém Lake Villages konaly pravidelné letní slavnosti už v roce 500 před naším letopočtem. V místech, která nezaplavuje voda pouze ve vrcholném létě, archeologové našli korálky a jiné artefakty.
</TEXT>
<HEADING>
Tradice trvá přes 30 let
</HEADING>
<TEXT>
Novodobá sláva tohoto místa začala jednoho slunečného zářijového dne roku 1970, kdy Eavis s hrstkou popových a folkových hvězd poprvé uspořádal představení na improvizovaném jevišti z lešení. Přišlo 1500 lidí a vstupenka za jednu libru zahrnovala i mléko k občerstvení. Eavis chtěl, aby jeho hudební festival měl blízko k tradičním slavnostem. Proto je v Glastonbury kromě hudebních pódií i divadelní a cirkusové pódium, indiánská vesnice, promenují se tu maškary, cinkají stoupenci hnutí Hare Kršna a tak podobně. Glastonbury patří k prestižním záznamům v diářích proslulých hudebních skupin či osobností, které sem vždycky jezdily v dobách své hvězdné slávy: David Bowie, Chemical Brothers, Nine Inch Nails, Suzanne Vega, Nirvana, The Cure, Sinéad O'Connor, Massive Attack a další. Letos přijedou Rachid Taha, Susheela Ramanová, Seckou Keita, Los de Abajo či Shibusashirazu Orchestra. Akci každoročně zvěstují nomádské přesuny: přístupovými cestami se vlečou dlouhé karavany vozů.
Novodobá sláva tohoto místa začala jednoho slunečného zářijového dne roku 1970, kdy Eavis s hrstkou popových a folkových hvězd poprvé uspořádal představení na improvizovaném jevišti z lešení. Přišlo 1500 lidí a vstupenka za jednu libru zahrnovala i mléko k občerstvení. Eavis chtěl, aby jeho hudební festival měl blízko k tradičním slavnostem. Proto je v Glastonbury kromě hudebních pódií i divadelní a cirkusové pódium, indiánská vesnice, promenují se tu maškary, cinkají stoupenci hnutí Hare Kršna a tak podobně. Glastonbury patří k prestižním záznamům v diářích proslulých hudebních skupin či osobností, které sem vždycky jezdily v dobách své hvězdné slávy: David Bowie, Chemical Brothers, Nine Inch Nails, Suzanne Vega, Nirvana, The Cure, Sinéad O'Connor, Massive Attack a další. Letos přijedou Rachid Taha, Susheela Ramanová, Seckou Keita, Los de Abajo či Shibusashirazu Orchestra. Akci každoročně zvěstují nomádské přesuny: přístupovými cestami se vlečou dlouhé karavany vozů.
</TEXT>
</DOC>
<DOC>
<DOCID>LN-20020627075</DOCID>
<DOCNO>LN-20020627075</DOCNO>
<DATE>06/27/02</DATE>
<TITLE>
Typický ruský nápoj vodka horko těžko odolává náporu lehčího alkoholu a zejména chmelového moku.
</TITLE>
<GEOGRAPHY>MOSKVA</GEOGRAPHY>
<TEXT>
Vášnivá záliba Rusů ve vodce se datuje staletí nazpět. V dobách Sovětského svazu bylo podle BBC News těžké najít v běžném baru a restauracích k pití jiný slušný alkoholický nápoj než právě vodku. V posledních sedmi letech se ale podniky vyrábějící vodku střetávají se stále tvrdší konkurencí soupeřících výrobků. Pivo si v Rusku získává stále větší popularitu. Rusové už utrácejí za pěnivý mok zhruba pět miliard dolarů ročně. Patří ale spíše do vyšší cenové kategorie a jeho konzumace je typická pro současnou mladou generaci.
</TEXT>
<HEADING>
Rusko je na pátém místě
</HEADING>
<TEXT>
Podle Alexeje Krivošapka, který sleduje pro společnost United Financial Group ruský pivovarnický průmysl, rostl v uplynulých sedmi letech objem tohoto odvětví v průměru o 20 procent. "Ruský trh s pivem se stal k loňskému roku pátým největším na světě - po Číně, Spojených státech, Německu a Brazílii," konstatoval. Richard Musson ze společnosti Sun Interbrew tvrdí, že perspektivy růstu trhu s pivem v Rusku jsou skvělé. Pivo jasně vítězí u pijáků alkoholu ve věkové kategorii do 30 let nad vodkou a je považováno za "nesmírně evropské". Rusové se podle Mussona inspirují v zahraničí a zejména v Evropě, kde se vypije spousta piva. A tak má pivo pro dnešní Rusy velice moderní, evropský image, zatímco vodka patří minulosti a je především to, co popíjeli otcové.
</TEXT>
<HEADING>
Vodka zatím vede
</HEADING>
<TEXT>
Přestože pěnivý mok vítězně táhne Ruskem, 70 procent výdajů za alkohol stále ještě připadá na levnou vodku. Protože je levná, dostanete za své peníze mnohem více alkoholu. K tomu přispívají i velice nízké daně na vodku, které se v nebližší budoucnosti rozhodně zvyšovat nebudou. V současnosti je cena piva velmi vysoká a cena vodky velice nízká. Vodkou se lze opít prakticky za dva dolary. Vzhledem ke skutečnosti, že průměrný ruský muž umírá ve věku do 60 let (a mnozí experti označují za jednoho z hlavních "viníků" právě levnou vodku), ocitá se podle Richarda Mussona ruské pivovarnictví v nezvyklém postavení. "Pivo je podle ruského zákona řazeno mezi nealkoholické nápoje," vysvětluje. "Pivo je něco, čím se občerstvíte, když se nechcete opít. Pomáhá mužům komunikovat, aniž by se zpili do němoty, mlátili ženu a dělali další vylomeniny."
Přestože pěnivý mok vítězně táhne Ruskem, 70 procent výdajů za alkohol stále ještě připadá na levnou vodku. Protože je levná, dostanete za své peníze mnohem více alkoholu. K tomu přispívají i velice nízké daně na vodku, které se v nebližší budoucnosti rozhodně zvyšovat nebudou. V současnosti je cena piva velmi vysoká a cena vodky velice nízká. Vodkou se lze opít prakticky za dva dolary. Vzhledem ke skutečnosti, že průměrný ruský muž umírá ve věku do 60 let (a mnozí experti označují za jednoho z hlavních "viníků" právě levnou vodku), ocitá se podle Richarda Mussona ruské pivovarnictví v nezvyklém postavení. "Pivo je podle ruského zákona řazeno mezi nealkoholické nápoje," vysvětluje. "Pivo je něco, čím se občerstvíte, když se nechcete opít. Pomáhá mužům komunikovat, aniž by se zpili do němoty, mlátili ženu a dělali další vylomeniny."
</TEXT>
</DOC>
<DOC>
<DOCID>LN-20020627076</DOCID>
<DOCNO>LN-20020627076</DOCNO>
<DATE>06/27/02</DATE>
<GEOGRAPHY>VÍDEŇ</GEOGRAPHY>
<TEXT>
Zatímco u nás rok od roku roste počet žen, které si vyholují ochlupení v podpaží nebo na nohou, v Rakousku a Německu je trend podle ČTK spíše opačný. Proti roku 2000 si loni v obou těchto německojazyčných zemích ochlupení holilo o čtyři procenta žen méně. Zjistil to průzkumem institut veřejného mínění NFO. Průzkum si zadala společnost Gilette ve 13 evropských státech. Všeobecně se zjistilo, že hladkou kůži si holením opatřují zejména mladší ženy: v kategorii od 20 do 24 let se vyholuje 71 procent dotázaných, od 25 do 34 let 58 procent a zvyk se začíná prosazovat i mezi nejmladší kategorií od 15 do 19 let: zde se vyholuje 52 procent dotázaných. Pouze nejstarší kategorie zůstává touto módou nedotčena - od 65 let se vyholují jen dvě procenta žen. V celkovém průměru bez ohledu na věkové kategorie se v Rakousku a Německu vyholuje jen 33 procent žen, což je v Evropě řadí na nejspodnější místo žebříčku. Naproti tomu zcela neoddiskutovatelnou společenskou nutnost představuje hladká kůže v Británii, kde se depiluje 75 procent žen. Ve Španělsku a Itálii je to po 70 procentech a suverénně se před německými zeměmi umístily i středoevropské reformní státy. V Polsku se podle průzkumu Gilette holí 57 procent žen, na Slovensku 56 procent, v České republice 55 procent a v Maďarsku 40 procent.
</TEXT>
</DOC>
<DOC>
<DOCID>LN-20020627077</DOCID>
<DOCNO>LN-20020627077</DOCNO>
<DATE>06/27/02</DATE>
<GEOGRAPHY>STOCKHOLM</GEOGRAPHY>
<TEXT>
Rozdělení mateřské dovolené na mateřskou a otcovskou dovolenou způsobuje, že ve švédských rodinách přibývá dětí a ubývá rozvodů. K tomuto závěru dochází nová studie ze Stockholmské univerzity, jejíž výsledky zveřejnil švédský deník Dagens Nyheter. V případě, že se otcové částečně podílejí na mateřské dovolené (zůstanou s dítětem po určitou dobu doma, zatímco ženy mohou pracovat), zvyšuje se podle výzkumu šance na dalšího potomka v rodině o 15 procent. Rodin, kde se rodiče rozvádějí, je v případech podílu otce na péči o dítě dokonce o třicet procent méně. Kromě porodnosti a rozvodovosti by zvýšení podílu "otcovských dovolených" podle uskutečněného průzkumu pozitivně přispělo i ke zdraví a nižší stresovanosti obou partnerů. Závěry výzkumu jsou založeny na zhruba třech tisících rozhovorech a obsáhlém mapování života švédských rodin. Zatímco teoreticky mají Seveřané proti rovnoprávnosti velmi málo námitek, z rozhovorů vyplynulo, že mnoho čerstvých matek bylo v souvislosti s mateřstvím a mateřskou dovolenou částečně nebo dokonce téměř úplně vyřazeno z běžného a pracovního života.
</TEXT>
</DOC>
<DOC>
<DOCID>LN-20020627078</DOCID>
<DOCNO>LN-20020627078</DOCNO>
<DATE>06/27/02</DATE>
<TITLE>
KDO BYL KDO v 90. LETECH: Robert Změlík, atlet, který se svou pracovitostí prosadil i v podnikání
</TITLE>
<TEXT>
Životní zlom, přechod ze špičkového sportu do "civilního" života, nepocítil Robert Změlík, olympijský vítěz v desetiboji z Barcelony 1992, nikterak bolestně. Nejprve se sice několikrát spálil, ale nakonec uspěl. Hlavně díky tomu, že byl ochoten pracovat dvakrát víc než ostatní. Jako v atletice.
Nedá se říci, že by atletická kariéra Roberta Změlíka byla vyšperkovaná všemi možnými tituly, které mohl získat. Ale stal se olympijským vítězem a taky mistrem světa. Kromě olympiády v Barceloně vyhrál v úvodu roku 1997 sedmiboj na světovém halovém šampionátu v Paříži. Talent, dispozice. Ale především vůle a ochota na sobě pracovat. "Neuměl jsem netrénovat, prostě jsem se nechtěl jen tak zbytečně válet. Mou výhodou ve sportu byla trpělivost a asi i cílevědomost. Dnes se tomu říká být maximalista, možná i workoholik," míní rodák z obce Ivaň na Prostějovsku. Tyhle vlastnosti si po roce 1997 přenesl i do podnikání. Sám říká, že jeho podnikatelský úspěch není otázkou štěstí. "Je to tím, že jsem první dva nebo tři roky pracoval dvakrát tolik než ostatní, šestnáct až osmnáct hodin denně." Je šéfem české pobočky firmy Neways, která se zabývá distribucí potravinových doplňků založených hlavně na staré čínské medicíně. Pobočka má zaměstnance i na Slovensku, v Polsku a v Bulharsku. Podnikat ale začal vlastně už jako mladík, krátce po svém vítězství v Barceloně. On a lidé kolem něj přišli s novinkou, hodinovým desetibojem v Ostravě, kam přijížděli jeho největší soupeři. Dnes Robert Změlík (33) říká, že šlo o šťastný i nešťastný projekt. "Na jednu stranu to byl fantastický závod, na který chodilo hodně diváků a hlavně mládež. Jenže všechno skončilo tak, že se veškeré dluhy nebo finanční ztráty převedly víceméně na mě. Všichni ti, co slibovali, jak mi v případě nesnází samozřejmě pomůžou, mě v tom nechali. Jako by řekli - ty sis to vymyslel, tak se starej," vybavuje si nejlepší sportovec Československa roku 1992. Rok poté, na mistrovství světa ve Stuttgartu, nevydržel jeho kotník. Nedokázal jen tak čekat "A tak jsem začal s vyvážením skla do Ameriky. Jenže jsem brzy poznal, že podvodníci nejsou jenom u nás, ale i za mořem. A jelikož se organizování hodinového desetiboje vleklo tři roky, tak jsem měl všeho nad hlavu." To ale nebylo všechno. "Nastala spolupráce s několika firmami, vždycky se to týkalo nějakého dodávání. Jenže pokaždé šlo o podfuk, partneři mě vždycky nějak ošulili. Pak jsem to spočítal, bylo to sedm tunelů. Ne v sedmi oborech, v jedné oblasti se to stalo třeba třikrát. Tak jsem si řekl, že osmý tunel už vidět nechci. Že na to nemám a raději zaměřím svoji energii na závodění." Do pravého byznysu se dostal až později. "Šest týdnů před začátkem olympiády v Atlantě 1996 mě na tréninkovém pobytu v Utahu oslovil Tom Mower, majitel společnosti Neways, a od té doby s ním spolupracuji." Olympiáda v Atlantě má v jeho životě mimořádné místo. Po návratu na závodiště obsadil mezi desetibojaři obdivuhodnou sedmou příčku, spokojený ale nebyl. "Nebylo to až tak špatné, ale podle tréninkových ukazatelů to mělo dopadnout mnohem líp. Ale to je osud. Možná kdybych vyhrál, tak bych se zase vůbec nepustil do podnikání. Pořád bych ještě závodil a trénoval," přemítá Změlík v sídle své firmy v Hostivicích u Prahy. Tvrdí, že mu tehdy pomohly produkty firmy Neways, kterou nyní zastupuje, a zároveň říká, že v žádném případě nedělá firmě reklamu. "Já ty potravinové doplňky jedl už nějakou dobu před Atlantou a fakt jsem se cítil připravený na obrovský výkon. Jenže jsem měl smůlu - chvíli před odletem mi vypadla plomba, zubař mi tam udělal korunku, ale nevytáhl nerv. Tři týdny jsem pak nemohl spát a na bolest jsem bral utlumovací prášky. Na olympijských závodech jsme pak přemýšleli, proč jsem, jako kdyby mě vytáhli z másla; po prvním dnu jsem byl patnáctý. Teprve pak nám to došlo, vysadil jsem prášky a po tyči jsem skočil ze čtrnáctého na sedmé místo. Už je to pryč, ale je to moje největší sportovní zklamání." Když na halovém mistrovství světa v Paříži v roce 1997 vyhrál sedmiboj, nebylo to prý nějakými obrovskými tréninkovými dávkami. "To už jsem pracoval a žil pro firmu, trénoval jsem dvě hodiny denně. Proto mnozí říkali, proč tam vlastně jedu. Jenže já měl natrénováno a cítil jsem se silný, Natolik, že člověk překlene i stav, kdy několik měsíců spí třeba čtyři hodiny denně." V tom, kolika bodů by dnes, bez přípravy, v desetiboji dosáhl, má jasno. "Mám na sedm tisíc. Jenom bych se před tím potřeboval tak týden rozcvičovat," uculí se bývalý sportovec, který se před lety oženil se slovenskou atletkou Andreou Sollárovou, s níž vychovává dvě děti - Dominika ( 4,5 roku) a Dianu ( 1,5 roku) Na otázku, zda mu při obchodních jednáních pomáhá jméno, se jenom zasměje. "Je pravda, že sportovec, který něčeho dosáhne, si neuvědomuje, co si odnáší do života. Začne mu to docházet po roce, po dvou, po pěti letech. A že jsem vyhrál olympiádu? Obchodní partneři se na mě přece jen dívají jinak. Nečekají ode mě podvody."
</TEXT>
</DOC>
<DOC>
<DOCID>LN-20020627079</DOCID>
<DOCNO>LN-20020627079</DOCNO>
<DATE>06/27/02</DATE>
<TITLE>
Úlet
</TITLE>
<HEADING>
JOSEFA KOLAŘÍKA
</HEADING>
<TEXT>
Dnes se chci věnovat seznámení se segmentem trhu, jímž je reklama na toaletách. Píše se leden 2000 a na počátku všeho jsem byl já. V prvním roce se mi podařilo prodat "zadarmo" reklamu na koncert Pearl Jam. Tímto děkuji společnosti Interkoncerts, že do tak "rizikového" podniku se mnou šla. V témže roce jsem zaznamenal první pokusy pochybných firem mi konkurovat. Pochybných proto, že k připevnění panelu na záchodě není potřeba vzdělání (jakéhokoliv stupně) a podnikatelské etiky (byť minimální). V dalším roce se díky osvětě mezi acounty z reklamních agentur (to jsou ti, co měli průměr z maturity za 3 a více) projevil tlak konkurence, abych vyklidil pole (hajzlík) naplno. Začal boj o hajzly. Kdo dřív přijde, ten dřív hostinského semele. Kdo přijde později, přeplatí hostinského, co již mele. Kdo přijde až nakonec, přeplatí všechny. Pokusí se rozhádat spolupracující konkurenci a vytuneluje investora jako jistý pan Splášek. Pak se za ním zavře voda. Takže až skončí léto, je možné, že na toaletách v klubech opět zavládne klid a místo útočné reklamy v nevzhledných rámech se rozprostře odér ženského deodorantu z vzhledných reklamních nádobek s nápisem Stop reklamě na toaletách!!! Váš zakladatel Hajzlbaron Kolařík.
Dnes se chci věnovat seznámení se segmentem trhu, jímž je reklama na toaletách. Píše se leden 2000 a na počátku všeho jsem byl já. V prvním roce se mi podařilo prodat "zadarmo" reklamu na koncert Pearl Jam. Tímto děkuji společnosti Interkoncerts, že do tak "rizikového" podniku se mnou šla. V témže roce jsem zaznamenal první pokusy pochybných firem mi konkurovat. Pochybných proto, že k připevnění panelu na záchodě není potřeba vzdělání (jakéhokoliv stupně) a podnikatelské etiky (byť minimální). V dalším roce se díky osvětě mezi acounty z reklamních agentur (to jsou ti, co měli průměr z maturity za 3 a více) projevil tlak konkurence, abych vyklidil pole (hajzlík) naplno. Začal boj o hajzly. Kdo dřív přijde, ten dřív hostinského semele. Kdo přijde později, přeplatí hostinského, co již mele. Kdo přijde až nakonec, přeplatí všechny. Pokusí se rozhádat spolupracující konkurenci a vytuneluje investora jako jistý pan Splášek. Pak se za ním zavře voda. Takže až skončí léto, je možné, že na toaletách v klubech opět zavládne klid a místo útočné reklamy v nevzhledných rámech se rozprostře odér ženského deodorantu z vzhledných reklamních nádobek s nápisem Stop reklamě na toaletách!!! Váš zakladatel Hajzlbaron Kolařík.
</TEXT>
</DOC>
<DOC>
<DOCID>LN-20020627080</DOCID>
<DOCNO>LN-20020627080</DOCNO>
<DATE>06/27/02</DATE>
<TITLE>
"Špatně se dýchá, omrzají vám ruce i nohy. Říkáte si ,co tady pohledávám'. Ale dostanete se nad všechny ostatní lidi na zeměkouli," popisuje pocity z výstupů Josef Šimůnek.
</TITLE>
<TEXT>
Sedmatřicetiletý horolezec a pro davač horolezeckého vybavení je nakrátko ostříhaný, oholený a zdaleka se nepodobá zarostlým horalům, které vídáváme ve filmech. Stisk ruky ale "železného muže", jenž zdolal tři osmitisícové horské vrcholy, spolehlivě prozradí. "Blbě se dýchá, je zima. Cestou míjíte torza těl mrtvých lidí," popisuje a dodává, že když dosáhne vrcholu, dostaví se nakonec vždycky euforie. Zajímavé pocity prý prožívá, když se vrací letadlem zpět. "Vidím ty vysoký kopce a nemůžu uvěřit, že jsem tam opravdu byl. Kdybych to sám nedokázal, neuvěřím, že je to možné." Josef Šimůnek vystudoval ČVUT, obor geodezie a kartografie. U této profese zůstal osm let. Pak společně s horolezkyní Soňou Boštíkovou-Vomáčkovou začali prodávat horolezecké vybavení. Pořádají lezecké a skialpinistické kursy.
</TEXT>
<HEADING>
Vždycky hrozí nějaké nebezpečí
</HEADING>
<TEXT>
"Jestli mám při výstupu strach? Spíš výrazný respekt. A čím častěji jezdím, tím je ten respekt větší," odpovídá s tím, že na horách vždycky hrozí nějaké nebezpečí. "Důležité je proto sledovat terén, počasí a svou kondici. Například když zjistím, že se na to necítím, tak se prostě vrátím do základního tábora." Důležitou roli hraje atmosféra mezi členy výpravy. Špatné rozhodnutí jednoho člena může ohrozit celou expedici. "Je to taková psychologická laboratoř. Jsme spolu čtyřiadvacet hodin denně, vidíme si do talíře." Takže občas se dostaví i takzvaná ponorková nemoc. "Například kvůli tomu, kdo první pošle e-mail domů," směje se. S lezením začal v osmnácti letech na Prachovských skalách. Pak následovaly Tatry, Kavkaz, Alpy, Pamír. V Himálaji se účastnil expedicí na Čho Oju, Dhaulágiri, Šiša Pangmu, Manaslu, Makalu, Lhoce, Kančendžengu a naposledy vloni na K2. "Můj nejhezčí zážitek? Když se vrátím zpátky na Prachovské skály," odpovídá bez zaváhání. Jaké sny by si chtěl ještě splnit? "Ve zdraví se dostat do důchodu. Své horolezecké sny jsem si už splnil." Při jedné z expedic omrzl Šimůnkovi palec na noze a přišel tak o půl článku. "Když mi prst tady v nemocnici ošetřovali, ptala se mě paní primářka, jestli mi to za to stálo. Nevěděl jsem, co na to odpovědět. Kdybych totiž věděl, co se mi stane, zůstal bych sedět doma," přiznává.
"Jestli mám při výstupu strach? Spíš výrazný respekt. A čím častěji jezdím, tím je ten respekt větší," odpovídá s tím, že na horách vždycky hrozí nějaké nebezpečí. "Důležité je proto sledovat terén, počasí a svou kondici. Například když zjistím, že se na to necítím, tak se prostě vrátím do základního tábora." Důležitou roli hraje atmosféra mezi členy výpravy. Špatné rozhodnutí jednoho člena může ohrozit celou expedici. "Je to taková psychologická laboratoř. Jsme spolu čtyřiadvacet hodin denně, vidíme si do talíře." Takže občas se dostaví i takzvaná ponorková nemoc. "Například kvůli tomu, kdo první pošle e-mail domů," směje se. S lezením začal v osmnácti letech na Prachovských skalách. Pak následovaly Tatry, Kavkaz, Alpy, Pamír. V Himálaji se účastnil expedicí na Čho Oju, Dhaulágiri, Šiša Pangmu, Manaslu, Makalu, Lhoce, Kančendžengu a naposledy vloni na K2. "Můj nejhezčí zážitek? Když se vrátím zpátky na Prachovské skály," odpovídá bez zaváhání. Jaké sny by si chtěl ještě splnit? "Ve zdraví se dostat do důchodu. Své horolezecké sny jsem si už splnil." Při jedné z expedic omrzl Šimůnkovi palec na noze a přišel tak o půl článku. "Když mi prst tady v nemocnici ošetřovali, ptala se mě paní primářka, jestli mi to za to stálo. Nevěděl jsem, co na to odpovědět. Kdybych totiž věděl, co se mi stane, zůstal bych sedět doma," přiznává.
</TEXT>
</DOC>
<DOC>
<DOCID>LN-20020627081</DOCID>
<DOCNO>LN-20020627081</DOCNO>
<DATE>06/27/02</DATE>
<TITLE>
Přesně za týden startuje 37. ročník Mezinárodního filmového festivalu Karlovy Vary
</TITLE>
<TEXT>
Celkem 292 snímků nabídne od 4. do 13. července program karlovarské přehlídky. Sympaticky vysoká cifra může mnohým návštěvníkům poněkud zkomplikovat život.
PRAHA - Zatímco seznam celebrit, které navštíví karlovarský festival, se v tuto chvíli dolaďuje, filmový program má už svou definitivní podobu. Přehlídku odstartuje úspěšný Zelenkův snímek Rok ďábla (ten už vidělo víc než sto tisíc diváků), o finále se postará americká veselohra Jak na věc režírovaná bratry Weitzovými. Fakt, že dvojice je podepsaná i pod lascivní komedií Prci, prci, prcičky, vzbuzuje rozpaky. Nicméně na druhé misce vah leží podíl Weitzových na scénáři Mravence Z, herecká účast Hugha Granta a skutečnost, že film Jak na věc bývá přirovnáván k Deníku Bridget Jonesové. Tak uvidíme. Páteř festivalového programu tradičně tvoří soutěž celovečerních filmů. Tady v rámci objektivity a sportovního ducha nelze žádný z osmnácti filmů doporučovat. Lze snad pouze držet palce domácím reprezentantům, kteří jsou letos poprvé dva. Vedle Roku ďábla budou o Křišťálový glóbus usilovat Smradi Zdeňka Tyce. Na scénáři snímku pracovala spisovatelka Tereza Boučková, která tu zúročila své bohaté zkušenosti s výchovou adoptivních romských dětí. "V soutěži nás čekají nejen tragická témata, která nám v posledních letech vyčítali," tvrdí Eva Zaoralová. Dáma, jež byla koncem května pasována na rytířku Řádu umění a literatury, dodává: "Například francouzský soutěžní film sice není tak úžasný jako loňská Amélie, ale je stejně pohodový." Nicméně ani úzkostné a bolestné motivy nás prý neminou, protože tragédie filmaře prostě vždy přitahovaly a přitahují. V nabídce soutěžních titulů lze podle programové ředitelky vysledovat jistý tematický směr: "Jsou to rasové předsudky a následná diskriminace, dva filmy se zaměřují přímo na holocaust, respektive na jeho ozvuky vsoučasnosti."
</TEXT>
<HEADING>
Pouze čerstvé zboží
</HEADING>
<TEXT>
Karlovarský program si zakládá na tom, že v soutěži nabídne filmy, které se dosud promítaly pouze v zemi svého vzniku, nebo si dokonce na festivalu odbudou světovou premiéru. "Ještě před čtyřmi pěti lety jsme tak důslední nebyli a sahali jsme i po filmu, který se objevil v některé z doprovodných sekcí v Cannes nebo v Berlíně," vysvětluje Zaoralová, "tentokrát máme výhradně mezinárodní a světové premiéry, z nichž některé by mohly být i objevem." Trend uvádět nové snímky je na festivalu rok od roku důslednější. Krom retrospektiv či zvláštních uvedení najdeme v programu pouze filmy natočené letos nebo v uplynulém roce. Vedle umělecky a tematicky ambiciózních snímků se budou na karlovarském festivalu promítat i filmy, jejichž hlavním úkolem je pobavit a vydělat peníze. Cannes se letos připojilo ke světové premiéře druhé epizody Hvězdných válek, Karlovy Vary chystají velkorysé uvedení "dvojky" Mužů v černém. "Měla by to být ještě větší bomba než Spider-Man," prorokuje šéf distribuční společnosti Falcon, Jan Bradáč, a na český trh optimisticky vrhne bezprostředně po festivalu 32 kopií. Tolik neměl ani Spider-Man, ani Hvězdné války, ani Pán prstenů. Tradičním magnetem přehlídky jsou snímky uváděné v sekcích Horizonty a Horizonty - oceněné filmy. Sem jsou zařazovány tituly, které vzbudily pozornost na světových festivalech. Žádný z těchto filmů by neměl být krokem vedle. Zkušenějšího diváka si žádají filmy uváděné pod hlavičkou Jiný pohled. Takřka polovina jich pochází z Asie. Odlišná kultura i mentalita fungují ve filmu obvykle dvousečně a nevyzpytatelně: můžete tu narazit na životní filmový zážitek, ale i na naprostý omyl. Podobně dobrodružná bývá sekce Na východ od západu. Hojně ji vyhledávají zahraniční novináři, aby zjistili, jaké filmy se točí v zemích bývalého Sovětského svazu. Podmínky mívají tamní filmaři většinou skromné, což může jejich potenciál vybičovat k nevšedním výkonům.
</TEXT>
<HEADING>
Filmy točí i Eskymáci
</HEADING>
<TEXT>
Své věrné publikum má sekce Fórum nezávislých, kterou už podeváté připravuje Hana Cielová a Štefan Uhrík. Letos ze světa přivezli 30 celovečerních a 14 krátkých filmů, mezi nimiž dominuje tvorba amerických nezávislých tvůrců. Velmi zajímavá je prý kolekce pěti čínských titulů, které postihují změny, jimiž tato země v posledních letech prošla. Jde skutečně o velmi nezávislé filmy, protože jsou výrazně protirežimní a v zemi vzniku se nesmějí promítat. "Jsou to filmové klenoty, ale moc se u nich nenasmějete," varuje Štefan Uhrík a připomíná ještě jeden unikát: "Podařilo se nám získat první film natočený Eskymákem." Tradiční diskusní fórum po projekcích by mohlo být velmi živé. Kdo chce přijet na karlovarský festival dobře připravený, může už teď nastudovat filmovou nabídku na www.iffkv.cz. Velmi kvalitní internetové stránky nabízejí vyčerpávající informace, a navíc praktickou službu. Díky odkazu Můj program si můžete vybrat a sestavit optimální seznam filmů tak, aby se vám časově nepřekrývaly.
Své věrné publikum má sekce Fórum nezávislých, kterou už podeváté připravuje Hana Cielová a Štefan Uhrík. Letos ze světa přivezli 30 celovečerních a 14 krátkých filmů, mezi nimiž dominuje tvorba amerických nezávislých tvůrců. Velmi zajímavá je prý kolekce pěti čínských titulů, které postihují změny, jimiž tato země v posledních letech prošla. Jde skutečně o velmi nezávislé filmy, protože jsou výrazně protirežimní a v zemi vzniku se nesmějí promítat. "Jsou to filmové klenoty, ale moc se u nich nenasmějete," varuje Štefan Uhrík a připomíná ještě jeden unikát: "Podařilo se nám získat první film natočený Eskymákem." Tradiční diskusní fórum po projekcích by mohlo být velmi živé. Kdo chce přijet na karlovarský festival dobře připravený, může už teď nastudovat filmovou nabídku na www.iffkv.cz. Velmi kvalitní internetové stránky nabízejí vyčerpávající informace, a navíc praktickou službu. Díky odkazu Můj program si můžete vybrat a sestavit optimální seznam filmů tak, aby se vám časově nepřekrývaly.
</TEXT>
</DOC>
<DOC>
<DOCID>LN-20020627082</DOCID>
<DOCNO>LN-20020627082</DOCNO>
<DATE>06/27/02</DATE>
<TITLE>
Hotel
</TITLE>
<TEXT>
VB 2001 Režie: Mike Figgis Desítky filmových hvězd si zahrály epizodní role ve filmu, který začíná i končí ve sklepení dekadentního benátského hotelu.
</TEXT>
<HEADING>
Na miskách vah
</HEADING>
<TEXT>
Něm./Fr./VB 2001 Režie: István Szabó Filmové drama inspiroval skutečný osud německého dirigenta obviněného po válce z kolaborace. V hlavních rolích excelují Harvey Keitel a Stellan Skarsgaard.
</TEXT>
<HEADING>
Mluv s ní
</HEADING>
<TEXT>
Šp. 2002 Režie: Pedro Almodóvar Každý nový snímek provokativního španělského filmaře slibuje intenzivní zážitek - tentokrát to je o síle řeči a slov.
</TEXT>
<HEADING>
Nevěrná
</HEADING>
<TEXT>
USA 2002 Režie: Adrien Lyne Inspiraci pro eroticky vibrující thriller našel režisér ve snímku slavného Claudea Chabrola Nevěrná žena. Hrají Richard Gere, Diane Laneová a Olivier Martinez.
</TEXT>
<HEADING>
Dodatek
</HEADING>
<TEXT>
Pol. 2002 Režie: Krzysztof Zanussi Ve svém posledním snímku sleduje klasik polské kinematografie milostný vztah komplikovaný hledáním harmonie rozumu a citu.
</TEXT>
<HEADING>
Ztraceni v La Mancha
</HEADING>
<TEXT>
VB/USA 2002 Režie: Keith Fulton, Louis Pepe Dokument o tom, kterak se Terrymu Gilliamovi nepodařilo realizovat film Muž, který zabil Dona Quijota. Povinnost pro všechny příznivce Monty Python.
</TEXT>
<HEADING>
Láska na grilu
</HEADING>
<TEXT>
Německo 2002 Režie: Andreas Dresen Dokumentárně stylizovaný film o dvou manželských párech vznikal metodou improvizace, vyneslo mu to vítězství na berlínském festivalu.
</TEXT>
<HEADING>
Ples příšer
</HEADING>
<TEXT>
USA 2001 Režie: Marc Forster Zajímá vás, zač letos Halle Berryová dostala Oscara? Za roli ženy, která se zamiluje do popravčího svého manžela.
Muž bez minulosti
Finsko 2002 Režie: Aki Kaurismäki Komu se líbil jeho snímek Mraky odtáhly, bude spokojený i tentokrát.
</TEXT>
<HEADING>
Kabaret
</HEADING>
<TEXT>
USA 1972 Režie: Bob Fosse Povinnost pro každého, komu dosud tato filmová klasika s Michaelem Yorkem a Lisou Minnelliovou unikala.
Štěkot
USA 2001 Režie: Kasie Adamiková Existenciální drama o odcizení ze současného Los Angeles natočila dcera významné filmařky Agneszky Hollandové.
Britney Baby - ještě jednou
USA 2001 Režie: Ludi Boeken Zabavná parodie o síle médií se stala diváckým hitem festivalu v Rotterdamu.
</TEXT>
<HEADING>
Třináct rozhovorů o tomtéž
</HEADING>
<TEXT>
USA 2001 Režie: Hill Sprecher Příběhy několika lidí se prolínají podobně jako v Altmanových Prostřizích. V jedné z hlavních rolí uvidíme Johna Turturra.
Syn
Belgie 2002 Režie: bratři Dardenneovi Syrový snímek pro filmové otužilce pojednává o věčné otázce trestu a odpuštění.
Nonstop party
VB 2002 Režie: Michael Winterbottom Velmi vtipný fiktivní dokument o vzniku legendární manchesterské hudební scény.
</TEXT>
</DOC>
<DOC>
<DOCID>LN-20020627083</DOCID>
<DOCNO>LN-20020627083</DOCNO>
<DATE>06/27/02</DATE>
<TITLE>
DIVADELNÍ NOVINKY
</TITLE>
<GEOGRAPHY>PRAHA</GEOGRAPHY>
<TEXT>
Tlumočit Francouzům českou tvorbu a Čechům zas vštípit něco z francouzské dechové školy je cílem již osmého ročníku Francouzsko-české hudební akademie, která se koná v Telči od 30. června. Z iniciativy Francouzského institutu a města Telč vznikly v roce 1995 letní kursy, na nichž pod vedením pařížských, lyonských a českých pedagogů studují adepti z řad posluchačů konzervatoří, akademií a obdobných evropských institucí. Letos budou mezi sedmdesáti účastníky také studenti z Japonska, Finska, Islandu, Polska či Slovinska. "Během deseti dnů se v nádherném prostředí mezi studenty vytvoří přátelské vztahy zbavené nezdravé konkurence," řekl klavírista Jaromír Klepáč, který se do Telče chystá poosmé stejně jako jeho kolega houslista Jan Talich. V Telči se letos vyučuje hoboj, flétna, klarinet, violoncello, housle a klavír, ale vzhledem ke značnému zájmu uchazečů se do budoucna plánuje rozšíření o další nástroje. Od 3. července může veřejnost slyšet výsledky pracovního soustředění na veřejných přehrávkách v sále Základní umělecké školy. Koncerty jsou naplánovány i do kostela Jména Ježíš (5. 7.), Divadelního sálu zámku (6. 7.) a premonstrátského kláštera v Nové Říši (9. 7.).
PRAHA - Tlumočit Francouzům českou tvorbu a Čechům zas vštípit něco z francouzské dechové školy je cílem již osmého ročníku Francouzsko-české hudební akademie, která se koná v Telči od 30. června. Z iniciativy Francouzského institutu a města Telč vznikly v roce 1995 letní kursy, na nichž pod vedením pařížských, lyonských a českých pedagogů studují adepti z řad posluchačů konzervatoří, akademií a obdobných evropských institucí. Letos budou mezi sedmdesáti účastníky také studenti z Japonska, Finska, Islandu, Polska či Slovinska. "Během deseti dnů se v nádherném prostředí mezi studenty vytvoří přátelské vztahy zbavené nezdravé konkurence," řekl klavírista Jaromír Klepáč, který se do Telče chystá poosmé stejně jako jeho kolega houslista Jan Talich. V Telči se letos vyučuje hoboj, flétna, klarinet, violoncello, housle a klavír, ale vzhledem ke značnému zájmu uchazečů se do budoucna plánuje rozšíření o další nástroje. Od 3. července může veřejnost slyšet výsledky pracovního soustředění na veřejných přehrávkách v sále Základní umělecké školy. Koncerty jsou naplánovány i do kostela Jména Ježíš (5. 7.), Divadelního sálu zámku (6. 7.) a premonstrátského kláštera v Nové Říši (9. 7.).
</TEXT>
</DOC>
<DOC>
<DOCID>LN-20020627084</DOCID>
<DOCNO>LN-20020627084</DOCNO>
<DATE>06/27/02</DATE>
<TITLE>
DIVADELNÍ NOVINKY
</TITLE>
<GEOGRAPHY>PRAHA</GEOGRAPHY>
<TEXT>
Již potřetí zavítá do České republiky americká skupina Dream Theater, která patří k předním představitelům soudobého progresivního art-rock-metalu. Pětice vystoupí dnes od 20 hodin v pražském Sky clubu Brumlovka. Kapela vznikla v roce 1985, kdy se v prostorách proslulé bostonské konzervatoře Berklee Shool of Music potkali a společně začali zkoušet kytarista John Petrucci, baskytarista John Myung a bubeník Mike Portnoy. O něco později se k nim přidal klávesista Kevin Moore a v březnu 1986 zpěvák Chris Collins. Posledně jmenovaného záhy vystřídal na jeho postu Charlie Dominici, se kterým skupina natočila svoje debutové album When Dreams and Day Unite. Ani Dominic však svým umem zbytku skupiny nestačil a tak došlo k dalším změnám v sestavě. Zpěvu se ujal Kanaďan James LaBrie, jehož prvním studiovým křtem s Dream Theater bylo album Images And Words, které u posluchačů výrazně zabodovalo především díky skladbě Pull Me Under. S LaBriem za mikrofonem nahráli Dream Theater postupně dalších osm alb, přičemž to poslední vydali letos v lednu jako dvojalbum s názvem Six Degrees of Inner Turbulence.
PRAHA - Již potřetí zavítá do České republiky americká skupina Dream Theater, která patří k předním představitelům soudobého progresivního art-rock-metalu. Pětice vystoupí dnes od 20 hodin v pražském Sky clubu Brumlovka. Kapela vznikla v roce 1985, kdy se v prostorách proslulé bostonské konzervatoře Berklee Shool of Music potkali a společně začali zkoušet kytarista John Petrucci, baskytarista John Myung a bubeník Mike Portnoy. O něco později se k nim přidal klávesista Kevin Moore a v březnu 1986 zpěvák Chris Collins. Posledně jmenovaného záhy vystřídal na jeho postu Charlie Dominici, se kterým skupina natočila svoje debutové album When Dreams and Day Unite. Ani Dominic však svým umem zbytku skupiny nestačil a tak došlo k dalším změnám v sestavě. Zpěvu se ujal Kanaďan James LaBrie, jehož prvním studiovým křtem s Dream Theater bylo album Images And Words, které u posluchačů výrazně zabodovalo především díky skladbě Pull Me Under. S LaBriem za mikrofonem nahráli Dream Theater postupně dalších osm alb, přičemž to poslední vydali letos v lednu jako dvojalbum s názvem Six Degrees of Inner Turbulence.
</TEXT>
</DOC>
<DOC>
<DOCID>LN-20020627085</DOCID>
<DOCNO>LN-20020627085</DOCNO>
<DATE>06/27/02</DATE>
<TITLE>
O prázdninách navštíví české festivaly Chumbawamba, Chemical Brothers a Laibach
</TITLE>
<TEXT>
Na kvalitní české muzice staví letos programy většiny tuzemských hudebních festivalů.
PRAHA - Jsou jména, která se v nabídce festivalů neobjevují prakticky vůbec (skupina Lucie letos vystoupí jen na slovenském festivalu Pohoda a vzhledem ke zrušenému Jamu ji na českých festivalových pódiích vůbec neuvidíme), jsou naopak jména, která se vyskytují téměř na všech festivalech. Na rozdíl od nízké návštěvnosti klubů, která odkazuje interprety k menšímu počtu koncertů přes rok, jsou totiž festivaly zatím stále velkým prázdninovým tahákem, ať už jde o jednodenní, víkendové, anebo ještě delší. V létě tak napříč republikou poputuje prakticky celá první liga naší rockové (a folkové) scény: Mňága a Žďorp, Vltava, Divokej Bill, Tři sestry, Tata Bojs, Čechomor, Kryštof, J.A.R., Wohnout, Žlutý pes, Monkey Business, Lenka Dusilová a další. Novinkou českých letních festivalů je expanze slovenských interpretů, kteří u nás skoro zdomácněli.
</TEXT>
<HEADING>
Letem světem červencem
</HEADING>
<TEXT>
Během letních týdnů se na našem území odehraje přes osmdesát festivalů, jejichž ústředními styly budou rock, folk, alternativa anebo taneční hudba. Již tradičně mezi nimi nebudou chybět zřejmě největší Rock For People, Noc plná hvězd, Okolo Třeboně, Prázdniny v Telči, Litoměřický kořen, Festival Králíky, Boskovice anebo Open Air Field. Ještě před kalendářními prázdninami je možno zajet na fotbalový stadion Třinec Borek, kde se 28. - 29. června uskuteční Noc plná hvězd, která přinese jednu z mála příležitostí vidět koncertně Jarka Nohavicu (vedle skupin Support Lesbiens, Divokej Bill, Kryštof, Buty, Kabát, slovenských navrátilců Tublatanky a dalších). První folkovou festivalovou událostí bude od 28. června do 1. července festival Okolo Třeboně se Zuzanou Navarovou, Jablkoní, Robertem Křesťanem, Natalikou, Marsyas či Třeboňskými pištci. Zajímavou alternativu pro stejný čas nabízí Reggae Ethnic Session v Žízníkově u České Lípy, zaměřený dle svého názvu (vystoupí Babalet, Švihadlo, Sto zvířat, Šum svistu a jiní). Zahrada 2002 se koná mezi 3. a 6. červencem v Náměšti na Hané a přivítá mj. opět Roberta Křesťana, Hradišťan, Jablkoň, ale i Bluesberry či Sestry Steinovy. Pódium Litoměřického kořene se začátkem o den později navštíví Už jsme doma, Psí vojáci, Ahmed má hlad, Echt!, Traband. Stejný termín 4. - 6. 7. je vyhrazen zřejmě nejprestižnějšímu a věčně bobtnajícímu festivalu Rock For People v Českém Brodě, který v sobě soustřeďuje hledače talentů, mapovače kvalitní domácí scény, experimentátory a dovozce zahraničních hvězd. Na třech pódiích se letos představí z poslední kategorie Chumbawmaba, Transglobal Underground, Agnostic Front, z domácí scény snad nevynechá účast téměř nikdo, z nováčků mj. vítězové soutěže, kterou Rock For People přes rok pořádá. Zřejmě největším konkurentem Rock For People bude jednodenní Open Air Field (4. 7.), konaný na Proboštských jezerech v Brandýse nad Labem, který představí na pěti pódiích různé odnože taneční scény, celou českou taneční špičku a hvězdné Chemical Brothers. Dramaturgicky milou náplní druhého červencového víkendu je letošní překvapení - Bigbít Český Krumlov, na kterém vystoupí Čechomor, Balcar trio s Danem Bártou, Zuzana Navarová, Iva Bittová, Roman Dragoun, ASPM, Michal Kaščák či Metamorphosis. Mezi 11. a 14. červencem se také konají již tradiční Boskovice. 12. a 13. července se koná další solitér těchto prázdnin - festival Colours Of Ostrava, který představí Tata Bojs, Hypnotix, Kryštofa, Chorchestr, ale také Zion Train anebo překvapení letošního Respectu - francouzské Senses. 13. července je možné zajet též do Lipnice nad Sázavou, kde se koná Rocková Lipnice. Třídenní Festival Králíky vypukne 19. července se skupinami MIG 21, Tata Bojs, Už jsme doma či Vidiek a vyvrcholí slovinskými Laibach. Jednodenní Hufest je naplánován na 20. července do Poděbrad a na jedno pódium pozve Sto zvířat, Tři sestry, Ready Kirken, Wohnout, Annu K. a další. Ve stejný den se koná mj. též Šumava Rocks v Sušici s Philem Shoenfeltem, Romanem Dragounem, Support Lesbiens, J.A.R. a vzácným hostem, Hanou Hegerovou. Již tradiční Benátská noc vypukne 26. července v Malé Skále u Jablonce nad Nisou se skupinami Monkey Business, Kryštof, Jablkoň, OK Band, Kabát, Hradišťan, Lojzo aj. Týž den startují Prázdniny v Telči, na kterých se během osmnácti dnů představí Ida Kelarová, Zuzana Navarová, Žalman, Javory či opět Hradišťan... Dvoudenní Valašské slunce (od 26. 7.) na koupaliště ve Valašském Meziříčí přiveze Lenku Dusilovou, Karla Zicha, Fleret, Premier, Kryštofa či Desmod. Srpnovou nabídku přinesou LN v průběhu července.
Během letních týdnů se na našem území odehraje přes osmdesát festivalů, jejichž ústředními styly budou rock, folk, alternativa anebo taneční hudba. Již tradičně mezi nimi nebudou chybět zřejmě největší Rock For People, Noc plná hvězd, Okolo Třeboně, Prázdniny v Telči, Litoměřický kořen, Festival Králíky, Boskovice anebo Open Air Field. Ještě před kalendářními prázdninami je možno zajet na fotbalový stadion Třinec Borek, kde se 28. - 29. června uskuteční Noc plná hvězd, která přinese jednu z mála příležitostí vidět koncertně Jarka Nohavicu (vedle skupin Support Lesbiens, Divokej Bill, Kryštof, Buty, Kabát, slovenských navrátilců Tublatanky a dalších). První folkovou festivalovou událostí bude od 28. června do 1. července festival Okolo Třeboně se Zuzanou Navarovou, Jablkoní, Robertem Křesťanem, Natalikou, Marsyas či Třeboňskými pištci. Zajímavou alternativu pro stejný čas nabízí Reggae Ethnic Session v Žízníkově u České Lípy, zaměřený dle svého názvu (vystoupí Babalet, Švihadlo, Sto zvířat, Šum svistu a jiní). Zahrada 2002 se koná mezi 3. a 6. červencem v Náměšti na Hané a přivítá mj. opět Roberta Křesťana, Hradišťan, Jablkoň, ale i Bluesberry či Sestry Steinovy. Pódium Litoměřického kořene se začátkem o den později navštíví Už jsme doma, Psí vojáci, Ahmed má hlad, Echt!, Traband. Stejný termín 4. - 6. 7. je vyhrazen zřejmě nejprestižnějšímu a věčně bobtnajícímu festivalu Rock For People v Českém Brodě, který v sobě soustřeďuje hledače talentů, mapovače kvalitní domácí scény, experimentátory a dovozce zahraničních hvězd. Na třech pódiích se letos představí z poslední kategorie Chumbawmaba, Transglobal Underground, Agnostic Front, z domácí scény snad nevynechá účast téměř nikdo, z nováčků mj. vítězové soutěže, kterou Rock For People přes rok pořádá. Zřejmě největším konkurentem Rock For People bude jednodenní Open Air Field (4. 7.), konaný na Proboštských jezerech v Brandýse nad Labem, který představí na pěti pódiích různé odnože taneční scény, celou českou taneční špičku a hvězdné Chemical Brothers. Dramaturgicky milou náplní druhého červencového víkendu je letošní překvapení - Bigbít Český Krumlov, na kterém vystoupí Čechomor, Balcar trio s Danem Bártou, Zuzana Navarová, Iva Bittová, Roman Dragoun, ASPM, Michal Kaščák či Metamorphosis. Mezi 11. a 14. červencem se také konají již tradiční Boskovice. 12. a 13. července se koná další solitér těchto prázdnin - festival Colours Of Ostrava, který představí Tata Bojs, Hypnotix, Kryštofa, Chorchestr, ale také Zion Train anebo překvapení letošního Respectu - francouzské Senses. 13. července je možné zajet též do Lipnice nad Sázavou, kde se koná Rocková Lipnice. Třídenní Festival Králíky vypukne 19. července se skupinami MIG 21, Tata Bojs, Už jsme doma či Vidiek a vyvrcholí slovinskými Laibach. Jednodenní Hufest je naplánován na 20. července do Poděbrad a na jedno pódium pozve Sto zvířat, Tři sestry, Ready Kirken, Wohnout, Annu K. a další. Ve stejný den se koná mj. též Šumava Rocks v Sušici s Philem Shoenfeltem, Romanem Dragounem, Support Lesbiens, J.A.R. a vzácným hostem, Hanou Hegerovou. Již tradiční Benátská noc vypukne 26. července v Malé Skále u Jablonce nad Nisou se skupinami Monkey Business, Kryštof, Jablkoň, OK Band, Kabát, Hradišťan, Lojzo aj. Týž den startují Prázdniny v Telči, na kterých se během osmnácti dnů představí Ida Kelarová, Zuzana Navarová, Žalman, Javory či opět Hradišťan... Dvoudenní Valašské slunce (od 26. 7.) na koupaliště ve Valašském Meziříčí přiveze Lenku Dusilovou, Karla Zicha, Fleret, Premier, Kryštofa či Desmod. Srpnovou nabídku přinesou LN v průběhu července.
</TEXT>
</DOC>
<DOC>
<DOCID>LN-20020627086</DOCID>
<DOCNO>LN-20020627086</DOCNO>
<DATE>06/27/02</DATE>
<TITLE>
Dvě publikace přibližují diplomata, spisovatele, překladatele a dramatika, jubilanta Viktora Fischla
</TITLE>
<TEXT>
K 90. narozeninám mimořádné osobnosti české literatury a izraelské zahraniční politiky vydala dvě nakladatelství knížky, které podrobně mapují životní osudy Viktora Fischla. Hovory Dany Emingerové se spisovatelem a diplomatem vydalo pod titulem Dva životy nakladatelství G plus G; monografii Milady Kaďůrkové Setkání s Viktorem Fischlem uvádí nakladatelství Mladá fronta.
Obě publikace vycházejí z bohatství peripetií, jež bylo Fischlovi prožít. Obě se zastavují v uzlových momentech literátova života osobního i u zásadních milníků jeho "úřednické" kariéry. Obě komentují Fischlovu osobnost s neskrývaným obdivem, vycházejícím nepochybně i z vlastní zkušenosti při setkáních se spisovatelem.
</TEXT>
<HEADING>
Dva životy aneb Hovory s Viktorem Fischlem
</HEADING>
<TEXT>
Sympaticky prostou formu zvolila Dana Emingerová: zdánlivě nepřetržité pásmo "hovorů o životě" dělí na kapitoly nazvané tituly Fischlových knih a uvádí je vždy malou ukázkou daného textu. Od Hebrejských melodií, sbírky raných Fischlových veršů z roku 1936 (vyhrála tehdy v Lyrické soutěži Melantrichu), až po Loučení s Jeruzalémem (Melantrich 1997) vytváří autorka se spisovatelem dialogový oblouk - od úvah o vlastních kořenech po vědomí blížící se smrti. Velký časový rozsah v tomto oblouku přítomný umožnil oběma zpovídajícímu i tázanému - vypořádat se se zásadními tématy Viktora Fischla. Baví se o Židech, o rodině, o dětství v Hradci Králové, o poezii, o nacismu a holocaustu, o Londýně, o "nejupřímnějším politikovi" Janu Masarykovi, o diplomacii a dalších politicích, o tom, jak se z básníka stane spisovatel, o stáří a umírání, samozřejmě i o ženě a dětech - ale to jen letmo, neboť Viktor Fischl nepatří k těm, kdo se na potkání svěřují s intimitami. V kapitole nazvané podle sbírky z roku 1946 Anglické sonety vypráví Viktor Fischl například o létech strávených v Londýně. Když v roce 1939 emigroval, měl jasné zadání: obstarat pro nejohroženější představitele československého židovstva britská víza. To poslání splnil a dostal nové úkoly. Stal se spolupracovníkem exilové vlády, konkrétně Jana Masaryka, byl spojkou se světovými židovskými organizacemi a později obstarával styk s britským parlamentem a tiskem. Vzpomíná, jaké uspokojení mu přinášelo organizovat všelijaké kulturní podniky, jimiž se propagovalo Československo. Někdy se o jeho rodné zemi ovšem mluvilo v tragických souvislostech. Právě uplynulo šedesát let od vyhlazení Lidic a Ležáků. Viktor Fischl tehdy v Londýně napsal poemu Mrtvá ves, podle Václava Černého to nejlepší, co bylo za války v emigraci napsáno. "Byla to dlouhá báseň," vzpomíná dnes Viktor Fischl, "kterou jsem stvořil jako okamžitou odpověď na kruté zprávy z domova a dokončil ještě týž den pozdě v noci. Za pár dní byla Mrtvá ves přeložena do angličtiny, do polštiny a vysílána BBC. Zároveň jsem se obrátil na významné spisovatele, anglické i ty v exilu, a z jejich příspěvků sestavil knížku - takové citové výpovědi, básně a povídky na téma Lidic od osobností třeba jako H. G. Wells, Thomas Mann, americká básnířka Edna... Mělo to obrovský ohlas, neboť Lidice opravdu zasáhly a pobouřily každého Angličana. Úcta k Čechům v té době v Londýně přes noc nepředstavitelně stoupla."
</TEXT>
<HEADING>
V Izraeli nežije náhodou
</HEADING>
<TEXT>
Podstatou mimořádnosti je ve Fischlově případě - kromě všech talentů, jimiž jej osud obdařil - zajisté fakt, že prožívá svůj život ve dvou zcela odlišných kolejích. Sám si tuto výjimečnost uvědomuje: "Žil jsem - a to pokládám za největší požehnání, jakého se mi dostalo vlastně dva životy. Jeden jako diplomat, druhý jako spisovatel. Diplomatem jsem byl víc než pětatřicet let. Všechno ostatní byla literatura. A tahle dvojjakost, podvojnost, dvojkolejnost, nebo jak tomu chcete říkat, je jako broušený diamant, na němž září mnoho faset: Praha a Jeruzalém. Viktor Fischl a Avigdor Dagan. Český spisovatel a izraelský diplomat. Zkrátka takových párů je v mé biografii tolik, že v té dvojí koleji už vidím něco jako svůj erbovní znak." K tomu, aby mohl dnes tak bohatě rekapitulovat, musel prožít sedmadvacet let v Československu, deset let v Anglii a zbytek svých dosavadních dní (s diplomatickými zastávkami v Japonsku, Barmě, Jugoslávii, Norsku a Rakousku) v Izraeli. Nad otázkou, proč už přes půl století žije v Jeruzalémě, kde přijal hebrejské jméno Avigdor Dagan, nezaváhá: Prostě tam patří. "Když procházím ulicemi Jeruzaléma, vím, že v těchto místech pobýval král David, chodil tudy jeho syn Šalamoun, promlouvali zde proroci. A cítím, že toto místo je součástí mého hlubokého já. Anebo je to naopak, že já jsem součástí toho místa. Řekl bych to takhle: Prahou jsem okouzlen, kdežto s Jeruzalémem jsem svázán osudově... Stejně dobře jsem se mohl narodit třeba v Záhřebu v Chorvatsku jako moje sestra nebo v Anglii, kde přišel na svět náš prvorozený syn. Jediná země, kde se Žid nenarodí pouhou náhodou, kde nežije pouhou náhodou, je Izrael."
</TEXT>
<HEADING>
Setkání s Viktorem Fischlem
</HEADING>
<TEXT>
Milada Kaďůrková v předmluvě své knihy Setkání s Viktorem Fischlem předesílá, že neměla v úmyslu psát monografii. Oslovena dílem, které "přináší v nevídané bohatosti též dávno odhozený, a přece bolestně postrádaný důraz na etiku vztahů lásky, manželství, přátelství a všeobecné lidské sounáležitosti", chce čtenáře inspirovat k přečtení Fischlových knih a k zamyšlení nad jejich aktuálním sdělením. Zvolila formu komentovaných ukázek a citátů z korespondence a telefonických rozhovorů, jež se spisovatelem vedla. Výsledkem je přehledný text, v němž se osobní linie úzce prolíná s literární a v němž čtenář najde jakousi rukověť k náhledu na Fischla a jeho dílo. Autorka věnuje totiž také značnou část své práce rozboru uměleckých prostředků Fischlovy literární tvorby. Čtenářsky zajímavé jsou životopisné pasáže, zejména ty z mládí, třeba vyprávění o prvních autoritách, jež vedly mladého poetu k další tvorbě. Byl to například Jaroslav Šimsa, první kritik i opora, či Pavel Eisner, který dvě básně ze sbírky Jaro přeložil do němčiny, uveřejnil v Prager Presse a který v recenzi Knihy noci napsal: "Nedivil bych se ani, kdyby od Viktora Fischla přišla jednou i próza zcela zvláštní a posvěcené krásy." Kniha má potřebný biografický rejstřík i přehled literární tvorby Viktora Fischla včetně jeho překladů do jiných jazyků. Pokud jde o hodnotící pasáže, někdy se autorka, pohlcena zřejmě pochopitelným obdivem k objektu svého zkoumání, bohužel neubrání zbytečným klišé. Když například líčí, jak básník, "přesazen" z českého prostředí do hebrejského, přestal na čas psát a věnoval se malování, Kaďůrková píše: "...Poezie je královnou a básníku opravdu oddanému nedovolí zapomenout. Její tvůrčí přetlak neovladatelně, nečekaně vytryskne jako osvěžující životodárný pramen a znovu a znovu - i proti nepřející realitě světa - zaplaví básníkovo srdce, které nemůže přestat zpívat..." Viktor Fischl zajisté takovéto pomůcky, vypůjčené z docela jiného žánru, nepotřebuje. Jeho zbraně jsou docela jiného kalibru. Proto je i dnes, v devadesáti letech, tolik váženým autorem, že při vší emotivní naléhavosti a se všemi filozofickými podtexty si jeho psaní uchovalo jednoduchost vyjádření, myšlenkovou přímost a jazykovou barvitost.
Viktor Fischl v datech
1912 narozen 30. června v Hradci Králové
1934 - 1938 parlamentní sekretář Židovské strany, redaktor týdeníku Židovské zprávy
Kniha nocí, Hebrejské melodie
</TEXT>
<HEADING>
1938 ukončil studia práv na UK v Praze
</HEADING>
<TEXT>
1939 po Hitlerově vpádu emigroval do Londýna, obstaral víza pro ohrožené Židy, do začátku války zachránil na 200 osob, spolupracovník Jana Masaryka v exilové vládě
1940 spolu s Františkem Langerem, Josefem Kodíčkem, Gustavem Winterem, Jurajem Slávikem aj. založil čs. PEN klub v exilu, byl jeho tajemníkem
Anglické sonety, Evropské žalmy, Lyrický zápisník, Mrtvá ves
1947 první tajemník čs. velvyslanectví v Londýně; šéf oddělení v Informačním odboru ministerstva zahraničních věcí
1949 legálně vycestoval s rodinou do Izraele
1950 ve službách izraelského ministerstva zahraniční přijímá hebrejské jméno Avigdor Dagan
Hovory s Janem Masarykem, Píseň o lítosti
1955 - sekretářem izraelského velvyslanectví v Japonsku
1959 - 1961 velvyslanecký rada v Barmě
1961 - 1964 izraelský velvyslanec v Polsku
1966 izraelský velvyslanec v Jugoslávii
1969 - 1972 izraelský velvyslanec v Norsku a na Islandu
1974 - 1977 izraelský velvyslanec v Rakousku
Kuropění
</TEXT>
<HEADING>
1977 po odchodu do výslužby se věnuje literatuře
</HEADING>
<TEXT>
Dům u tří houslí, Dvorní šašci, Figarova zlatá svatba, Hrací hodiny, Jeruzalémské povídky, Pátá čtvrť, Píseň o lítosti, Ulice zvaná Mamilah, Všichni moji strýčkové
1991 vyznamenán československým Řádem T. G. Masaryka
Setkání, Strýček Bosko, Velocipéd pana Kulhánka
</TEXT>
<HEADING>
1996 vyznamenán Řádem T. G. Masaryka České republiky
</HEADING>
<TEXT>
Loučení s Jeruzalémem, Maškary v Benátkách, Povídky ze starého cylindru, Říkali mu Sefi, Zátiší s houpacím koněm, Žalmy a poezie
1999 doktor honoris causa teologických věd na Evangelické teologické fakultě UK v Praze
Hovory s jabloní, Modrý kolotoč, Rodný dům, Skorobajky
Pramen: M. Kaďůrková: Setkání s Viktorem Fischlem
</TEXT>
</DOC>
<DOC>
<DOCID>LN-20020627087</DOCID>
<DOCNO>LN-20020627087</DOCNO>
<DATE>06/27/02</DATE>
<TITLE>
říká producent David R. Kappes o oceňovaném filmu Anne Franková, natáčeném v Praze
</TITLE>
<TEXT>
Příběh snad nejznámější židovské dívky získal jedenáct nominací a dvě ceny Emmy - za nejlepší film a nejlepší výpravu. Tu vytvořil český architekt Ondřej Nekvasil a jeho Amsterdam čtyřicátých let vyrostl ve skutečnosti na Janáčkově nábřeží v Praze. Nyní se film režiséra Roberta Dornhelma a producenta Davida R. Kappese do Prahy vrací, bude uveden 1. července v kině Oko v rámci festivalu Devět bran.
LN: Váš film ještě čeští diváci většinou neměli možnost zhlédnout, ale působivý příběh Anne Frankové je i zde znám docela dobře. Podařilo se vám jej obohatit o něco nového?
To rozhodně. Děj totiž nevychází přímo ze slavného deníku Anne Frankové, ale z nové knihy, kterou o ní napsala rakouská autorka Melissa Müllerová. Náš film se z velké části zabývá těmi částmi osudu Anne Frankové, které nikdo nezná. Původně jsme dokonce chtěli vyprávění začít ještě ve Frankfurtu, kde žila, než se s rodiči přestěhovala do Amsterdamu. Pak jsme z praktických důvodů časový záběr přece jen zkrátili, i tak ale začínáme v době, kdy Anne prožívala šťastné dětství. Chodila nejprve do běžné školy spolu s nežidovskými dětmi, žila úplně normálním životem. Vyhlédla si chlapce, žárlila na svou starší sestru... Tohle období film vykresluje opravdu zevrubně a myslím, že i neobyčejně poutavě.
LN: Stejně podrobně ovšem zobrazujete i jiné méně známé období, které následovalo poté, co byl za okupace odhalen úkryt její rodiny.
Ano, po nejznámější části příběhu, kterou zachycuje slavný deník, následuje zatčení, tranzitní tábor. Spojenecké jednotky byly vzdálené méně než padesát kilometrů, když dal velitel rozkaz k odjezdu posledního vlaku, ve kterém byla i Anne. Sledujeme pak její cestu několika koncentračními tábory až do Bergen-Belsenu, kde zemřela. Nebylo to ani dva týdny před osvobozením tábora.
LN: Není takový příběh - z hlediska producenta - příliš drastický, a tudíž riskantní?
Ne, protože mám za to, že tenhle příběh prostě musí být vyprávěn. My se snažíme jej vyprávět pravdivě a přesně, nikoli sentimentálně. Neděláme z Anne světici, kterou nebyla. Dokázala být i pěkně protivná jako všechny děti, prostě úplně normální dívka. To právě dává příběhu sílu, když se nic nezamlčuje a neukazuje se jen barvotisk.
LN: Přizpůsobovali jste se nějak vědomě americkému publiku, kterému je film do značné míry určen?
Museli jsme dostát některým požadavkům americké televize. Platí určitý soubor norem ohledně toho, co můžete a nemůžete ukazovat, má-li být film volně šířen - zcela nepřípustná je například nahota, zvlášť pokud jde o film určený do tzv. rodinného vysílacího času mezi osmou a jedenáctou večer. Ale v mnohém obvyklé americké hranice překračujeme, zejména pokud jde o zobrazení koncentračních táborů. Ukazujeme věci, které by diváci v televizním filmu normálně nikdy neviděli.
LN: Dala vám televize ABC, pro kterou se film točil, nějaké speciální instrukce, co od filmu očekává?
Nechali nás pracovat velmi svobodně. Společnost Walt Disney, která ABC vlastní, se zasazovala o jediné - aby příběh byl co nejvěrnější. To jsme pochopitelně chtěli i my. Dokonce jsme se kvůli tomu dostali do sporu s nadací Anne Frankové, která se nám usilovně snažila překazit plány, protože jsme nepoužívali jen deník jako výhradní pramen informací. Velké zásluhy má prezident společnosti Michael Eisner, který projekt zaštítil navzdory hrozbám žalob. Na ty nakonec nedošlo - naši protivníci sami uznali, že se film docela povedl.
LN: Máte dvě ceny Emmy z jedenácti nominací, jste spokojeni?
Samozřejmě, že jsme. A máme ještě další cenu, která se cenám Emmy vyrovná, jestli je dokonce nepředčí. Je to Peabodyho cena, v oblasti vysílání jakýsi ekvivalent Pulitzerovy ceny. Emmy je velmi prestižní ocenění, vše kolem něj ale souvisí především s popularitou. O Peabodyho ceně rozhodují univerzitní odborníci. Proto jsme na ni velmi hrdí.
LN: Neuvažovali jste o tom, že byste spolu s dvoudílnou televizní verzí vytvořili i "plnohodnotný" distribuční film?
V Americe není zvykem točit film zároveň pro televizi a pro kina. Jsou to dvě různé kategorie a existuje řada smluvních a zákonných omezení, která něco takového v podstatě znemožňují. Přesto jsme o této možnosti v průběhu natáčení diskutovali, ale nakonec jsme to zavrhli. Bylo by to příliš složité.
LN: Využili jste služeb českého architekta Ondřeje Nekvasila, který nakonec získal cenu Emmy za výpravu. Obvyklejší nicméně je, že si Američané klíčové členy štábu přivážejí z domova. Proč jste se vy rozhodl jinak?
Pracoval jsem zde rok předtím na seriálu Duna. Byl jsem v České republice poprvé a nesmírně na mě zapůsobila úroveň českého filmařského řemesla. Řekl jsem si, že příští věc chci produkovat zase v Praze. Anne Franková představovala mimořádně těžký úkol, museli jsme postavit dokonalou kopii části někdejšího Amsterdamu. Měl jsem na výběr několik lidí, kteří to mohli dělat. Když jsem si prohlédl Ondřejovy práce, rozhodl jsem se dát mu šanci. Samozřejmě se proti tomu doma ve Spojených státech zvedl určitý odpor, ale výsledek ukázal, že jsem zvolil opravdu dobře. Pražský Amsterdam byl dokonalý, ani v tom skutečném by to nešlo naaranžovat lépe, protože město se od té doby dost výrazně proměnilo. Lidé z Domu Anne Frankové byli konsternováni věrností dekorací, přijel sem dokonce natáčet nizozemský televizní štáb. Ondřej i celý český tým odvedli skvělý kus práce.
</TEXT>
</DOC>
<DOC>
<DOCID>LN-20020627088</DOCID>
<DOCNO>LN-20020627088</DOCNO>
<DATE>06/27/02</DATE>
<TITLE>
3000 mil na útěku (USA) 18 %
</TITLE>
<TEXT>
Akční road thriller režiséra Demiana Lichtensteina. Pět falešných Elvisů se v rámci týdne Elvise Presleyho v Las Vegas pokusí vyloupit místní kasino.
Aféra s náhrdelníkem (USA) 40 %
Hilary Swanková v romantickém historickém dramatu z doby Ludvíka XVI. Remake filmu Marcela L'Herbiera z roku 1945.
</TEXT>
<HEADING>
Archa pro Vojtu (ČR) 30 %
</HEADING>
<TEXT>
Otec, matka, dcera a syn. Rodina sama pro sebe normální, ale pro okolí hodna zvýšené pozornosti. Malý Vojta (Vojta Orel) má totiž Downův syndrom...
Asterix a Obelix: Mise Kleopatra (Francie, Německo) 60 %
V dalším dobrodružství galských hrdinů si královna Kleopatra usmyslela, že za tři měsíce postaví Caesarovi nový palác. Kdo pomůže architektovi Numerobisovi s nesnadným úkolem?
Bůh je velký - já ne (Francie) 60 %
Komedie o mladičké Michele, která s každým novým milencem přijímá i nové náboženství. V hlavní roli francouzská hvězdička Audrey Tautouová.
</TEXT>
<HEADING>
Crossroads (USA) 20 %
</HEADING>
<TEXT>
Teenagerské komediální drama o třech věrných kamarádkách, které na společném výletě po USA najdou samy sebe. V jedné z hlavních rolí se objeví popová hvězda Britney Spearsová.
Elita (USA) 75 %
Ryan Phillippe jako mladý geniální programátor nastoupí do obří softwarové společnosti. Ve firmě se ale děje cosi nekalého.
</TEXT>
<HEADING>
Chléb a tulipány (Itálie) 96 %
</HEADING>
<TEXT>
Romantická italská komedie o Rosalbě, ženě v domácnosti, která se díky vlastní nešikovnosti podívá do Benátek a pozná pravou lásku po italsku.
</TEXT>
<HEADING>
Jmenuji se Sam (USA) 53 %
</HEADING>
<TEXT>
Mentálně postiženému Samovi (Sean Penn) chce sociální úřad odebrat dceru, kterou vychovával s pomocí skupiny věrných přátel. Na pomoc přichází úspěšná právnička (Michelle Pfeifferová).
</TEXT>
<HEADING>
John Q (USA) 40 %
</HEADING>
<TEXT>
Denzel Washington jako milující otec v thrilleru Nicka Cassavetese. Syn Michael má vážnou srdeční vadu a potřebuje urychleně transplantovat srdce. Rodiče však nemají potřebných 200 tisíc dolarů na operaci.
</TEXT>
<HEADING>
Kate a Leopold (USA) 59 %
</HEADING>
<TEXT>
Romantická komedie s Meg Ryanovou jako Kate ze současného New Yorku a Hughem Jackmanem jako vévodou Leopoldem z New Yorku konce 19. století, kteří se do sebe díky časové smyčce zamilují.
</TEXT>
<HEADING>
Král Škorpion (USA) 66 %
</HEADING>
<TEXT>
Velký úspěch obou Mumií si žádal pokračování. Film tentokrát vypráví dramatický příběh bojovníka, který postoupí z nájemného žoldnéře až k postu slavného krále.
</TEXT>
<HEADING>
Lásce na stopě (USA) 49 %
</HEADING>
<TEXT>
Producent Jonathan (John Cusack) a psychiatrička Sára si v americké romantické komedii zahrávali s osudem a nevyplatilo se jim to. Naštěstí dostanou ještě jednu šanci.
</TEXT>
<HEADING>
Muž, který nebyl (USA) 90 %
</HEADING>
<TEXT>
Kriminální drama bratrů Coenových se odehrává v maloměstě jižní Kalifornie. Hlavním hrdinou je kadeřník a smolař Ed (Billy Bob Thorton), kterého podvádí žena.
</TEXT>
<HEADING>
Na křídlech vážky (USA) 47 %
</HEADING>
<TEXT>
Doktor Darrow se v mystickém dramatu vzpamatovává ze smrti své ženy. V jeho okolí se začínají dít zvláštní, nadpřirozené věci.
</TEXT>
<HEADING>
Ostrovní zprávy (USA) 75 %
</HEADING>
<TEXT>
Quoyle se po smrti své bláznivé manželky vydává na cestu k poznání sebe samého. Vrací se do domu svých rodičů, kde mu krása přírody pomáhá zapomenout na minulost.
Proroctví z temnot (USA) 64 %
Po tragické smrti milované manželky nachází novinář z Washington Post John Klein (Richard Gere) blok plný podivných kreseb.
Radhošť (ČR) 60 %
Tři povídky mladých českých tvůrců. Zahrádka ráje Bohdana Slámy, Otevřená krajina svobodného muže Pavla Gobla a Radhošť Tomáše Dorušky.
</TEXT>
<HEADING>
Rok ďábla (ČR) 85 %
</HEADING>
<TEXT>
Nový mystifikační film Petra Zelenky je smutnou komedií o andělích. V hlavních rolích Jaromír Nohavica, Karel Plíhal a skupina Čechomor.
Sedmý hřích (USA, Francie) 44 %
Erotický thriller s Angelinou Jolie jako krásnou tajemnou americkou manželkou kubánského obchodníka Antonia Banderase.
Showtime (USA) 65 %
Detektiv Mitch (Robert De Niro) a pochůzkář Trey (Eddie Murphy) se v akční komedii stanou hvězdami televizní reality show.
</TEXT>
<HEADING>
Spider-Man (USA) 77 %
</HEADING>
<TEXT>
Režisér Sam Raimi zfilmoval kultovní americký komiks. Tobey Maguire jako titulní hrdina s pavoučími schopnostmi se bude muset utkat s Green Goblinem (William Dafoe). V sázce je osud světa.
Storytelling (USA) 93 %
Hořká komedie se skládá ze dvou povídek o lidech, kteří touží vyprávět příběhy. Film nezávislého amerického režiséra Todda Solondze.
Swing (Francie) 50 %
Cikánská balada francouzského režiséra Tonyho Gatlifa o chlapci Maxovi, který pozná svoji první lásku na prázdninách u babičky.
Těžce zamilován (USA) 46 %
Komedie bratří Farrellyových o povrchním chlapíkovi Halovi, kterého svou vnitřní krásou oslní obézní Rosemary (Gwyneth Paltrowová).
</TEXT>
<HEADING>
Úkryt (USA) 79 %
</HEADING>
<TEXT>
Čerstvě rozvedená Mag a její dcera Sarah se dobrovolně uvěznily v úkrytu - tajné místnosti jejich newyorského bytu, kde hrají hru na kočku a na myš se třemi vetřelci.
</TEXT>
<HEADING>
Únos domů (ČR) 60 %
</HEADING>
<TEXT>
Český film nejen pro děti podle knihy Ivy Procházkové. Libora po smrti rodičů odložili strýc s tetou do prominentního internátu. Nečekaná událost mu změní život - k lepšímu.
</TEXT>
<HEADING>
V ložnici (USA) 58 %
</HEADING>
<TEXT>
Celovečerní debut režiséra Todda Fielda už stačil získat tři nominace na Zlaté glóby a pět nominací na Oscara. Popisuje život americké rodiny žijící na pobřeží Nové Anglie.
Wasabi (Francie, Japonsko) 60 %
V akční krimikomedii podle scénáře Luca Bessona hraje Jean Reno drsného policajta, který zjistí, že má dceru japonsko-francouzského původu.
* Hodnocení čtenářů měsíčníku Cinema. Průměr z procent, která filmu udělili čtenáři v anketě na webové stránce cinema.burda.cz (maximum je 100 %). Údaj je k 24. 6. 2002.
</TEXT>
</DOC>
<DOC>
<DOCID>LN-20020627089</DOCID>
<DOCNO>LN-20020627089</DOCNO>
<DATE>06/27/02</DATE>
<TITLE>
říká o své dosavadní divadelní dráze Marie Málková, letošní držitelka Ceny Alfreda Radoka
</TITLE>
<TEXT>
V 60. letech patřila k nejvýraznějším začínajícím herečkám. S inscenacemi, které její muž, režisér Jan Grossman, nastudoval v Divadle Na zábradlí, objela západní Evropu. Diváci si pamatují i její krásnou a uhrančivou židovku z Jasného filmu Všichni dobří rodáci. Přišla sovětská okupace a normalizace a Marie Málková víceméně dobrovolně zvolila ústup ze slávy - patřila k těm málo herečkám, které v televizních inscenacích nikdy "nezasedaly na stranických schůzích".
LN: Po srpnu 1968 jste musela na patnáct let opustit angažmá. Neměla jste strach, že svou profesi zapomenete?
Mě vlastně přímo nikdo nevyhazoval, jen mi bylo naznačeno, jak by to asi v budoucnu mohlo vypadat. Byla jsem neobsazována, přeobsazována, alternována. Fakta a události se překrucovaly. Lhalo se, mlžilo, polopravdy se vydávaly za pravdu a odevšad čišel strach o existenci. A jak šel čas, uběhly dva roky, pět let, říkala jsem si - to už nemůže dlouho trvat, už se to zlepší. Tu a tam nějaká herečka onemocněla, šla na mateřskou, byla potřeba alternace, přebudovával se soubor a dostala jsem se k hostování. Ale najednou to bylo sedm let, za chvíli deset, dvanáct, patnáct - a byla jsem ve věku, kdy pro herečku ta nejplodnější léta byla za mnou. Ale že bych mohla něco zapomenout, zůstat stát, to mě vůbec nenapadlo.
LN: Občas jste ale i v té době hrála v různých divadlech...
Měla jsem štěstí, že i přesto všechno jsem hrála v kvalitních inscenacích - Anežku v Kutnohorských havířích, Katrin v Matce Kuráži, Klementinu v Zapomeňte na Hérostrata, Leonu ve Vášni jako led, Maryšu. Jen za těch patnáct let jich místo několika desítek bylo pět nebo šest. Prostě herecký život ve zkratce.
</TEXT>
<HEADING>
LN: Proč jste s manželem nezůstali v zahraničí?
</HEADING>
<TEXT>
Jan nechtěl být emigrantem. Říkal, že když nejde o život, tak nebude utíkat. A hlavně cítil velkou zodpovědnost za Zábradlí.
LN: Jste vlastenka? Co pro vás tento pojem obnáší?
Samozřejmě že jsem. Jinou než tuto vlast nemám, záleží mně na ní. Naše generace se narodila ve válce a možná v sobě neseme permanentní ostražitost před ohrožením.
LN: Myslíte si, že pojem vlastenectví má dnes ještě nějaký význam?
Asi jak pro koho. Když jsem v roce 1996 začala pracovat v Michli na herecké škole Věry Kmochové, připravovala jsem se studenty pásmo o různých podobách lásky. Chtěla jsem zařadit i báseň Antonína Sovy Zpěv domova. Při jejím čtení pokaždé žasnu nejen nad krásou slov, ale i nad jejich obsahem. Poznala jsem ale, že na mladé lidi nezapůsobily, a tak jsem lásku k vlasti vypustila. Možná je to v dnešní době dobře. Nevím.
LN: Jaké bylo vaše rodinné zázemí, co dělali vaši rodiče?
Maminka byla z Prahy a chtěla být malířkou. Když neudělala zkoušky na akademii, odjela na prázdniny navštívit rodinnou přítelkyni do Králova nad Tisou na Podkarpatské Rusi, kde potkala tatínka, pocházejícího z Jeníkova u Kameniček. Po ukončení Hodnostní četnické školy v Užhorodu tam sloužil jako praporčík a chodil k té známé na obědy. Byla to prý oboustranná láska na první pohled. Vzali se, narodila se moje sestra a vzápětí zažili dramatický útěk do Čech. Po obsazení Podkarpatské Rusi na jaře 1939 utíkali přes Rumunsko a Jugoslávii do Čech, přes Slovensko už nemohli, tam už byl Slovenský štát. Po různých peripetiích otce služebně přidělili do Vysokého Mýta, kde jsem se za války narodila.
</TEXT>
<HEADING>
LN: Začala jste s divadlem už ve škole?
</HEADING>
<TEXT>
Na základní škole nás učil ruštinu František Šantrůček, bývalý legionář a velký divadelník. Hodně se mi věnoval, mluvil se mnou o divadle, literatuře, malířství a jeho rodina se stala mým druhým domovem. Potom na jedenáctiletce mě další můj učitel Josef Mlejnek přijal do dramatického kroužku a mou první rolí byla Dorotka ve Strakonickém dudákovi. Nad fotografiemi z představení můj muž kdysi poznamenal - korejské dítě v českém kroji... Velký význam pro mě mělo přátelství s rodinou spolužačky Růženky Bočkové. Mezi její předky patřil i významný český herec Karel Noll, první představitel Švejka. Po únoru '48 jim vzali tiskárnu, ale zůstaly jim knihy, které se nám tehdy běžně nepředkládaly, a ty mi půjčovali.
</TEXT>
<HEADING>
LN: Chtěla jste být vždycky herečkou?
</HEADING>
<TEXT>
Já jsem vždycky chtěla být vším. Opičila jsem se i po starší sestře, která chtěla být odmalička lékařkou, že já budu taky. Chtěla jsem být i ošetřovatelkou zvěře v cirkuse nebo zoo. Potom jsem měla dlouhé období vášně pro astronomii, hlavně mě lákal romantický pohled na noční oblohu. Mou celoživotní tajnou touhou jsou letadla a lodě, ale je to touha marná, beznadějná a moc jsem se s ní nesvěřovala. Dokud žil tatínek zemřel, když mi bylo jedenáct a sestra byla prvním rokem na medicíně - říkal, že budu advokát, všechny své prohřešky jsem mu vždy vyargumentovala. A když přijedu na tatínkovu rodnou Vysočinu, probouzejí se ve mně geny dávného selského rodu. Možná jsem se stala herečkou, abych si vše, čím nemohu být ve skutečnosti, alespoň zahrála.
LN: Na co jste myslela, když jste v roce 1995 na Pražském hradě přebírala od prezidenta za svého muže státní vyznamenání in memoriam?
Zřejmě jsem byla ve zvláštním, až existenciálním rozpoložení, kdy jsem se na Janův i svůj život dívala jakoby z druhého břehu. Zároveň si přesně vybavuji, jak předtím v Národním divadle při Libuši se má sestra klepala zimou a šla si pro kabát a já jsem hořela a byla ve velké křeči. Večer jsem ve Vladislavském sále seděla podle abecedy vedle Miloše Formana - ten se s Janem znal dávno přede mnou. Něco mi o něm vyprávěl a já mu zase dokola opakovala, že před týdnem šlo v televizi Hoří, má panenko. A také jsem si říkala, že se můj muž zařadil mezi ty, kteří aby došli uznání, musejí zemřít. Takže s tou Radokovou cenou na tom nejsem nakonec nejhůř.
LN: Váš muž se s Alfredem Radokem dlouho přátelil a hodně o něm psal. Znala jste se s ním také?
Znala je silné slovo. Když jsem byla ještě ve škole, přišla jsem na Radokovu přednášku v Klubu architektů na Malé Straně. Jan Grossman mě představil jako studentku DAMU, kterou angažoval na Zábradlí. Majíc v paměti všechny Radokovy inscenace, které jsem po příchodu do Prahy ještě stihla vidět, uctivě jsem se mu uklonila, ale on na mě upřel divoký, ostrý až hněvivý pohled. Dodnes nevím proč, čím jsem ho popudila. Když jsem se na to později vyptávala, Jan se jenom smál a říkal, že "Alfred je prostě někdy takový..." Teď v dubnu jsem to vypravovala paní Radokové a ta se také jen smála. Když už jsem byla na Zábradlí a Radok chodil na naše představení, určitě jsem s ním mluvila, ale všechno překrylo to první setkání. Pane jo, teď si říkám, že on by mi cenu, která nese jeho jméno, asi nedal.
</TEXT>
<HEADING>
LN: Co je podle vás pro herectví nejdůležitější?
</HEADING>
<TEXT>
Hodně vědět, hodně vidět, hodně znát, hodně umět, hodně cítit, neustále pokoušet a provokovat svou fantazii. A pak si z mnoha možností a podnětů, které jsme do sebe vstřebali, dobře vybrat a uhodit na ten nejpřesnější, nejčistší a nejpravdivější tón. O tom všem se snažím přesvědčit studenty na DAMU, s nimiž teď pracuji.
LN: Po listopadu jste se s manželem vrátili znovu na Zábradlí. Téměř celý tehdejší soubor se proti němu vzbouřil a k této nesmyslné revoltě se mnozí herci v médiích stále vracejí. Jak dnes tuto záležitost vidíte, rozčiluje vás to?
Tenkrát jsem to s mužem samozřejmě stoprocentně prožívala, ale nebyla to má věc, nebyla jsem toho součástí. Vrátila jsem se na Zábradlí nejdřív jako host, až když Jan po odchodu starého souboru musel opět budovat nový. Dřív by mě mezi sebe asi nepřijali, mohla být další vzpoura. Říkáte, že se k tomu někteří vracejí - když si toho všimnu nebo mě na to někdo upozorní, napadá mě, proč je třeba po větě "Když jsme odešli a Zábradlí se rozpadlo..." příslušný redaktor neupozorní na očividný fakt, že Zábradlí se nikdy nerozpadlo. Ani před nimi, ani po nich. Ale nijak mě to nerozčiluje, jsou to všechno malichernosti. Jan rád opakoval výrok: Malé věci odsunuji špičkou střevíce. - Také se to učím.
LN: Proč jste po mužově smrti ze Zábradlí vrátila do Libně, nevyhovovala vám poetika Petra Lébla?
Nikdy jsem se nebránila novým podnětům, nové práci, novým lidem, baví mě zkoušet a obracet věci ze všech stran. Spolupráce s Petrem Léblem na Pitínského Pokojíčku a Genetových Služkách byla příjemná, zajímavá a podle ohlasů i úspěšná. Ale já jsem v té době byla, jak se říká v amerických seriálech, "hodně zranitelná" a na výkyvy a poryvy povahy, citů, myšlení a činů tehdejšího šéfa jsem nebyla naladěná ani zvědavá. Když se přestaly hrát Grossmanovy inscenace, myslela jsem, že pro ten okamžik jsem svůj úkol na Zábradlí splnila.
</TEXT>
<HEADING>
LN: A tak jste šla zpět na Palmovku?
</HEADING>
<TEXT>
Návrat na Palmovku byla ode mě velká chyba a omyl, i když bych už měla o životě a divadle něco vědět. Docela hloupě jsem naletěla na sliby, které zřejmě nebyly myšleny vážně. Dnes i do některých divadel stále víc proniká trend, který již zcela ovládl televizi a film - kdo si za život nenastřádal popularitu, neexistuje. Ale pokud jsem nechtěla být bez práce, jiné možnosti a nabídky jsem neměla. Někdy prostě správné řešení není.
LN: V posledním období jste však sklízela úspěchy s mladými režiséry. A také všude jinde než na mateřské scéně v Libni, odkud odcházíte. Nevadilo vám to?
Na Palmovce jsem od roku 1995 několik rolí zahrála, ale v inscenacích, které se na repertoáru příliš neohřály. Poslední představení Miláčka jsem hrála v prosinci, takže odcházím s velkou nulou. Potkalo mě však velké štěstí v podobě Iriny ve Třech sestrách v Divadle Komedie, to byl první Čechov v mém životě. Proti inscenační tradici přišel Michal Dočekal s radikálně novým pohledem. Téměř jsem se těšila na každou reprízu. Podobné je to při každém hraní Madelaine v Terase, ta pro mě znamená návrat k tomu nejlepšímu a nejdůležitějšímu, co jsem kdy na Zábradlí zažila. Náročnou a neobvyklou roli paní Červové ve Schwabově Lidomoru v režii Dušana Pařízka hraji již několik sezon, předtím jsme se sešli na Brechtově Baalovi. Letos na jaře mně nabídla režisérka Hana Burešová roli Stavroginové v Dostojevského Běsech. Byla to naše první spolupráce a shodou okolností byl i tady, jako ve Třech sestrách, mým partnerem David Prachař.
</TEXT>
<HEADING>
LN: Poznala jste někdy, že roli nezvládnete?
</HEADING>
<TEXT>
Vždycky jsem věřila, že když už mě režisér obsadí, ví proč. A věří, že to zvládnu. Vezměte si Irinu a Madelaine: to jsou typy postav, kterých jsem zahrála hodně málo a které mě právě v tom patnáctiletém období většinou minuly. Dnes bych je už normálně hrát neměla, ale díky režijním koncepcím a jakémusi přehodnocení došlo k časové smyčce a já je hraji. V básnické sbírce Miroslava Holuba Interferon čili O divadle hrají loutky z pimprlového divadla Epos o Gilgamešovi. Hádají se, perou, lítají z nich třísky, ale když dohrají, tak Škrhola, Kašpárek, Čert, Princezna, Rytíř Rudolf, Panímáma Škrholová, zkrátka všichni si povzdechnou takové role už nedostaneme, nikdy. I já si říkám, když myslím na Irinu a Madelaine - takové role už nedostanu. Nikdy.
Vždycky jsem věřila, že když už mě režisér obsadí, ví proč. A věří, že to zvládnu. Vezměte si Irinu a Madelaine: to jsou typy postav, kterých jsem zahrála hodně málo a které mě právě v tom patnáctiletém období většinou minuly. Dnes bych je už normálně hrát neměla, ale díky režijním koncepcím a jakémusi přehodnocení došlo k časové smyčce a já je hraji. V básnické sbírce Miroslava Holuba Interferon čili O divadle hrají loutky z pimprlového divadla Epos o Gilgamešovi. Hádají se, perou, lítají z nich třísky, ale když dohrají, tak Škrhola, Kašpárek, Čert, Princezna, Rytíř Rudolf, Panímáma Škrholová, zkrátka všichni si povzdechnou takové role už nedostaneme, nikdy. I já si říkám, když myslím na Irinu a Madelaine - takové role už nedostanu. Nikdy.
</TEXT>
</DOC>
<DOC>
<DOCID>LN-20020627090</DOCID>
<DOCNO>LN-20020627090</DOCNO>
<DATE>06/27/02</DATE>
<TITLE>
VÝTVARNÉ UDÁLOSTI
</TITLE>
<GEOGRAPHY>LONDÝN</GEOGRAPHY>
<TEXT>
Obraz Pabla Picassa nazvaný Akt s náhrdelníkem byl v úterý v Londýně vydražen za necelých 16 milionů liber (více než 700 milionů korun). Plátno je datováno rokem 1932 a zobrazuje tehdejší umělcovu milenku Marie-Therese Walterovou. Částka 15 956 650 liber je o dva a půl milionu vyšší, než za kolik byl o den dříve prodán obraz ze série leknínů Clauda Moneta. Ten byl v konkurenční aukční síni Sotheby's vydražen za 13 481 650 liber, tedy více než 600 milionů korun. Absolutní picassovský rekord stále drží olejomalba Žena se založenýma rukama, jež pochází z autorova modrého období. Před dvěma lety ji získal nový majitel za 55,6 milionu dolarů.
LONDÝN - Obraz Pabla Picassa nazvaný Akt s náhrdelníkem byl v úterý v Londýně vydražen za necelých 16 milionů liber (více než 700 milionů korun). Plátno je datováno rokem 1932 a zobrazuje tehdejší umělcovu milenku Marie-Therese Walterovou. Částka 15 956 650 liber je o dva a půl milionu vyšší, než za kolik byl o den dříve prodán obraz ze série leknínů Clauda Moneta. Ten byl v konkurenční aukční síni Sotheby's vydražen za 13 481 650 liber, tedy více než 600 milionů korun. Absolutní picassovský rekord stále drží olejomalba Žena se založenýma rukama, jež pochází z autorova modrého období. Před dvěma lety ji získal nový majitel za 55,6 milionu dolarů.
</TEXT>
</DOC>
<DOC>
<DOCID>LN-20020627091</DOCID>
<DOCNO>LN-20020627091</DOCNO>
<DATE>06/27/02</DATE>
<TITLE>
VÝTVARNÉ UDÁLOSTI
</TITLE>
<GEOGRAPHY>OSTRAVA</GEOGRAPHY>
<TEXT>
Mezinárodní sochařské sympozium začne 14. července v areálu Hornického muzea v Ostravě. Zúčastní se ho pět profesionálních sochařů ze Švédska, Polska, Německa, Japonska a České republiky. Možnost tvořit dostal také student sochařství Václav Litvan z Českého Krumlova, řekl sochař a organizátor akce Martin Kuchař. Sympozium potrvá do 10. srpna a denně od 10 do 18 hodin bude přístupné veřejnosti. "Jde o první kamenosochařské sympozium v Ostravě. Navíc je výjimečné tím, že sochaři si mohou vybrat z pěti různých kamenů," vysvětlil Kuchař. Dodal, že kameny budou vážit od jedné do pěti tun.
OSTRAVA - Mezinárodní sochařské sympozium začne 14. července v areálu Hornického muzea v Ostravě. Zúčastní se ho pět profesionálních sochařů ze Švédska, Polska, Německa, Japonska a České republiky. Možnost tvořit dostal také student sochařství Václav Litvan z Českého Krumlova, řekl sochař a organizátor akce Martin Kuchař. Sympozium potrvá do 10. srpna a denně od 10 do 18 hodin bude přístupné veřejnosti. "Jde o první kamenosochařské sympozium v Ostravě. Navíc je výjimečné tím, že sochaři si mohou vybrat z pěti různých kamenů," vysvětlil Kuchař. Dodal, že kameny budou vážit od jedné do pěti tun.
</TEXT>
</DOC>
<DOC>
<DOCID>LN-20020627092</DOCID>
<DOCNO>LN-20020627092</DOCNO>
<DATE>06/27/02</DATE>
<TITLE>
Výtvarné dílo Bohuslava Reynka je vystaveno v pražském letohrádku Hvězda
</TITLE>
<TEXT>
Pod názvem Pieta v loďce pořádá Památník národního písemnictví výstavu grafik Bohuslava Reynka.
V architektonicky čistě členěném interiéru se přímo nabízí rozdělení listů podle tematických řad a souborů (krajiny, zátiší, biblické náměty, Job, Don Quijote ad.), které doprovázejí citlivě vybrané básně. Instalace začíná ranými, veřejnosti nepříliš známými linoryty z roku 1920. Některé z nich vycházejí z biblických motivů a svým lapidárním výrazem jsou blízké Rouaultovým kresbám a obrazům. Do skladby zjednodušených tvarů vymezených jasnými konturami se promítá autorův cit pro světlo a barevné akcenty. Diváci se v expozici setkají také s křehkými a jemně ztvárněnými krajinami z Francie i z Petrkova, kde Reynek na rodném statku trávil značnou část života a kde také po nocích v tichém soustředění vznikalo jeho výtvarné dílo. Je pozoruhodné, jak se v něm hluboce spojuje odkaz minulých generací se současným vnímáním světa a jak se etika a víra snoubí se způsobem ztvárnění skutečnosti. Nejprostší motivy se tak přirozeně spojují s moderním projevem. Přitom Reynkovi jistě nešlo o to, aby "držel krok" s avantgardními proudy. Pro jeho křehké a tajuplné suché jehly je charakteristické, že se během let prohluboval jejich duchovní obsah a s ním se rozvíjelo stále osobitější vyjádření. I když Reynkovi od druhé světové války společenské a politické klima až do konce života nepřálo, působí jeho listy stále přesvědčivěji a při svém komorním formátu monumentálně. Jejich výraz dosahuje jednoho z nejvyšších vrcholů v řadě sugestivních ukřižování z šedesátých let. Prolíná se v nich grafické cítění s malířským a osobitá poetika s filozofickými názory a životními postoji. Pro jeho tvorbu je příznačné křesťanské smíření nebo spíš vyrovnání s osudem a přitom vnitřní přesvědčení, které nemohlo zlomit žádné osobní strádání, žádný politický systém. Po dlouhých letech "normalizace", kdy se u nás o Reynkovi smělo jenom mlčet, ačkoliv za hranicemi bylo jeho dílo již dávno uznáváno, u nás konečně proběhlo několik jeho výstav. Po rozsáhlé retrospektivě, uskutečněné před několika lety v Galerii hlavního města Prahy, se představuje v metropoli podruhé. Také tentokrát se našlo šťastné řešení. Instalace divákovi dovoluje, aby si utvořil představu o celém autorově vývoji. Může tak sledovat nejrůznější souvislosti mezi jednotlivými tvůrčími obdobími. Přehledně uspořádaná výstava, připravená kurátorkou Věrou Jirousovou, potrvá do 6. října. Pak se bude v rámci České sezony ve Francii opakovat v Galerie Jules Salles v Nimes (kurátorka Annick Auzimourová). Doprovází ji střídmě řešený a přitom půvabný česko-francouzský katalog, který obsahuje několik textů a vyšel s podporou Francouzského institutu v Praze a společnosti Gallery.
Pieta v loďce
Grafiky Bohuslava Reynka
Praha, Památník národního písemnictví
</TEXT>
</DOC>
<DOC>
<DOCID>LN-20020627093</DOCID>
<DOCNO>LN-20020627093</DOCNO>
<DATE>06/27/02</DATE>
<TEXT>
Možná vlivem nedávných veder ztratilo pevnost hned několik nitek, na nichž ve svérázném českém prostředí visí televizní pořady. Pravidelné soukromé půlhodinky Vladimíra Železného Volejte řediteli želet netřeba, snad jen jako opravdu bizarní kuriozity. Stejně tak není velká škoda od počátku nešťastného, nezájmem zmučeného Gladiátora. V tomto případě však může slza právem ukápnout za peníze, které veřejnoprávní televize do propadáku investovala. Lze si představit lepší nahrávku těm, kdo odmítají zvýšit licenční poplatky? Přece jen trochu jiný případ představuje Katovna. Faktem je, že tento pořad opravdu odmítal jakoukoli cenzuru - rozumějme cenzuru názorů těch, kdo v něm právě hovořili. Že to byli především Vladimír Just a Jan Rejžek, mělo své kladné i záporné stránky - těch druhých přece jen více. Oba kritici se časem stali odborníky prakticky na vše, od politiky přes mediální vědu po historii, o kultuře nemluvě. Výpady bez argumentů a povrchní odsudky nebyly výjimkou. Z tohoto hlediska Katovny škoda opravdu není. Otázka je, jaký bude její následovník - bude-li ovšem vůbec. Pokud by změna měla přinést zákazy či doporučení například ohledně kritiky do vlastních televizních řad, byla by i končící Katovna lepší než sebelépe vizuálně zpracovaná, omlazená a interaktivní náhražka. Za pozornost bezpochyby stál i způsob, jakým se protagonisté končících pořadů loučili se svými diváky. Jak Vladimíru Železnému, tak Vladimíru Justovi a Janu Rejžkovi to totiž bylo v plné míře umožněno k jejich škodě. (Od)volaný ředitel, který prý možná dostane o tomto víkendu ještě šanci na reparát, dojímal diváky rozhovorem s jedním z mála přátel, kteří mu zůstali, zajícem Zazou. Provozovatelé Katovny vypálili poslední kritickou salvu proti svým trýznitelům - neobešlo se to bez loutky Kašpárka, výhrůžek ohledně autorských práv a spikleneckých spekulací o tom, kterak televizní vedení prodalo Katovnu za pakt o neútočení s ODS. Vše korunováno slavnou "Mečiarovou" písní na odchodnou, při níž před diváky vyvstala nelehká otázka, zda byl trapnější originál nebo tento pokus o parodii. Mnohem elegantněji se s koncem jedné životní a profesní etapy vyrovnala módní návrhářka Simone Lo ve skvělém filmu Roberta Altmana Pret-a-porter, který vysílala ČT 2 v pondělí večer. (V zájmu spravedlnosti je ovšem nutno říci, že pro Katovnu i pro Volejte řediteli by byl Simonin nápad s promenádou nahých těl asi jen těžko použitelný.) Tento jednoznačný filmový vrchol týdne byl příhodně předznamenán sobotním snímkem Gia na Primě. Na rozdíl od Altmanovy satiry s výrazným symbolickým přesahem se film Michaela Cristofera zaměřil na reálný osud modelky, která nedokázala unést soukolí showbyznysu a složitost své vlastní osobnosti. Vše výše uvedené dohromady vytvořilo poměrně komplexní, bohužel nijak příliš optimistický pohled pod nablýskaný povrch velkého světa módy, peněz a médií, pro nějž bohužel někdy neplatí ani titul české komedie z roku 1981, kterou v sobotu vysílala Prima: V podstatě jsme normální.
</TEXT>
</DOC>
<DOC>
<DOCID>LN-20020627094</DOCID>
<DOCNO>LN-20020627094</DOCNO>
<DATE>06/27/02</DATE>
<TITLE>
V brněnském planetáriu se konala jedinečná odpolední show
</TITLE>
<TEXT>
Skupina The Frames zahájila u příležitosti vydání nového alba další miniturné po České republice. Úvodní koncerty v pražské Akropoli a brněnském planetáriu zavedly diváky na oba póly světa současného rockového písničkářství.
The Frames si své místo na Parnasu prvotřídní kytarové muziky musí ještě trochu zasloužit (a cesta stoprocentně nevede přes Českou republiku, kam se zpěvák Glen Hansard pracovně i soukromě - stále častěji vrací). Oproti případným konkurentům však mají jednu obrovskou výhodu: poctivost, s níž se krok za krokem přibližují skutečné slávě a úspěchu, je něco nevídaného. Každý večer dostanou na svou stranu další vyprodaný sál, za což může nikoliv účinkování v Medúze a Esu, rozhovory v novinách atd., nýbrž jen a pouze skvělé hraní a víra ve vlastní příběhy. Tento dvojí, až schizofrenický život mezi malými českými kluby a světovým uznáním asi skupina nepovede navždy. Tím spíš si važme momentů, kdy Glen odejde od pískajícího mikrofonu, vypojí špatně nazvučenou kytaru a jde si "nasucho" zazpívat do rohu vyprodané Akropole. Praha zažila syrovější, punkovější Frames - tak nějak zní hudba mladých rebelů ze sklepů a garáží ve vašem sousedství, hudba kluků, kteří svůj první klip natočili skrytou kamerou poštovního úřadu. Člověk šel vylidněným Žižkovem a ještě na Jiřího z Poděbrad slyšel naléhavý morrisettovsko - garfunkelovsko stipeovský hlásek zrzavého opraváře kol a zvonivý zvuk jeho naskrz proděravělé kytary. To ve Štefánikově planetáriu v Brně na rozkvetlé Kraví hoře bylo možné v klidu a tichosti nahlédnout do jiných dimenzí. Jistě - kdo chtěl, unikl z mezí reality pomocí tónů a slov, které s předčasnou nocí získaly mnohem jasnější kontury. Vesmírná projekce, prý velmi náročná a komplikovaná, však za hudebním zážitkem notně pokulhávala. Obrazový doprovod šlo rozhodně více propracovat, vždyť Glenovy něžné písničky (o srdci, které se vzdá dřív než tělo, o Egonu Schielem, o lodi jménem Santa Maria, která místo do Anglie omylem doplula k irským břehům, a než by zakotvila, raději se nechala hrdě roztříštit o útesy) si o nějaké multimediální dotvoření svou malebností vysloveně říkají. Momenty beroucí dech sice obsahoval i kýč alabastrové krásky, jejímiž havraními vlasy putovaly desítky souhvězdí, přesto se nejlépe sledoval "klip" k písni Fitzgaraldo, promítnutý sestřih stejnojmenného filmu o muži, který chtěl v džungli postavit operní dům. O jedinečný zážitek šlo především díky Frames, které inspirovala tma, intimní prostředí a hvězdná obloha, i když umělá.
The Frames
</TEXT>
</DOC>
<DOC>
<DOCID>LN-20020627095</DOCID>
<DOCNO>LN-20020627095</DOCNO>
<DATE>06/27/02</DATE>
<TEXT>
V kulturní příloze Lidových novin z 20. června t. r. vyšla pod titulem Paměti tvůrce Melantrichu obsáhlá recenze dr. Aleše Zacha hodnotící nedávno vydané memoáry Jaroslava Šaldy, zakladatele dnes již (bohužel) zvěčnělého národněsocialistického tiskového koncernu. V zásadě se ztotožňuji s jejím obsahem, musím se však důrazně ohradit proti autorově domněnce, že jsem spolupachatelem nepříliš povedené edice či - přesněji řečeno - edičního polotovaru. Na podzim loňského roku mne nakladatel Milan Nevole požádal o předmluvu k připravovanému vydání Šaldových pamětí. Vyhověl jsem s pocitem radosti, že se toto pozoruhodné memoárové svědectví, jež jsem kdysi se zájmem četl v rozmnoženém strojopise, konečně dostane k širší čtenářské obci. V předmluvě jsem se stručně zamyslil nad osobností Jaroslava Šaldy a jeho odkazem, zhodnotil jeho vzpomínky jako takové (nikoli jejich konkrétní edici) a připomněl historii Melantrichu včetně jejího smutného epilogu v devadesátých letech dvacátého věku. Při psaní předmluvy jsem měl k dispozici rukopis pamětí, oproti původní verzi zkrácený a zjevně nezkorigovaný. Prolistoval jsem jej a objevil při tom řadu věcných a tiskových chyb, na něž jsem posléze upozornil vydavatele; udivilo mne i množství zkratek v textu, dokonce v názvech kapitol. Když jsem panu nakladateli odevzdával hotovou předmluvu, apeloval jsem na něj, aby věnoval zvláštní pozornost korektuře díla, aby je doplnil jmenným rejstříkem a poněkud těžkopádný, dlouhý titul memoárů použil pouze jako podtitul a dílo uvedl poutavějším, lapidárním názvem (na místě jsme spolu vymysleli asi tři verze). Ing. Nevole mne ujistil, že knize věnuje maximální péči - spolu s autorovým synem dr. Vladimírem Šaldou, kterého jsem příležitostně v této věci rovněž oslovil. Neměl jsem důvod o tomto ujištění pochybovat - vždyť šlo o "erbovní dílo" jak pro Šaldova syna, tak pro Milana Nevoleho, někdejšího generálního ředitele Melantrichu a dnes renomovaného nakladatele. Když jsem počátkem března letošního roku dostal čerstvě vydanou knihu, byl jsem rozčarován: dílo vyšlo pod pracovním názvem, bez rejstříku, mnohé chyby zde zůstaly a název mé předmluvy podivným řízením osudu splynul v jeden celek s mottem - citátem Šaldova výroku. Nad knihou, jež tolik let čekala na své vydání, jsem měl obdobné pocity jako dr. Zach; pouze mne potěšil zájem, s nímž se publikace vzdor svým problematickým edičním kvalitám setkala u čtenářů. Nebyl jsem tedy ani editorem, ani spolueditorem, ani lektorem inkriminované knihy, jenom autorem předmluvy (jež neměla charakter edičního úvodu). Rovněž mi nejsou známy okolnosti, za nichž jinak solidní a seriózní nakladatelství imprimovalo rukopis v uvedeném stavu. Pokud by se však editoři rozhodli připravit druhé, opravené, pečlivě zkorigované, rejstříkem a ediční poznámkou doplněné vydání Šaldových pamětí, jsem jim ochoten podle svých možností pomoci.
</TEXT>
</DOC>
<DOC>
<DOCID>LN-20020627096</DOCID>
<DOCNO>LN-20020627096</DOCNO>
<DATE>06/27/02</DATE>
<TITLE>
Kulturní diář Jaromíra Slomka
</TITLE>
<TEXT>
Pod zvučnou značkou Marco Polo byl opět vydán EURO ATLAS (takto na obálce) či EuroAtlas (takto na str. 1), soubor map věnujících pozornost především silničním spojům od Lisabonu po Kyjev (Charkov, Moskvu, Voroněž atd. je tady hledat zbytečno, ostatně, kdo by se do těch dálek vydával automobilem, že). "Aktualizované vydání" s letošním vročením se prodává jako sešit v měkkých deskách o 224 stranách za 229 Kč. Co se týče silniční sítě, jde o "autoatlas" spolehlivý a přehledný. Z Rozvadova dovede i poněkud roztěkaného řidiče třeba až do Verony a zpátky. Takže? Nakladatelství Mairs Geographischer (žádné autorské jméno tiráž neprozrazuje) se nespokojuje s pouhým zaznamenáním sídel a tras. Pomocí systému červených hvězdiček u místních názvů pečuje o kulturní povznesení všech, kteří v atlase hledají nějaké informace. Jedna hvězdička značí "stojí za cestu", dvě pak "stojí za objíždku" (sic!). Autoři asi měli na mysli "zajížďku", ale rozumíme si. Nuže, vedle Prahy mají po dvou hvězdičkách Brno, České Budějovice, Hradec Králové, Karlovy Vary, Konopiště, Kuks, Olomouc, Žatec, ba dokonce i "zmockeřený" Karlštejn, zatímco Český Krumlov a Kutná Hora byly oceněny jen jednou hvězdičkou. Klesly tak na úroveň Benešova nad Ploučnicí, Děčína či Nového Jičína (na s. 93 jako "NOVÍ JIČÍN", kousek od něj čteme "Pribor", "Frenštat p. Radhoštěm", na vedlejší straně zas "Nachod", "Tremošnice" apod.). Při vší lásce k Děčínu a při vší úctě k Benešovu nad Ploučnicí jsem přesvědčen, že v tomto hvězdičkovém systému Český Krumlov a Kutná Hora prostě musejí mít hodnocení nejvyšší. Pokud to netuší lidé v Mairs Geographischer Verlag, měl jim to říci někdo odtud. A "při té příležitosti", jak se říká ve staré anekdotě, se jim mohlo dostat i zdvořilého upozornění, že v české abecedě si stále držíme takový "neevropský" rozmar: slova začínající na CH neřadíme pod C. Jinak samozřejmě šťastnou cestu!
Co se týče "cest za kulturou", ať si chodí kdo chce kam chce. "Pravdy každému přejte," jak řekl jeden rektor UK. Když se ale dočítám, že v minulých dnech pan prezident navštívil ve Státní opeře večer ozdobený účastí Heleny Vondráčkové, Leony Machálkové či Lucie Zedníčkové (Královny popu v opeře II) a zašel do Divadla Broadway na muzikál Michala Davida Kleopatra (snad tam vydržel do konce!), představuji si, čím ho takové kýče mohly obohatit. Chtěl snad vidět, jak se baví "lid"? To přece dobře ví i bez tak velkorysého mrhání časem. Těším se, že v pamětech Václava Havla si jednou přečtu i soudy o podobných "kulturních akcích", které pan prezident z různých důvodů musel (?) navštívit.
Výtvarník a publicista Jan Paul se v Hospodářských novinách (7. 6. t. r.) navezl do pražského pomníku obětem komunismu. Jan Paul nemá rád Olbrama Zoubka, jeho sochy mu připadají "těžkopádně uplácané" a kdesi cosi. Nezabýval bych se tímto politováníhodným výkřikem, je pro mne bezcenný jak obsahově ("Odstřel Stalinova pomníku stál přibližně 4 miliony korun a život sochaře Karla Švece" - ve skutečnosti si Švec vzal život už před dokončením letenského monumentu), tak jazykově ("komise rozhodla tak, jak rozhodla"). Proč o tom tedy píšu? Paulovi nestačilo, že mu jeho text otiskli v Hospodářských novinách. Po osmnácti dnech (25. 6.) ho v rozšířené verzi - s dlouhou řadou naprosto shodných vět - publikoval i v MFD. To není všechno. Paul svůj text zveřejnil nejen dvakrát, ale dokonce už přinejmenším - čtyřikrát! Od 29. 5. je internetovým čtenářům k dispozici v Britských listech a Neviditelném psovi. Že by to byla placená inzerce?
</TEXT>
</DOC>
<DOC>
<DOCID>LN-20020627097</DOCID>
<DOCNO>LN-20020627097</DOCNO>
<DATE>06/27/02</DATE>
<TITLE>
Ještě několik slov k Slomkovu článku (LN 30. 5. 2002) o "Tigridově špatné paměti" a reakcím na něj.
</TITLE>
<TEXT>
Napsal jsem, že pro nás byl tehdy - tj. pro mladé divadelníky ve třicátých letech - komunismus ještě jen názor, nikoli teror. Vladimír Bystrov (13. 6.) mi vytýká, že je to tragická ignorance, a uvádí, co všechno jsme měli vědět o teroru v SSSR a že nám byl lhostejný. Do jisté míry má pravdu: skoro celá intelektuální obec v tomhle ohledu selhala, ale připomínám, že už tenkrát jsme četli obě knížky André Gidea o SSSR a odsuzovali Neumannova Antigidea, už jsme se dozvídali, co dělá Stalin třeba s Mejercholdem, Babelem a jinými. Tehdy nás mnohem víc tísnil blízký fašistický teror než ten dosud vzdálený - komunistický. Měl jsem možná svůj výrok rozšířit o nějaká adjektiva jako zhoubný, nakažlivý názor a bezprostřední teror. Omlouvám se čtenářům i panu Bystrovovi. Pokud jde o glosu spisovatele J. Beneše (13. 6.), to je jen hloupá insinuace. Tento pán tak rád ostouzí, že se mu hodí i absurdní estébácký výmysl, uváděný v procesu s Pavlem Tigridem v roce 1967, totiž že byl členem KSČ do září 1939. Patrně vystoupil nebo ho vyloučili ze strany až za války v Londýně. Že se to dřív neproláklo? Pan Beneš pochybuje o mé duševní svěžesti, kdežto já i při své údajné senilitě nepochybuji o jeho progresivní mravní ochablosti.
</TEXT>
</DOC>
<DOC>
<DOCID>LN-20020627098</DOCID>
<DOCNO>LN-20020627098</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Divadlo J. K. Tyla v Plzni oslaví na počátku nové sezony 100. výročí otevření budovy Velkého divadla. Na poslední zářijový týden připravuje cyklus slavnostních představení všech souborů, při nichž dojde také k setkání jejich bývalých členů. Operetní soubor uvede 24.9. muzikál Cikáni jdou do nebe, následuje baletní představení Marná opatrnost ( 25.9.), pak je připravena opera Samson a Dalila ( 26.9.). Závěr bude patřit 27.9. Hamletovi v podání souboru činohry. Vedení divadla se zároveň obrací na všechny bývalé členy DJKT v Plzni, na které nebylo možné v dostupných adresářích nalézt spojení a prosí je, aby se písemně či telefonicky ohlásili obchodnímu útvaru DJKT (tel., fax 019 7220919, e-mail: djkt-ou@iol.cz). Divadlo by tak chtělo obnovit kontakt se všemi, jejich práce se stala součástí historie této významné scény.
</TEXT>
</DOC>
<DOC>
<DOCID>LN-20020627099</DOCID>
<DOCNO>LN-20020627099</DOCNO>
<DATE>06/27/02</DATE>
<TITLE>
Kanonýr Ronaldo odsoudil Turky k boji o bronz a posunul svůj tým do finále s Němci
</TITLE>
<TEXT>
Potřetí za sebou budou hrát brazilští fotbalisté o titul světových šampionů. Rozhodla o tom včerejší semifinálová výhra nad nebezpečným Tureckem. O zlato se Jihoameričané utkají s Německem, Turky čeká boj o bronz s Koreou.
SAITAMA - Brazilci jdou ve stopách Němců a už jsou ve finále. I oni se do něj posunuli po těsné výhře. Jenže zatímco jejich evropský vyzývatel po cestě k poslednímu zápasu turnaje namáhavě dusal, Jihoameričané po trávníku tančili s lehkostí motýla. Turci, jejich semifinálový soupeř, to zkusil také. Ale na rozdíl od nich udělali chybný krůček. Brazilci včerejším vítězstvím hned dvakrát připsali další kapitolu do fotbalových dějin. Ještě nikdy se nestalo, aby měly dva zápasy stejných soupeřů na jednom turnaji téhož vítěze. A Brazilci jsou také teprve druhým týmem, který sehraje potřetí v řadě zápas o zlaté medaile. Zatímco v roce 1994 triumfovali, o čtyři roky později ve finále selhali. Nyní mají šanci na repete. Shodou okolností se takový kousek povedl už jedině Němcům mezi lety 1982 až 1990. Ze tří pokusů přetavili ve zlato jen jeden.
</TEXT>
<HEADING>
Finále? Ať vyhraje lepší
</HEADING>
<TEXT>
Včerejší semifinále přineslo krásný fotbal plný napětí a hezkých momentů. Kdo rozhodl? Otázka s jasnou odpovědí: kanonýr Ronaldo. I když nebyl jeho start jistý, vstřelil svůj šestý gól na šampionátu, kterým se vyšplhal do čela tabulky kanonýrů. "Bylo to bodlo," usmíval se. "Důležitý gól," odtušil. "Ronaldo ukázal svou rychlost a předvídavost," posteskl si turecký kouč Senol Günes. I když Turci měli ještě dost času k vyrovnání, kouč Luiz Felipe Scolari si dovolil Ronalda stáhnout v 68. minutě ze hry. "Nebylo to kvůli zranění. Chtěli jsme ho šetřit na finále," vysvětloval Scolari. Na brazilské ofenzivě nebyla znát neúčast mladíka Ronaldinha, jehož poslala na tribunu červená karta ve čtvrtfinále. I bez něj měli nespočet šancí. "Očekával jsem, že vyhrajeme o víc branek," tvrdil Scolari. Jeho slova však vůbec neznamenala povýšenost nad soupeřem. Turci se hnali na zteč ve stejném tempu jako soupeř, i oni se dostávali ke střelbě. "Jenže jsme naše příležitosti neproměnili," povzdychl si útočník Ilhan Mansiz. "Věděli jsme, že nastoupíme proti těžkému soupeři. Gratuluji tureckým hráčům, opravdu gratuluji," opakoval Scolari. Turci patřili k příjemným překvapením turnaje. Postupem do semifinále dosáhli přelomového úspěchu. "Přijeli jsme na šampionát, abychom se zúčastnili festivalu a něco na něm předvedli. To se nám podařilo," povídal Günes. "Jsem na hráče hrdý," dodal. Přesto v něm i fotbalistech zbyla špetka lítosti, že nedosáhli až na samý vrchol. "Je mi jen líto, že jsme neudělali tureckým lidem ještě větší radost," řekl Günes. To Brazilci už mysleli na finále. Paradoxní je, že jak oni, tak Němci měli co dělat, aby se vůbec na mistrovství kvalifikovali. "Stalo se tak až na poslední chvíli," neztratil paměť Scolari. Ale už když došlo na losování základních skupin šampionátu, měli Brazilci sebevědomí na rozdávání. Scolari se tehdy sešel se svým německým protějškem Rudim Völlerem. "Špičkovali jsme se. Řekli jsme si také, že se možná utkáme ve finále," usmíval se kouč. Námět lehké konverzace se tedy stal skutečností. "Ať vyhraje ten lepší," řekl Scolari. "Teď teprve půjde o skutečný úspěch," dodal Ronaldo.
Včerejší semifinále přineslo krásný fotbal plný napětí a hezkých momentů. Kdo rozhodl? Otázka s jasnou odpovědí: kanonýr Ronaldo. I když nebyl jeho start jistý, vstřelil svůj šestý gól na šampionátu, kterým se vyšplhal do čela tabulky kanonýrů. "Bylo to bodlo," usmíval se. "Důležitý gól," odtušil. "Ronaldo ukázal svou rychlost a předvídavost," posteskl si turecký kouč Senol Günes. I když Turci měli ještě dost času k vyrovnání, kouč Luiz Felipe Scolari si dovolil Ronalda stáhnout v 68. minutě ze hry. "Nebylo to kvůli zranění. Chtěli jsme ho šetřit na finále," vysvětloval Scolari. Na brazilské ofenzivě nebyla znát neúčast mladíka Ronaldinha, jehož poslala na tribunu červená karta ve čtvrtfinále. I bez něj měli nespočet šancí. "Očekával jsem, že vyhrajeme o víc branek," tvrdil Scolari. Jeho slova však vůbec neznamenala povýšenost nad soupeřem. Turci se hnali na zteč ve stejném tempu jako soupeř, i oni se dostávali ke střelbě. "Jenže jsme naše příležitosti neproměnili," povzdychl si útočník Ilhan Mansiz. "Věděli jsme, že nastoupíme proti těžkému soupeři. Gratuluji tureckým hráčům, opravdu gratuluji," opakoval Scolari. Turci patřili k příjemným překvapením turnaje. Postupem do semifinále dosáhli přelomového úspěchu. "Přijeli jsme na šampionát, abychom se zúčastnili festivalu a něco na něm předvedli. To se nám podařilo," povídal Günes. "Jsem na hráče hrdý," dodal. Přesto v něm i fotbalistech zbyla špetka lítosti, že nedosáhli až na samý vrchol. "Je mi jen líto, že jsme neudělali tureckým lidem ještě větší radost," řekl Günes. To Brazilci už mysleli na finále. Paradoxní je, že jak oni, tak Němci měli co dělat, aby se vůbec na mistrovství kvalifikovali. "Stalo se tak až na poslední chvíli," neztratil paměť Scolari. Ale už když došlo na losování základních skupin šampionátu, měli Brazilci sebevědomí na rozdávání. Scolari se tehdy sešel se svým německým protějškem Rudim Völlerem. "Špičkovali jsme se. Řekli jsme si také, že se možná utkáme ve finále," usmíval se kouč. Námět lehké konverzace se tedy stal skutečností. "Ať vyhraje ten lepší," řekl Scolari. "Teď teprve půjde o skutečný úspěch," dodal Ronaldo.
</TEXT>
</DOC>
<DOC>
<DOCID>LN-20020627100</DOCID>
<DOCNO>LN-20020627100</DOCNO>
<DATE>06/27/02</DATE>
<TITLE>
Šestým gólem se vyšvihl do čela tabulky střelců MS. Brazilec Ronaldo má dost sil, aby svůj tým vytlačil až na nejvyšší stupeň.
</TITLE>
<GEOGRAPHY>SAITAMA/PRAHA</GEOGRAPHY>
<TEXT>
Pohádkový příběh fotbalisty Ronalda se chýlí k rozuzlení. Ještě zbývá dopsat happyend. Poslední kapitolu dokončil brazilský útočník ve včerejším semifinále mistrovství světa. Chvilku po přestávce se prohnal zkoprnělou tureckou obranou a jemně trkl do míče. Jako biliárový šťouch se citlivá rána dokutálela do sítě za bezmocného gólmana Rüstüho. Na okamžik se na hřiště vrátil duch slavného Romária, Ronaldova krajana. I ten v dobách největší slávy sebral balon a pádil s ním nejkratší trasou k brance. Tam si počínal stejně chladnokrevně. "Byl to gól přesně v Romáriově stylu. Nebyl tak krásný, zato velmi důležitý," řekl Ronaldo. Místo v nominaci pro Romária, mistra světa 1994, nakonec nezbylo, a tak Brazilci hledali jiného kanonýra, který jim prostřílí cestu zpět na vrchol. Našli ho, je to Ronaldo. Kde jinde by se zaskvěl než na světovém šampionátu, které jeho kariéru rámují? Před osmi lety se radoval z titulu jako sedmnáctiletý náhradník. Jeho fenomén se teprve rodil. O čtyři roky později už byl tahounem obhájců trofeje. Zdálo se, že svou roli naplní, ale před finále s Francií málem zkolaboval a zápas odehrál na půl plynu. "Pamatuju si na ty emoce. Musíme se teď koncentrovat a nenosit hlavu v oblacích," varoval před nedělním střetnutím s Německem. Zní to jako výstraha i pro něj samého. Symbolicky právě po debaklu s Francií před čtyřmi lety začaly jeho vlekoucí se lapálie. Až letos na jaře začal v dresu milánského Interu nastupovat pravidelně.
</TEXT>
<HEADING>
Účes jako dobré znamení
</HEADING>
<TEXT>
Proto je jeho touha dokázat světu své kvality o to silnější. Aby se patřičně nabudil, dokonce i změnil image. Před utkáním s Tureckem se ostříhal skoro dohola, ponechal si jen proužek vlasů na čele. "Jakmile jsem ho viděl, věděl jsem, že je to dobré znamení," připomněl trenér Felipe Scolari. Ten se musel obávat o Ronaldovu kondici. Po zápase s Anglií totiž útočník trpěl svalovou únavou. "Teď už nemá žádný problém. Postaráme se, aby byl na finále fit," slíbil kouč. Šestigólový Ronaldo se paradoxně o nejvyšší individuální turnajovou poctu přetahuje se spoluhráčem Rivaldem. Od včerejška má o jeden zářez víc. V nedělním finále se navíc oba v přímém duelu utkají s Němcem Klosem, který dal také pět gólů. Všechny stihnul v základní skupině. "Teď chci dát nejdůležitější gól své kariéry. Ale ne pro sebe, pro tým," vyznal se Ronaldo. Tři světové turnaje a tři odlišné Ronaldovy osudy. Jak dopadne Pelého nástupce v neděli? Trefí se posedmé? "Budu ještě šťastnější, když se nám podaří vybojovat titul," dodal Ronaldo.
GÓL KTERÝ DOSTAL BRAZÍLII DO FINÁLE
Semifinále 26. června
Brazílie 1:0 Turecko
Ronadlo 49
</TEXT>
</DOC>
<DOC>
<DOCID>LN-20020627101</DOCID>
<DOCNO>LN-20020627101</DOCNO>
<DATE>06/27/02</DATE>
<TITLE>
SAITAMA - Kanonýr Ronaldo na sebe opět vzal odpovědnost a chytrým gólem čtyři minuty po přestávce rozhodl.
</TITLE>
<GEOGRAPHY>Brazílie</GEOGRAPHY>
<TEXT>
Turecko 1:0
Brazilci si ho pak dlouho před koncem dovolili vystřídat, tušili, že už Turci nevyrovnají. Turecký tým byl ale vyrovnaným soupeřem. Zdálo se, že se konečně chytí i kritizovaný kanonýr Hakan Sükür. Brazilského brankáře Marcose však donutil k výbornému zákroku hlavně Alpay. Jihoameričané pak převzali iniciativu a výtečný gólman Rüstü se musel překonávat. Ronaldovi ještě v první půli chytil dorážku z bezprostřední blízkosti. I když se Turci snažili vyrovnat, víc šancí měli stejně Brazilci.
</TEXT>
</DOC>
<DOC>
<DOCID>LN-20020627102</DOCID>
<DOCNO>LN-20020627102</DOCNO>
<DATE>06/27/02</DATE>
<TITLE>
Zdeněk ŠČASNÝ, trenér OFI Kréta
</TITLE>
<TEXT>
Zápas se mi hodně líbil. Obvykle semifinále bývají opatrná, ale toto bylo výjimkou. Mrzí mě, že na sebe Brazilci s Turky nenarazili až ve finále, oběma týmům by slušelo. Jejich utkání se nedá s druhým semifinále Německa s Koreou srovnávat, po všech stránkách bylo lepší. Ať už z hlediska taktiky, akcí, šancí či zakončení. Turkům patřil začátek, Brazilcům se vyrovnali, ale pak jim ne všechno vycházelo. Bylo to znát na Hasanu Sasovi, Bastürkovi i dalších hráčích. Nepodali úplně špičkový výkon. Brazilci byli efektivnější, vytvořili si více příležitostí, mnohé až lehkomyslně zahazovali. To, co předvedl Ronaldo, byla výjimečná věc. Kopl do míče bodlem, dokonale věděl, co dělá. Zdaleka jsem nevěřil, že by se vrátil v takové formě a dal se po zranění takhle dohromady. Netušil jsem, že bude tolik produktivní, i když v tom je jeho síla. Jeho gól byl jednoduše lahůdkou.
</TEXT>
</DOC>
<DOC>
<DOCID>LN-20020627103</DOCID>
<DOCNO>LN-20020627103</DOCNO>
<DATE>06/27/02</DATE>
<TITLE>
RONALDO, brazilský útočník
</TITLE>
<TEXT>
Hráč Interu Milán si formu načasoval dokonale. Lepší se zápas od zápasu, už je ve finále. Tam chce dát svůj sedmý gól, ten nejdůležitější. Včera se na turnaji trefil pošesté. Gól měl příchuť výhry nad Tureckem. Byl chytrý, drzý a hlavně určil postupujícího. Takhle hraje opravdová hvězda.
</TEXT>
</DOC>
<DOC>
<DOCID>LN-20020627104</DOCID>
<DOCNO>LN-20020627104</DOCNO>
<DATE>06/27/02</DATE>
<TITLE>
Z tria českých tenistů postoupila pouze Bedáňová, Novák a Hrdličková končí
</TITLE>
<TEXT>
Stop pro světovou jedničku Rusa Safina, sedminásobného vítěze turnaje Američana Samprase a jeho krajana Agassiho vystavil včerejší tenisový Wimbledon, nejslavnější a nejuznávanější turnaj světa.
LONDÝN - Marat Safin skončil nečekaně již ve druhém kole. O překvapení na účet druhého nasazeného hráče na londýnské trávě se postaral Belgičan Olivier Rochus, který vyhrál ve čtyřech setech.
</TEXT>
<HEADING>
Samprase zaskočil náhradník
</HEADING>
<TEXT>
Ani Pete Sampras nepřežil na svém oblíbeném turnaji druhé kolo. Nejhorší prohru v All England Clubu za jedenáct let včera Samprasovi uštědřil náhradník Bastl. Tento Švýcar se do hlavní soutěže dostal až jako poražený z kvalifikace díky odstoupení jednoho z hráčů a ve středu zdolal Samprase v napínavé pětisetové bitvě. Na dvorci číslo dva, častém pohřebišti favoritů, měl Sampras daleko k vrcholné formě z předchozích let. Dal jen osm es, zatímco dvojchyb udělal deset. Bastlův servis komentátor agentury Reuters přirovnal ke kopnutí osla a napsal, že to Švýcarovi stačilo. "Když jsem slyšel, kde budu hrát, nebyl jsem rád," přiznal po utkání vítěz rekordních třinácti turnajů Grand Slamu. "Je tam jiná atmosféra, je to malý dvorec, nepohodlný. Ale přesto jsem měl ten zápas jednoznačně vyhrát a postoupit," řekl Sampras. Před zápasem slyšel, že na dvojce už ztroskotal nejeden z favoritů. "A dnes bohužel i já," dodal Sampras. "Je to větší šok pro mě než pro ostatní. Může se to stát a je jedno, s kým a kde člověk hraje, ale vyřazení je zklamání," sklonil hlavu.
</TEXT>
<HEADING>
Thajec rozstřílel Agassiho
</HEADING>
<TEXT>
Pro Rochuse byla výhra nad Safinem ve Wimbledonu odplatou za pětisetovou porážku z Paříže. "Wimbledon mi přinesl štěstí. Mohl bych tady hrát každý týden," rozplýval se belgický hráč. "Jsem nejšťastnější člověk na zemi," jásal. "Všechno, co jsem dnes udělal, bylo špatně," popsal Safin své vyřazení. "Měl jsem špatný den. Zkoušel jsem měnit hru, dělal jsem všechno možné, ale opravdu mi nic nešlo." Vítěz turnaje z roku 1992 Agassi ztroskotal zcela nečekaně na Srichaphanovi z Thajska ve třech setech. Nečekaně jednostranný zápas trval na centrkurtu jen hodinu a 47 minut. Agassi hrál loni i předloni ve Wimbledonu semifinále, ale 23letý Srichaphan, který se jen v roce 1999 dostal v Londýně do 2. kola, Američana doslova rozstřílel. Agassi zahrál netradičně mnoho nevynucených chyb a jeho proslulé returny končily až příliš často v síti. "Samozřejmě, že jsem zklamán. Hrál jsem velice průměrně proti tenistovi, který si zasloužil vyhrát. Byl to ale pro mne dost velký šok," kritizoval se 32letý Američan. Z českého tria do 2. kola postoupila pouze Daniela Bedáňová, když snadno přehrála ve dvou setech Tunisanku Sfarovou. V příštím kole ji však čeká Američanka Capriatiová. "Na začátku to bylo trochu krizové, ale pak už pohodový zápas. Splnila jsem to, co jsem měla," řekla po utkání Bedáňová. Květoslavě Hrdličkové chyběly k senzační výhře nad sedmou nasazenou Dokičovou z Jugoslávie dva míče. Nevynucenými chybami se však o šanci připravila. Zápasů, které prohrála v třetím setu nebo v tie breaku, měla letos už hodně. "Potřebovala jsem, aby mě někdo pro štěstí poplival, aby se ten konec obrátil v můj prospěch," dodala Hrdličková. Ani Jiří Novák neprožil šťastný den. Dvanáctý nasazený hráč turnaje na trávě v All England Clubu nestačil na Wayna Arthurse a s levorukým Australanem prohrál snadno ve třech setech. "Pro mě Wimbledon nekončí, rád bych si spravil chuť ve čtyřhře," řekl po zápase Novák. "Opravdu jsem nenašel rytmus a zaslouženě jsem prohrál."
Výsledky Wimbledonu
</TEXT>
</DOC>
<DOC>
<DOCID>LN-20020627105</DOCID>
<DOCNO>LN-20020627105</DOCNO>
<DATE>06/27/02</DATE>
<TEXT>
NEW YORK - Někdejší slavný americký tenista John McEnroe podle své bývalé ženy údajně během kariéry užíval zakázané steroidy, kokain a marihuanu. Tatum O'Nealová to prohlásila v rozhovoru pro televizní společnost ABC. O'Nealová se ještě nedávno léčila z drogové závislosti. "Jsem pod lékařským dohledem a už několik měsíců jsem čistá," vysvětlovala žena. McEnroe, který nyní pracuje jako televizní komentátor, připustil jediné užití drogy společně se svou bývalou ženou v roce 1984. O'Nealová však prohlásila, že McEnroe užíval steroidy v roce 1987, kdy se mu narodil syn. "Ale nemohla jsem o tom nikde mluvit, protože by mezi námi došlo k násilí," vysvětlila své mlčení. McEnroe, který vyhrál sedm grandslamů, nyní komentuje Wimbledon. "Jsem moc zklamán tím, co Tatum tvrdí. Myslel jsem si, že po těch letech nemá zapotřebí si něco vymýšlet. Jsem vzorný otec a starám se o ni i o děti," prohlásil McEnroe, který se s O'Nealovou rozešel v roce 1992.
</TEXT>
</DOC>
<DOC>
<DOCID>LN-20020627106</DOCID>
<DOCNO>LN-20020627106</DOCNO>
<DATE>06/27/02</DATE>
<TITLE>
TCHAJ-PEJ - Značnými rozpaky a diplomatickým skandálem skončila návštěva senegalských fotbalistů na Tchaj-wanu. Tým, který byl jednou z největších senzací světového šampionátu, přijal pozvánku od tchajwanské vlády. Na stadion v hlavním městě Tchaj-Peji přišly stovky fanoušků, kteří se těšili na slavnostní ceremoniál a exhibiční zápas afrických hostů s místním mužstvem. Alespoň na taková lákadla je zvaly noviny a televize.
</TITLE>
<HEADING>
Když dorazil premiér, hráči už byli pryč
</HEADING>
<TEXT>
Realita však byla tristní. Když Senegalci přišli v čele s trenérem Brunem Metsuem na plochu, rozdali pouze pár autogramů, trochu si zažonglovali s míčem, párkrát vystřelili na branku a zmizeli. Když dorazil premiér Jü Si-kchun, aby přednesl uvítací řeč, už byli pryč. Novináři se teď ptají, jestli to opravdu stálo za čtvrt milionu dolarů, jež vláda zaplatila za letenky, hotel a další náklady Senegalců. Ani odlet výpravy do Paříže však neměl hladký průběh. Jeden z členů doprovodu dostal na letišti hysterický záchvat, když se dozvěděl, že pro něj nemají místo v první třídě. Začal tedy zuřivě gestikulovat a mávat pažemi. Před televizními kamerami pak slovně napadl tchajwanského ministra zahraničí. Scénu dokola opakovaly kabelové stanice po celé pondělí i úterý. Senegalský ambasador H. E. Adama Sarr proto svolal speciální tiskovou konferenci, na níž se veřejně omluvil, aby zabránil mezinárodnímu incidentu. "Senegal je velmi civilizovaná společnost," ujišťoval. Sarr také uvedl, že nikdo ze senegalské výpravy netušil, že tým měl sehrát nějaký přátelský zápas. Vyšlo totiž najevo, že v dohodě, která byla před příletem Senegalců podepsána, nebylo o duelu ani slovo. O nedorozumění nakonec hovořila i tchajwanská strana. Podle ministra zahraničí vznikl omyl při organizování akce. Senegal je jednou z osmadvaceti světových zemí, zejména z oblasti Afriky a Latinské Ameriky, které uznávají samostatnost Tchaj-wanu. Čen Šuej-pien, prezident ostrovní země, kterou Čína považuje za své území, se v příštích dnech chystá na návštěvu Dakaru. Mimo jiné chce s sebou vzít několik set fotbalových míčů jako projev přátelství. Diplomati obou zemí doufají, že nevydařená senegalská "mise" vzájemné vztahy nijak neochladí.
Realita však byla tristní. Když Senegalci přišli v čele s trenérem Brunem Metsuem na plochu, rozdali pouze pár autogramů, trochu si zažonglovali s míčem, párkrát vystřelili na branku a zmizeli. Když dorazil premiér Jü Si-kchun, aby přednesl uvítací řeč, už byli pryč. Novináři se teď ptají, jestli to opravdu stálo za čtvrt milionu dolarů, jež vláda zaplatila za letenky, hotel a další náklady Senegalců. Ani odlet výpravy do Paříže však neměl hladký průběh. Jeden z členů doprovodu dostal na letišti hysterický záchvat, když se dozvěděl, že pro něj nemají místo v první třídě. Začal tedy zuřivě gestikulovat a mávat pažemi. Před televizními kamerami pak slovně napadl tchajwanského ministra zahraničí. Scénu dokola opakovaly kabelové stanice po celé pondělí i úterý. Senegalský ambasador H. E. Adama Sarr proto svolal speciální tiskovou konferenci, na níž se veřejně omluvil, aby zabránil mezinárodnímu incidentu. "Senegal je velmi civilizovaná společnost," ujišťoval. Sarr také uvedl, že nikdo ze senegalské výpravy netušil, že tým měl sehrát nějaký přátelský zápas. Vyšlo totiž najevo, že v dohodě, která byla před příletem Senegalců podepsána, nebylo o duelu ani slovo. O nedorozumění nakonec hovořila i tchajwanská strana. Podle ministra zahraničí vznikl omyl při organizování akce. Senegal je jednou z osmadvaceti světových zemí, zejména z oblasti Afriky a Latinské Ameriky, které uznávají samostatnost Tchaj-wanu. Čen Šuej-pien, prezident ostrovní země, kterou Čína považuje za své území, se v příštích dnech chystá na návštěvu Dakaru. Mimo jiné chce s sebou vzít několik set fotbalových míčů jako projev přátelství. Diplomati obou zemí doufají, že nevydařená senegalská "mise" vzájemné vztahy nijak neochladí.
</TEXT>
</DOC>
<DOC>
<DOCID>LN-20020627107</DOCID>
<DOCNO>LN-20020627107</DOCNO>
<DATE>06/27/02</DATE>
<TITLE>
Hrdina prvního semifinále je pro německého trenéra Völlera nenahraditelný
</TITLE>
<TEXT>
Velkou ránou je pro německé fotbalisty absence záložníka Michaela Ballacka ve finále mistrovství světa. "Co teď?" krčí rameny kouč Rudi Völler.
SOUL - Muž jménem Michael Ballack dělá německému trenérovi Rudimu Völlerovi radost i starosti. Pětadvacetiletý středopolař sice poslal Němce do finále gólem proti Koreji, ale zároveň dostal druhou žlutou kartu, která ho z účasti v boji o zlato vyřadila. Völler včera přiznal, že neví, jak by mohl díru v sestavě po Ballackovi zacelit. A odborníci se shodují, že jeho tvořivé schopnosti i umění zakončit budou Němcům velice chybět. "Přestože není stoprocentně fit, střílí důležité góly. Je to třída, jakou nelze nahradit," prohlásil Völler na adresu hráče, který dal tři německé branky a další čtyři připravil pro Kloseho. Současný německý fotbal nemá tvořivých hráčů nazbyt. Effenberg se s reprezentací navždy rozešel a zranění vyřadila jeho spoluhráče z Bayernu Scholla iDeislera z Herty Berlín. Podobným typem je dortmundský Ricken, ale ten je prý z formy. Sám Ballack se jen pomalu vzpamatovává ze šoku, který u něj druhá žlutá vyvolala. "Tak vám pěkně děkuju, připravil jste mě o finále," řekl podle deníku Blick švýcarskému rozhodčímu Ursu Meierovi. Sudí v rozhovoru pro Basler Zeitung uvedl, že ho Ballackův osud mrzí. "Viděl jsem velké zklamání v jeho očích, když jsem tahal kartu. Ale je to jeho vina, ne moje," prohlásil Meier. Předem si prý nezjišťoval, kdo už má na kontě žlutou, protože by to mohlo jeho rozhodování ovlivnit. Není to poprvé, co Němci přišli před finále o jednu z hvězd. Na EURO 1996 si prožil něco podobného Andreas Möller. "Díval jsem se v televizi a bylo mi ho strašně líto. Ani mě nenapadlo, že to jednou postihne i mě," zavzpomínal Ballack.
</TEXT>
<HEADING>
Byli jsme zajíci, teď jsme senzací
</HEADING>
<TEXT>
Německý tisk jeho absence lituje, ale přesto se utápí v euforii. Ještě nedávno byl přitom skeptický stejně jako fanoušci, kteří národnímu týmu nevěřili. "Přijeli jsme jako ztracenci a vystrašení zajíci," píše nejčtenější Bild. "Teď jsme senzací. Jsme korkové zátky, které chtějí ven z flašky šampusu, a to jako mistři světa." "Němci sice už byli světovými šampiony třikrát, ale tehdy svět žasl nad námi. Nyní žasneme sami nad sebou. Je jedno, s kým budeme hrát finále, protože této německé jedenáctce už věříme vše," dodává Bild. Postup do finále vyvolal v Německu nadšení. Oslavy však měly i stinnou stránku v podobě výtržností. Ve vazbě skončilo podle zprávy agentury DPA celkem 141 výtržníků, deset osob bylo zatčeno a různá zranění si muselo nechat ošetřit devět policistů. Nejhorší obrázky byly k vidění v Düsseldorfu a Mannheimu, kde do ulic vyrazily stovky skinheadů a dalších agresivních mladíků, kteří zapalovali obchody a na policejní zásahy odpovídali házením láhví. V Berlíně lupič využil davového šílenství a těsně před koncem zápasu přepadl banku. S ukradenými penězi se mu v zaplněných ulicích podařilo snadno utéci.
Německý tisk jeho absence lituje, ale přesto se utápí v euforii. Ještě nedávno byl přitom skeptický stejně jako fanoušci, kteří národnímu týmu nevěřili. "Přijeli jsme jako ztracenci a vystrašení zajíci," píše nejčtenější Bild. "Teď jsme senzací. Jsme korkové zátky, které chtějí ven z flašky šampusu, a to jako mistři světa." "Němci sice už byli světovými šampiony třikrát, ale tehdy svět žasl nad námi. Nyní žasneme sami nad sebou. Je jedno, s kým budeme hrát finále, protože této německé jedenáctce už věříme vše," dodává Bild. Postup do finále vyvolal v Německu nadšení. Oslavy však měly i stinnou stránku v podobě výtržností. Ve vazbě skončilo podle zprávy agentury DPA celkem 141 výtržníků, deset osob bylo zatčeno a různá zranění si muselo nechat ošetřit devět policistů. Nejhorší obrázky byly k vidění v Düsseldorfu a Mannheimu, kde do ulic vyrazily stovky skinheadů a dalších agresivních mladíků, kteří zapalovali obchody a na policejní zásahy odpovídali házením láhví. V Berlíně lupič využil davového šílenství a těsně před koncem zápasu přepadl banku. S ukradenými penězi se mu v zaplněných ulicích podařilo snadno utéci.
</TEXT>
</DOC>
<DOC>
<DOCID>LN-20020627108</DOCID>
<DOCNO>LN-20020627108</DOCNO>
<DATE>06/27/02</DATE>
<TITLE>
Radost i trocha nostalgie se mísily v pocitech jediného českého rozhodčího na mistrovství světa Evžena Amlera. Ten se s praporkem postavil na postranní čáru středečního semifinále Německo - Korea.
</TITLE>
<GEOGRAPHY>SOUL</GEOGRAPHY>
<TEXT>
Poté co předchozí průběh šampionátu provázely skandální výroky rozhodčích z exotických zemí, dostali pro rozhodující zápasy důvěru výhradně Evropané. S napětím se tedy čekalo, zda se nebudou opakovat sporné výroky, které pomohly Korejcům. Zvlášť když domácí publikum opět vytvořilo bouřlivou atmosféru, které není těžké podlehnout. "Na hřišti nebylo slyšet vlastního slova, červené peklo okolo odvádělo pozornost od dění na hřišti. Neustále jsem se musel nutit do nejvyšší možné koncentrace," přiznal Amler v deníku, který publikuje na stránkách fotbalového svazu. Jak on, tak hlavní sudí, Švýcar Urs Meier, a druhý asistent Francouz Frederic Arnault však obstáli. Amler si počínal sebejistě. Nejtěžší chvíle pro něj přišla v nastavení, kdy odmával ofsajd při náporu Korejců. Až v klidu šatny si pak prý uvědomil, jakou odpovědnost měl. "Dobře zvládnuté utkání ulevilo všem, kvalitní rozhodování bylo potřeba pro úspěch šampionátu i kredit rozhodčích na celém světě. Měli jsme nádherný pocit z dobře vykonané práce," uvedl Amler. Do postele se dostal až ve tři ráno. Předtím vyřídil několik telefonátů s přáteli a novináři. V osm už vyrazil na letiště, aby zhlédl druhé semifinále v Tokiu. Amler usínal nejen s vědomím, že se dostal do elitní společnosti sudích, ale i s pocitem, že uzavřel jednu kapitolu své kariéry. "Skončilo poslední utkání mistrovství světa v mém životě aktivního rozhodčího," připomněl si. Na mezinárodní scéně nyní nicméně stráví ještě téměř půldruhého roku.
SOUL - Poté co předchozí průběh šampionátu provázely skandální výroky rozhodčích z exotických zemí, dostali pro rozhodující zápasy důvěru výhradně Evropané. S napětím se tedy čekalo, zda se nebudou opakovat sporné výroky, které pomohly Korejcům. Zvlášť když domácí publikum opět vytvořilo bouřlivou atmosféru, které není těžké podlehnout. "Na hřišti nebylo slyšet vlastního slova, červené peklo okolo odvádělo pozornost od dění na hřišti. Neustále jsem se musel nutit do nejvyšší možné koncentrace," přiznal Amler v deníku, který publikuje na stránkách fotbalového svazu. Jak on, tak hlavní sudí, Švýcar Urs Meier, a druhý asistent Francouz Frederic Arnault však obstáli. Amler si počínal sebejistě. Nejtěžší chvíle pro něj přišla v nastavení, kdy odmával ofsajd při náporu Korejců. Až v klidu šatny si pak prý uvědomil, jakou odpovědnost měl. "Dobře zvládnuté utkání ulevilo všem, kvalitní rozhodování bylo potřeba pro úspěch šampionátu i kredit rozhodčích na celém světě. Měli jsme nádherný pocit z dobře vykonané práce," uvedl Amler. Do postele se dostal až ve tři ráno. Předtím vyřídil několik telefonátů s přáteli a novináři. V osm už vyrazil na letiště, aby zhlédl druhé semifinále v Tokiu. Amler usínal nejen s vědomím, že se dostal do elitní společnosti sudích, ale i s pocitem, že uzavřel jednu kapitolu své kariéry. "Skončilo poslední utkání mistrovství světa v mém životě aktivního rozhodčího," připomněl si. Na mezinárodní scéně nyní nicméně stráví ještě téměř půldruhého roku.
</TEXT>
</DOC>
<DOC>
<DOCID>LN-20020627109</DOCID>
<DOCNO>LN-20020627109</DOCNO>
<DATE>06/27/02</DATE>
<TITLE>
Portugalci bez trenéra. Brzké vyřazení portugalských fotbalistů na mistrovství světa stálo místo trenéra Antonia Oliveiru. Ačkoli měl smlouvu až do domácího mistrovsví Evropy 2004, svaz mu ji v úterý vypověděl. Jako odstupné dostane Oliveira 400 000 eur, které by si během dalších dvou sezon vydělal.
</TITLE>
<TEXT>
Maradona bude na finále. Argentinský fenomén Diego Maradona prý navštíví finále. Kubánské úřady uvedly, že přicestuje 28. června a zdrží se týden. Na Kubě se bývalý fotbalista podrobuje léčebné kúře, která ho má zbavit závislosti na kokainu a pomoci od srdečních potíží. Japonské úřady nejdříve nechtěly Maradonovi povolit vstup do země, ale v úterý prý mu prý povolení vystavily - jako zvláštnímu vyslanci Argentiny.
An už do Perugiie nechce. Korejský fotbalista An Čung-hwan odmítl návrat do italské Perugie, v níž dosud působil. Den poté, co svým gólem vyřadil na MS Itálii, klubové vedení oznámilo, že o jeho služby již nemá zájem. Pak ale přehodnotilo situaci. Pozdě. "An se vůbec nebude bavit o přesunu do Perugie, která napadla jeho charakter místo toho, aby mu pogratulovala ke vstřelenému gólu," uvedl hráčův agent.
</TEXT>
</DOC>
<DOC>
<DOCID>LN-20020627110</DOCID>
<DOCNO>LN-20020627110</DOCNO>
<DATE>06/27/02</DATE>
<TITLE>
Vysoký finanční postih za aféru v Zeltwegu si ze zasedání Světové rady FIA odnesla stáj F1 Ferrari.
</TITLE>
<GEOGRAPHY>PAŘÍŽ</GEOGRAPHY>
<TEXT>
Stáj formule 1 Ferrari a oba její jezdci byli potrestáni pokutou milion dolarů za to, že znevážili ceremoniál vyhlašování vítězů po Velké ceně Rakouska 12. 5. v Zeltwegu. Fakt, že na konci závodu přenechal Rubens Barrichello na příkaz z depa v posledních metrech vítězství týmovému kolegovi Michaelu Schumacherovi, Mezinárodní automobilová federace (FIA) nepotrestala. Polovina drastické pokuty pro oba jezdce a stáj je pouze podmínečného rázu s dvanáctiměsíčním odkladem. Vedení FIA se rozhodlo ponechat v platnosti pořadí vozů v cíli. Naplnilo se tak očekávání vedoucích představitelů Ferrari, že na programu pařížského jednání FIA bude pouze nedůstojný průběh vyhlášení vítězů. Schumacher tak po devíti závodech nadále vede šampionát s komfortním náskokem 46 bodů. Dojezd rakouské Grand Prix vyvolal celosvětovou vlnu kritiky. Suverénní lídr závodu Barrichello těsně před cílem dle instrukcí stáje zpomalil svůj vůz, aby cílovou páskou mohl projet jako první jeho kolega, čtyřnásobný světový šampion a vedoucí muž šampionátu Schumacher. Mistr světa pak po dojezdu předal vítěznou trofej morálnímu vítězi zBrazílie a během hymen si s ním vyměnil i místo na stupních vítězů. "Schumacher převzal trofej od rakouského kancléře, nekomunikoval s ním, předal pohár Barrichellovi a pak převzal cenu za druhé místo od kancléřova zástupce," vypíchla FIA v prohlášení moment, který jako znevažující potrestala pokutou. "Rozhodnutí FIA jako vždy akceptujeme," reagovala strohým konstatováním stáj Ferrari. Ostatních komentářů se jak šéf Jean Todt, tak jezdci zdrželi. Po jednání opustili místo jednání zadním vchodem.
PAŘÍŽ - Stáj formule 1 Ferrari a oba její jezdci byli potrestáni pokutou milion dolarů za to, že znevážili ceremoniál vyhlašování vítězů po Velké ceně Rakouska 12. 5. v Zeltwegu. Fakt, že na konci závodu přenechal Rubens Barrichello na příkaz z depa v posledních metrech vítězství týmovému kolegovi Michaelu Schumacherovi, Mezinárodní automobilová federace (FIA) nepotrestala. Polovina drastické pokuty pro oba jezdce a stáj je pouze podmínečného rázu s dvanáctiměsíčním odkladem. Vedení FIA se rozhodlo ponechat v platnosti pořadí vozů v cíli. Naplnilo se tak očekávání vedoucích představitelů Ferrari, že na programu pařížského jednání FIA bude pouze nedůstojný průběh vyhlášení vítězů. Schumacher tak po devíti závodech nadále vede šampionát s komfortním náskokem 46 bodů. Dojezd rakouské Grand Prix vyvolal celosvětovou vlnu kritiky. Suverénní lídr závodu Barrichello těsně před cílem dle instrukcí stáje zpomalil svůj vůz, aby cílovou páskou mohl projet jako první jeho kolega, čtyřnásobný světový šampion a vedoucí muž šampionátu Schumacher. Mistr světa pak po dojezdu předal vítěznou trofej morálnímu vítězi zBrazílie a během hymen si s ním vyměnil i místo na stupních vítězů. "Schumacher převzal trofej od rakouského kancléře, nekomunikoval s ním, předal pohár Barrichellovi a pak převzal cenu za druhé místo od kancléřova zástupce," vypíchla FIA v prohlášení moment, který jako znevažující potrestala pokutou. "Rozhodnutí FIA jako vždy akceptujeme," reagovala strohým konstatováním stáj Ferrari. Ostatních komentářů se jak šéf Jean Todt, tak jezdci zdrželi. Po jednání opustili místo jednání zadním vchodem.
</TEXT>
</DOC>
<DOC>
<DOCID>LN-20020627111</DOCID>
<DOCNO>LN-20020627111</DOCNO>
<DATE>06/27/02</DATE>
<TITLE>
říká fotbalový trenér Zdenek Zeman, který za svůj odvážný boj proti zakázaným prostředkům obdržel cenu fair play
</TITLE>
<TEXT>
"Je to pro mě vyznamenání." Fotbalový trenér Zdenek Zeman, který už více než tři desetiletí působí v Itálii, poděkoval za ocenění mezinárodního výboru Fair play při MOV za boj proti dopingu, které včera převzal z rukou představitelů Českého olympijského výboru. Diplom si zasloužil za své odvážné názory, kterými rozboural jedno velké tabu: o dopingu se začalo otevřeně mluvit.
PRAHA - Někomu může připadat jako donkichot nebo snílek. Dluhy italských klubů dosáhly astronomické výše. Jak z toho ven? Podle Zemana je jediná cesta. Částečný návrat k amatérským dobám, kdy se nehrálo jen pro peníze, ale také pro radost z fotbalu. "Lidi chtějí hru," básní.
Máte dojem, že od doby, co jste veřejně vystoupil proti dopingu, se opravdu něco změnilo k lepšímu?
Ano, změnilo. Začalo se s kontrolami a několik hříšníků se chytilo do pasti.
</TEXT>
<HEADING>
Ale tresty jsou stále k smíchu... Nebo ne?
</HEADING>
<TEXT>
Oproti atletice nebo lyžování určitě ano. Je to logické - ve fotbale se točí daleko více peněz. Když na dva roky přestane závodit atlet, nic se neděje. Když distancujete fotbalistu za 100 miliard lir, klub ztrácí velké finanční prostředky.
Přesně to se v Itálii stalo. Jakmile byli distancováni Couto nebo Guardiola, vzápětí jim byl zbytek trestu prominut. Co si o tom myslíte?
Že není správné odpouštět.
Váš postoj k dopingu se tedy nemění.
Ne, ten zůstává pořád stejný. Jsem zastáncem zdraví.
Přesto - čekal jste, že vaše iniciativa dojde tak daleko?
Ne, to jsem vážně nečekal.
Pro některé lidi jste se stal v Itálii nežádoucí osobou. Pocítil jste to?
Hodně lidí tvrdí, že má vyjádření měla později negativní vliv na mou kariéru. Já si to nemyslím.
Ani váš odchod z AS Řím nebyl poznamenán vašimi předchozími výroky?
Myslím, že ne. Vedení klubu prostě usoudilo, že se mnou ligu vyhrát nemůže a s Capellem ano.
Našli se i lidé, kteří vám dávali za pravdu?
Jistě. A bylo jich hodně. Ale také bylo hodně těch, kteří se postavili proti mně.
Jak se zachovala média? Ta přece mají v Itálii velkou moc.
Záleží také na kamarádství. Největší vliv má Juventus, takže všechno, co udělá, je vždycky správné. Ale média většinou stála za mnou.
V čem je největší problém při postihování dopingu?
Ve skloubení sportovních zákonů se zákony běžnými.
</TEXT>
<HEADING>
Jak by se mělo postupovat?
</HEADING>
<TEXT>
Nejdřív by se měla nastolit výchova. Pak prevence a teprve nakonec postih. Proti dopingu je nutné stále bojovat. Zatím se bojuje málo, musíme o tom i víc mluvit na veřejnosti.
Na mistrovství světa nebyl zatím ani jeden odebraný vzorek pozitivní. Máte radost?
To by mělo být normální.
</TEXT>
<HEADING>
Jaký máte názor na doplňkovou výživu sportovců?
</HEADING>
<TEXT>
Podle mě žádná neexistuje. Prostě nemá smysl. Kdo na to má, musí být nejlepší i s běžnou výživou. Doplňková výživa by měla sloužit nemocným. A sportovci přece nemocní nejsou.
Nepovolil byste tedy ani kreatin? Ten je v řadě sportovních odvětví hojně využíván už dnes.
Vím to. Jeho účinky na organismus jsou však víc špatné než dobré.
Stále přibývá zápasů, hráčům se kumuluje únava. Potřebují být odolnější. Ani za těchto okolností nejste pro jakoukoli podpůrnou stravu?
Únava? To je výmluva. Zápasů je sice více než dříve, ale dnes má zase každý tým 30 hráčů. Dřív odehrálo sezonu 14 lidí. Faktem je, že současný fotbal se hraje v jiném tempu, více se trénuje.
Kdysi jste označil Alessandra Del Piera, velkou italskou hvězdu, za hráče, kterému k jeho výkonům pomohl doping. Stojíte si za svým názorem i dnes?
Del Piero je jeden z největších talentů italského fotbalu. Měl smůlu, že prodělal dlouhodobé zranění. V polovině 90. let, kdy byl na vrcholu, mu v Juventusu dávali 40 gramů kreatinu denně. A to určitě není správné. Tehdy se hráčům Juventusu rozepínaly knoflíky u košile, jak se jim draly svaly ven. Ale hráči ve Spartě znali kreatin také.
Čistě hypotetická představa: co kdyby se doping povolil? Kdyby žádné látky nebyly zakázány?
To by zemřelo hodně lidí.
</TEXT>
</DOC>
<DOC>
<DOCID>LN-20020627112</DOCID>
<DOCNO>LN-20020627112</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Čech, nebo Ital? Fotbalový trenér Zdenek Zeman strávil na Apeninském poloostrově 33 let. Přesto nepřetrhal pouto se svou vlastí. Čas od času dokonce proskočí zvěsti o jeho možném návratu. "Nikdy neříkám nikdy," nebrání se zkušený kouč, který už trénoval oba římské kluby. Momentálně působí v druholigové Salernitaně. Ale v průběhu loňského ročníku se nejdřív nesly zaručené zprávy: Zeman jde do Slavie. "Mluvil jsem o tom jen s trenérem Ciprem. K žádným jednáním nedošlo a pak jsem podepsal v Salernu, takže nebylo co řešit," vzpomíná Zeman. "Na české poměry jsem asi moc drahý," dodává s úsměvem. A Chovancova rezignace na funkci reprezentačního kouče zase otevřela novou možnou kapitolu: Zeman a trenér českého národního týmu? "O tom jsem nic neslyšel. Až od vás," diví se. "Mám raději každodenní práci s mužstvem. Trenér reprezentace si může hráče jen vybírat z klubů," říká. I pro následující ročník se proto zaměří na boj o postup do Serie A. Ke splnění smělého cíle může pomoci i záložník Václav Koloušek, mistr ligy s Libercem. V italském klubu má stále platnou smlouvu, ale vrátit se nechce. "Je to stále náš hráč, takže s ním počítám. Jednání však ještě nezačala," poznamenal Zeman.
</TEXT>
</DOC>
<DOC>
<DOCID>LN-20020627113</DOCID>
<DOCNO>LN-20020627113</DOCNO>
<DATE>06/27/02</DATE>
<TITLE>
MLADÁ BOLESLAV - Největším lákadlem 29. ročníku Rallye Bohemia, který je čtvrtým dílem mistrovství ČR v automobilových soutěžích, je posádka týmu Škoda Motorsport Roman Kresta Jan Tománek, která se letos v domácím šampionátu objeví pouze jednou. Právě srovnání pilota, který letos zatím nastoupil ke třem podnikům MS (a na dalších dělal předjezdce) s domácí špičkou, bude o prvním prázdninovém víkendu zajímat početné davy příznivců rallye. "Na domácí soutěž před vlastními fanoušky se moc těšíme. Samozřejmě nás láká obhajoba, jedeme na vítězství," prohlásil Kresta, který startoval na asfaltu naposledy v březnu na Korsice, kde také v MS jedinkrát dovedl třetí tovární Octavii WRC do cíle. V Monte Carlu a na Kypru nedojel kvůli haváriím. "Výsledky z mistrovství světa jsou poněkud rozpačité, stále platím nováčkovskou daň. Proto si rád zajedu doma, bude to vítané zpěstření, i když se musel přeorganizovat můj program a přišel jsem o testy na finské šotolině. Výhodnou zase může být, že se Rallye Bohemia podobá německé soutěži ve světovém šampionátu," přemítá Kresta, i když je možné, že v barvách Škody místo něj v Německu nastoupí domácí Matthias Kahle. Rodák z Trnavy na Zlínsku, který hned v pondělí časně ráno bude stíhat letadlo do Keni, kde ho čeká trénink a další vystoupení mezi elitou. "Ani mi nevadila vedra posledních dnů. Jen jsem si zvykal na extrémní africké podmínky," liboval si Kresta, kterého láká myšlenka odletět do Keni s třetím vítězstvím z Rallye Bohemia v řadě. "Jednoduché to ale nebude. Zvítězit a srovnávat se s tovární škodovkou bude pro všechny velmi motivující. Navíc na poměrně krátké soutěži může rozhodnout jediná chyba nebo defekt. Špička s vozy WRC je vyrovnaná, což dokazuje, že každou soutěž vyhrál někdo jiný. Nervozitu ale před startem nepociťují, spíš jen obavu, aby vše fungovalo," naznačil 26letý čerstvý ženáč roli favorita a ani příliš nepátral po změnách letošní trasy.
</TITLE>
<HEADING>
Bez Kopeckého
</HEADING>
<TEXT>
Na pátečním startu při "supererzetě" na rallyecrossovém okruhu v Sosnové bude devět vozů specifikace WRC (speciálů s turbomotorem a pohonem na čtyři kola). Přihláška byla odmítnuta Janu Kopeckému, který se provinil nepovoleným testováním na trati Rallye Bohemia. Vlastní soutěž se uskuteční v sobotu a neděli na Mladoboleslavsku, Semilsku a Jablonecku.
Na pátečním startu při "supererzetě" na rallyecrossovém okruhu v Sosnové bude devět vozů specifikace WRC (speciálů s turbomotorem a pohonem na čtyři kola). Přihláška byla odmítnuta Janu Kopeckému, který se provinil nepovoleným testováním na trati Rallye Bohemia. Vlastní soutěž se uskuteční v sobotu a neděli na Mladoboleslavsku, Semilsku a Jablonecku.
</TEXT>
</DOC>
<DOC>
<DOCID>LN-20020627114</DOCID>
<DOCNO>LN-20020627114</DOCNO>
<DATE>06/27/02</DATE>
<TITLE>
Dosud nevídaná situace nastala v souboji o nominaci na ME v Mnichově mezi českými výškaři. Hned pětice dlouhánů zdolala nominační limit 227 centimetrů. To historie nepamatuje.
</TITLE>
<GEOGRAPHY>PRAHA</GEOGRAPHY>
<TEXT>
Tak tohle fakt nepamatuju, ale mám obrovskou radost. Takhle glosuje trenérský bard českého skoku do výšky Jaroslav Kovář (68) letošní explozi mezi českými výškaři. Bratři Jan (30) a Tomáš Janků (27), Svatoslav Ton (21), Tomáš Ort (25) a objev sezony Jaroslav Bába (17), to je pětice rytířů, kteří v republice skáčí nejvýš. Všichni se v řeži o nominaci na srpnové ME v Mnichově přenesli přes laťku na výšce 227 centimetrů. Dva Tomášové, Janků a Ort, však už nasadili k trháku. "Na závěrečném banketu jsme něco vypili, ale nebylo to nic mimořádného. Jsme uprostřed sezony, nesmíme to přehánět," přibližuje Tomáš Janků minulý víkend, kdy na Evropském poháru družstev v Banské Bystrici zdolal 230 centimetrů. "Radost jsem ale měl obrovskou, po 232 centimetrech z roku 1999 jsem si skočil druhý letní výkon," dodává Janků, majitel bronzu z halového ME 1998 ve Valencii, poslední medaile českých výškařů.
</TEXT>
<HEADING>
Překvapení jménem Bába
</HEADING>
<TEXT>
Dvojnásobnou radost měl Tomáš Janků proto, že se dostal tak vysoko po téměř dvouleté odmlce, kdy kvůli poraněnému křížovému vazu po výškařském sektoru jen pošilhával. "V lednu loňského roku jej operovali, ale překlenul to," ulevuje si jeho otec a trenér Jan, který výškaře připravuje v pražské Dukle. Podobně jako Tona. Malý šok přichystal při nedávném mítinku Zlatá tretra v Ostravě mladičký Jaroslav Bába z Vítkovic - čahoun, který v září oslaví teprve 18. narozeniny, na sebe upozornil požadovaným výkonem 227 cm. "Jarda je talent od přírody, před dvěma lety vyhrál žákovské mistrovství republiky výkonem 195 centimetrů," poukazuje na výškařův výkonnostní růst jeho trenér Aleš Duda.
</TEXT>
<HEADING>
Souboj Ostrava - Kingston?
</HEADING>
<TEXT>
"Už v příštím roce bych chtěl skočit dvě stě třicet," má jasno Bába, jenž je se 195 cm stejně vysoký jako Kubánec Sotomayor, držitel světového rekordu 245 cm. "Vzor ale žádný nemám, chci být sám sebou. A chci se živit sportem," prozrazuje své cíle student sportovního gymnázia v Ostravě. Bába svými výkony zaujal nejednoho odborníka. "Mám pocit, že skáče z běžecko-sprinterského tréninku, při jeho mládí to však není chyba," všímá si zkušený Jaroslav Kovář. "Uvidíme, co s ním udělá silová příprava, ale teď bych nic neměnil. Nemá smysl přepřahat spřežení uprostřed brodu," dodává kouč, který připravuje v pražském Olympu dalšího limitáře Tomáše Orta. To je druhý muž, který se "utrhl" - skočil 228 cm. Pět limitářů, do Mnichova ale může odjet pouze trojice výškařů. Co s tím? "Právě to na svazu řešíme. Kdyby současné výkony zůstaly, měly by mezi trojicí Jan Janků, Ton, Bába rozhodnout výkony na červencovém mistrovství republiky v Ostravě," říká šéftrenér české atletiky Václav Fišer.
</TEXT>
<HEADING>
Trenér si mne ruce
</HEADING>
<TEXT>
V Ostravě ale bude chybět Bába, který má od 16. července skákat na juniorském MS v Kingstonu na Jamajce. Medaile by mu údajně zaručila účast v Mnichově...? "Nesmysl," odhání tento názor Fišer. Pokud do té doby neskočí nikdo ze zainteresovaných víc, rozhodnou výkony z Ostravy a Kingstonu. To je férové," přemítá Fišer. "Může se nám to pěkně zašmodrchat, ale o lepší možnosti nevím," mne si ruce Kovář, stále nadšený ze stoupající úrovně českého skoku do výšky.
V Ostravě ale bude chybět Bába, který má od 16. července skákat na juniorském MS v Kingstonu na Jamajce. Medaile by mu údajně zaručila účast v Mnichově...? "Nesmysl," odhání tento názor Fišer. Pokud do té doby neskočí nikdo ze zainteresovaných víc, rozhodnou výkony z Ostravy a Kingstonu. To je férové," přemítá Fišer. "Může se nám to pěkně zašmodrchat, ale o lepší možnosti nevím," mne si ruce Kovář, stále nadšený ze stoupající úrovně českého skoku do výšky.
</TEXT>
</DOC>
<DOC>
<DOCID>LN-20020627115</DOCID>
<DOCNO>LN-20020627115</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Na stadionu v norském Oslu odstartuje v pátek lukrativní atletický seriál Zlatá liga. V letošní Golden League půjde jako každoročně o tučné finanční prémie a především o 50 kilogramů zlata, které si rozdělí vítězové všech sedmi podniků ve dvanácti disciplínách. Připsání finančních odměn na účty celkových vítězů pak podmiňuje ještě jejich start ve finále Grand Prix, které se koná 14. září v Paříži. Loni si na zlatý poklad sáhla šestice atletů, kteří splnili podmínku pěti vítězství na sedmi mítincích. Hlavní hrdinkou byla vicemistryně světa v běhu na 1500 m Violeta Székelyová z Rumunska, jež dokázala jako jediná vyhrát svoji disciplínu při všech startech v seriálu. Alespoň pět triumfů nastřádali Američané Marion Jonesová (sprint) a Allen Johnson (110 m překážek), Ruska Olga Jegorovová (5000 m), půlkař Andre Bucher ze Švýcarska a také mílař Hicham El Guerrouj.
</TEXT>
</DOC>
<DOC>
<DOCID>LN-20020627116</DOCID>
<DOCNO>LN-20020627116</DOCNO>
<DATE>06/27/02</DATE>
<TITLE>
předvídá Alena Hašková, choť nejslavnějšího českého hokejového brankáře historie
</TITLE>
<TEXT>
Novopečený vítěz Stanley Cupu Dominik Hašek zůstane posledních pět dnů v Detroitu osamocený. Ve chvíli, kdy světu oznamoval, že s hokejem končí, manželka Alena s dětmi spěchaly na letiště. Včera před obědem už jejich nevyspalé oči mžouraly do pražského slunce. Alena Hašková LN v Ruzyni vyprávěla, jak s Dominikem opojné chvíle prožívali.
</TEXT>
<HEADING>
LN: Proč jste do letadla nevzala i manžela?
</HEADING>
<TEXT>
Dominik musí v Detroitu dořešit určité věci, takže tam ještě na několik dnů zůstal. Já mám zase tady doma s dětmi naplánované jisté rodinné záležitosti. Takže jsme se nakonec domluvili, že společně nepoletíme.
LN: Až do úterý nebylo zcela zřejmé, zda Dominik kariéru ukončí. Kdy se skutečně definitivně a neodvratně rozhodl?
Definitivní slovo padlo někdy kolem vítězství ve Stanley Cupu. Už dříve jsme ale přemýšleli spíše o návratu domů.
LN: Váš manžel až do tiskové konference úzkostlivě tajil, co oznámí. Vy jste ale prý o den dříve televizní společnosti WDIV prozradila, že skončí. To jste se podřekla?
No, trochu mě dostali... Bavila jsem se s jedním známým a jen tak mezi řečí jsem spíše neutrálně prohodila o Dominikovi pár vět. Vůbec jsem netušila, že má slova takhle nafoukne a informaci, že Dominik končí, odvysílají v televizi.
LN: Proslýchalo se, že na Dominika silně zapůsobilo, když sto tisíc fanoušků v ulicích Detroitu sborově skandovalo - Ještě jeden rok. Nerozmýšleli jste si v oněch dojemných chvílích své rozhodnutí?
Tlak jsme cítili ze všech stran. Projev fanoušků byl ale skutečně značně emotivní, dost na nás zapůsobil. Jednou jsme se ale už rozhodli a nechtěli jsme se nechat ovlivnit.
LN: Mužstvo Detroitu se v sériích s Vancouverem i Coloradem ocitlo v kritických situacích, při nichž hrozilo vyřazení. Připouštěla jste si při nich, že se váš manžel Stanley Cupu třeba nedočká?
Pod vlivem vítězné euforie už jsem na tyhle momenty trochu pozapomněla... Pravdou ale je, že ani mně tehdy nebylo nejlépe. Říkala jsem si, že ve sportu asi skutečně platí, že člověk může pro úspěch dělat maximum a být i dobrej, když se ale od něj odvrátí štěstí, neuspěje. Kvůli Dominikovi by mě moc mrzelo, kdyby Detroit do finále nepostoupil.
</TEXT>
<HEADING>
LN: Probírala jste s manželem zmíněné svízelné chvíle?
</HEADING>
<TEXT>
Nemá rád, když se do něho hučí, leze mu na nervy, když mu někdo radí. Věci si nejraději rovná v hlavě sám. Já už podle jeho tváře poznám, v jakém je rozpoložení, stejně jako když nechce, aby ho někdo otravoval.
LN: O čem jste přemýšlela, když Dominik za bouřlivých ovací jezdil se Stanley Cupem nad hlavou?
Atmosféra v hledišti byla fakt kouzelná, nikdy v životě na tyhle nádherné chvíle nezapomenu. Zachvátily mě zvláštní pocity, které nedokážu popsat. Přemýšlela jsem i o tom, co asi cítí Dominik. Hokej hrál celý život a najednou všechno končí...
LN: Dominik sice v úterý prohlásil, že se už nikdy do branky nepostaví, z Pardubic se ale ozvaly hlasy, že by se mohl objevit v extralize. Jsou podobné úvahy reálné?
Teď řekl, že brankářské věci nechce vidět, časem ale třeba změní názor. Skutečně nevím.
LN: Neobáváte se, že začne být bez sportu třeba protivný?
Žádných problémů se neobávám, připouštím ale, že mu možná občas nebude do zpěvu, a že zažije chvíle, které pro něho nebudou jednoduché.
LN: Nejspíš budete muset zredukovat jídelníček, aby Dominikovi nezačaly přibývat kilogramy...
Ale kdepak. Vůbec netloustne. Navíc vařím jednoduše a všichni jíme střídmě. Žádné přecpávání se u nás nenosí.
LN: Neobáváte se, že se vám po Americe začne stýskat?
Bude se mi stýskat, to je jasné, zvykla jsem si tam. Jenže domov mám tady, vyrůstala jsem tu, v Čechách mám i rodinu. Samozřejmě, že se tady žije jiným stylem a určitě budu na něco nadávat. Na světě ale ne-existuje místo bez chyb. I v Americe se mi spousta věcí nelíbila.
LN: Na co jste se v letadle nejvíc těšila?
Na své nejbližší a... A taky asi na nudlovou polévku.
</TEXT>
</DOC>
<DOC>
<DOCID>LN-20020627117</DOCID>
<DOCNO>LN-20020627117</DOCNO>
<DATE>06/27/02</DATE>
<GEOGRAPHY>WASHINGTON</GEOGRAPHY>
<TEXT>
Sedmatřicetiletého nováčka na střídačce v NHL Bruce Cassidyho se rozhodlo angažovat jako hlavního kouče vedení hokejového klubu Washington Capitals. Cassidy dosud sbíral trenérské zkušenosti jen v nižších soutěžích, teď jej čeká v NHL křest ohněm. Na působení v nejlepší lize světa se těší, stejně jako na spolupráci s největší hvězdou týmu Jaromírem Jágrem. Vedení Washingtonu hledalo nového trenéra od 10. května, kdy po neúspěšné sezoně ukončil čtyřletou spolupráci Ron Wilson. Klub Capitals se rozhodl zapojit do současného trendu a angažoval někoho, kdo nemá s NHL mnoho zkušeností. Takového získali letos v létě už celky Anaheim, Dallas i New York Rangers. "Neodtrénoval jsem sice v NHL ani jeden den, ale nemyslím, že by to měla být překážka naplnění mého poslání: vyhrávat a z hokejistů udělat lepší hráče ilidi," představil se ve Washingtonu Cassidy. Mladší než on na všech střídačkách v NHL je jen Paul Maurice z Caroliny, jež letos hrála s Detroitem o Stanleyův pohár. Uplynulé dvě sezony vedl Cassidy celek Grand Rapids v AHL a získal s ním divizní titul. Předtím působil v soutěžích IHL a ECHL. Jako hráč strávil na ledě třináct let na postu obránce. V roce 1983 jej draftovalo Chicago, zkusil také nižší zámořské ligy a hrál i v Evropě. V NHL odehrál za Chicago jen 36 zápasů, to by ale podle něj neměl být problém, protože zkusil řadu jiných lig. "Neměl jsem takovou kariéru jako některé hvězdy, ale pár let mám za sebou, takže vím, o co jde," dodal. Ve Washingtonu se těší hlavně na Jágra. "Je to soutěživý člověk a rozený vítěz. To máme společné," uzavřel Cassidy.
</TEXT>
</DOC>
<DOC>
<DOCID>LN-20020627118</DOCID>
<DOCNO>LN-20020627118</DOCNO>
<DATE>06/27/02</DATE>
<GEOGRAPHY>PRAHA</GEOGRAPHY>
<TEXT>
Spekulace o tom, kdo bude šéfem sněmovny pokračují. Už včera ale bylo jasné, že v křesle nezůstane navzdory některým předpovědím Václav Klaus. Není přijatelný ani pro ČSSD ani pro Koalici. Podle dostupných informací povede dolní komoru sociální demokrat. Za ideální považuje toto řešení šéf KDU-ČSL Cyril Svoboda, proti samozřejmě není ani ČSSD. Politici dodržují embargo na jména konkrétních kandidátů. Nejčastěji se ale mluví o místopředsedovi ČSSD Zdeňkovi Škromachovi nebo šéfce pražské stranické organizace Petře Buzkové.
</TEXT>
</DOC>
<DOC>
<DOCID>LN-20020627119</DOCID>
<DOCNO>LN-20020627119</DOCNO>
<DATE>06/27/02</DATE>
<GEOGRAPHY>BRUSEL</GEOGRAPHY>
<TEXT>
Dům Prahy, první zastoupení českého regionu v belgickém hlavním městě, sídle institucí EU, byl otevřen v Bruselu. Po dvou letech se podařilo přeměnit rodinný dům v nejnovější z mnoha zahraničních regionálních zastoupení. Palmerstone avenue patří v Bruselu k prestižním adresám. Dům bude sloužit k propagaci Prahy, k přitahování investic, k šíření informací.
</TEXT>
</DOC>
<DOC>
<DOCID>LN-20020627120</DOCID>
<DOCNO>LN-20020627120</DOCNO>
<DATE>06/27/02</DATE>
<TITLE>
JESENÍK - Majitel internetové kavárny v Jeseníku Michal Chovanec podal trestní oznámení na policisty. Ti udělali v kavárně prohlídku, aniž by mu k prohlídce ukázali zákonné povolení. Policisté si z kavárny odnesli šest počítačů a několik desítek CD. Svědkové tvrdí, že se policejní akce účastnili i pracovníci soukromé firmy, kteří k tomu neměli oprávnění. Do internetové kavárny Plíživá kontra v Jeseníku vstoupil jedno květnové odpoledne nenápadný obtloustlý muž. Poté, co krátce pracoval u jednoho z počítačů, přešel do druhé místnosti, objednal si pivo a začal telefonovat. Výsledek byl patrný po chvíli. Do kavárny vešla skupina několika mužů v civilu a dva policisté v uniformách. Jeden z mužů šel za majitelem do jeho bytu v domě a ukázal mu průkaz kriminální policie. Ostatní se nelegitimovali a v podniku začala policejní razie. Během ní však nebylo jasné, kdo je policista a kdo není. Neznámý zákazník, který se akce zúčastnil, a někteří další muži nebyli policisté, ale pracovníci soukromé firmy. Majitel kavárny Michal Chovanec uvedl, že i když se tito lidé nijak neprokázali a k policii nepatřili, bez svolení si prohlíželi obsah počítačů a natáčeli interiér kavárny na video. "Jsem spolupracovník policie a vy mě nesmíte fotit, jinak na vás podám trestní oznámení," ohrazoval se jeden z nich, když ho chtěli pracovníci kavárny vyfotit při prohlížení počítače. Policisté prohledali i kancelář majitele kavárny a vstoupili také do přilehlých prostor, kde sídlí společnost Jesenický týdeník a další firmy. "Pozval jsem policisty do kanceláře, ale nedal jsem jim povolení, aby prováděli prohlídku prostor Jesenického týdeníku. Stejně tak jsem nesvolil zabavovat třeba cédéčka," tvrdí Chovanec s tím, že legálnost jimi používaných programů lze prokázat.
</TITLE>
<HEADING>
Policie reagovala na trestní oznámení
</HEADING>
<TEXT>
Policejní verze je jiná. Tisková mluvčí okresního ředitelství policie v Jeseníku Alena Kudělová uvedla, že akce se konala za přítomnosti jak majitele, tak i jeho právního poradce. "Ti na místě nevznesli žádné námitky proti postupu policie," řekla Kudělová. Razii mluvčí vysvětlovala tím, že policejní výjezdová skupina reagovala na trestní oznámení, které podala firma Software Security. Policie tak reagovala na podezření, že v kavárně se porušují autorská práva. Majitel kavárny považuje policejní verzi za nesmyslnou. "Povolení k prohlídce jsem nedal a nemohl ho vydat ani můj právní poradce, protože jsem tehdy žádného neměl," sdělil Chovanec. Na policisty podal trestní oznámení. "Jde o podezření ze spáchání trestných činů zneužití pravomoci veřejného činitele a neoprávněného zásahu do práva k domu, bytu či nebytovému prostoru," uvedl majitel internetové kavárny. Brněnský právník Martin Škop, který je s případem obeznámen, se na postup jesenických policistů dívá skepticky. "Připadá mi to jako policejní hurá akce," sdělil s tím, že policisté měli nejprve majitele podniku, na kterého bylo podáno oznámení, vyslechnout. Pozastavil se také nad tím, že policisté prohlíželi i prostory jiné firmy, než kterou vyšetřovali. Také účast pracovníků soukromé firmy, která podala trestní oznámení, vidí jako problém. "Otevřenou asistencí soukromé firmy mohli porušit ustanovení trestního řádu, kde se píše o tom, že by policie měla postupovat nestranně," dodal právník.
Policejní verze je jiná. Tisková mluvčí okresního ředitelství policie v Jeseníku Alena Kudělová uvedla, že akce se konala za přítomnosti jak majitele, tak i jeho právního poradce. "Ti na místě nevznesli žádné námitky proti postupu policie," řekla Kudělová. Razii mluvčí vysvětlovala tím, že policejní výjezdová skupina reagovala na trestní oznámení, které podala firma Software Security. Policie tak reagovala na podezření, že v kavárně se porušují autorská práva. Majitel kavárny považuje policejní verzi za nesmyslnou. "Povolení k prohlídce jsem nedal a nemohl ho vydat ani můj právní poradce, protože jsem tehdy žádného neměl," sdělil Chovanec. Na policisty podal trestní oznámení. "Jde o podezření ze spáchání trestných činů zneužití pravomoci veřejného činitele a neoprávněného zásahu do práva k domu, bytu či nebytovému prostoru," uvedl majitel internetové kavárny. Brněnský právník Martin Škop, který je s případem obeznámen, se na postup jesenických policistů dívá skepticky. "Připadá mi to jako policejní hurá akce," sdělil s tím, že policisté měli nejprve majitele podniku, na kterého bylo podáno oznámení, vyslechnout. Pozastavil se také nad tím, že policisté prohlíželi i prostory jiné firmy, než kterou vyšetřovali. Také účast pracovníků soukromé firmy, která podala trestní oznámení, vidí jako problém. "Otevřenou asistencí soukromé firmy mohli porušit ustanovení trestního řádu, kde se píše o tom, že by policie měla postupovat nestranně," dodal právník.
</TEXT>
</DOC>
<DOC>
<DOCID>LN-20020627121</DOCID>
<DOCNO>LN-20020627121</DOCNO>
<DATE>06/27/02</DATE>
<TITLE>
VÍDEŇ - Organizace zemí vyvážejících ropu (OPEC) ponechá beze změny i ve třetím čtvrtletí produkční a vývozní limity, které na začátku roku zavedla s cílem podpořit nízké ceny. Limit celkových dodávek má nyní OPEC na 21,7 milionu barelů denně, což znamená, že zadržuje asi šest milionů barelů denně ze svých produkčních kapacit. V lednu kartel snížil produkci o 1,5 milionu barelů na nynějších 21,7 milionu barelů denně, aby dostal ceny z úrovně kolem 17 dolarů za barel k cílové úrovni okolo 25 dolarů za barel. Přidali se tehdy k němu další velcí vývozci jako Norsko, Rusko a Mexiko, ti však již dohodnuté produkční limity opouštějí. Ceny ropy se nyní pohybují kolem 25 dolarů za barel, což je pro kartel žádoucí úroveň a vyhovuje i spotřebitelským zemím. Pozorovatelé však upozorňují na to, že v případě delšího zachování výrazných omezení těžby a vývozu by mohly ceny ke konci roku vyskočit ke 30 dolarům. To by vyvolalo nespokojenost na straně průmyslových zemí, prožívajících zatím jen křehké ekonomické oživení. Kartel již signalizoval, že by mohl zvýšit produkci na svém příštím ministerském zasedání 18. září. Do té doby by organizace chtěla donutit své členy k lepšímu dodržování dohody, protože podle odhadů těží deset členských zemí kartelu bez Iráku zhruba 1,5 milionu barelů denně nad celkovým oficiálním limitem.
</TITLE>
<TEXT>
Kolik stojí barel ropy na trhu
leden 2002 17,00 dolarů červen 2002 25,50 dolaru
</TEXT>
</DOC>
<DOC>
<DOCID>LN-20020627122</DOCID>
<DOCNO>LN-20020627122</DOCNO>
<DATE>06/27/02</DATE>
<TITLE>
Dividenda v KB bude. Akcionáři Komerční banky získají z loňského zisku dividendy 11,50 Kč na akcii, v předchozích letech banka dividendy nevyplácela. O výplatě dividend v celkovém objemu 437 milionů korun rozhodla na návrh představenstva včerejší řádná valná hromada banky.
</TITLE>
<TEXT>
Micron má zase ztrátu. Americká společnost Micron Technology, která je druhým největším výrobcem paměťových čipů pro osobní počítače na světě, vykázala ve třetím čtvrtletí finančního roku končícím v květnu překvapivě ztrátu kvůli poklesu cen čipů.
</TEXT>
</DOC>
</CZE>