<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020117001</DOCID>
<DOCNO>LN-20020117001</DOCNO>
<DATE>01/17/02</DATE>
<TITLE>
Čtyřkoalice váhá, zda přijmout řešení dluhu ODA. Ta chce miliony splácet nadaci, kterou sama založila, a nejasné skupině věřitelů v čele s Janem Kalvodou.
</TITLE>
<GEOGRAPHY>PRAHA</GEOGRAPHY>
<TEXT>
Občanská demokratická aliance včera představila podrobný plán, jak se zbavit bezmála sedmdesátimilionového dluhu u České pojišťovny. Ten ji tíží už deset let a pár měsíců před volbami vyvolal nervozitu ve čtyřkoalici. Plán aliance je výhodný pro ni, pojišťovnu i pro nového věřitele, méně už pro stát. Také reakce koaličních partnerů je zatím zdrženlivá. Pojišťovna chce po ODA zaplatit 10 milionů korun do měsíce a další dva miliony do roku a půl. Zbylou pohledávku na zhruba 56 milionů pak vloží jako dar do Nadace vzdělávacích programů. Mezi jejími zřizovateli přitom figuruje sama aliance a firma Krátký film, jejímž hlavním akcionářem je zase pojišťovna. Kouzlo dobrého obchodu pro pojišťovnu spočívá v tom, že část peněz dostane z aliance nečekaně rychle a zbytek si coby dar na veřejně prospěšné účely během tří let odepíše z daní. "O tento dar se sníží náš daňový základ," řekl včera mluvčí pojišťovny Michal Urban. ODA zase získala reálnou šanci, že dluh vůbec někdy uhradí. Dosud totiž nestačila splácet ani úroky, dohoda s novým věřitelem ale říká, že dluh už o úroky naskakovat nebude. "Růst dluhu se zastavuje," řekl včera místopředseda ODA Oldřich Kužílek. Navíc alianci nebude tlačit čas: nadaci pouze musí odevzdávat desetinu svých příjmů až do úplného uhrazení dluhu. Zkrátka nepřijde ani sama nadace, ročně jí z pokladny politické strany připlují statisíce korun. Deset milionů zatím aliance na účtu nemá. Strana si je ale půjčí od svých současných i bývalých politiků. "Vznikne občanské sdružení o patnácti až dvaceti lidech, v jehož čele bude Jan Kalvoda," řekl včera předseda ODA Michael Žantovský. Kromě Kalvody a sebe ale odmítl jména dalších věřitelů sdělit. Neprozradil ani, jak bude strana tento svůj nový dluh splácet. Reakce čtyřkoalice na scénář představený ODA je zatím velmi vlažná. Nedůvěru vzbuzuje vzájemná provázanost mezi stranou, pojišťovnou a nadací. Kromě toho, že ODA je zřizovatelem vzdělávací nadace ve správní radě zasedá ještě její bývalý místopředseda Roman Češka. "S čím ODA přišla, skutečně není řešení, s nímž můžeme předstoupit před voliče. Sám budu hájit názor, že na tohle řešení nemůžeme přistoupit," řekl Vladimír Mlynář z Unie svobody. Neméně ostře reagovala i lidová strana, která před měsícem přišla s požadavkem, že pokud aliance uspokojivě nevyřeší svůj dluh, vypadne z volebních kandidátek. "Je důležité, aby se dluh splácel, aby to nebyla jen hra na splácení," řekl šéf KDU-ČSL Cyril Svoboda po včerejším společném jednání vedení lidovců a unionistů. Definitivní slovo by mělo padnout v pátek. Předseda ODA Žantovský pochybnosti nad personálním propojením strany a nadace odmítá. "Nevidím v tom nic neetického," řekl.
</TEXT>
<HEADING>
Kdo je nový věřitel ODA
</HEADING>
<TEXT>
Nadace vzdělávacích programů existuje od roku 1991 a zabývá se podporou vzdělávání. Jedním z pěti jejích zřizovatelů je sama ODA, dalším a. s. Krátký film, která je více než ze dvou třetin ve vlastnictví České pojišťovny. Členem správní rady nadace je exmístopředseda ODA Češka. V čele správní rady stál do úterka Jan Knoflíček, na protest proti převedení pohledávky České pojišťovny na nadaci na funkci rezignoval. Do dozorčí rady nadace budou nově kooptováni zástupci ODA i České pojišťovny.
Co bude s dluhem ODA?
</TEXT>
<HEADING>
Aliance dluží České pojišťovně 68 milionů:
</HEADING>
<TEXT>
* 10 milionů splatí do měsíce * 2 miliony do roku a půl * zbylých 56 milionů převede pojišťovna na Nadaci vzdělávacích programů
* 10 milionů splatí do měsíce * 2 miliony do roku a půl * zbylých 56 milionů převede pojišťovna na Nadaci vzdělávacích programů
</TEXT>
</DOC>
<DOC>
<DOCID>LN-20020117002</DOCID>
<DOCNO>LN-20020117002</DOCNO>
<DATE>01/17/02</DATE>
<TITLE>
PRAHA/VÍDEŇ - Slovní souboj mezi českým premiérem Milošem Zemanem a rakouským nacionalistou Jörgem Haiderem se včera přiostřil. Korutanský hejtman Haider, bývalý předák rakouské vládní strany Svobodných (FPÖ), označil Zemana v hlavním zpravodajském pořadu rakouské televize ORF za "komunistu, jehož případná omluva by jej urazila". "Tento pán, který je komunistou a teď se jako korouhvička pokouší o demokracii, ve skutečnosti svým duševním postojem vyjádřil jen to, co bohužel léta a desetiletí právě v Česku bylo oficiálním myšlením," řekl Haider. Reagoval tak na Zemanův pondělní výrok, že "čím dříve se Rakušané zbaví pana Haidera a jeho postfašistické strany, tím lépe". Ještě před Haiderovým televizním vystoupením včera Zeman Haidera označil za "rakouský politický Černobyl". Slovní přestřelka mezi oběma politiky se strhla poté, co česká vláda ostře odmítla konání všelidové podpisové akce proti české jaderné elektrárně Temelín. Roztržku se snažili vyřešit i diplomaté. Rakouský velvyslanec v Praze Klas Daublebsky se včera pokoušel setkat s českým premiérem Zemanem nebo alespoň s jedním ze čtyř vicepremiérů. Daublebsky totiž dostal od své nadřízené ministryně zahraničí Benity Ferrerové-Waldnerové pověření, aby v Praze oficiálně vyřídil, že Rakousko odmítá Zemanovy výroky na adresu Svobodných coby vměšování do svých vnitřních záležitostí. Velvyslanec nakonec odpoledne nasedl do auta a nechal se odvézt do Ústí nad Labem, kde včera zasedala česká vláda. Tam se nakonec setkal s ministrem zahraničí Janem Kavanem. Premiér Zeman velvyslanci vzkázal, že je ochoten se s ním setkat až počátkem příštího týdne. Velvyslanec se pokoušel již v úterý večer. Včera v poledne se pak setkal s náměstkem ministra zahraničí Rudolfem Jindrákem. Toho požádal o schůzku s premiérem. "Požádal, zda bychom mohli zprostředkovat setkání se Zemanem či vicepremiérem, ale chce mluvit hlavně se Zemanem," řekl LN mluvčí ministerstva zahraničí Aleš Pospíšil. Rakousko zatím nechystá další diplomatický krok. Bude "záležet na české reakci," řekl LN tiskový mluvčí rakouského velvyslanectví Gregor Schusterschitz. V současné chvíli už Rakousku ani Česku nejde o Temelín, ale obě strany se navzájem obviňují z vměšování do vnitřních záležitostí. Poté, co tak učinila Ferrerová-Waldnerová, mluvčí české vlády Libor Rouček nelenil a naopak označil Rakušany za ty, kdo se snaží mluvit do českých věcí. "Co se týče údajného vměšování (Zemana do vnitřních záležitostí Rakouska, pozn. red.), lze říct, že se Rakousko vměšuje do českých záležitostí právě prostřednictvím právě probíhající podpisové akce, kterou organizuje FPÖ," řekl Rouček.
</TITLE>
<HEADING>
Vláda objednala pro Rakušany jod
</HEADING>
<TEXT>
Jak ukázal poslední průzkum veřejného mínění, sami Rakušané většinou nevěří v účinnost referenda a jsou proti vetu vůči ČR. Podle těchto výsledků prohlásilo 57,5 % dotázaných, že protitemelínské referendum stejně nezabrání uvedení Temelína do provozu. Proti hrozbě vetem v konkrétním případě vstupu ČR do EU je pak 61,7 % Rakušanů. FPÖ ale ještě dál přitvrdila, když člen vídeňské zemské vlády Johann Herzog zopakoval požadavek své strany, že nejenom zastavení Temelína, ale i zrušení takzvaných Benešových dekretů je podmínkou Svobodných pro jejich souhlas se vstupem ČR do EU. Rakouské ministerstvo sociální péče a ministerstvo zdravotnictví, která jsou v rukou FPÖ, se rozhodla nečekat, než se podaří zastavit Temelín. Na obranu svých občanů objednala jodové tablety, které zmírňují důsledky ozáření.
Jak ukázal poslední průzkum veřejného mínění, sami Rakušané většinou nevěří v účinnost referenda a jsou proti vetu vůči ČR. Podle těchto výsledků prohlásilo 57,5 % dotázaných, že protitemelínské referendum stejně nezabrání uvedení Temelína do provozu. Proti hrozbě vetem v konkrétním případě vstupu ČR do EU je pak 61,7 % Rakušanů. FPÖ ale ještě dál přitvrdila, když člen vídeňské zemské vlády Johann Herzog zopakoval požadavek své strany, že nejenom zastavení Temelína, ale i zrušení takzvaných Benešových dekretů je podmínkou Svobodných pro jejich souhlas se vstupem ČR do EU. Rakouské ministerstvo sociální péče a ministerstvo zdravotnictví, která jsou v rukou FPÖ, se rozhodla nečekat, než se podaří zastavit Temelín. Na obranu svých občanů objednala jodové tablety, které zmírňují důsledky ozáření.
</TEXT>
</DOC>
<DOC>
<DOCID>LN-20020117003</DOCID>
<DOCNO>LN-20020117003</DOCNO>
<DATE>01/17/02</DATE>
<TITLE>
MĚLNÍK - Bývalý mělnický policista, který loni v červenci při pronásledování kradeného vozu nešťastnou náhodou zastřelil chodkyni, byl včera odsouzen. Soudkyně Marcela Buštová uznala Vladislava Pateru vinným z ublížení na zdraví s následkem smrti z nedbalosti. Vyměřila mu dvouletý trest s podmínkou na pět roků. Kromě toho musí Patera zaplatit pokutu padesát tisíc korun a pět let nesmí pracovat v zaměstnání, kde se používají zbraně. Zatímco Paterův obhájce si vzal zákonnou lhůtu na možné odvolání, státní zástupkyně se proti verdiktu soudu okamžitě odvolala. Případ tak bude projednávat krajský soud. "Byla jsem sice spokojena s výrokem o vině, ale ne o trestu. Domnívám se totiž, že není přiměřený společenské nebezpečnosti činu," řekla státní zástupkyně Jaromíra Petrášová, která pro Pateru žádala minimálně dva a půl roku vězení nepodmíněně. Patera ani jeho obhájce Josef Neděla včera nechtěli rozhodnutí mělnického soudu komentovat. Advokát Neděla, který ve své závěrečné řeči požadoval zproštění viny svého klienta, případně podmíněný trest, pouze prohlásil: "Rozsudek byl v mnoha věcech spravedlivý, ale přesto si ponechám lhůtu na odvolání." "Velmi pobouřená" byla podle svých slov naopak nevlastní matka zastřelené šestačtyřicetileté ženy. "Nejenže s případem neměla nic společného, ale hlavně ji trefili a pak nechali ležet na ulici a vykrvácet," prohlásila po odchodu ze soudní síně. "Nerozumím tomu. Vždyť za méně závažná provinění se ukládají mnohem přísnější tresty," dodal zmocněnec poškozených Petr Pustina. Ten nyní vyjednává s ministerstvem vnitra o odškodnění, u soudu proto požadavek na náhradu škody vůbec nevznesl.
</TITLE>
<HEADING>
Soudkyně: Trest je dostatečný
</HEADING>
<TEXT>
Celá událost, při níž přišla o život matka dvou dětí, se stala loni 16. července. Patera s kolegou Pavlem Ondíkem dostali krátce po sedmé hodině ranní zprávu, že po silnici vedoucí do města jede nepřiměřenou rychlostí Volkswagen Passat. Když se ho Patera pokusil zastavit, řidič se do něj pokusil najet. Paterovi se ale podařilo uskočit a začali s Ondíkem auto pronásledovat. V průběhu honičky dokonce vůz, o němž zjistili, že je kradený, na krátkou chvíli dvakrát předjeli, ale zastavit ho nedokázali. Před křižovatkou Mladoboleslavské a Kokořínské v centru města pak řidič objel zátarasy, najížděl na chodník a ohrožoval chodce. Patera proto vytáhl pistoli a dvakrát vystřelil. Druhý výstřel však zasáhl ženu na protějším chodníku, jež po převozu do nemocnice zemřela. Policisté v pronásledování pokračovali. Řidiče ale dodnes nedopadli. Pouze krátce po tragédii nalezli kradený vůz odstavený na kraji Mělníka. Patera se od počátku procesu hájil tím, že poprvé střílel "varovně a výstražně" do vzduchu. Druhá rána podle něj vyšla náhodně, když jeho kolega Ondík prudce přibrzdil. On se prý vinou akcelerace praštil do ruky a z nezajištěné zbraně vyšel výstřel. Jeho advokát Neděla navíc argumentoval tím, že Patera použil zbraň v souladu se zákonem, když využil všech zákonných prostředků k zastavení vozu. "Zbraň použil jen proto, že chtěl zastavit zběsilou jízdu ujíždějícího vozu, který ohrožoval lidi na zdraví a na životě," podotkl Neděla. Žalobkyně Petrášová se naopak opírala kromě jiného o znalecké posudky, podle nichž byli oba pronásledující policisté ve zlostném afektu, ujíždějící vůz chtěli zastavit "stůj co stůj", a proto Patera střílel na velmi frekventované křižovatce. Spolu se zmocněncem poškozených Pustinou navíc zpochybnili některá tvrzení obhajoby, ale i výpovědi několika svědků z řad policie včetně Ondíka s tím, že Pateru ze známosti kryjí. Přesto u samosoudkyně Buštové se svým návrhem neobstála. "Vzhledem k osobě obžalovaného mám za to, že k nápravě dojde i bez trestu odnětí svobody," uvedla Buštová na adresu muže, jenž dosud nebyl trestně stíhán a až na kárný trest za nesprávnou evidenci blokových pokut měl po celou dobu své pětadvacetileté praxe dobré hodnocení.
Celá událost, při níž přišla o život matka dvou dětí, se stala loni 16. července. Patera s kolegou Pavlem Ondíkem dostali krátce po sedmé hodině ranní zprávu, že po silnici vedoucí do města jede nepřiměřenou rychlostí Volkswagen Passat. Když se ho Patera pokusil zastavit, řidič se do něj pokusil najet. Paterovi se ale podařilo uskočit a začali s Ondíkem auto pronásledovat. V průběhu honičky dokonce vůz, o němž zjistili, že je kradený, na krátkou chvíli dvakrát předjeli, ale zastavit ho nedokázali. Před křižovatkou Mladoboleslavské a Kokořínské v centru města pak řidič objel zátarasy, najížděl na chodník a ohrožoval chodce. Patera proto vytáhl pistoli a dvakrát vystřelil. Druhý výstřel však zasáhl ženu na protějším chodníku, jež po převozu do nemocnice zemřela. Policisté v pronásledování pokračovali. Řidiče ale dodnes nedopadli. Pouze krátce po tragédii nalezli kradený vůz odstavený na kraji Mělníka. Patera se od počátku procesu hájil tím, že poprvé střílel "varovně a výstražně" do vzduchu. Druhá rána podle něj vyšla náhodně, když jeho kolega Ondík prudce přibrzdil. On se prý vinou akcelerace praštil do ruky a z nezajištěné zbraně vyšel výstřel. Jeho advokát Neděla navíc argumentoval tím, že Patera použil zbraň v souladu se zákonem, když využil všech zákonných prostředků k zastavení vozu. "Zbraň použil jen proto, že chtěl zastavit zběsilou jízdu ujíždějícího vozu, který ohrožoval lidi na zdraví a na životě," podotkl Neděla. Žalobkyně Petrášová se naopak opírala kromě jiného o znalecké posudky, podle nichž byli oba pronásledující policisté ve zlostném afektu, ujíždějící vůz chtěli zastavit "stůj co stůj", a proto Patera střílel na velmi frekventované křižovatce. Spolu se zmocněncem poškozených Pustinou navíc zpochybnili některá tvrzení obhajoby, ale i výpovědi několika svědků z řad policie včetně Ondíka s tím, že Pateru ze známosti kryjí. Přesto u samosoudkyně Buštové se svým návrhem neobstála. "Vzhledem k osobě obžalovaného mám za to, že k nápravě dojde i bez trestu odnětí svobody," uvedla Buštová na adresu muže, jenž dosud nebyl trestně stíhán a až na kárný trest za nesprávnou evidenci blokových pokut měl po celou dobu své pětadvacetileté praxe dobré hodnocení.
</TEXT>
</DOC>
<DOC>
<DOCID>LN-20020117004</DOCID>
<DOCNO>LN-20020117004</DOCNO>
<DATE>01/17/02</DATE>
<TITLE>
Informace dnes putují rychleji než lidé. Na nádraží ve Vídni jsem si koupila všechny možné noviny - prohaiderovským Kronen-Zeitung počínaje, přes Profil, Der Standard, Die Presse, Tageszeitung a listem Wienerzeitung konče - a pečlivě je četla. Druhý den jsem zjistila, že prakticky vše, co bylo v rakouském tisku, publikovaly i české noviny. Nemusela jsem to kupovat. Jedna informace však u nás téměř zanikla: 38 nezávislých, všeobecně známých rakouských osobností vytvořilo nadstranický komitét s názvem Hlasy pro Evropu - Stimmen für Europa. Jejich heslo zní: Veto - ne, děkuji! Jsou pro evropanství v Rakousku, pro rozšíření EU, proti petiční akci Veto Temelínu a izolacionismu Rakouska. V této skupině je vicekancléř Erhard Busek, hraběnka Barbara Coudenhove-Kalergi, biskup Sturm, atletka Steffi Grafová, prezident Katolické akce Christian Friesl, rektor vídeňské univerzity Winckler a řada dalších. Na internetu i na plakátech vysvětlují, že rozšíření EU je jedinečnou šancí pro Evropu i pro Rakousko, že to přinese stabilitu, mír, vyšší životní úroveň, překlene propast mezi východní a západní Evropou. Barbara Coudenhove-Kalergiová přímo řekla, že hnutí Veto Temelínu, které mnozí naivní Rakušané považují za vyjádření odporu proti jaderné energii, je ve skutečnosti hnutím nacionalistickým a dovede Rakousko k izolaci. Tuto skupinu, ve které se angažují významné osobnosti nezávisle na své stranické příslušnosti, zatím v Rakousku nikdo neoznačil za "samozvance" ani za "nepolitické politiky". Ale třeba to přijde. Ke svému zděšení jsem zjistila, že mnozí rakouští občané se dají svými politiky (i po více než padesáti letech demokratického systému) obalamutit stejně snadno jako Češi.
</TITLE>
<TEXT>
Názory v rubrice Úhel pohledu nevyjadřují stanovisko redakce LN
</TEXT>
</DOC>
<DOC>
<DOCID>LN-20020117005</DOCID>
<DOCNO>LN-20020117005</DOCNO>
<DATE>01/17/02</DATE>
<TITLE>
PRAHA - Existuje-li v této zemi skupina voličů, která nefandí jednostranně ODS, Unii svobody či třeba ODA, ale prostě celé české pravici, měla by s nadějí vzhlížet k nenápadné hospůdce na pomezí pražských Nuslí a Vinohrad. Podaří-li se ještě někdy spojit síly naší pravice, je totiž téměř jisté, že se to stane právě tam. Tato hospoda se jmenuje Alchymistická a pivní dílna Magister Kelly a je to prokazatelně jediné místo na této planetě, kam jsou ve volném čase, dobrovolně a hlavně i ve stejnou dobu ochotni přijít předsedové a další politici obou našich hlavních pravicových stran. Tradici pravidelných čtvrtečních setkání tam založil už v roce 1988 dnešní šéf poradců Václava Klause, předtím muzikant, poslanec a novinář Ladislav Jakl. A postupně tam kromě jiných profesí začali chodit i lidé méně či více spjatí s politikou. Ti se v průběhu let scházeli a rozcházeli v různých stranách, čtvrteční seance ale všechny politické otřesy přežily.
</TITLE>
<HEADING>
Marvanová s Klausem u jednoho stolu
</HEADING>
<TEXT>
Dnes se tak u stejného stolu mohou setkat i Hana Marvanová s Václavem Klausem, ačkoli si jinak vyměňují jen odměřená prohlášení přes média. Stejně tak tam nejeden čtyřkoaličník najde řeč i s nejčastějším hostem, Jaklem, ačkoliv právě jeho lidé z okruhu čtyřkoalice veřejně označují za "extremistu", "veksláka" či přímo "Josefa Goebbelse české pravice". A to se tam přitom neprobírají jen málo konfliktní záležitosti, jako jsou třeba sarajevská zrada či arogance Václava Klause, ale témata nesrovnatelně závažnější a spornější ženy, bigbít či fotbal. "Současné vyostřené politické spory poněkud zchladily i některá přátelství u Kellyho. Ale já nejsem předpojatá chodit do jakékoli společnosti," říká dnes Marvanová, první dáma české pravice. I když totiž politickými hosty podniku zdaleka nebyli a nejsou jen politici či příznivci ODS (což dokumentuje bodovaný žebříček účasti, který se tam vede od roku 1991), přesto je tato čtvrteční pivní společnost šířeji známa pod označením "taliban české pravice" a slušným lidem se tam docházet nedoporučuje. I Marvanová po rozštěpení ODS k Magistru Kellymu ochladla, po loňském zvolení předsedkyní unie ale cestu do Nuslí zase našla. "Když poprvé v této funkci přišla, dostala samozřejmě kapky. Ale nakonec neodcházela ve zlém," říká jeden z tradičních stolovníků.
</TEXT>
<HEADING>
Všichni Jaklovi čtvrtečníci
</HEADING>
<TEXT>
A nedávno dokonce z okruhu Jaklových "čtvrtečníků" vzešla i nová mluvčí Unie svobody, Simona Cigánková. "Už když jsem tu funkci brala, bylo mi jasné, že už tričko u Kellyho nikdy nedostanu," říká. Tričko s emblémem Magistra Kellyho totiž dostávají jen lidé zvlášť zasloužilí a ctihodní. Cigánková se prý sice po nástupu do Unie svobody u Kellyho setkala s několikerým zdvižením obočí, jinak ale vše zůstalo při starém. "Ani mě tam nikdy nikdo nevzal půllitrem po hlavě," říká také volební manažer unionistů Patrik Nacher. Ten kdysi do unie zběhl z ODS, s bývalými kolegy ale dál čile spolupracuje. A na milost byl u Kellyho dokonce vzat třeba i mluvčí lidovců Ondřej Jakob, i když se neubránil přezdívce "Vatikán". Překvapivě se nikdo z politiků stran, které jsou s ODS trvale znesvářené, nebojí toho, že by návštěvami nuselského talibanu mohl spáchat neodčinitelný skutek stranozrady. "Jako zradu své strany to určitě nevnímám a Unie svobody ani žádná její etická komise to samozřejmě nikdy neprojednávala. I když je pravda, že o těchto návštěvách asi v unii nikdo neví," míní Marvanová.
</TEXT>
<HEADING>
Dřímající pravicové vojsko
</HEADING>
<TEXT>
Co bude s pivní společností u Magistra Kellyho dál? Zúčastnění politici vesměs mlčí. Jedna z hypotéz ale říká, že z temných a zakouřených prostor této pivnice vyjde dnem voleb coby z bájného Blaníku sjednocená česká pravice a koaliční smlouva bude podepsána přímo na rohovém stole štamgastů. Nasvědčuje tomu i výrok, který Ladislav Jakl v pozdních večerních hodinách v čele stolu obvykle pronáší bez špetky ironie v hlase: "Po volbách budu svému šéfovi do koaliční vlády doporučovat lidi výhradně podle jejich postavení na žebříčku u Kellyho."
Preferenční žebříček politiků v Alchymistické a pivní dílně Magister Kelley
1. Ladislav Jakl, šéf poradců Václava Klause ( 96,26 %)
5. Jaromír Piskoř, bývalý federální poslanec za ODS ( 50,84 %)
17. Jiří Sezemský, sekretář stínové vlády ODS ( 21,87 %)
18. Michal Simkanič, předseda strany Česká pravice ( 21,68 %)
24. Ladislav Minčič, ekonom a zastupitel za ODS, dříve ODA ( 15,51 %)
27. Karel Kříž, bývalý zakládající člen ODA ( 15,33 %)
31. Hana Marvanová, předsedkyně US-DEU, dříve ODS ( 11,40 %)
54. Simona Cigánková, tisková mluvčí US-DEU ( 5,98 %)
74. Marek Pernal, polský velvyslanec v Praze ( 3,36 %)
85. Jiří Hejlek, bývalý pražský šéf ODA ( 2,62 %)
Na nižších příčkách žebříčku v Alchymistické a pivní dílně Magister Kelley, který čítá na sedm stovek jmen, jsou mimo jiné předseda ODS Václav Klaus, lídr čtyřkoalice Karel Kühnl, poslanci za ODS Jiří Payne či Marek Benda, senátor ODS Mirek Topolánek, senátor ČSSD Egon Lánský, volební manažer US-DEU Patrik Nacher, mluvčí KDU-ČSL Ondřej Jakob, tajemnice Václava Klause Eliška Klepalová, bývalý poslanec ODA Jiří Fiedor, kancléř sněmovny Petr Kynštetr, komunální politici, ministerští úředníci, novináři a další. Většinu žebříčku nuselské restaurace nicméně stále tvoří "normální" lidé.
Pozn.: Čísla v závorkách udávají, kolika procent všech čtvrtečních seancí za posledních deset let se dotyčný zúčastnil. Stav je ke konci roku 2001.
</TEXT>
</DOC>
<DOC>
<DOCID>LN-20020117006</DOCID>
<DOCNO>LN-20020117006</DOCNO>
<DATE>01/17/02</DATE>
<TEXT>
Michael Žantovský si utahuje z nás i ze svých koaličních partnerů. Vymyslel bezvadnou fintu, která ho má zbavit břímě stranického dluhu. Jak? Darem do stranické nadace! ODA dluží 68 milionů korun České pojišťovně. Dvanáct milionů strana splatí věřiteli a zbytek dluhu pojišťovna převede darem do nadace, kterou kromě jiných spravuje i ODA. Takový malý český incest. Je-li správcem nadace ODA, vznikají oprávněné pochybnosti, jak to bude se splácením dluhu. Bude se platit skutečně? Papírově? A může to vůbec někdo uhlídat? Paradoxní je, že právě ODA a její koaliční partneři hlasitě volají po zprůhlednění trhu a kritizují skrytou provázanost podniků. Například v televizním průmyslu. Teď aspoň víme, jak si transparentní prostředí představují. Nápad s darem pro nadaci přitom není vůbec špatný. Jenom by to měla být nadace, která nemá nic společného ani s ODA, ani se čtyřkoalicí, ani s kýmkoli z okruhu sympatizantů "hradní" mocenské skupiny. Možná pan Žantovský nechápe, v čem je chyba. Pak ovšem nastal ten správný čas pro vznik dvojkoalice.
</TEXT>
</DOC>
<DOC>
<DOCID>LN-20020117007</DOCID>
<DOCNO>LN-20020117007</DOCNO>
<DATE>01/17/02</DATE>
<TITLE>
ÚSTÍ NAD LABEM - Generálním komisařem české účasti na světové výstavě EXPO 2005 v japonské prefektuře Aiči bude Vladimír Darjanin. Na svém výjezdním zasedání v Ústí nad Labem o tom rozhodla vláda. Darjanin je autorem rozsáhlé a velmi úspěšné výstavy Deset století architektury.
</TITLE>
<HEADING>
Bartuška nebo Darjanin
</HEADING>
<TEXT>
O české účasti na EXPO 2005 v Japonsku ministři rozhodli loni v listopadu. Na osobě generálního komisaře se však nedokázali shodnout. Ministr zahraničí Jan Kavan tehdy kabinetu předložil jména dvou kandidátů. Kromě Darjanina navrhoval Václava Bartušku, který byl generálním komisařem posledního EXPO 2000 v Hannoveru. Šéf diplomacie tehdy přiznal, že se ani on nedokázal rozhodnout. Ministři mu však uložili, aby do měsíce předložil návrh nový. Hlavním tématem výstavy je objevování moudrosti přírody. EXPO 2005 bude zaměřeno na životní prostředí, přírodní a energetické zdroje, růst světové populace a na zásobování lidstva potravinami. Jednotící myšlenkou má být harmonizace lidské činnosti s přírodními zákony s důrazem na obnovu přírodních zdrojů. Vláda zahájila přípravy již loni proto, že přípravu české účasti na světové výstavě EXPO 2000 v Hannoveru provázely problémy. Koncepce českého pavilonu se několikrát měnila a ve funkci generálního komisaře se vystřídalo několik lidí.
O české účasti na EXPO 2005 v Japonsku ministři rozhodli loni v listopadu. Na osobě generálního komisaře se však nedokázali shodnout. Ministr zahraničí Jan Kavan tehdy kabinetu předložil jména dvou kandidátů. Kromě Darjanina navrhoval Václava Bartušku, který byl generálním komisařem posledního EXPO 2000 v Hannoveru. Šéf diplomacie tehdy přiznal, že se ani on nedokázal rozhodnout. Ministři mu však uložili, aby do měsíce předložil návrh nový. Hlavním tématem výstavy je objevování moudrosti přírody. EXPO 2005 bude zaměřeno na životní prostředí, přírodní a energetické zdroje, růst světové populace a na zásobování lidstva potravinami. Jednotící myšlenkou má být harmonizace lidské činnosti s přírodními zákony s důrazem na obnovu přírodních zdrojů. Vláda zahájila přípravy již loni proto, že přípravu české účasti na světové výstavě EXPO 2000 v Hannoveru provázely problémy. Koncepce českého pavilonu se několikrát měnila a ve funkci generálního komisaře se vystřídalo několik lidí.
</TEXT>
</DOC>
<DOC>
<DOCID>LN-20020117008</DOCID>
<DOCNO>LN-20020117008</DOCNO>
<DATE>01/17/02</DATE>
<GEOGRAPHY>OSTRAVA</GEOGRAPHY>
<TEXT>
Bývalý disident a důstojník BIS Vladimír Hučín zůstane zřejmě až do soudu ve vazbě. Rozhodl o tom Krajský soud v Ostravě. Podle novely trestního řádu bude do konce ledna ještě znovu rozhodovat o Hučínově vazbě okresní soud. Policisté jej viní ze sedmi trestných činů, například z nedovoleného ozbrojování, neuposlechnutí rozkazu či šíření poplašné zprávy. V souhrnu mu hrozí až deset let vězení. "Dám podnět ke stížnosti ministrovi spravedlnosti pro porušení zákona," reagoval na rozhodnutí soudu jeden z Hučínových advokátů Milan Hulík.
</TEXT>
</DOC>
<DOC>
<DOCID>LN-20020117009</DOCID>
<DOCNO>LN-20020117009</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Senátoři a jejich kluby mohou návrhy na delegáta do Konventu EU a jeho náhradníka podávat do 31. ledna. Rozhodl o tom včera Senát. Do půli února pak horní komora svého zástupce vybere v tajném hlasování. Konvent bude debatovat o budoucnosti Evropské unie a poprvé zasedne v březnu. ČR do něj vyšle tři reprezentanty - po jednom z vlády, sněmovny a Senátu. Jediný známý zástupce je zatím za vládu šéf diplomacie Kavan.
</TEXT>
</DOC>
<DOC>
<DOCID>LN-20020117010</DOCID>
<DOCNO>LN-20020117010</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Místo, kde má stát vojenská nemocnice, ve které bude možné léčit nejnebezpečnější virová a bakteriologická onemocnění, je podle ministerstva obrany tajné. Ministr obrany Tvrdík se ale minulý týden během návštěvy Vojenské lékařské akademie J. E. Purkyně v Hradci Králové zmínil o specializovaném zdravotnickém zařízení v Těchoníně na Orlickoústecku. Když mluvil o tom, že armáda udělala obrovský kus práce při budování systému ochrany proti biologickým zbraním, řekl: "Hovořili jsme o specializovaném zdravotnickém zařízení v Těchoníně, který je v této věci k dispozici."
</TEXT>
</DOC>
<DOC>
<DOCID>LN-20020117011</DOCID>
<DOCNO>LN-20020117011</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Na dnešní odpoledne svolal výkonný výbor Nezávislé odborové organizace České televize shromáždění zaměstnanců tohoto média. Hovořit se bude o stavu kolektivního vyjednávání a finanční situaci ČT. Zaměstnanci se budou generálního ředitele Balvína ptát i na reorganizaci, kterou chystá. "I na to se budeme ptát, protože zatím je to ve stavu velmi zamlženém," řekl včera Adam Komers z odborářského výboru. Pracovníky chtějí také seznámit s tím, že podle návrhu vedení televizi čeká velmi razantní snížení platů.
</TEXT>
</DOC>
<DOC>
<DOCID>LN-20020117012</DOCID>
<DOCNO>LN-20020117012</DOCNO>
<DATE>01/17/02</DATE>
<TITLE>
Úvěr na gripeny odklepnut. Zákon o financování nákupu stíhaček pro českou armádu, které přijdou státní pokladnu na desíky miliard korun, včera schválila Zemanova vláda.
</TITLE>
<TEXT>
ÚSTÍ NAD LABEM/PRAHA - Sociálnědemokratická vláda je rozhodnuta zaplatit za nadzvuková letadla Gripen od firmy BAe/SAAB pomocí úvěru. Včera totiž schválila návrh zákona o úvěru na gripeny, který jí předložil ministr obrany Tvrdík. Zákon ještě musí projít parlamentem. Jednoznačnou podporu rozhodně nemá. Největší výhrady k nákupu letounů má Klausova Občanská demokratická strana. Na nákup letadel - má jich být čtyřiadvacet - si chce vláda vzít úvěr v maximální výši 58,5 miliardy korun, na příslušenství pak dalších 18,4 miliardy. Celkem tedy půjde o půjčku ve výši bezmála 77 miliard korun. Vojáci mají za to, že jiná možnost než zaplatit za letadla z vypůjčených peněz neexistuje. Oni sami si to prý ze svého napjatého rozpočtu nemohou dovolit. Na nové investice platí "stop-stav" až do roku 2008. Splátkový kalendář za stíhačky Gripen je ale předběžně navržen tak, že v okamžiku dodání prvního letounu zaplatí Česká republika pouhá čtyři procenta z celkové ceny. Hlavní zátěž na tuzemský rozpočet by měla přijít až po roce 2008, poslední splátka pak proběhne až v roce 2015.
</TEXT>
<HEADING>
Gripeny chtějí proniknout na světové trhy
</HEADING>
<TEXT>
Výrobce gripenů si podle svých zástupců prý může takovou velkorysou nabídku dovolit. "Stojí za námi silné konsorcium zahraničních i českých bank, máme záruky britské i švédské vlády," řekl LN před časem šéf BAe pro Evropu Julian Scopes. Mamutí britská zbrojovka BAe spolupracuje při financování zakázky s bankami KBC, Commerzbank, HSBC, Bayerische Landesbank, ČSOB, Erste a s Interbankou. Záruky za úvěr na nákup stíhaček převezmou podle předběžných dohod přímo instituce řízené vládami Velké Británie a Švédska. Výrobcem gripenů je totiž britsko-švédské konsorcium BAe Systems/SAAB. Oba kabinety - londýnský i stockholmský - totiž mají zájem na tom, aby se gripeny uchytily i na dalších zahraničních trzích. Gripeny si totiž dosud objednaly pouze armády Švédska, Jižní Afriky a naposledy i Maďarska. Julian Scopes z BAe LN řekl, že žádné další garance z české strany nejsou potřeba. "Financující banky nám jasně řekly, že nic takového nepotřebují," řekl Scopes. K podpisu smlouvy o nákupu 24 gripenů pro českou armádu by mohlo dojít zhruba v polovině dubna. V té době totiž mají být ukončena poslední kontraktační jednání, 15. dubna má o návrhu dohody hlasovat vláda. Podle předběžného harmonogramu by měli vojáci první stíhačky dostat na konci roku 2004, poslední kus zřejmě v prosinci 2008.
Výrobce gripenů si podle svých zástupců prý může takovou velkorysou nabídku dovolit. "Stojí za námi silné konsorcium zahraničních i českých bank, máme záruky britské i švédské vlády," řekl LN před časem šéf BAe pro Evropu Julian Scopes. Mamutí britská zbrojovka BAe spolupracuje při financování zakázky s bankami KBC, Commerzbank, HSBC, Bayerische Landesbank, ČSOB, Erste a s Interbankou. Záruky za úvěr na nákup stíhaček převezmou podle předběžných dohod přímo instituce řízené vládami Velké Británie a Švédska. Výrobcem gripenů je totiž britsko-švédské konsorcium BAe Systems/SAAB. Oba kabinety - londýnský i stockholmský - totiž mají zájem na tom, aby se gripeny uchytily i na dalších zahraničních trzích. Gripeny si totiž dosud objednaly pouze armády Švédska, Jižní Afriky a naposledy i Maďarska. Julian Scopes z BAe LN řekl, že žádné další garance z české strany nejsou potřeba. "Financující banky nám jasně řekly, že nic takového nepotřebují," řekl Scopes. K podpisu smlouvy o nákupu 24 gripenů pro českou armádu by mohlo dojít zhruba v polovině dubna. V té době totiž mají být ukončena poslední kontraktační jednání, 15. dubna má o návrhu dohody hlasovat vláda. Podle předběžného harmonogramu by měli vojáci první stíhačky dostat na konci roku 2004, poslední kus zřejmě v prosinci 2008.
</TEXT>
</DOC>
<DOC>
<DOCID>LN-20020117013</DOCID>
<DOCNO>LN-20020117013</DOCNO>
<DATE>01/17/02</DATE>
<TITLE>
Kauza Železný: Akt spravedlnosti, nebo objednaná šikana?
</TITLE>
<TEXT>
Pronásledovaní zajíci. Tak šéf TV Nova Vladimír Železný vidí sebe a šéfa sněmovny a ODS Václava Klause.
PRAHA - Spiknutí intelektuálů, umělců a policie stojí podle Vladimíra Železného za jeho vyšetřováním a otevřeným dopisem, který 66 osobností poslalo na Tři krále Václavu Klausovi. Šéf TV Nova to uvedl v rozhovoru pro deník Super. Titulek zněl: "Střílejí dva zajíce jednou ranou!". Ve zmíněném dopise ze 6. ledna se jeho signatáři ptají šéfa ODS na jeho vztah k Železnému. Zajímají se také o obsah mimosoudního vyrovnání, na kterém se předseda ODS a televizní magnát dohodli v roce 1998 po odvysílaní později dementované zprávy o údajné Klausově vile v Alpách. "Tohle načasování nebyla náhoda," komentoval Železný fakt, že signatáři dopis zveřejnili právě v době, kdy byl obviněn z dalšího trestného činu. Teorii "spiknutí" podpořil i Klaus, který v MF Dnes prohlásil, že dopis považuje za politickou kampaň. Signatářům podle něj při načasování dopisu zřejmě nepomohlo jasnovidectví, ale mobilní telefon. Železnému připomíná dopis Klausovi svými formulacemi text anticharty nebo prohlášení herců požadujících smrt herečky Jiřiny Štěpničkové. "To je přesně snaha o odstřelení ODS a Václava Klause skupinou českotelevizní, to je nenávist až za hrob," uvedl. Vedle rozhovoru vzbudily včera pozornost také celostránkové inzeráty "Přípravného výboru Občanského sdružení na obranu Dr. Železného", které se objevily v některých denících. Inzeráty napadají postup při vyšetřování kauzy. U lobbingové agentury Novy, společnosti Cepra, si je objednal "utajený" klient.
Co kdo řekl o vyšetřování Vladimíra Železného
Signatáři dopisu
"To už se nemůžeme ani na nic slušně zeptat?" Ladislav Smoljak, režisér, Mf Dnes 15. 1. 2002
"Zarazilo mne, že z nás hned udělal (Klaus) lobbistickou skupinu, což není pravda, ale v tuto chvíli se to hodí. My jsme ti, kdo chtějí rozvrátit republiku - to mi samozřejmě také něco připomíná." Jiří Stránský, prezident PEN klubu, Právo 16. 1. 2002
"Vy se za toho nepřítele vydáváte, jako byste tu úlohu přijal, a vy reagujete jako člověk postižený, nešťastný, podezíravý a způsobem, který se mně vůbec nezdá jako důstojný." Ludvík Vaculík, Radiofórum - diskuse s Václavem Klausem 15. 1. 2002
</TEXT>
<HEADING>
Klaus a Ta Fantastika
</HEADING>
<TEXT>
"Lidové soudy a jejich rozsudky patří minulosti. Nechme jednat nezávislou justici a do doby jejího pravomocného rozsudku pohlížejme na každého, jako by byl nevinný. Odmítám se podílet na organizovaném ostouzení a šikanování kteréhokoli člověka a na kriminalizaci mediální oblasti." Václav Klaus, předseda sněmovny, odpověď signatářům otevřeného dopisu, 14. 1. 2002
"Mýlíte se skoro pokaždé, leč tak mazaně, že každý další omyl vám přidává na prominenci. Ostatně se nikdy nemýlíte sami za sebe, ale vždy v houfu a tak nějak za celé lidstvo... Štvete lidi ve smečce, a přitom se tváříte jako boží umučení..." Umělci z Divadla Ta Fantastika, odpověď signatářům otevřeného dopisu, 15. 1. 2002
</TEXT>
<HEADING>
Ministr kultury
</HEADING>
<TEXT>
"Vladimír Železný je jediný stíhaný člověk na tomto širém světě, který má k dispozici jednou týdně televizi, aby v ní prezentoval svou nevinu... Já netvrdím, že vinen je, leč na straně druhé se ptám, zda měl tuto možnost televizní obhajoby Kajínek, Mach anebo Chvalovský. A to přitom Vladimír Železný ještě stihne ve svém pořadu podprahově propagovat minerálku... A tak když mu v poslední době všechno berou a zabavují, dopřejme mu alespoň to Peříčko. Vždyť je to zřejmě dneska už jediná jeho radost a potěšení. Pavel Dostál, ministr kultury, Lidové noviny 16. 1. 2002
</TEXT>
<HEADING>
TV Nova
</HEADING>
<TEXT>
"My jsme věděli, že to přijde (policejní vyšetřování Železného a jeho právníků). A pak přišla výzva intelektuálů (otevřený dopis ze 6. ledna), která varovala Václava Klause: pozor, pozor, ne aby ses ho zastal, když zítra nastane to a to. Tohle načasování nebyla náhoda... Milují patos, milují výzvy a od 50. let se podepisují pod všechno, co je jakoby zakotvuje." Vladimír Železný, deník Super 16. 1. 2002
" Postup policie, některých médií a politických iniciativ vůči Vladimíru Železnému pokládáme za kampaň, hraničící s politickou štvanicí. Vzhledem k tomu, že do voleb zbývají už jen měsíce, vnímáme tento soustředěný tlak jako snahu oslabit a podmanit si nezávislou komerční televizi." Martin Chalupský, tiskové prohlášení mluvčího CET 21, 14. 1. 2002
</TEXT>
</DOC>
<DOC>
<DOCID>LN-20020117014</DOCID>
<DOCNO>LN-20020117014</DOCNO>
<DATE>01/17/02</DATE>
<TITLE>
Policie s umělci nic nekoordinuje, tvrdí vyšetřovatel Vladimír Machala.
</TITLE>
<TEXT>
LN: Vladimír Železný vás osočil z toho, že své vyšetřování koordinujete s umělci. Je to pravda?
Samozřejmě že ne. V žádném případě. Vždyť já ani s tou jejich výzvou nejsem obeznámen. Mám v těchto dnech tolik práce, že ani nemám čas číst noviny.
LN: Podle Železného souvisí jeho vyšetřování s blížícími se volbami. Co si o tom myslíte?
Víte, my jsme se s vedením úřadu dohodli, že se nebudeme vyjadřovat k ničemu, co se týká vyšetřování. Reagovat na tyto věty by znamenalo dostat se do nějaké mediální přestřelky. A to bych nerad.
LN: Budete ale dále s médii komunikovat?
Ano, zítra vydá naše mluvčí Soňa Jindráková obsáhlejší odpověď.
</TEXT>
</DOC>
<DOC>
<DOCID>LN-20020117015</DOCID>
<DOCNO>LN-20020117015</DOCNO>
<DATE>01/17/02</DATE>
<TITLE>
Nevytáhli jsme do boje proti ODS, prohlašuje divadelník Ladislav Smoljak.
</TITLE>
<TEXT>
LN: Vladimír Železný tvrdí, že umělci postupují ve shodě s policií...
To je absurdní. Pana vyšetřovatele Machalu znám jenom z novin. Všechno mi to připadá jen jako odvádění pozornosti. Ježišmarjá, jak my jsme mohli vědět, kdy půjde pan Železný zase k výslechu?
LN: Myslíte si, že Václav Klaus skutečně hájí šéfa Novy?
My jsme to podezření vždycky měli. Pan Klaus ho mohl vyvrátit, ale svou reakcí ho jen utvrdil.
LN: Souvisí podle vás vyšetřování této kauzy s volbami?
Kdyby se pan Klaus do toho nemontoval, tak to s těmi volbami nijak nesouvisí. Nikdo by se ho na nic neptal a on by před veřejností nestál jako spojenec pana Železného. My jsme přeci nevytáhli do boje proti ODS, my jsme jen reagovali na to, co pan Klaus udělal.
</TEXT>
</DOC>
<DOC>
<DOCID>LN-20020117016</DOCID>
<DOCNO>LN-20020117016</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Klid na barrandovském kopci, kde sídlí TV Nova, je jen zdánlivý. Tento fakt odhalují podrážděné reakce Vladimíra Železného ve spřáteleném deníku, komentativní reportáže v hlavním zpravodajství Novy a dotčená prohlášení představitelů ODS. V pořadí už třetí obvinění z trestného činu zastihlo mediálního magnáta uprostřed snahy o prodloužení televizní licence Novy na dalších dvanáct let. Události z posledních dní navíc nebudí příliš důvěry mezi těmi investory, kteří podle dřívějších Železného výroků už téměř rok o Novu intenzivně usilují. Razítko od Rady pro rozhlasové a televizní vysílání o prodloužení licence Nově je ale pro případné investory daleko důležitější než to, zda bude její současný ředitel uvězněn nebo ne. A nový mediální zákon, kterým loni v létě vyšli poslanci Železného zájmům nepřehlédnutelně vstříc, prodloužit licence u celoplošných komerčních televizí o podstatných dvanáct let umožňuje. A to je pro investora žádoucí jistota. Přestože je audiovizuální zákon považován za "zákon o Železném", sám mediální boss dosud jistotu prodloužení licence, o niž tolik bojoval, nemá. Vysílací rada, na kterou se kvůli potřebnému prodlužovacímu razítku okamžitě obrátil, totiž jeho žádosti dosud nevyhověla. Ne že by Nově vysílací licenci odmítla prodloužit. Prostě jen "odložila projednávání žádosti CET 21 na neurčito". Oficiální zdůvodnění předsedy rady Martina Muchky znělo, že CET 21 nedodala všechny náležité dokumenty. Krátce nato pak mezinárodní arbitrážní tribunál ve Stockholmu oznámil, že Česká republika prohrála v soudním řízení s někdejším investorem Novy, firmou CME. Nedlouho poté policie zadržela Železného i jeho právníka Aleše Rozehnala, kterého z vazební věznice nepustila dodnes. Před několika dny byl ředitel Novy zadržen znovu - a kvůli špatnému zdravotnímu stavu propuštěn. Zástupci Novy ale prohlašují, že policejní vyšetřování nemají na námluvy s investory "vůbec žádný přímý vliv". "Jednání stále probíhají," tvrdí mluvčí Martin Chalupský.
</TEXT>
</DOC>
<DOC>
<DOCID>LN-20020117017</DOCID>
<DOCNO>LN-20020117017</DOCNO>
<DATE>01/17/02</DATE>
<TITLE>
Autoři dopisu Václavu Klausovi neuznávají presumpci neviny, říká Petr Kratochvíl, šéf Divadla Ta Fantastika.
</TITLE>
<TEXT>
LN: Vladimír Železný naznačil, že policie v jeho případě postupuje v koordinaci s umělci. Máte stejný názor?
Kdybych si tohle měl myslet, nežil bych tu už ani vteřinu.
</TEXT>
<HEADING>
LN: Proč si dopis Klausovi vysvětlujete jako štvanici?
</HEADING>
<TEXT>
Přečtěte si, jakým způsobem je to formulováno. Nikdo tu neuznává presumpci neviny a všichni popravují dříve, než skončí soud. A prosím všechny lidi, aby vyčkali a nebyli tak lační po krvi.
LN: O autorech otázek pro Klause jste napsal, že se mýlí. Můžete říct v čem?
Už v minulosti se mnohokrát mýlili. Pan Svěrák se zmýlil, když byl do roku 1969 v komunistické straně, potom podepsal antichartu a potom studoval VUML. Pan Vaculík byl v KSČ taktéž. Nezmýlili se také teď, o deset let později?
</TEXT>
</DOC>
<DOC>
<DOCID>LN-20020117018</DOCID>
<DOCNO>LN-20020117018</DOCNO>
<DATE>01/17/02</DATE>
<TITLE>
Spis Jaromíra Obziny dostane zpět soud. Ministr Bureš nenavrhne prezidentovi, aby zastavil proces s bývalým ministrem vnitra.
</TITLE>
<GEOGRAPHY>PRAHA</GEOGRAPHY>
<TEXT>
Ministr spravedlnosti Jaroslav Bureš nenavrhne prezidentovi, aby zastavil trestní stíhání předlistopadového ministra vnitra Jaromíra Obziny. Třiasedmdesátiletý Obzina je obžalován za akci Státní bezpečnosti s krycím názvem Asanace, která měla donutit disidenty k vystěhování z Československa. "Obvodnímu soudu pro Prahu 6 bude trestní spis Jaromíra Obziny v nejbližších dnech vrácen k pokračování v trestním řízení," řekla včera mluvčí ministerstva spravedlnosti Iva Chaloupková. Jaroslav Bureš se kauzou zabýval v souvislosti s prezidentskou amnestií z roku 1993. Havel v ní ministrovi spravedlnosti mimo jiné uložil, aby mu předkládal návrhy na zastavení trestního stíhání mužů, kterým v té době bylo více než 60 let, a žen, tehdy starších 55 let. Případ čtyř Obzinových spoluobžalovaných už ministr spravedlnosti v minulosti posuzoval, přičemž zastavení jejich stíhání prezidentovi nedoporučil. Vyšetřovatel Úřadu dokumentace a vyšetřování zločinů komunismu tehdy zapomněl zaslat na ministerstvo Obzinův spis.
</TEXT>
<HEADING>
Soudní jednání začne 4. února
</HEADING>
<TEXT>
Proces s Obzinou a jeho bývalými podřízenými má u soudu pro Prahu 6 pokračovat od 4. do 8. února. Skupina se v souvislosti s Asanací zodpovídá z trestného činu zneužívání pravomoci veřejného činitele. Státní bezpečnost se v akci Asanace v letech 1977 až 1985 zaměřila na signatáře Charty 77, které výhrůžkami i fyzickým násilím a šikanováním nutila, aby si sami podali žádost o vystěhování do ciziny. Zhruba ve dvaceti případech se StB její záměr podařil. Z tehdejšího Československa odešli například písničkáři Jaroslav Hutka a Vlastimil Třešňák a evangelický farář Svatopluk Karásek. Státní zastupitelství podalo koncem listopadu loňského roku v kauze Asanace k soudu Prahy 6 obžalobu na dalších 11 předlistopadových funkcionářů resortu vnitra. Jde o někdejší náčelníky krajských správ StB.
Proces s Obzinou a jeho bývalými podřízenými má u soudu pro Prahu 6 pokračovat od 4. do 8. února. Skupina se v souvislosti s Asanací zodpovídá z trestného činu zneužívání pravomoci veřejného činitele. Státní bezpečnost se v akci Asanace v letech 1977 až 1985 zaměřila na signatáře Charty 77, které výhrůžkami i fyzickým násilím a šikanováním nutila, aby si sami podali žádost o vystěhování do ciziny. Zhruba ve dvaceti případech se StB její záměr podařil. Z tehdejšího Československa odešli například písničkáři Jaroslav Hutka a Vlastimil Třešňák a evangelický farář Svatopluk Karásek. Státní zastupitelství podalo koncem listopadu loňského roku v kauze Asanace k soudu Prahy 6 obžalobu na dalších 11 předlistopadových funkcionářů resortu vnitra. Jde o někdejší náčelníky krajských správ StB.
</TEXT>
</DOC>
<DOC>
<DOCID>LN-20020117019</DOCID>
<DOCNO>LN-20020117019</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Česká televize včera uvedla, že experti nalezli na místě vyhořelého kasina v Brně mnoho neprofesionálních elektrických přípojek. Desítky kabelů a rozdvojek vedly k tamním hracím automatům. Požár tak mohl být způsoben přetížením elektrické sítě. Vyloučeny však nejsou ani možnosti, že oheň vznikl kvůli špatně připojeným přímotopům či kasino bylo úmyslně zapáleno. Při požáru, který vypukl 8. ledna zahynul jeden pracovník kasina a dva hasiči.
</TEXT>
</DOC>
<DOC>
<DOCID>LN-20020117020</DOCID>
<DOCNO>LN-20020117020</DOCNO>
<DATE>01/17/02</DATE>
<GEOGRAPHY>BRNO</GEOGRAPHY>
<TEXT>
Testy České zemědělské a potravinářské inspekce zjistily salmonelu v čokoládových tyčinkách "merci Finest Selection" s datem trvanlivosti do 1. května 2002. Inspekce nedoporučuje tento výrobek konzumovat. Do ČR bylo dovezeno 46 tisíc balení tyčinek "merci" označených stejně jako šarže, které předtím německý výrobce Storck Service stáhl z trhů jiných evropských zemí. Do dneška musejí dovozci ČZPI doložit, kolik balení je v oběhu a kolik jich stáhli. Dovozní společnost VDG musí také okamžitě dokončit stahování tyčinek "merci Finest Selection" s datem minimální trvanlivosti do 1. dubna 2002 a 1. května 2002.
</TEXT>
</DOC>
<DOC>
<DOCID>LN-20020117021</DOCID>
<DOCNO>LN-20020117021</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Vzpomínku na Jana Palacha, který se v lednu 1969 upálil na protest proti okupaci ČSSR vojsky Varšavské smlouvy, uspořádala včera v Praze na Václavském náměstí politická strana Pravý blok. Akci spojila s předvolebním mítinkem. Organizátoři původně počítali s 500 účastníky. Zájem o akci ve skutečnosti projevila jen hrstka kolemjdoucích.
</TEXT>
</DOC>
<DOC>
<DOCID>LN-20020117022</DOCID>
<DOCNO>LN-20020117022</DOCNO>
<DATE>01/17/02</DATE>
<TITLE>
Ruský prezident Putin včera při návštěvě Varšavy zahájil "novou éru" rusko-polských vztahů
</TITLE>
<TEXT>
"Konec doby ledové" v kontaktech Moskvy a Varšavy má napomoci především rozvoji ekonomické spolupráce.
VARŠAVA - Novou éru v polsko-ruských vztazích vyhlásili včera ve Varšavě prezidenti Aleksander Kwaśniewski a Vladimir Putin. Stalo se tak při první návštěvě hlavy Ruska v Polsku od roku 1993. Oba státníci tvrdili, že jim jde hlavně o oživení ekonomické spolupráce. Ta stagnovala od roku 1998. Výsledkem bylo, že dnes má Polsko, odebírající z Ruska především energetické suroviny, roční deficit ve vzájemném obchodu přes tři miliardy dolarů. Ochlazení vztahů Varšavy a Moskvy ale mělo i politické důvody. Rusové se jen těžko smiřovali se vstupem svého souseda do NATO. Poláci zas nešetřili tvrdými gesty, jakým bylo vypovězení skupiny ruských diplomatů před dvěma lety. Hlavní zásluhu na "konci doby ledové", jak Putinovu návštěvu charakterizují evropská média, má především Kwaśniewski. Ten porušil diplomatické zvyklosti a svého funkčně mladšího kolegu navštívil jako první. V Moskvě, kde byl dokonce již dvakrát, zapůsobil i svou skvělou ruštinou. Včera ho Putin objal jako starého druha a i před novináři si s ním tykal. Ruští politici neskrývají, že k průlomu přispěl i nástup nové vlády v čele s někdejším Kwaśniewského stranickým soudruhem, postkomunistou Leszkem Millerem. Ten si Moskvu loni v prosinci zvolil jako cíl své první zahraniční cesty. Kwaśniewski a Putin se shodují na strategické koncepci, podle které by Polsko mělo být mostem mezi Ruskem a Západem. Přes něj by mělo vést i hlavní železniční a dálniční spojení a energovody. Právě otázka výstavby nového plynovodu, který má obejít Ukrajinu a napojit se na tranzitní plynovod na Slovensku, byla dlouho jedním ze sporných bodů dvoustranné agendy. Varšava nechtěla na tento projekt přistoupit, neboť poškozuje strategické zájmy spřáteleného Kyjeva. Dnes ale, jak s potěšením konstatují kremelští činitelé, Poláci "pochopili, že politika nemá bránit vzájemně výhodné spolupráci". Zkušebním kamenem možností ruské ekonomiky se má stát kooperace v kaliningradské enklávě. Ta bude po vstupu Litvy a Polska do EU předsunutou výspou Moskvy v unii. Varšava je připravena podpořit co nejvýhodnější režim pohybu osob i zboží z Kaliningradu, ale pod podmínkou, že pozbude charakteru "letadlové lodi" ruské armády. Ruská agentura RIA Novosti s odvoláním na nejmenovaný zdroj v Kremlu informovala, že Moskva na druhé straně předpokládá, "že Varšava bude více naslouchat ruským návrhům v oblasti bezpečnosti, včetně vojenské". Kwaśniewski ostatně v rozhovoru pro ruská média v předvečer návštěvy vyjádřil zájem o společný vývoj a výrobu "vojenských technologií" a "dynamičtější" spolupráci ministerstev obrany. Zvláštní pochvalu si polští hostitelé zasloužili od Putinových poradců i za to, že skončil polský "informační útok" proti Rusku. Úřady v Poznani, kde dnes mají oba prezidenti zahájit podnikatelské fórum, v duchu této nové vstřícnosti zakázaly chystané protesty proti válce v Čečensku.
Hlavní body jednání ve Varšavě
</TEXT>
<HEADING>
POLSKO:
</HEADING>
<TEXT>
* žádá změnu smlouvy o dodávkách zemního plynu, které vysoce převyšují aktuální potřeby * chce podíl na výstavbě nové přípojky tranzitního plynovodu na svém území * prosadilo dohodu o ochraně investic * hledá způsoby omezení kritického obchodního deficitu
</TEXT>
<HEADING>
RUSKO:
</HEADING>
<TEXT>
* žádá garance, že vstup Polska do EU nepovede k izolaci kaliningradské oblasti * chce přes Polsko vést nové železniční a dálniční spojení, plynovody a dálkové elektrické vedení * chce posílit spolupráci v bezpečnostní oblasti
* žádá garance, že vstup Polska do EU nepovede k izolaci kaliningradské oblasti * chce přes Polsko vést nové železniční a dálniční spojení, plynovody a dálkové elektrické vedení * chce posílit spolupráci v bezpečnostní oblasti
</TEXT>
</DOC>
<DOC>
<DOCID>LN-20020117023</DOCID>
<DOCNO>LN-20020117023</DOCNO>
<DATE>01/17/02</DATE>
<GEOGRAPHY>SYDNEY</GEOGRAPHY>
<TEXT>
Australští požárníci, kteří v okolí Sydney bojovali od Vánoc s nejrozsáhlejšími požáry za posledních osm let, si včera oddechli. Díky velmi vydatnému nočnímu dešti je podle nich krize definitivně zažehnána. Oheň spálil 500 000 hektarů a pojišťovací společnosti odhadují letošní škody na více než 36 milionů amerických dolarů. Tutéž sumu si vyžádaly podle vlády záchranné a hasicí operace. Policie dosud zadržela 24 osob podezřelých ze žhářství. Většina z nich jsou nezletilí.
</TEXT>
</DOC>
<DOC>
<DOCID>LN-20020117024</DOCID>
<DOCNO>LN-20020117024</DOCNO>
<DATE>01/17/02</DATE>
<GEOGRAPHY>PAŘÍŽ</GEOGRAPHY>
<TEXT>
Francouzský úřad pro vyšetřování nehod (BEA) včera vydal závěrečnou zprávu k příčinám předloňské havárie Concordu u Paříže. Katastrofu, při níž zahynulo 113 lidí, zavinila prasklá pneumatika, která prorazila nádrž v křídle. Pneumatiku protrhla kovová lišta ležící na dráze pařížského letiště Roissy, která odpadla z jiného startujícího letadla. Francouzské aerolinky Air France si ve zprávě vysloužily značnou kritiku za nedostatečnou péči o nadzvukové letouny, nedodržování zavedených procedur a nepoužívání odpovídajících zařízení. Tato pochybení ovšem neměla souvislost s havárií.
</TEXT>
</DOC>
<DOC>
<DOCID>LN-20020117025</DOCID>
<DOCNO>LN-20020117025</DOCNO>
<DATE>01/17/02</DATE>
<GEOGRAPHY>WASHINGTON</GEOGRAPHY>
<TEXT>
Neznámý muž začal včera střílet do studentů malé právnické školy ve městě Grundy v americkém státě Virginia. Střelec zabil tři lidi - děkana, docenta a jednoho studenta. Další tři lidé byli zraněni. Střelce nakonec přemohli další studenti, kteří mu dokázali odebrat poloautomatickou pistoli. K incidentu došlo jen den poté, co další "šílený střelec" zranil dva studenty na střední škole v New Yorku.
</TEXT>
</DOC>
<DOC>
<DOCID>LN-20020117026</DOCID>
<DOCNO>LN-20020117026</DOCNO>
<DATE>01/17/02</DATE>
<TEXT>
NOVI SAD, Jugoslávie - Bývalý bosenskosrbský předák Radovan Karadžić, jehož haagský tribunál viní z genocidy, napsal sbírku básní. Ta byla v úterý večer představena ve správním středisku severosrbské provincie Vojvodina. Karadžić, který se slavnostního večera nezúčastnil, byl obviněn Mezinárodním trestním tribunálem pro bývalou Jugoslávii z odpovědnosti za genocidu z Bosně a Hercegovině a je na předním místě seznamu lidí hledaných touto mezinárodní institucí. Doposud se však stejně jako bývalý vrchní velitel bosenskosrbské armády Ratko Mladić skrývá.
</TEXT>
</DOC>
<DOC>
<DOCID>LN-20020117027</DOCID>
<DOCNO>LN-20020117027</DOCNO>
<DATE>01/17/02</DATE>
<TITLE>
Připraveno k boji s Pákistánem je podle slov svého velitele indické námořnictvo. Cíl mise amerického ministra zahraničí je ale opačný: přinést regionu mír.
</TITLE>
<GEOGRAPHY>ISLÁMÁBÁD/DILLÍ</GEOGRAPHY>
<TEXT>
Napětí mezi Indií a Pákistánem, které přivedlo oba jaderné rivaly na pokraj války, v minulých dnech pominulo, hrozba nového konfliktu ale zdaleka není zažehnána. Docílit toho se pokouší americký ministr zahraničí Colin Powell, který v těchto dnech cestuje po zemích jižní Asie. "Opravdu si nemůžeme dovolit válku v jižní Asii. Musíme najít způsob, jak z krize ven," řekl Powell v rozhovoru pro pákistánskou televizi během svého včerejšího pobytu v Islámábádu. Ten je jeho první zastávkou na cestě, která by ho měla kromě Indie zavést ještě do Afghánistánu, Nepálu a Japonska. Nejlepším způsobem, jak hrozbu konfliktu odvrátit, jsou podle šéfa americké diplomacie vzájemná jednání. "Pákistán je připraven na zahájení takového dialogu," oznámil včera Powell po schůzce s pákistánským vojenským vůdcem Mušarafem. Napětí mezi Indií a Pákistánem se vyostřilo po prosincovém útoku na indický parlament, který podle Dillí provedli kašmírští povstalci podporovaní Islámábádem. Indická vláda proto obnovení rozhovorů podmiňuje potlačením pákistánských militantních skupin a vydáním organizátorů útoku.
</TEXT>
<HEADING>
Napětí trvá
</HEADING>
<TEXT>
Pákistánské úřady už provedly sérii razií proti extremistům. Jen od sobotního projevu Parvíze Mušarafa, který zakázal hned pět militantních skupin, bylo do úterní noci zadrženo celkem 1957 extremistů. Indie to označila za povzbudivou, ale nedostatečnou reakci. Šéf americké diplomacie se v tomto ohledu pokouší nepřiklonit se jednoznačně k žádné straně sporu, aby zůstal důvěryhodným prostředníkem. Vyjádřil tak sympatie Indii při jejím odmítání terorismu, zároveň ale pochválil Mušarafa za jeho kroky proti militantním skupinám. Nedá se však očekávat, že by se Powellovi během jeho jihoasijské mise podařilo dosáhnout průlomu v otázce sporného území Kašmíru, kvůli kterému už Indie a Pákistán svedly dvě z celkem tří vzájemných válek. Mušaraf ještě před příjezdem šéfa americké diplomacie zopakoval, že nehodlá nechat kašmírské separatisty - Indií označované za "teroristy" - zcela bez pomoci. "Budeme podporovat spravedlivý boj Kašmířanů za svobodu, a to politicky, diplomaticky a morálně," citovala Mušarafa pákistánská agentura APP. Napětí na indickém subkontinentu tak nejspíš hned tak nepoleví, a to i vzhledem k tomu, že obě země po prosincovém útoku soustředily podél společné hranice nejvíce vojáků od války v roce 1971. "I malý incident může vést k řetězci událostí, které nejsou v zájmu míru," varoval po včerejší schůzce s Powellem pákistánský ministr zahraničí Sattár. Do toho přišlo z Dillí prohlášení velitele indických námořních sil, že jednotky jsou "plně mobilizovány" k boji.
Pákistánské úřady už provedly sérii razií proti extremistům. Jen od sobotního projevu Parvíze Mušarafa, který zakázal hned pět militantních skupin, bylo do úterní noci zadrženo celkem 1957 extremistů. Indie to označila za povzbudivou, ale nedostatečnou reakci. Šéf americké diplomacie se v tomto ohledu pokouší nepřiklonit se jednoznačně k žádné straně sporu, aby zůstal důvěryhodným prostředníkem. Vyjádřil tak sympatie Indii při jejím odmítání terorismu, zároveň ale pochválil Mušarafa za jeho kroky proti militantním skupinám. Nedá se však očekávat, že by se Powellovi během jeho jihoasijské mise podařilo dosáhnout průlomu v otázce sporného území Kašmíru, kvůli kterému už Indie a Pákistán svedly dvě z celkem tří vzájemných válek. Mušaraf ještě před příjezdem šéfa americké diplomacie zopakoval, že nehodlá nechat kašmírské separatisty - Indií označované za "teroristy" - zcela bez pomoci. "Budeme podporovat spravedlivý boj Kašmířanů za svobodu, a to politicky, diplomaticky a morálně," citovala Mušarafa pákistánská agentura APP. Napětí na indickém subkontinentu tak nejspíš hned tak nepoleví, a to i vzhledem k tomu, že obě země po prosincovém útoku soustředily podél společné hranice nejvíce vojáků od války v roce 1971. "I malý incident může vést k řetězci událostí, které nejsou v zájmu míru," varoval po včerejší schůzce s Powellem pákistánský ministr zahraničí Sattár. Do toho přišlo z Dillí prohlášení velitele indických námořních sil, že jednotky jsou "plně mobilizovány" k boji.
</TEXT>
</DOC>
<DOC>
<DOCID>LN-20020117028</DOCID>
<DOCNO>LN-20020117028</DOCNO>
<DATE>01/17/02</DATE>
<TEXT>
Jeden člověk zahynul a nejméně 23 jich bylo zraněno při nouzovém přistání Boeingu 737-700, letícího z indonéského ostrova Lombok do města Yogyakarta. Letoun začal v silné bouřce ztrácet výšku a nakonec dosedl na řece Bengawan Solo na ostrově Jáva. Obětí havárie je podle místních médií jeden z členů posádky.
</TEXT>
</DOC>
<DOC>
<DOCID>LN-20020117029</DOCID>
<DOCNO>LN-20020117029</DOCNO>
<DATE>01/17/02</DATE>
<GEOGRAPHY>JERUZALÉM/DAMAŠEK</GEOGRAPHY>
<TEXT>
Výzvami k zesílení útoků proti Izraeli a jeho občanům včera odpověděly radikální palestinské skupiny na úterní zatčení předsedy Lidové fronty pro osvobození Palestiny (PFLP) Ahmada Saadata. To nařídil šéf palestinské samosprávy Jásir Arafat ve snaze zmírnit tlak ze strany Izraele, který Saadata obviňuje z organizace loňské vraždy ministra cestovního ruchu Rechavama Zeeviho. "Pokud bude palestinská samospráva pokračovat tímto směrem, vykope si vlastní hrob," prohlásil včera v Damašku Chálid Mišal, člen vedení teroristické organizace Hamas. V syrském hlavním městě se k poradě o dalším postupu sešli zástupci deseti nejradikálnějších palestinských skupin včetně Hamasu a Islámského džihádu. Ty se usnesly na obnovení protiizraelských útoků včetně sebevražedných atentátů. Proti Arafatovi ostře zaútočila ve svém prohlášení i PFLP. Saadatovo zadržení podle ní dostalo samosprávu do konfrontace se všemi "národními a islámskými skupinami". Zadržení Saadata, který bude podle Arafata "hostem samosprávy na dva dny", vládu Ariela Šarona nepřiměje ke změně politiky. Její mluvčí uvedl, že se nezmění ani dosavadní omezení Arafatova pohybu na město Ramalláh.
</TEXT>
</DOC>
<DOC>
<DOCID>LN-20020117030</DOCID>
<DOCNO>LN-20020117030</DOCNO>
<DATE>01/17/02</DATE>
<TITLE>
John Walker může být obviněn z dalších trestných činů, za které by mohl dostat i nejvyšší trest
</TITLE>
<TEXT>
Už před deseti dny rozhodl americký prezident Bush o tom, že John Walker bude obviněn ze čtyř trestných činů a bude souzen civilním tribunálem.
WASHINGTON - Americký ministr spravedlnosti John Ashcroft včera připustil, že John Walker, který bojoval v řadách teroristické organizace Al Kajda, může být obviněn z dalších trestných činů. Za ty by mu mohl hrozit až trest smrti. Walker, který je nyní na americké vojenské lodi USS Bataan v Arabském moři, bude formálně vzat do vazby a převezen do státu Virginia, kde by měl v Alexandrii stanout před soudem. Už před dvěma dny byl Walker obviněn ze čtyř trestných činů, za které mu hrozí maximálně doživotní vězení. Vlastizrada mezi nimi není. Byť byla tato informace zveřejněna v úterý, prezident Bush o obvinění proti Walkerovi rozhodl už před deseti dny. "Důkazy, které jsou k dispozici, vycházejí z jeho (Walkerova) prohlášení. Jsou podkladem pro obvinění, za které nemůže být odsouzen k trestu smrti," prohlásil Ashcroft. "Nicméně nevylučujeme, že bude obviněn z dalších trestných činů, pokud se objeví nové důkazy." Podle prosincového průzkumu stanice Fox většina Američanů, 59 procent, souhlasila s tím, aby byl Walker souzen za vlastizradu. Nesouhlasilo s tím 18 procent respondentů a 23 procent neumělo odpovědět.
</TEXT>
<HEADING>
Bin Ládin mu děkoval
</HEADING>
<TEXT>
Oznámení o tom, že Walker bude souzen civilním soudem, a nikoli vojenským, přijala s úlevou jeho rodina. Manželé Walkerovi uvítali zprávy o brzkém návratu Johna domů. Ocenili lékařskou péči, které se dostalo jejich synovi ve vězení americké armády. "Jsme vděční, že žijeme v zemi, která ctí presumpci neviny a nevynáší rozsudky, dokud nejsou známa všechna fakta," praví se v prohlášení Walkerových rodičů. Právník George Harris, najatý rodinou, vyzval vládu USA, aby respektovala ústavní práva jeho klienta a presumpci neviny. Upozornil ji rovněž, že John Walker, který byl obviněn z podpory terorismu, neměl dosud možnost mluvit se zákonným obhájcem. "Navzdory opakovaným pokusům jeho rodiny a obhájce navštívit ho neměl John dosud přístup k právníkovi," uvedl Harris. Dvacetiletý Walker z Kalifornie bojoval v řadách organizace Al Kajda. Zadržen byl spolu s dalšími bojovníky Al Kajdy a Talibanu. Je jedním z mála mužů, kteří přežili povstání vězňů v Mazáre Šarífu. Jednou se dokonce sešel s Usámou bin Ládinem, který mu poděkoval za to, že se přidal k džihádu. fra, reuters,
Obvinění proti Johnu Walkerovi
1. spiknutí s cílem zabít americké občany mimo území USA možný trest: doživotí
2. a 3. poskytování materiální podpory a zdrojů teroristickým organizacím Al Kajda a Harakát alMudžáhedín možný trest: 15 let vězení či doživotí, pokud byla důsledkem smrt
4. účast na zakázaných transakcích s Talibanem
Pramen: CNN
</TEXT>
</DOC>
<DOC>
<DOCID>LN-20020117031</DOCID>
<DOCNO>LN-20020117031</DOCNO>
<DATE>01/17/02</DATE>
<TITLE>
Afghánský deník Petry Procházkové
</TITLE>
<TEXT>
Chudoba je největším problémem afghánského školství. Místo o učení se totiž mnoho dětí musí starat o vlastní obživu.
KÁBUL (agentura Epicentrum exkluzivně pro LN) - Že jsou to učitelky, bych poznala, i kdybych neseděla ve sborovně 12. kábulské školy ve čtvrti Chajrchana. Tedy - sborovnou to nazývaly ony. Místnost bez oken, s hroutícím se stropem a s jednou stěnou nakloněnou tak, že podle všech zákonů měla už dávno spadnout, připomínala školní prostory ze všeho nejméně. Ženy ale mluvily jedna přes druhou, tvářily se nepředstavitelně učeně a přehnaně přísně, překřikovaly se a některé při tom mávaly pruty, kterými vedou děti k pořádku. Nafisa Nazonová seděla klidně v koutě u plynového vařiče a naháněla si teplý vzduch pod parandžu. Přehodila si ji přes ramena, odkryla tvář a vytvořila z látky nad vařičem něco jako stan, ve kterém se udržovalo teplo. "Jsou trochu divoké," prohlásila asi po půl hodině a nebylo jasné, zda má na mysli děti, které po sobě házely na dvoře zbytky cihel, nebo své kolegyně. Málokde na světě mají školáci tak dlouhé prázdniny jako v Afghánistánu. V létě odpočívají někdy deset dnů, jindy měsíc, podle toho, jak velké je zrovna vedro. Zimní prázdniny začaly 15. prosince a končí až 23. března kvůli nedostatku topiva. Přestože by právě nyní měly mít děti volno, mnoho škol v Kábulu je přeplněných. Učí se na tři směny a v polorozpadlých budovách to i přes velmi chladné počasí vře. Byly totiž zahájeny takzvané doučovací kursy. Především dívky musejí dohnat to, co za uplynulých pět let zameškaly. Za vlády Talibanu bylo vzdělávání žen omezeno na minimum. Normální školy stihli navštěvovat pouze chlapci a i v nich byla velká část výuky věnována náboženství. I dívky ale měly možnost naučit se číst a psát. Pokud o to jejich rodiče stáli, posílali je do škol Talim korán, které fungovaly při mešitách, a jejich hlavním cílem bylo naučit děti všemu, co se píše v koránu. Kromě toho v Kábulu existovalo i několik tajných škol pro dívky. Nejslavnější a nejnavštěvovanější byly právě hodiny Nafisy Nazonové. "Náboženská policie k nám přišla třikrát. Jedinou výhodou bylo, že talibové se nebavili s cizími ženami, a tak to většinou slízl můj muž," říká Nafisa, která první soukromou tajnou školu založila v Kábulu rok po příchodu talibů. Nafisu zadrželi jen na tři dny. Za její činy podle představ talibů zodpovídal zcela muž - a toho si podrželi za mřížemi celé tři měsíce. Po jeho propuštění Nafisa výuku obnovila a do loňského podzimu prošlo jejími kursy tři tisíce žaček. Aby výuka nebyla nápadná, nařídila dívkám, aby k ní vždy přicházely s koránem v ruce. Kdyby se jich náhodou někdo zeptal, kam jdou, měly odpovědět, že je teta učí číst svatou knihu. Jiné tvrdily, že se u Nafisy učí tkát koberce. Afghánská vláda nyní otevírá i dívčí školy. Jak velí tradice, až do 6. třídy mohou chlapci i dívky chodit do společných tříd. Pak už jsou až do vysoké školy od sebe přísně odděleni. "To si nevymysleli talibové, tak to u nás bylo vždycky a neznám ani jednu afghánskou rodinu, která by svou dvanáctiletou dceru poslala do jedné třídy s kluky," říká Nafisa. Největším problémem afghánského školství není nedostatek učitelek, zbořené školy nebo zdivočelé děti, ale nepředstavitelná chudoba. Obrovské množství dětí do škol nikdy nezavítá. Musejí čistit boty, mýt auta, sbírat zbytky jídla na všudypřítomných kábulských smetištích, žebrat nebo dřít na poli.
</TEXT>
</DOC>
<DOC>
<DOCID>LN-20020117032</DOCID>
<DOCNO>LN-20020117032</DOCNO>
<DATE>01/17/02</DATE>
<TEXT>
HARVEST, Alabama, USA - Američan Clark Bowers, který odjel do Afghánistánu na humanitární misi, se stal obětí únosu. Uvedla to včera jeho manželka Amanda s tím, že jeden z kmenových vůdců za něj žádá 25 tisíc dolarů (asi 900 tisíc korun) výkupného. Sedmatřicetiletý Bowers, který pracoval jako konzultant, vezl začátkem ledna do Afghánistánu pronajatým letadlem zdravotnický materiál a další humanitární pomoc. Krátce po přistání v Kábulu jej přepadli ozbrojení muži. Bowersovi i jeho tlumočníkovi pak zavázali oči a několik hodin je vezli na neznámé místo. Bowers zatelefonoval své ženě minulou středu a řekl jí, že byl unesen a ať začne dávat dohromady peníze na výkupné. Znovu jí zavolal v pondělí s instrukcemi, jak výkupné doručit. Americké ministerstvo zahraničí uvedlo, že informace o Bowersově únosu vyšetřuje. Zároveň údajně požádalo o pomoc při pátrání po Bowersovi afghánskou a pákistánskou vládu.
</TEXT>
</DOC>
<DOC>
<DOCID>LN-20020117033</DOCID>
<DOCNO>LN-20020117033</DOCNO>
<DATE>01/17/02</DATE>
<TITLE>
Další zajatci dorazili včera z Afghánistánu na americkou základnu Guantánamo na Kubě.
</TITLE>
<TEXT>
KANDAHÁR, Afghánistán V amerických rukách skončil možná doposud nejvýznamnější člen teroristické organizace Al Kajda. Jedná se o muže, který měl podle amerických zdrojů na starosti finanční záležitosti teroristů. Jméno ani další detaily týkající se jeho osoby nebyly zveřejněny. Představitel Al Kajdy nebyl zajat, ale paradoxně se sám vzdal americkým vojákům na jejich provizorní základně v jihoafghánském Kandaháru. "V úterý odpoledne se doslova zjevil u hlavní brány," citovala televize CNN nejmenovaný americký vojenský zdroj. Američané muže okamžitě začali vyslýchat, vzhledem k jeho dobrovolnému příchodu ho ale nepovažují za zajatce. Podle zpravodajských zdrojů měl muž v Afghánistánu na starosti mimo jiné obchody s opiem.
</TEXT>
<HEADING>
Útoky pokračují
</HEADING>
<TEXT>
Američtí vojáci mezitím zadrželi dalších sedm bojovníků, u nichž ale nebylo upřesněno, zda patřili k svrženému fundamentalistickému hnutí Taliban či teroristické organizaci Al Kajda. Nejspíš se ale jednalo pouze o řadové členy, a nikoliv o důležité představitele. Většina zajatců je držena na kandahárském letišti, odkud jsou někteří z nich postupně převáženi do nově vybudovaného vězení na americké základně Guantánamo na Kubě. V noci na dnešek tam dorazilo už třetí letadlo se zajatci. Jeden ze skupiny celkem 30 zajatců byl uspán, údajně kvůli tomu, že se bál cesty letadlem. Hon na bojovníky Talibanu a Al Kajdy v Afghánistánu pokračuje dál. Po vybombardování jeskynních komplexů Tora Bora a Zhavár nyní americké letouny krouží nad afghánským územím a hledají "náhodné" terče. Zároveň se podle sdělení amerických představitelů snaží zabránit jednotkám Talibanu a Al Kajdy, aby se přeskupovaly a připravovaly k novým útokům.
Američtí vojáci mezitím zadrželi dalších sedm bojovníků, u nichž ale nebylo upřesněno, zda patřili k svrženému fundamentalistickému hnutí Taliban či teroristické organizaci Al Kajda. Nejspíš se ale jednalo pouze o řadové členy, a nikoliv o důležité představitele. Většina zajatců je držena na kandahárském letišti, odkud jsou někteří z nich postupně převáženi do nově vybudovaného vězení na americké základně Guantánamo na Kubě. V noci na dnešek tam dorazilo už třetí letadlo se zajatci. Jeden ze skupiny celkem 30 zajatců byl uspán, údajně kvůli tomu, že se bál cesty letadlem. Hon na bojovníky Talibanu a Al Kajdy v Afghánistánu pokračuje dál. Po vybombardování jeskynních komplexů Tora Bora a Zhavár nyní americké letouny krouží nad afghánským územím a hledají "náhodné" terče. Zároveň se podle sdělení amerických představitelů snaží zabránit jednotkám Talibanu a Al Kajdy, aby se přeskupovaly a připravovaly k novým útokům.
</TEXT>
</DOC>
<DOC>
<DOCID>LN-20020117034</DOCID>
<DOCNO>LN-20020117034</DOCNO>
<DATE>01/17/02</DATE>
<GEOGRAPHY>BOSTON</GEOGRAPHY>
<TEXT>
Federální soud v Bostonu včera obvinil Richarda Reida, který se 22. prosince nad Atlantikem pokusil pomocí trhaviny ukryté v podrážkách bot vyhodit do povětří boeing se 197 lidmi, z devíti trestných činů. Za pět z nich včetně pokusu o vraždu a plánovaného použití zbraně hromadného ničení mu hrozí trest doživotního vězení. Soud vzal v potaz také to, že 28letého Brita vycvičila teroristická organizace Al Kajda Usámy bin Ládina. V současnosti se rovněž prověřují zprávy, že Reid měl pro Al Kajdu vyzkoušet nový způsob teroristického útoku.
</TEXT>
</DOC>
<DOC>
<DOCID>LN-20020117035</DOCID>
<DOCNO>LN-20020117035</DOCNO>
<DATE>01/17/02</DATE>
<TEXT>
NEW YORK - Soud v New Yorku včera poslal Alžířana Mochtára Haúarího na 24 let do vězení za přípravu pumového útoku na letišti v Los Angeles. Atentát měl být spáchán několik dní před příchodem kulatého roku 2000, tedy v době, kdy cestovalo množství lidí. Haúarí byl usvědčen už loni v červenci a neúspěšně žádal trest v dolní hranici, tedy 17 let. Útok v Los Angeles byl zmařen po zadržení jeho hlavního organizátora Ahmeda Ressáma s vozem plným výbušnin. Ressám údajně prošel výcvikem v táborech Usámy bin Ládina.
</TEXT>
</DOC>
<DOC>
<DOCID>LN-20020117036</DOCID>
<DOCNO>LN-20020117036</DOCNO>
<DATE>01/17/02</DATE>
<GEOGRAPHY>KÁBUL</GEOGRAPHY>
<TEXT>
Prozatímní vláda Afghánistánu, který patří k největším producentům opia na světě, včera zakázala pěstování máku a obchod s opiem a jeho deriváty včetně heroinu. Kabinet tak obnovil zákaz vydaný svrženým hnutím Taliban, který byl v platnosti od roku 2000. Díky tomuto zákazu se podařilo snížit výrobu opia z 3276 tun v roce 2000 na pouhých 185 tun v loňském roce. OSN se přesto obává, že afghánští zemědělci mají velké zásoby opia, s nimiž mohou zaplavit světový trh.
</TEXT>
</DOC>
<DOC>
<DOCID>LN-20020117037</DOCID>
<DOCNO>LN-20020117037</DOCNO>
<DATE>01/17/02</DATE>
<GEOGRAPHY>WASHINGTON</GEOGRAPHY>
<TEXT>
Americké jednotky v Afghánistánu našly další důkaz, že teroristická organizace Usámy bin Ládina chtěla použít zbraně hromadného ničení: v jednom z teroristických táborů objevily sudy, jež podle všeho obsahují smrtící chemikálie. Uvedl to včera americký ministr obrany Donald Rumsfeld. Ministr ovšem přiznal, že Pentagon stále nemá přímý důkaz, že Al Kajda chemickými, biologickými nebo jadernými zbraněmi skutečně disponovala. Nepřímé důkazy, které se prozatím podařilo nalézt, o tom podle něj svědčí.
</TEXT>
</DOC>
<DOC>
<DOCID>LN-20020117038</DOCID>
<DOCNO>LN-20020117038</DOCNO>
<DATE>01/17/02</DATE>
<TITLE>
Dopis českých intelektuálů nechtěně odstartoval zběsilou předvolební kampaň
</TITLE>
<TEXT>
Pamatujete si na nechtěné úspěchy mentálně zaostalého Forresta Gumpa ve stejnojmenném americkém filmu? Tak nějak se mohou nyní cítit umělci, kteří v otevřeném dopise požádali Václava Klause, aby odpověděl na tři otázky. Forrest Gump (představovaný americkým hercem Tomem Hanksem) má totiž od dětství nemocné nohy a musí na nich nosit podpůrná zařízení. U Gumpů někdy na počátku padesátých let minulého století bydlí podnájemník dosud neznámý mladík s kotletami Elvis Presley. Elvis jednoho dne pozoruje Forresta, jak tančí u televize. Jeho tanec je ale - vzhledem k jeho postiženým nohám - velmi podivný. Elvisovi se tento nechtěně výstřední tanec zalíbí. Začne ho napodobovat a naučí se ho. A vzniknou Presleyho charakteristické taneční pohyby, které odstartují éru rock-androllu, která trvá dodnes. Dobrosrdečný, handicapovaný a trochu slaboduchý mladík tak způsobí dějinnou událost.
</TEXT>
<HEADING>
"Podezřelé" načasování
</HEADING>
<TEXT>
Ale vraťme se k českým intelektuálům. Ti, vedeni pouhým zájmem o politiku a věci veřejné - jak sami říkají - , odstartovali (nechtěně) zřejmě nejzběsilejší volební kampaň v novodobé české historii. Šéf ODS totiž na jejich tři zdánlivě nevinné otázky sice bez otálení odpověděl, zároveň ale nezapomněl naznačit, že načasování jejich iniciativy (v níž se ptali na Železného vztahy s Klausem a jejich vyrovnání za nepravdivou reportáž o Klausově vile ve Švýcarsku) je podezřelé. Předseda sněmovny měl na mysli fakt, že se ve stejnou dobu Vladimír Železný znovu ocitl na policii. Klaus naznačuje, že umělci jsou jasnovidci a věděli, kdy bude Železný vyslýchán. Tah Železného na sebe nenechá dlouho čekat. Šéf televize Nova dá rozhovor spřízněnému deníku Super a nepřímo obviní Zemanovu stranu z politické štvanice. Neopomene dodat, že jde o kampaň, která mu připomíná padesátá léta. V týž den vycházejí ve všech českých denících inzeráty Občanského sdružení na obranu dr. Železného. V nich je zpochybňována zákonnost vyšetřování šéfa televize Nova. Členové sdružení zaútočí na práci vyšetřovatelů a na české Forresty Gumpy - signatáře otevřeného dopisu Václavu Klausovi. Do "debaty" se zapojí ministr kultury Pavel Dostál, který se v Lidových novinách pustí do sobotních televizních projevů Vladimíra Železného. Volby mají proběhnout mezi 19. květnem a 19. červnem - to znamená nejpozději již za 152 dní. A míra lednové hysterie předčila všechna očekávání. Nic zvláštního, řeklo by se. Tak to bývá před každými důležitými volbami.
</TEXT>
<HEADING>
Volební fenomén Železný
</HEADING>
<TEXT>
V předchozích letech se několik měsíců před vhazováním do uren začala (zhruba v tuto dobu) v médiích objevovat skandální odhalení. Nyní se mediální scéna zcela změnila. Novináři jsou mnohem poučenější než před čtyřmi lety a neotisknou každou bláznivou zprávu, kterou vymyslí nějaká agentura. (Zaklepejme na dřevo, ještě není všem dnům konec.) Zdá se tedy, že letošnímu klání bude vévodit nový fenomén Vladimír Železný. Půjde zřejmě o to, na čí straně bude stát televizní stanice, kterou sledují miliony voličů. A Forresti Gumpové v českém veřejném životě? Jak jsme si již jednou řekli, jsou povahy dobrosrdečné. Objevují se vždy znenadání a dokážou zaskočit otrlé hráče na politické scéně. Svým vlastním tělem, ve velkém houfu a téměř se slzami v oku pak brání svůj dobrý úmysl. Přitom nechtějí vyvolat předvolební hysterii: do veřejné debaty vstupují s právě opačným úmyslem. Stejně jako Forrest Gump nechtěl změnit dějiny Spojených států amerických. Klíčové slovo či fráze pro měsíce zbývající do vypuknutí voleb tedy určitě nezní mediální kampaň, atmosféra nátlaku a společenská objednávka pro odsouzení dr. Železného, jak píší zastánci Železného, ani kriminalizace podnikatelů, jak tvrdí Václav Klaus. To slovo je kratší, zato znásobené křikem Železného a Klause: paranoia, paranoia, paranoia.
V předchozích letech se několik měsíců před vhazováním do uren začala (zhruba v tuto dobu) v médiích objevovat skandální odhalení. Nyní se mediální scéna zcela změnila. Novináři jsou mnohem poučenější než před čtyřmi lety a neotisknou každou bláznivou zprávu, kterou vymyslí nějaká agentura. (Zaklepejme na dřevo, ještě není všem dnům konec.) Zdá se tedy, že letošnímu klání bude vévodit nový fenomén Vladimír Železný. Půjde zřejmě o to, na čí straně bude stát televizní stanice, kterou sledují miliony voličů. A Forresti Gumpové v českém veřejném životě? Jak jsme si již jednou řekli, jsou povahy dobrosrdečné. Objevují se vždy znenadání a dokážou zaskočit otrlé hráče na politické scéně. Svým vlastním tělem, ve velkém houfu a téměř se slzami v oku pak brání svůj dobrý úmysl. Přitom nechtějí vyvolat předvolební hysterii: do veřejné debaty vstupují s právě opačným úmyslem. Stejně jako Forrest Gump nechtěl změnit dějiny Spojených států amerických. Klíčové slovo či fráze pro měsíce zbývající do vypuknutí voleb tedy určitě nezní mediální kampaň, atmosféra nátlaku a společenská objednávka pro odsouzení dr. Železného, jak píší zastánci Železného, ani kriminalizace podnikatelů, jak tvrdí Václav Klaus. To slovo je kratší, zato znásobené křikem Železného a Klause: paranoia, paranoia, paranoia.
</TEXT>
</DOC>
<DOC>
<DOCID>LN-20020117039</DOCID>
<DOCNO>LN-20020117039</DOCNO>
<DATE>01/17/02</DATE>
<TITLE>
...jako politická strana především kvůli způsobu, jakým zachází se svým dluhem.
</TITLE>
<TEXT>
Představitelé ODA si zřejmě nechtějí připustit, že jsou pro partnery ve čtyřkoalici přítěží - 70milionový dluh, který má být "vyřešen" tím, že se vloží do nějaké nadace, opravdu nikomu nevylepší pověst. Je v celku lhostejné, má-li strana splácet peníze tomu, komu je dluží, anebo je dát na veřejně prospěšný účel. Vtip je přece v tom, že ODA dlužné peníze prostě nemá a sotva mít bude. Navíc je záhada, kde chce vzít miliony, které by měla brzo zaplatit České pojišťovně. Nejde přitom o politické zaměření ODA, i mně se líbil sen o straně jednorožce, která bude nekompromisně čistá a bude hlásat ideály, jaké vyznávám. Nejpozději v polovině 90. let se však ukázalo, že intelektuální klub podobného zaměření je pro voliče málo přitažlivý. Navíc dávno vyšlo najevo, že to s tou nekompromisní čistotou není zrovna žhavé. ODA politicky čachrovala stejně jako jiné strany a její ministři si v Klausově vládě nevedli tak, aby na ně strana nebo její voliči mohli být dvakrát hrdí. Čas prokázal, že malé politické strany se v české politice dobře neuplatní, jejich přínos voličských hlasů je slabý a větší partneři jejich požadavky často považují za vydírání. Představitelé, kteří ODA dostatečně důstojně reprezentují ve "velké" politice, se dají spočítat na prstech jedné ruky, a je nepochopitelné, proč tolik lpí na své stranické nálepce. Ze sentimentality? Ta nemá v politice co dělat. Pro koaliční partnery by bylo jednodušší a průchodnější postavit významné politiky ODA na své kandidátky jako nestraníky. KDU--ČSL se takovému kroku v minulosti nebránila a tato její otevřenost české poltické scéně jen prospěla. Nemá smysl předstírat, že ODA vnáší do politické hry zásadně odlišné představy a program než jiné strany. Chápu, že pro vedení ODA ani pro její členy není snadné odhodlat se ke zrušení strany, soudím ale, že není proč ji dál udržovat při životě. Michael Žantovský sice opravdu neměl se vznikem stranického dluhu nic společného, nicméně i jemu by mohlo být jasné, že je to problém, který by stáhl ke dnu i silnější politický subjekt, než je ODA. Tradice je hezká věc, to je jisté, jenže ti, kdo alianci opustili, věděli, proč to dělají. Ze strany zbývá jen o málo víc než pouhá nálepka - proč tedy tvrdohlavě lpět na vidině, že se z letité hluboké krize ještě někdy vzpamatuje? Důrazný hlas už v české politice nikdy mít nebude a její existence nemůže pokračovat jinak než dosud. Je to existence rádoby exkluzivního politického klubu, který se potácí při hledání partnerů, neboť sám o sobě nezmůže nic: nemá peníze, členy ani voličstvo a jeho jméno není natolik dobré, aby tato situace mohla doznat podstatnější změny. Nemá smysl donekonečna předstírat, že se věci mají jinak.
</TEXT>
</DOC>
<DOC>
<DOCID>LN-20020117040</DOCID>
<DOCNO>LN-20020117040</DOCNO>
<DATE>01/17/02</DATE>
<TITLE>
Ad LN 8. 1. 2002: Ženy jsou jen odrostlé děti. Autor reaguje na text pana Vodrážky z 28. 12. 2001 velmi povrchně. Pan Vodrážka nepsal nic o tom, že muž a žena jsou stejní. Vyjádřil se pouze v tom smyslu, že by muži a ženy měli (tedy i měly) mít stejná práva. V tom je podstatný rozdíl. Pan Stach ve své reakci píše, že církev vychází z Bible, ale to nic nemění na tom, že používá měřítka, která v demokratickém světě neobstojí. Stachův příklad toho, jak jsou ženy "nemožné", je ubohý. Mohla bych uvést 10 jiných příkladů, kdy se chovají odlišně (podivně, nelogicky) muži. Není to však důvod k tomu, aby měli méně práv než ženy.
</TITLE>
<TEXT>
Redakce děkuje za pochopení, že některé dopisy je třeba upravit a zkrátit.
</TEXT>
</DOC>
<DOC>
<DOCID>LN-20020117041</DOCID>
<DOCNO>LN-20020117041</DOCNO>
<DATE>01/17/02</DATE>
<TEXT>
Ostré výroky Miloše Zemana na adresu rakouských Svobodných a jejich ikony Jörga Haidera oživily staré duchy česko-rakouské nenávisti, kteří se hned chopili příležitosti a kují železo, dokud žhne. Politici na obou stranách ztrácejí soudnost. Omámeni svůdnou mocí předvolebního populismu, předhánění se v soutěži o nejsilnější nepřátelský šleh. V průběžném pořadí této povedené soutěže vede šéf lidovců Cyril Svoboda: ten přes jižní hranici vystřelil šrapnel v podobě ducha Adolfa Hitlera, který se zhmotňuje v populárních rétorických cvičeních Jörga Haidera. Že je Haider fašista, pokračovatel Hitlera? Ne, to Svoboda neřekl. Neproduktivní vylévání vzájemné nenávisti včera obohatili Svobodní obnovenými požadavky na zrušení Benešových dekretů a odškodnění sudetoněmecké menšiny v Rakousku. Bez splnění těchto ultimát prý do unie nemůžeme. Skvělé. Teď už jenom aby česká strana kontrovala žádostí na zaplacení psychologických újem na Češích, které v minulosti způsobil rakouský "žalář národů". Absurdní? Když se uvolní vášně starých časů, je možné všechno.
</TEXT>
</DOC>
<DOC>
<DOCID>LN-20020117042</DOCID>
<DOCNO>LN-20020117042</DOCNO>
<DATE>01/17/02</DATE>
<TITLE>
Odpovědi na včerejší otázku: Byli byste ochotni platit školné na vysoké škole za předpokladu, že se zvýší počet studujících?
</TITLE>
<TEXT>
Podepsané SMS zprávy (max. 160 znaků) posílejte na číslo 0603 883 330. Můžete využít i SMS bránu na adrese www.lidovky.cz/smsnazory, kde najdete i ostatní příspěvky.
Dnešní otázka: Ohrožuje víkendový dopis umělců a intelektuálů svobodu V. Klause a svobodu v celé naší zemi, jak tvrdí jeho adresát?
</TEXT>
</DOC>
<DOC>
<DOCID>LN-20020117043</DOCID>
<DOCNO>LN-20020117043</DOCNO>
<DATE>01/17/02</DATE>
<TEXT>
LN 9. ledna publikovaly na straně 1 a 3 snímek fotografa týdeníku The Prague Post Vladimíra Weisse, omylem však připsaly jeho autorství Vladimíru Vlasákovi. Redakce LN se panu Weissovi, týdeníku The Prague Post a čtenářům omlouvá.
</TEXT>
</DOC>
<DOC>
<DOCID>LN-20020117044</DOCID>
<DOCNO>LN-20020117044</DOCNO>
<DATE>01/17/02</DATE>
<TEXT>
"Putin je člověk, se kterým se skvěle diskutuje - neexistují uzavřená témata," pochvaloval si včera rozmluvu s ruským hostem Aleksander Kwaśniewski. Tento dojem měl ale ve Varšavě málokdo. Poláky nemile překvapilo, jak se ruský prezident zásadně vyhnul všem příležitostem k otevřenému dialogu o bolavých místech v historii vzájemných vztahů. V rozhovoru s bývalým disidentem Adamem Michnikem dokonce přirovnal dialog o minulosti k "rýpání se v problémech či problémečcích jako v nějaké srdečné kuchyni". Prý to jen překáží pragmatickým úvahám o budoucnosti. Skutečnost, že Putin odmítl vystoupit v parlamentu a vyhýbavě se vyjádřil k návrhu, aby uctil oběti varšavského povstání (které nechala Stalinova armáda úmyslně vykrvácet), polští politici vysvětlují typickou ruskou opatrností. Jak ale poznamenal jeden vysoce postavený polský diplomat vše, co Putin učiní a především neučiní, je jasným "indikátorem toho, jak se Rusko skutečně změnilo". Někdy je zkrátka opatrnost dosti nepragmatická.
</TEXT>
</DOC>
<DOC>
<DOCID>LN-20020117045</DOCID>
<DOCNO>LN-20020117045</DOCNO>
<DATE>01/17/02</DATE>
<TITLE>
Přímé ohlasy i názory na protirasistickou kampaň potvrzují úspěch akce
</TITLE>
<TEXT>
V článku s titulkem Zanechme úvah, jak jsme skvělí (LN 15. 1.) vyjádřil sociolog Tomáš Kamín své výhrady ke kampani "Be kind to your local nazi" i k jejím výsledkům a jejich interpretaci.
Vzhledem k našemu angažmá v celé záležitosti (kreativní shop stereo*communications je spoluautorem a zpracovatelem kampaně) cítím potřebu na kritický text reagovat a uvést na správnou míru některé obzvlášť křiklavé případy nepochopení či deformace. Kamínovu kritiku lze shrnout do několika bodů. Tak především: "Kampaň měla špatný cíl, protože teenageři, cílová skupina celé kampaně, se o skinheadech a o tom, že napadají různé skupiny obyvatel, a představují tak hrozbu pro celou společnost, nic nedozvědí." Cílem skutečně nebylo informovat teenagery o "skinheadské hrozbě pro celou společnost", protože tento fakt je po všech případech rasistických útoků a vražd vcelku všeobecně znám. Záměrem reklamní kampaně nebylo informovat o (neo)nacistické ideologii, a vytvářet tak jakousi neonacistickou "osvětovou" kampaň, ale ztrapnit příslušníky hnutí hlásících se k této zvrhlé ideologii. Vycházeli jsme totiž z předpokladu, že "být trapný" je pro - náctileté to nejtrapnější, co by se jim mohlo přihodit.
</TEXT>
<HEADING>
Kde se bere zlo
</HEADING>
<TEXT>
Líčit navíc skupiny pomatenců a frustrantů všeho druhu jako temné démony a posly Zla by bylo velmi nešťastné a kontraproduktivní, neboť tato image v sobě skrývá značný (byť temný) sex-appeal, jemuž mnoho hochů v kritickém okamžiku utváření vlastní osobnosti není schopno odolat. My jsme naopak vycházeli z předpokladu, že Zlo není nadpřirozeného původu a pochází z obyčejné lidské hlouposti všeho druhu. Odtud tedy záměr ukázat tuto hloupost a omezenost v nevážné nadsázce. Pan Kamín zpochybňuje vyznění kampaně citací sebe sama, když píše: "Ty chudinky skini mají tolik problémů, my jim přece musíme nějak pomoci. Existují mezi námi jedinci, kteří svou oblibou zvedat pravici přinášejí nejvíce problémů sami sobě. My ostatní se tomu můžeme zasmát, vždyť se nás to vlastně netýká." Smysl pro humor, schopnost odstupu a neobvyklého pohledu na všeobecně známou věc zřejmě nejsou silné stránky pana Kamína, což naštěstí nelze říci o teenagerech, kteří kampaň (k naší nevýslovné úlevě) většinou akceptují a nahlížejí na ni v tomto duchu. Svědčí o tom nejen profesionální průzkumy veřejného mínění, ale také přímé ohlasy na serveru panackove.cz.
</TEXT>
<HEADING>
Cesta do bludu
</HEADING>
<TEXT>
Realita je však ještě burlesknější, protože mezi námi opravdu existují jedinci, kteří svou oblibou zvedat pravici přinášejí nejvíce problémů právě sami sobě. Stále hlubší upadání do iracionálního bludu jakékoliv ideologie totiž nutně vede k vnitřní devastaci i u moudrého dospělého člověka, natož pak u nevyhraněného mladíka, který právě opouští rodinný přístav a hledá své místo v komunitách, jež si sám zvolil. Pan Kamín ve svém textu dále kritizuje, že "se ani z klipu, ani z billboardů nic nedozvěděl o ideologii nebo činech neonacistů", a po odstavci věnovaném výčtu informací, jež lze získat na webu panackove.cz, začne tvrdit, že "celá informační akce" má "nedostatečnou kvalitu", a proto se ptá, kam se poděly nemalé prostředky na její financování a na cesty několika "odborníků" do Německa, odkud byl televizní spot převzat. A ptá se, zda by se v České republice nenašel jediný sociolog či politolog, který by byl pro zmíněné stránky schopen vypracovat terminologii základních pojmů a uvedení do problematiky rasismu a neonacismu.
</TEXT>
<HEADING>
Bod za bodem
</HEADING>
<TEXT>
Vítejte v Česku! - chtělo by se zvolat. Směs demagogie a - v podtónu - osobní útok je velmi oblíbenou figurou v této malé zemi plné malých lidí. Nezbývá než opravovat a vysvětlovat bod po bodu: 1) Ještě jednou: záměrem nebylo informovat o (neo)nacistické ideologii a vytvářet tak jakousi nacistickou "osvětovou" kampaň, leč vytěsnit skinheadství z okruhu možné osobní volby cílové skupiny a učinit je trvale neatraktivním. 2) Pan Kamín, ač sociolog, nevidí rozdíl mezi kampaní a "informační akcí". My ano. Navíc měla tato kampaň na rozdíl od mnoha jiných i svou silnou informační složku v podobě webové stránky panackove.cz. Zda tyto stránky mají, či nemají dostatečnou kvalitu, nechť posoudí každý sám. 3) Peníze. Práce na tomto projektu běží již devět měsíců a byla honorována víc než mizerně, pane Kamíne. To není stížnost, ale námi předem akceptovaný fakt. Sociální kampaně už takové prostě bývají a svobodný člověk si může vybrat, zda chce pracovat pouze pro peníze, nebo i pro něco jiného. Podařilo se také ušetřit spoustu prostředků díky spolupráci s kolegy ze společnosti Hope and Glory z Berlína, nemluvě o desítkách dalších firem, které poskytly své zboží či služby za zvýhodněné ceny nebo zcela zdarma. Ba co víc - kampaň měla takovou odezvu, že kdybychom se ji pokusili kvantifikovat, dospěli bychom k desetimilionovým částkám pozitivního PR efektu, který prokazatelně vytváří. A pak se dostaví to, co je zřejmě v Čechách domovem - závist, která "se ptá, kam se poděly nemalé prostředky na financování (kampaně)". Ale teprve posměšné uvozovky věnčící slovo "odborník" v souvislosti s "cestami do Německa" vytvářejí panu Kamínovi dostatečný dehonestační rámec pro napadání někoho, koho nikdy neviděl a neslyšel. V jeho očích jsme jen parta zlodějů, kteří někam "poděli" ve skutečnosti velmi malé prostředky na financování kampaně a ještě si užili při svých výletech do Němec. Na to už nelze odpovědět příliš klidně. Proto jen prosté a vulgární: Pah!
Vítejte v Česku! - chtělo by se zvolat. Směs demagogie a - v podtónu - osobní útok je velmi oblíbenou figurou v této malé zemi plné malých lidí. Nezbývá než opravovat a vysvětlovat bod po bodu: 1) Ještě jednou: záměrem nebylo informovat o (neo)nacistické ideologii a vytvářet tak jakousi nacistickou "osvětovou" kampaň, leč vytěsnit skinheadství z okruhu možné osobní volby cílové skupiny a učinit je trvale neatraktivním. 2) Pan Kamín, ač sociolog, nevidí rozdíl mezi kampaní a "informační akcí". My ano. Navíc měla tato kampaň na rozdíl od mnoha jiných i svou silnou informační složku v podobě webové stránky panackove.cz. Zda tyto stránky mají, či nemají dostatečnou kvalitu, nechť posoudí každý sám. 3) Peníze. Práce na tomto projektu běží již devět měsíců a byla honorována víc než mizerně, pane Kamíne. To není stížnost, ale námi předem akceptovaný fakt. Sociální kampaně už takové prostě bývají a svobodný člověk si může vybrat, zda chce pracovat pouze pro peníze, nebo i pro něco jiného. Podařilo se také ušetřit spoustu prostředků díky spolupráci s kolegy ze společnosti Hope and Glory z Berlína, nemluvě o desítkách dalších firem, které poskytly své zboží či služby za zvýhodněné ceny nebo zcela zdarma. Ba co víc - kampaň měla takovou odezvu, že kdybychom se ji pokusili kvantifikovat, dospěli bychom k desetimilionovým částkám pozitivního PR efektu, který prokazatelně vytváří. A pak se dostaví to, co je zřejmě v Čechách domovem - závist, která "se ptá, kam se poděly nemalé prostředky na financování (kampaně)". Ale teprve posměšné uvozovky věnčící slovo "odborník" v souvislosti s "cestami do Německa" vytvářejí panu Kamínovi dostatečný dehonestační rámec pro napadání někoho, koho nikdy neviděl a neslyšel. V jeho očích jsme jen parta zlodějů, kteří někam "poděli" ve skutečnosti velmi malé prostředky na financování kampaně a ještě si užili při svých výletech do Němec. Na to už nelze odpovědět příliš klidně. Proto jen prosté a vulgární: Pah!
</TEXT>
</DOC>
<DOC>
<DOCID>LN-20020117046</DOCID>
<DOCNO>LN-20020117046</DOCNO>
<DATE>01/17/02</DATE>
<TEXT>
Podle Karla Havlíčka (LN 4. 1. pacienti píšou ministrovi...) je "devitalizace postup z lékařského hlediska naprosto nepřípustný a nepoužitelný". Tolik pan doktor Havlíček. Pane doktore, ptám se vás: A co vhodná alternativa, existuje? Je snad podle vás chemoterapie zákrok účinný a žádoucí? Není vám snad líto stovky lidí podstupujících tento náročný zákrok s mnoha negativními vedlejšími účinky? Není vám snad trapné, když víte, že v pokročilém stadiu rakoviny je to prakticky beznadějná metoda? A jako lékař určitě znáte fakt, že naše zdravotnictví, ba ani pojišťovny neuznávají formu povinné preventivní a periodicky se opakující prohlídky, která by včas nádor mohla objevit. A víte taky, že drtivé procento lidí takový nádor reflektuje, až když je příliš pozdě. To by byl poprask, kdyby se objevila metoda, která dokáže předčit milionové přístroje. A jistě by bylo divné, kdyby stejná metoda dokázala nahradit velké množství pro tyto přístroje vyškolených odborníků. To by bylo k vzteku, kdyby drahé, dokonce velmi drahé léky byly nahrazeny relativně jednoduchým zákrokem. Jako lékař bojujte prosím o věc nejzákladnější: o prevenci. O povinné prohlídky, které nahradí následnou drahou a často beznadějnou léčbu.
</TEXT>
</DOC>
<DOC>
<DOCID>LN-20020117047</DOCID>
<DOCNO>LN-20020117047</DOCNO>
<DATE>01/17/02</DATE>
<TEXT>
Spolu s Michaelou Freiovou (Nebezpečný Harry Potter, LN, 8. 1.) souhlasím, že bychom neměli nálepkovat rodiče, kteří se zamýšlejí nad tím, co jejich děti čtou, ale přesto bych chtěla položit jednu otázku: četli tu knihu všichni, kdo o ní tak zasvěceně píší? Harry Potter očividně patří k fantasy, není to klasická pohádka, proto srovnání se Sněhurkou podle mého názoru není adekvátní. Užití magie v žánru fantasy je naopak obvyklé, magii používají jak záporní, tak kladní hrdinové, ale pouze kladné charakterové vlastnosti umožňují hrdinům vítězit. Příkladů tohoto žánru je nesčetné množství, např. Čarodějův učeň, řada o Kedrigenovi a jiné. Autorkou citovaný Pán prstenů má rovněž postavu kladného mága Gandalfa, bez jehož pomoci by to Frodo zvládl s většími obtížemi. Předností Harryho Pottera je nesmírná čtivost a vnoření do říše fantasie, kde se odehrává odvěký boj zla a dobra, anebo, chcete-li černé a bílé magie. Já osobně mohu tuto knihu pouze vřele doporučit všem dospělým i dětem.
</TEXT>
</DOC>
<DOC>
<DOCID>LN-20020117048</DOCID>
<DOCNO>LN-20020117048</DOCNO>
<DATE>01/17/02</DATE>
<TEXT>
V neděli 13. 1. jsem při sledování Sedmičky na Nově utrpěl šok. Velmi jsem se jako Čech styděl, když se pánové Ivan Langer a Cyril Svoboda vyjadřovali k návrhu Sudetoněmeckého krajanského sdružení v Rakousku opatřit jména měst a obcí v bývalých Sudetech dvojjazyčnými nápisy. Styděl jsem se, že po 12 letech tak vysoce exponovaní politici nemají odvahu mluvit o naší historii pravdu. Tou je historický fakt, že přes tři miliony Němců byly z Československa vyhnány na základě principu kolektivní viny, že jim bylo na základě jednoho z prezidentských dekretů odňato československé státní občanství, a to všem bez rozdílu a bez posouzení, do jaké míry se provinili spoluprací s nacistickým režimem. O krutostech, které jsme jako Češi na Němcích páchali během tzv. divokého odsunu, se Langer ani Svoboda nezmínili. Namísto toho jen bojovné výrazy o drzosti takového návrhu a ubezpečování, že nic takového nebude nikdy možné. Návrh sudetských Němců žijících v Rakousku, aby byla v ČR jména měst a obcí dvojjazyčně, tedy česky a německy, tam, kde Němci před odsunem žili nebo ještě dnes žijí, je možná poněkud provokativní, neboť asi vskutku není důvodu pojmenovávat německy ty obce, kde dnes již žádní Němci nejsou. Ale možná by se někde v pohraničí našlo pár malých vesniček, kde potřebných (dle rakouského návrhu) alespoň 10 procent německého obyvatelstva ještě žije. V takovém případě nevidím žádný důvod proč by před takovou vesničkou nemohla stát cedule s jak českým, tak německým jménem. Rozhodně by takové opatření bylo oním gestem dobré vůle, které rakouští sudetští Němci požadují. To, že čeští političtí představitelé ve svých projevech zamlčují historickou pravdu a uchylují se v médiích k projevům primitivního nacionalismu a šíření strachu, je ostudným vysvědčením české politiky.
</TEXT>
</DOC>
<DOC>
<DOCID>LN-20020117049</DOCID>
<DOCNO>LN-20020117049</DOCNO>
<DATE>01/17/02</DATE>
<TITLE>
On-line román
</TITLE>
<TEXT>
Kniha, o jejímž pokračování rozhodujete sami
(14) Podezřelý výlet
Salač už je členem party. Jenže žádný člen party nemá právo přechovávat album afrických známek.
Porada v ruinách někdejší obecné plynárny zdánlivě vedla k rozumnému řešení: o album se budou na střídačku starat Janda, Sekera a Salač - dokud se nepodaří najít konečné umístění, tedy prostor vhodný k uložení pokladu. Na řešení přišel Salač, a jen Sekera si uvědomoval jeho úskalí. Každé dočasné řešení je vlastně rozcestí s dvěma směry a oba vedou ke špatným koncům. Pokud se dočasné opatření neosvědčí, ztroskotá, takže řešení není žádné řešení; pokud se osvědčí, stává se řešením stálým a přestává být dočasné. Takže album nakonec zkejsne u některého z těch tří. Bylo to pravděpodobné o to víc, že album známek nebyl zas tak moc veliký poklad, aby si kvůli němu někdo měl drásat duši. Navíc, na obzoru se objevilo nové velké téma. Dva dny po příhodě s kousavým koněm oznámila třídní učitelka Ptáčková, že třída 6. B pojede na výlet. Oznámení vyvolalo podiv, ba úžas. Na výlet se zpravidla jezdí na konci školního roku, v červnu, kdežto teď je duben! Kdo jakživ slyšel něco takového? Z celé třídy neměla ráda výlety jenom Fikáčková, protože se jí dělalo v autobusu špatně. Učitelka Ptáčková ji proto vždycky posadila dopředu. Výsledek byl jediný: celá třída viděla, jak šprtounka Fikačka blije. Zbytek třídy výlety miloval. V předvýletové době zesiloval tlak učitelů: každý přestupek, každé špitání, vrtění, posílání dopisů bylo trestáno slovy "nepojedeš na výlet". Jistě že to byla spíš hra na trest. Autobus se musel najmout a zaplatit a tři vzorní žáci, nakonec by to byl Duda, Martínek a poblitá Fikáčková, by autobus, jak se hezky říkalo, nevytížili. Přesto pohrůžka "nepojedeš na výlet" měla jakousi váhu. Třebaže není technicky možné, aby z jednačtyřiceti žáků ve třídě úča vyloučila pětatřicet. Ale to když jí šplouchne na majáku a z těch pětatřiceti vybere dejme tomu pět a ty skutečně na výlet nevezme, aby třídě poskytla "exemplární příklad", jak ráda říkala učitelka Plessingerová zvaná Pleška. Uplynulo několik dní a Sekera (toho dne držitel alba) oznámil, na co přišel: "Všimli jste si, že učitelé nevyhrožujou vejletem? Nikdo není vyloučenej." Měl pravdu. Přitom se událo několik příhod, které by - za normálních okolností - byly kvalifikovány jako důvod k vyloučení z výletu: Deml byl přistižen při metání vlhkého hadru; Misař zfalšoval fotrův podpis v žákajdě, Vlášková přistižena při opisování. Ani slovo o výletu! Přátelé dumali, co by to mohlo znamenat - dumal i Salač, pro kterého byl školní výlet nová zkušenost. Byl sice v cizině, jenže, jak pomalu lezlo z jeho vyprávění, byl v té Sofii tak trochu jako v kriminálu. Z domova do školy pro děti z rodin diplomatického sboru, ze školy domů - v zavřeném autobusu. "Cože jestli... voni chtěj, abychom na ten výlet jeli!" napadlo Sekeru. "Co blbneš, vole?" "No jako výchovnej koncert. To je přece blbá votrava, výchovnej koncert. Napadne Matyáše tě vyloučit z výchovnýho koncertu? Vždyť bys byl rád, kdybys byl vyloučenej!" Na výchovné koncerty se chodilo do Obecního domu vedle Prašné brány. Táhly sem průvody z celé Prahy. Auditorium pak bylo plné nezbedných žáků, kteří po sobě stříleli gumičkami, bábrlaty a hrachem, zatímco kompletní těleso FOK hrálo ukázky z Mé vlasti. Občas byli i trefeni. Janda připomněl pionýrský tábor. Tam se vylučovalo z koupání - jenže koupaliště bylo vzdáleno od tábora pět kilometrů a muselo se tam jít přes kopec, v srpnovém parnu. Potrestaní byli ušetřeni, zůstali v táboře a hráli ve vojenském hangáru s vykasanými stěnami pinčes. "To je divný. Proč by jim záleželo, abychom jeli na vejlet, když vědí, že chceme jet na vejlet?" "To nevím," řekl Sekera. "Ale mohli bysme to vyzkoušet." "Ty chceš... zkoušet učitele?" ptal se Deml pochybovačně. "Uděláme něco... kvůli čemu by nás stoprocentně z vejletu vyloučili. A když nás nevyloučej, je to jasný." "Co by to mělo bejt?" Bylo mnoho prostředků, jak učitele vytočit. Žertovní strýcové občas radili: namočit křídu do octa a nechat uschnout, nebo do ní nacpat sírovou sirku. Hm... Ocet smrdí a sírové sirky se nedělají. Žertovní strýcové radí zamořit katedru čertovým puchem. Za první republiky se možná prodával čertův puch (jak tvrdili žertovní strýcové), dnes ne. Takto hoši nahlas uvažovali, a když přišla řeč na to, co bylo v prodeji za první republiky, Janda znenadání řekl: "Šmelda Jůza. Zajdeme ke Šmeldovi!"
Chcete ovlivnit děj románu? Na adrese www.lidovky.cz/neff o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování zítra
</TEXT>
</DOC>
<DOC>
<DOCID>LN-20020117050</DOCID>
<DOCNO>LN-20020117050</DOCNO>
<DATE>01/17/02</DATE>
<TITLE>
Vědci z Austrálie, Nového Zélandu i USA předpověděli na jaro ničivý klimatický jev El Niňo
</TITLE>
<TEXT>
Sucha a požáry v Austrálii nebo Asii, ničivé tajfuny na pacifickém pobřeží Jižní Ameriky - to vše dokáže El Niňo, jev který Zemi sužuje již tisíce let. Za několik měsíců má udeřit znovu.
CANBERRA - Australští a novozélandští vědci dali včera za pravdu americkým kolegům, kteří již minulý týden hovořili o formování nejničivějšího klimatického jevu na naší planetě - El Niňa. Odborníci se shodli na tom, že El Niňo postihne Tichomoří již na jaře. Podle předpovědí australského meteorologického střediska by se měl tento jev objevit nad Pacifikem mezi dubnem a červencem. Podobný výsledek získali také pracovníci novozélandského ústavu vodního a atmosférického výzkumu. Ti očekávají El Niňo nejpozději za půl roku. El Niňo se vyskytuje na Zemi již tisíce let. Opakuje se po třech až sedmi letech, jedna "epizoda" trvá jeden až dva roky. Naposledy udeřil v letech 1997 a 1998 a přinesl s sebou spalující sucha v Austrálii, Indonésii, na Filipínách i v Jižní Africe, záplavy v Peru a bouře na pacifickém pobřeží od Chile až po Mexiko. V letech 1982 1983 způsobil ještě větší škody rozsáhlé požáry v Austrálii, sucho v Indii a celou sérii pacifických tajfunů. Ohromné ničivé důsledky způsobuje El Niňo tím, že úplně naruší vývoj počasí v tropické oblasti Pacifiku. Zde mají hlavní roli pasáty - větry, které vanou od Jižní Ameriky k Asii a Austrálii a přináší s sebou srážky. Tak se daří pralesům v jihovýchodní Asii, zatímco jihoamerické pobřeží Pacifiku patří k nejsušším oblastem světa. El Niňo způsobí, že se v tropech zahřeje velká část střední a východní části Tichého oceánu a pasátové větry tak slábnou, někdy i obracejí svůj směr - vanou k pobřeží Jižní Ameriky. Následují velké srážky na východním - jihoamerickém pobřeží a úmorná sucha na západním pobřeží Asie a Austrálie. El Niňo někdy provází také neobvyklé ochlazení v určitých částech Tichého oceánu - La Niňa. Vědci tatím nedokážou stoprocentně vysvětlit, proč se El Niňo tvoří. Španělsky jméno El Niňo znamená dítě nebo chlapec. V 19. století tak ničivý jev pojmenovali peruánští rybáři po Jezulátku. El Niňo totiž pozorovali vždy kolem Vánoc. I život peruánských Inků El Niňo ovlivňoval. Tato předkolumbovská civilizace si však neobvyklé prudké lijáky, které ničily jejich chrámy, vysvětlovala hněvem bohů. Vysoko v peruánských Andách nalezli archeologové 80 koster lidí - lidských obětí, jež měly bohy usmířit.
normální atmosférická a oceánská cirkulace cirkulace ovlivněná jevem El Nino
jaro 1997 podzim 1997 leden 1998
</TEXT>
</DOC>
<DOC>
<DOCID>LN-20020117051</DOCID>
<DOCNO>LN-20020117051</DOCNO>
<DATE>01/17/02</DATE>
<GEOGRAPHY>VÍDEŇ</GEOGRAPHY>
<TEXT>
V Rakousku propadlo internetu více lidí než nelegálním drogám. Zatímco na internetu je závislých 30 000 občanů, touhy po heroinu se nedokáže zbavit 20 000 lidí. Asi tři miliony Rakušanů mají přístup na internet a zhruba jeden milion se na něj připojuje každý den. Virtuální realitě propadla 3 % uživatelů. Někteří postižení se nedokážou odtrhnout od monitoru plných 40 hodin. Experti upozorňují, že rychlé navyknutí na internet způsobují především různé on-line hry či komunikace v diskusních skupinách (chat). Během léčby se vedle psychoterapie používají i léky proti depresi.
</TEXT>
</DOC>
<DOC>
<DOCID>LN-20020117052</DOCID>
<DOCNO>LN-20020117052</DOCNO>
<DATE>01/17/02</DATE>
<TEXT>
AUCKLAND, Nový Zéland - Za poslední rok k břehům mikronéských ostrovů dorazilo 13 vorů s lidskými kostrami. Všechna plavidla jsou téhož původu jsou ze stejného druhu bambusu, který se ale v Mikronésii nevyskytuje. Jeden z vorů, na němž byly dvě lidské lebky, uvázl v říjnu na atolu Ulithi. O měsíc později uvízl u ostrůvku Faraulep další vor s přístřeškem ze skelných vláken. V něm byly tři lidské kostry. Policie se domnívá, že kostry patří uprchlíkům, kteří se snažili loni uniknout před násilnostmi mezi křesťany a muslimy na indonéských Molukách.
</TEXT>
</DOC>
<DOC>
<DOCID>LN-20020117053</DOCID>
<DOCNO>LN-20020117053</DOCNO>
<DATE>01/17/02</DATE>
<TEXT>
Leden 1977 se do mnoha myslí zapsal jako novodobá škola nenávisti, která trvala až do listopadu 1989. Ve stručnosti se vynasnažím zaznamenat, co následovala po vzniku Charty 77. Omezím se proto na výčet hlavních událostí, jak je mám ve své paměti. Před čtvrtstoletím byli ze zaměstnání vyhazováni nejen signatáři, ale i jejich přátelé, kteří se jich zastávali nebo jinak svou účast na policejním tažení proti Chartě odmítali. Ve školách nutila StB děti, aby nikdy nezveřejněné prohlášení odsoudily prostřednictvím předsedů samospráv, jinak se nedostanou k maturitám, a učitelé museli zapisovat do třídních knih, že žáci byli poučeni o našem "zločinu". Dokonce vyšel plakát, jak obrovitá loď pojmenovaná Mír drtí chatrný prám Charty a otištěny byly i verše: Vy, náhončí s nafintěnou tváří, raci poustevníci s dolarovou svatozáří, falešní trubadúři našich práv, černokněžníci, co chcete zas lid zaklet v nemyslící dav, se mnou nepočítejte... Zloba KSČ a zášť StB měly svůj vrchol 28. ledna na slavnostním galapředstavení v Národním divadle, kde nám televizní kamery ukázaly i tváře umělců, jimž se až dosud úzkostlivě vyhýbaly. Po dlouhé odmlce první "role" v tzv. antichartě. Podpisy pod ní ustrašeně přibývaly. Vzápětí mluvčí Charty (už jen dva, Havel byl stále ve vazbě) oznámili, že počet signatářů našeho prohlášení se do konce ledna zdvojnásobil. Charta 77 měla velkou odezvu v zahraničí, byla tam značně populární a na její obranu se postavili i někteří občané sousedních socialistických zemí. Měla však také domácí odpůrce z přesvědčení, kteří jsou i teď toho mínění, že jsme zbytečně dráždili moc. Jiným naopak pořád vadí, že prohlášení bylo málo radikální a zbytečně apolitické. Nehorázné ovšem je, když dnes někdo chartistům podsouvá "tichou dohodu" s komunisty, ale sám tehdy z osobní averze a ryze partikulárních důvodů rychle vycouval, sotva mu StB "domluvila". Zůstává tak dodnes zapšklým antichartistou. Prostým lidem bych zbabělost nikdy nevyčítal, zběsile zbabělá byla tenkrát politická a policejní vrchnost. Počátkem března 1977 se profesor Jan Patočka setkal v Praze s nizozemským ministrem zahraničí. Okamžitě a rovněž druhý den byl podroben jedenáctihodinovému výslechu StB, po němž utrpěl srdeční kolaps. V neděli 13. března filozof Patočka zemřel, ale pár hodin před smrtí stačil ještě napsat svůj testament: "Věci, pro které se eventuálně trpí, jsou ty, pro které stojí za to žít." Poslední dokument, který s Jiřím Hájkem před čtvrt stoletím podepsal, měl číslo osm. Oznamovali, že Chartu podepsalo dalších 168 občanů. V té chvíli, kdy jsme ho v Břevnově pohřbívali, nás bylo už 617 a později se tento počet ztrojnásobil. Zbývá už jen dodat, že k desátému výročí svého vzniku vydala Charta 77 jeden z nejvýznamnějších dokumentů "Slovo ke spoluobčanům". Dal totiž podnět k přípravě a vydávání samizdatových Lidových novin.
</TEXT>
</DOC>
<DOC>
<DOCID>LN-20020117054</DOCID>
<DOCNO>LN-20020117054</DOCNO>
<DATE>01/17/02</DATE>
<TITLE>
Česká vláda schválila dohodu s Českou národní bankou o společném postupu proti silnému kursu koruny. Zároveň uvolnila 15 miliard korun na rekultivaci severozápadních Čech a schválila pobídky pro výstavbu automobilky PSA Peugeot Citroen a Toyota v Kolíně. Podle dohody s centrální bankou vláda příjmy z privatizace nesmění do korun na devizovém trhu, což by způsobilo nežádoucí posilování koruny, ale přes devizové rezervy ČNB. Ministři se nezabývali plány ministerstva průmyslu a obchodu na založení Českého ocelářského podniku se státní pomocí a neprojednávali ani návrh na dokončení restrukturalizace OKD. Oba body by vláda měla projednat na svém zasedání příští týden.
</TITLE>
<TEXT>
Česká pošta loni podle předběžných výsledků vykázala zisk před zdaněním 704 milionů korun, o 17,3 procenta menší než v roce 2000. Důvodem je růst cen vstupů při neměnné výši cen základních služeb pošty v roce 2001, řekl mluvčí podniku Ladislav Vančura. Pošta loni meziročně snížila průměrný počet zaměstnanců o 580 na 39 629.
Vládní výbor pro privatizaci Českého Telecomu včera projednal předběžné nabídky zájemců o koupi majoritního podílu státu. Žádnou z osmi nabídek nevyřadil. Výbor do konce ledna vybere užší seznam zájemců, kteří budou pozváni do druhé fáze výběrového řízení. Tzv. due dilligence bude zahájeno na začátku února.
ČNB loni zaregistrovala 7095 padělaných a pozměněných peněz, což je nejméně od vzniku samostatné ČR. Proti roku 2000 to představuje čtvrtinový pokles. Ze zadržených padělků bylo 3487 falzifikátů českých korun. Z ostatních měn byly nejčastěji padělány dolary, marky a italské liry. Falešné mince byly zadrženy téměř ve 200 případech.
Intel, největší světový producent mikroprocesorů, zaznamenal ve 4. čtvrtletí 2001 meziroční propad příjmů o 77 procent na úroveň 504 milionů dolarů. Příčinou je pokles trhu s osobními počítači.
Arthur Andersen, účetní a poradenská firma, propustila svého zaměstnance a partnera Davida Duncana, který měl na starosti dnes už zkrachovalou společnost Enron. Právě Duncan podle sdělení firmy Arthur Andersen nařídit likvidaci účetních dokumentů o Enronu.
MGM, poslední nezávislé hollywoodské ateliéry, jsou na prodej. Americký miliardář Kirk Kerkorian požaduje sedm miliard dolarů za 67 procent podniku. Oznámil to list The Los Angeles Times.
Citigroup, největší americká banka, má nového prezidenta. Stal se jím Robert Willumstad, dosavadní šéf spotřebitelské divize. Willumstad je považován za budoucího nástupce Sandyho Weilla, předsedy správný rady a generálního ředitele Citigroup.
EBRD, Evropská banka pro obnovu a rozvoj, poskytne další 73 miliony eur na půjčky malým a středním podnikům v zemích střední a východní Evropy. Půjčky banka rozděluje prostřednictvím poboček Raiffeisen Zentralbank.
Škoda Superb je jedním z magnetů 80. ročníku bruselského autosalonu, který byl včera oficiálně zahájen. Ačkoli to není její evropská premiéra, belgickému publiku se auto Superb představuje poprvé. Belgický dovozce vozů Škoda, společnost D'Ieteren, počítá s tím, že v Belgii prodá nejméně 500 těchto aut. Loni se v zemi prodalo asi 4000 fabií a 3000 octavií.
Americká ekonomika zůstala v posledních týdnech loňského roku slabá, i když se v ní objevovaly rozptýlené známky zlepšení. Uvádí se to v pravidelné zprávě amerického Úřadu federálních rezerv (Fed). Zpráva shrnuje pod označením Béžová kniha poznatky z jednotlivých distriktů Fedu o vývoji ekonomiky za šest týdnů do 9. ledna. Zprávu použije měnový výbor Fedu na svém zasedání 29. a 30. ledna. Výbor snížil úrokové sazby loni celkem jedenáctkrát.
České radiokom. 371,63 -1,32
Český Telecom 360,97 -0,37
Česká spořitelna 299,11 0,04
</TEXT>
</DOC>
<DOC>
<DOCID>LN-20020117055</DOCID>
<DOCNO>LN-20020117055</DOCNO>
<DATE>01/17/02</DATE>
<TITLE>
Produktivita práce roste rychleji než mzdy. Podle ekonomických odborníků je to spolu s kvalitou produkce jedno z významných kritérií listopadového vzestupu průmyslové výroby.
</TITLE>
<GEOGRAPHY>PRAHA</GEOGRAPHY>
<TEXT>
Tuzemská průmyslová výroba během loňského listopadu vzrostla o 6,6 procenta. Po říjnových 4,1 procenta předčily poslední údaje očekávání. "Český průmysl těží především ze tří skutečností: Růstu domácí investiční poptávky, pokračujícího zvyšování spotřebitelské poptávky a odolávání nepříznivému hospodářskému vývoji v Evropské unii," komentoval listopadová čísla analytik Patria Finance David Marek. Podle jeho slov tržby z přímého vývozu nepotvrzují domněnky o snížení tuzemského tempa růstu v důsledku ochlazení ekonomiky v Německu a dalších zemích EU. "Zrychlení tempa růstu je na první pohled překvapivé, neboť nekoresponduje zcela se známkami recese na trzích hlavních odběratelů tuzemské produkce. Kromě dlouhodobě zlepšující se pozice českého průmyslu stojí ovšem za listopadovými čísly i několik přechodných vlivů," varoval Pavel Sobíšek z HVB Bank. Jedním z nich je jeden pracovní den navíc proti stejnému měsíci v předloňském roce. Dalším faktorem je předčasný nástup zimy, který zvýšil produkci energií bezmála o 10 procent.
</TEXT>
<HEADING>
Produktivita roste rychleji než mzdy
</HEADING>
<TEXT>
"Listopadový růst je nečekaný, což v situaci slábnoucí zahraniční poptávky potvrzuje schopnost českých průmyslníků prosazovat se na zahraničních trzích. Tuzemskému průmyslu se tak dařilo účinně odolávat ochabování evropské ekonomiky," zhodnotil údaje Jan Vejmělek z KB. Čeští průmyslníci dokazují, že jsou schopni se na zahraničních trzích prosadit. "To způsobuje mimo jiné i růst produktivity. Tuzemský průmysl je schopen konkurovat kvalitou," dodává Vejmělek. Podíl produktivity práce v souvislosti s pomalejším růstem mezd nepopírá ani David Marek. Produktivita dosahuje 5,2 procenta a roste nejen rychleji než průměrná reálná mzda - 0,1 procenta - ale i průměr nominální mzdy, který se vyšplhal na 4,3 procenta. Příznivá relace obou veličin v důsledku snižuje mzdové náklady. "Právě předstih růstu produktivity práce před růstem reálných mezd je hlavní zbraní průmyslových firem v boji proti ochlazení růstu poptávky ze zahraničí a silné koruně," uzavřel Marek.
"Listopadový růst je nečekaný, což v situaci slábnoucí zahraniční poptávky potvrzuje schopnost českých průmyslníků prosazovat se na zahraničních trzích. Tuzemskému průmyslu se tak dařilo účinně odolávat ochabování evropské ekonomiky," zhodnotil údaje Jan Vejmělek z KB. Čeští průmyslníci dokazují, že jsou schopni se na zahraničních trzích prosadit. "To způsobuje mimo jiné i růst produktivity. Tuzemský průmysl je schopen konkurovat kvalitou," dodává Vejmělek. Podíl produktivity práce v souvislosti s pomalejším růstem mezd nepopírá ani David Marek. Produktivita dosahuje 5,2 procenta a roste nejen rychleji než průměrná reálná mzda - 0,1 procenta - ale i průměr nominální mzdy, který se vyšplhal na 4,3 procenta. Příznivá relace obou veličin v důsledku snižuje mzdové náklady. "Právě předstih růstu produktivity práce před růstem reálných mezd je hlavní zbraní průmyslových firem v boji proti ochlazení růstu poptávky ze zahraničí a silné koruně," uzavřel Marek.
</TEXT>
</DOC>
<DOC>
<DOCID>LN-20020117056</DOCID>
<DOCNO>LN-20020117056</DOCNO>
<DATE>01/17/02</DATE>
<TITLE>
Obliba platebních karet roste. Lidé stále více využívají karty při placení nákupů. Majitelé karet loni provedli 125 milionů výběrů z bankomatů a přes třicet milionů plateb u obchodníka.
</TITLE>
<GEOGRAPHY>PRAHA</GEOGRAPHY>
<TEXT>
Lidé více využívají své platební karty nejen k získání hotovosti, ale i k platbám u obchodníků. Svědčí o tom údaje největších tuzemských bank a společnosti Muzo, což představuje drtivou většinu trhu. Celkem majitelé platebních karet provedli loni 124,8 milionu výběrů z bankomatů, což je nárůst oproti roku 2000 o dvacet sedm procent. V roce 2000 bylo totiž provedeno 98,2 milionu výběrů. U výběrů v loňském roce připadá 72 milionů výběrů na bankomaty České spořitelny a 52,8 milionu na síť bankomatů spravovanou společností Muzo. U spořitelny tak došlo ke zvýšení počtu výběrů o devět milionů a v síti Muzo o téměř osmnáct milionů oproti roku 2000.
</TEXT>
<HEADING>
Počet plateb kartou se bude zvyšovat i nadále
</HEADING>
<TEXT>
Zvyšování počtu transakcí prostřednictvím platebních karet je ostatně pro banky výhodné. Transakce u přepážky je totiž pro banku dražší než využití bankomatu či platba kartou u obchodníka. Snahou bank proto je, aby klient do pobočky chodil co nejméně. "Máme tendenci zvýhodňovat elektronické transakce před transakcemi na obchodním místě," říká Jan Hainz z GE Capital Bank. Tuzemské domácnosti ale zároveň začínají více využívat platební karty k bezhotovostním platbám při svých nákupech u obchodníků. "Loni jsme zaznamenali příznivý obrat v používání karet k bezhotovostnímu placení, což se nejvíce projevilo v předvánočním období," uvedl člen představenstva České spořitelny Karel Jan Jenicek. Počet bezhotovostních plateb se u spořitelny v loňském roce zdvojnásobil v porovnání s rokem 2000. Stejný nárůst byl i u bankomatů v systému společnosti Muzo: počet plateb se loni zvýšil ze zhruba třinácti milionů na 21,6 milionu. A co je příčinou razantního nárůstu využití platebních karet? "Důvodem těchto nárůstů je zvýšení počtu platebních terminálů, bankomatů a hlavně nárůst počtu platebních karet," uvedl Jiří Tráva z oddělení vnější komunikace společnosti Muzo. "Lidé se už naučili platit kartou," dodává Markéta Dvořáčková z tiskového oddělení Komerční banky. K přímým platbám u obchodníka ale bankovní domy zároveň klienty nutí svou cenovou politikou. Výběry z bankomatu jsou totiž zpoplatněny, přičemž jeden výběr může přijít až na dvacet pět korun. Platba u obchodníka je zdarma.
Zvyšování počtu transakcí prostřednictvím platebních karet je ostatně pro banky výhodné. Transakce u přepážky je totiž pro banku dražší než využití bankomatu či platba kartou u obchodníka. Snahou bank proto je, aby klient do pobočky chodil co nejméně. "Máme tendenci zvýhodňovat elektronické transakce před transakcemi na obchodním místě," říká Jan Hainz z GE Capital Bank. Tuzemské domácnosti ale zároveň začínají více využívat platební karty k bezhotovostním platbám při svých nákupech u obchodníků. "Loni jsme zaznamenali příznivý obrat v používání karet k bezhotovostnímu placení, což se nejvíce projevilo v předvánočním období," uvedl člen představenstva České spořitelny Karel Jan Jenicek. Počet bezhotovostních plateb se u spořitelny v loňském roce zdvojnásobil v porovnání s rokem 2000. Stejný nárůst byl i u bankomatů v systému společnosti Muzo: počet plateb se loni zvýšil ze zhruba třinácti milionů na 21,6 milionu. A co je příčinou razantního nárůstu využití platebních karet? "Důvodem těchto nárůstů je zvýšení počtu platebních terminálů, bankomatů a hlavně nárůst počtu platebních karet," uvedl Jiří Tráva z oddělení vnější komunikace společnosti Muzo. "Lidé se už naučili platit kartou," dodává Markéta Dvořáčková z tiskového oddělení Komerční banky. K přímým platbám u obchodníka ale bankovní domy zároveň klienty nutí svou cenovou politikou. Výběry z bankomatu jsou totiž zpoplatněny, přičemž jeden výběr může přijít až na dvacet pět korun. Platba u obchodníka je zdarma.
</TEXT>
</DOC>
<DOC>
<DOCID>LN-20020117057</DOCID>
<DOCNO>LN-20020117057</DOCNO>
<DATE>01/17/02</DATE>
<TEXT>
Tak se rozhodli stávkující zaměstnanci korejské firmy Daewoo. Figuríny představující ředitele firem Daewoo, General Motors a věřitelských bank, spálili dělníci na protest proti propouštění. Automobilka vyhlásila loni v únoru bankrot. Dohoda o jejím prodeji americké automobilce General Motors má být podepsána v polovině února.
</TEXT>
</DOC>
<DOC>
<DOCID>LN-20020117058</DOCID>
<DOCNO>LN-20020117058</DOCNO>
<DATE>01/17/02</DATE>
<TITLE>
Automobilce zatím nepomohlo ani nové vedení
</TITLE>
<TEXT>
Velké propouštění, snižování mezd, rušení třináctých platů, ale i nové modely automobilů. To je plán manažerů Opelu, jak zvrátit nepříznivé hospodářské výsledky firmy za poslední roky.
PRAHA - Když Carl-Peter Forster převzal před osmi měsíci vedení německé automobilky Opel, slíbil, že firmu dostane do konce roku 2003 do černých čísel. Nezačal však nejlépe. Včera byl nucen oznámit, že se jeho společnost dostala v minulém roce do provozní ztráty ve výši 680 milionů eur. To je o víc než 180 milionů více než v roce 2000, kdy automobilku vedl Forsterův předchůdce Robert Hendry. Právě neschopnost bojovat s narůstající ztrátou donutila Hendryho na jaře minulého roku odstoupit. Forster přišel s radikálním projektem Olympia, který měl firmu vrátit na pozici, kterou opustila v polovině devadesátých let. Tehdy byl Opel nejziskovější světovou automobilkou a jeho podíl na německém trhu přesahoval 16 procent. V následujících letech se mu však nedařilo zachytit nejnovější trendy v automobilovém průmyslu, jeho vozy nevynikaly přitažlivými designy ani dostatečnou spolehlivostí. Aby vůbec byly konkurenceschopné, musely být nové opely o 10 - 15 procent levnější než podobné vozy od Volkswagenu. I tak klesl podíl Opelu v Německu na 12 procent.
</TEXT>
<HEADING>
Jak vylepšit jméno značky
</HEADING>
<TEXT>
Projekt Olympia proto počítal s obnovením reputace značky a zároveň radikálním snížením nákladů na výrobu automobilů. Ihned po svém nástupu do funkce se Foster sešel s odborovými předáky a dohodl s nimi propuštění 1600 zaměstnanců do konce roku 2003 a zkrácení pracovní doby v některých továrnách. V první fázi se chtěl vyhnout uzavírání neperspektivních závodů. Odboráři si jednání s novým managementem pochvalovali. "Foster na rozdíl od Hendryho zná evropskou povahu a ví, jak fungují evropské firmy," nechal se vloni v létě slyšet jeden z předáků. Foster také zatlačil na dodavatele a sjednal snížení cen jejich komponentů. Spolu s propouštěním to mělo automobilce ušetřit až stovky milionů eur. Přesto Opel zaznamenal loni největší provozní ztrátu v historii. Výsledky firmy nakonec zachránila její finanční divize Opel Bank, celý koncern tak minulý rok dosáhl čistého zisku v řádu milionů eur. I tak manažeři Opelu uznali, že snižování nákladů musí jít mnohem dál. Jen v Německu chtějí zrušit 2500 pracovních míst. O své pozice by mělo přijít i několik tisíc zaměstnanců v dalších evropských zemích. Vedení firmy také uvažuje o omezení přesčasů, snížení mezd a zrušení třináctého platu. Tady už ovšem naráží na odpor odborových svazů. Ty za problémy Opelu nevidí velké náklady na pracovní sílu, ale chyby v řízení firmy. Lidé v Opelu doufají, že obrat ve výsledcích společnosti nastane po dubnovém představení nové verze jejího vozu střední třídy Vectra. Novinky totiž tradičně čelí silné poptávce. Vectra má navíc přinést Opelu vyšší marže než auta nižších tříd, která v produkci firmy doposud převažovala.
Projekt Olympia proto počítal s obnovením reputace značky a zároveň radikálním snížením nákladů na výrobu automobilů. Ihned po svém nástupu do funkce se Foster sešel s odborovými předáky a dohodl s nimi propuštění 1600 zaměstnanců do konce roku 2003 a zkrácení pracovní doby v některých továrnách. V první fázi se chtěl vyhnout uzavírání neperspektivních závodů. Odboráři si jednání s novým managementem pochvalovali. "Foster na rozdíl od Hendryho zná evropskou povahu a ví, jak fungují evropské firmy," nechal se vloni v létě slyšet jeden z předáků. Foster také zatlačil na dodavatele a sjednal snížení cen jejich komponentů. Spolu s propouštěním to mělo automobilce ušetřit až stovky milionů eur. Přesto Opel zaznamenal loni největší provozní ztrátu v historii. Výsledky firmy nakonec zachránila její finanční divize Opel Bank, celý koncern tak minulý rok dosáhl čistého zisku v řádu milionů eur. I tak manažeři Opelu uznali, že snižování nákladů musí jít mnohem dál. Jen v Německu chtějí zrušit 2500 pracovních míst. O své pozice by mělo přijít i několik tisíc zaměstnanců v dalších evropských zemích. Vedení firmy také uvažuje o omezení přesčasů, snížení mezd a zrušení třináctého platu. Tady už ovšem naráží na odpor odborových svazů. Ty za problémy Opelu nevidí velké náklady na pracovní sílu, ale chyby v řízení firmy. Lidé v Opelu doufají, že obrat ve výsledcích společnosti nastane po dubnovém představení nové verze jejího vozu střední třídy Vectra. Novinky totiž tradičně čelí silné poptávce. Vectra má navíc přinést Opelu vyšší marže než auta nižších tříd, která v produkci firmy doposud převažovala.
</TEXT>
</DOC>
<DOC>
<DOCID>LN-20020117059</DOCID>
<DOCNO>LN-20020117059</DOCNO>
<DATE>01/17/02</DATE>
<GEOGRAPHY>WASHINGTON</GEOGRAPHY>
<TEXT>
Hladina spotřebitelských cen v USA v prosinci díky poklesu cen energií i potravin nečekaně klesla o 0,2 procenta a meziroční inflace se tak snížila na 1,6 procenta z listopadové úrovně 1,9 procenta. Nečekaný pokles cen posílil již široce zastávaný názor počítající s tím, že centrální banka USA ještě tento měsíc dále sníží úrokové sazby. "Inflace je pod kontrolou. To je všechno, co jsme od této zprávy očekávali," řekl k údajům hlavní ekonom firmy Ecobest Robert Brusca. Prosinec byl třetím měsícem po sobě, kdy hladina spotřebitelských cen nevykázala žádný růst. V listopadu ceny stagnovaly a v říjnu klesly o 0,3 procenta. Podle další zprávy ministerstva stouply v prosinci průměrné reálné týdenní příjmy amerických zaměstnanců soukromého sektoru o 1,1 procenta na 499,66 dolaru. Finanční trhy údaje o inflaci nijak výrazněji neovlivnily. "Čísla naznačila, že inflační tlaky nyní neexistují. Pro trhy to žádná událost není," řekl analytik firmy S &amp;P Marketscope Paul Cherney s tím, že pokud tento trend přetrvá, může to vzbudit obavy z příchodu deflace.
</TEXT>
</DOC>
<DOC>
<DOCID>LN-20020117060</DOCID>
<DOCNO>LN-20020117060</DOCNO>
<DATE>01/17/02</DATE>
<GEOGRAPHY>DETROIT</GEOGRAPHY>
<TEXT>
Čistý zisk největšího světového automobilového koncernu General Motors se v posledním čtvrtletí loňského roku propadl o 58 procent na 255 milionů dolarů. Pokles je způsoben zvýšenými náklady na marketing a omezením výroby pod tlakem slábnoucí americké ekonomiky, uvedla americká společnost. Zisk na akcii klesl na 60 centů z 1,15 USD na akcii před rokem. Finanční analytici z Wall Street čekali v průměru výsledek 59 centů na akcii, za poslední týden se přitom jejich odhad zvýšil o deset centů díky vyššímu než očekávanému prodeji vozů GM v závěru roku. "Náš výkon v roce 2001 byl dosti dobrý, vezmeme-li v úvahu všechny potíže, s nimiž jsme se střetávali," uvedl k údajům předseda správní rady GM Jack Smith.
</TEXT>
</DOC>
<DOC>
<DOCID>LN-20020117061</DOCID>
<DOCNO>LN-20020117061</DOCNO>
<DATE>01/17/02</DATE>
<TITLE>
PRAHA - Hrozí Georgi W. Bushovi aféra kvůli krachu energetické společnosti Enron? Může bankrot kdysi sedmé největší americké firmy otřást Washingtonem jako například skandál s Monikou Lewinskou? Těžko. Nebo lépe: vůbec. Republikánská vláda si dala velký pozor, aby jí Enron ublížil co nejméně. Proto se vyvarovala všech intervencí, které by mohly být interpretovány jako politická výpomoc štědrému sponzorovi republikánské kampaně. Firma přispěla na Bushovu kampaň částkou 550 tisíc dolarů. Opatrnost byla na místě, neboť šéf Enronu Kenneth Lay je jedním z dlouholetých Bushových přátel a na prezidentův inaugurační obřad věnoval z vlastní kapsy dalších sto tisíc dolarů. Bush jej možná i proto zařadil na širší seznam kandidátů pro obsazení některé ministerské funkce. Nakonec se však Lay do vlády nedostal. Přesto mohl mít ředitel Enronu oprávněný pocit, že má k Bushově administrativě velmi blízko. Loni na podzim už Kenneth Lay věděl, že jeho firma v uplynulých pěti letech nafoukla účetní zisky o téměř 600 milionů dolarů. Věděl také, že z toho může být pořádný skandál. A tak se začal obracet na Bushovy ministry. Telefonoval ministru financí Paulu O'Neillovi, aby s ním pohovořil o kritické finanční situaci Enronu. S podobnou žádostí se obrátil i na ministra obchodu Donalda Evanse a na ministra energetiky Spencera Abrahama. Podle dosavadních informací však nikdy nenašel zastání. Bushovi lidé pro Enron nehnuli ani prstem.
</TITLE>
<HEADING>
Hurá, bude aféra!
</HEADING>
<TEXT>
Vlivné americké deníky se ještě minulý týden snažily z případu vyrobit politický skandál. Očekávání skandálu však postupně opadá, protože chybí to nejdůležitější. Nikdo nemá ani jeden důkaz o tom, že by Bush či kterýkoli z jeho ministrů Enron nějak protežovali. "Vyšetřování Enronu nese všechny znaky dřívějších washingtonských skandálů, včetně opatrného zapírání a obvinění z neoprávněných zásahů. Během několika málo hodin musel Bílý dům mobilizovat všechny síly, aby ochránil prezidenta Bushe, který se chce profilovat jako bojovník proti terorismu a zachránce ekonomiky," napsal v redakčním komentáři deník The New York Times. Pozadu nezůstal ani The Washington Post, který je často vnímán jako jeden z účastníků politických hrátek v hlavním městě USA. "Zatím není možné odhadnout, zda velkolepý kolaps Enronu vyústí ve washingtonský skandál, ale už včera obsahoval jeho klasické rysy zničené dokumenty, politického sponzora telefonujícího do Bílého domu, iniciativu ministra spravedlnosti a prezidentův zájem na minimalizaci škod," napsal The Washington Post ve svém editorialu. Tento týden však převážily hlasy, které Bushovu administrativu naopak chválí za zdrženlivost. "Místo aby bushovci svým kámošům v Enronu pomohli odvrátit bankrot, řídili se stejnou taktikou jako ve většině jiných případů, které ovlivnily dění na finančních trzích. Neudělali nic," napsal vlivný komentátor David Ignatius z listu The Washington Post. Podobně vnímá situaci také Willliam Safire z The New York Times. "Jako profesionální obchodník se skandály se ptám: Kde je ten skandál? Demokratický poslanec Henry Waxman, kterého osm let nevzrušilo vůbec nic, považuje za skandální chování Bushových mužů to, že ihned po prvním telefonátu pana Laye nezachránili firmu před krachem způsobeným chamtivostí jejích manažerů. Bushe tak proklíná za to, co neudělal," napsal Safire a dodal: "Jiní obchodníci se skandály vyčítají Bushovi to, co mohl udělat - třeba se o případu nechat informovat od některého ze svých lidí a ,dozvědět se'. Nebo odmítnout dar od darebáka Laye v době, kdy byl ještě ředitel Enronu houstonským hrdinou." A tak se skandál nekoná. Pokud se neobjeví žádné nové informace o tom, že se prezident snažil přátelům z Enronu pomoci, může Bush dál v klidu pojídat preclíky u televize.
Vlivné americké deníky se ještě minulý týden snažily z případu vyrobit politický skandál. Očekávání skandálu však postupně opadá, protože chybí to nejdůležitější. Nikdo nemá ani jeden důkaz o tom, že by Bush či kterýkoli z jeho ministrů Enron nějak protežovali. "Vyšetřování Enronu nese všechny znaky dřívějších washingtonských skandálů, včetně opatrného zapírání a obvinění z neoprávněných zásahů. Během několika málo hodin musel Bílý dům mobilizovat všechny síly, aby ochránil prezidenta Bushe, který se chce profilovat jako bojovník proti terorismu a zachránce ekonomiky," napsal v redakčním komentáři deník The New York Times. Pozadu nezůstal ani The Washington Post, který je často vnímán jako jeden z účastníků politických hrátek v hlavním městě USA. "Zatím není možné odhadnout, zda velkolepý kolaps Enronu vyústí ve washingtonský skandál, ale už včera obsahoval jeho klasické rysy zničené dokumenty, politického sponzora telefonujícího do Bílého domu, iniciativu ministra spravedlnosti a prezidentův zájem na minimalizaci škod," napsal The Washington Post ve svém editorialu. Tento týden však převážily hlasy, které Bushovu administrativu naopak chválí za zdrženlivost. "Místo aby bushovci svým kámošům v Enronu pomohli odvrátit bankrot, řídili se stejnou taktikou jako ve většině jiných případů, které ovlivnily dění na finančních trzích. Neudělali nic," napsal vlivný komentátor David Ignatius z listu The Washington Post. Podobně vnímá situaci také Willliam Safire z The New York Times. "Jako profesionální obchodník se skandály se ptám: Kde je ten skandál? Demokratický poslanec Henry Waxman, kterého osm let nevzrušilo vůbec nic, považuje za skandální chování Bushových mužů to, že ihned po prvním telefonátu pana Laye nezachránili firmu před krachem způsobeným chamtivostí jejích manažerů. Bushe tak proklíná za to, co neudělal," napsal Safire a dodal: "Jiní obchodníci se skandály vyčítají Bushovi to, co mohl udělat - třeba se o případu nechat informovat od některého ze svých lidí a ,dozvědět se'. Nebo odmítnout dar od darebáka Laye v době, kdy byl ještě ředitel Enronu houstonským hrdinou." A tak se skandál nekoná. Pokud se neobjeví žádné nové informace o tom, že se prezident snažil přátelům z Enronu pomoci, může Bush dál v klidu pojídat preclíky u televize.
</TEXT>
</DOC>
<DOC>
<DOCID>LN-20020117062</DOCID>
<DOCNO>LN-20020117062</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Nejslavnější americký moderátor Larry King bude další čtyři roky uvádět svůj pořad na CNN. Televizní stanice s ním uzavřela novou smlouvu, podle níž má Kingovi vyplácet zhruba sedm milionů dolarů ročně. Podle včerejších informací listu The New York Times si však i s různými bonusy Larry King vydělá celkem čtyřicet milionů dolarů. Udržet na obrazovce moderátorskou hvězdu je v tuto chvíli pro stanici CNN životně důležité. Konkurence zpravodajských kanálů se totiž v USA nebývale vyostřila. Hovoří se dokonce o tom, že tak silný konkurenční boj jako nyní ještě nikdy předtím americký televizní trh nezažil. Larry King o nové smlouvě údajně vyjednával i se stanicemi MSNBC a Fox News. Nakonec však kývl na nabídku CNN, která mu k dosavadnímu platu přidala jeden milion dolarů ročně. Válka mezi zpravodajskými televizními kanály CNN a Fox News vstoupila v uplynulých týdnech do nové fáze, když se manažeři obou podniků začali navzájem urážet. Jamie Kellner z vysílací divize společnosti AOL Time Warner, které CNN patří, v úterý vyzval ke zklidnění situace. Napětí panující mezi zpravodajskými kanály CNN a Fox News nazval "možná až příliš vysokým". Kingův debatní pořad sledovalo v roce 2001 průměrně 1,3 milionu diváků a Larry King Live byl nejúspěšnějším programem na CNN. Kingovi však úspěšně konkuruje moderátor Bill O'Reilly v televizi Fox News. Jeho pořad The O'Reilly Factor v poslední době přitahuje víc diváků než show Larryho Kinga.
</TEXT>
</DOC>
<DOC>
<DOCID>LN-20020117063</DOCID>
<DOCNO>LN-20020117063</DOCNO>
<DATE>01/17/02</DATE>
<TITLE>
Jen v Evropě utržila společnost Levi Strauss meziročně více peněz. V Americe a v Asii zisky poklesly.
</TITLE>
<TEXT>
SAN FRANCISCO - Přední světový výrobce džínového oblečení, americká společnost Levi Strauss, snížil ve čtvrtletí končícím 25. listopadu čistý zisk na 62,9 milionu dolarů, zatímco ve srovnatelném období předchozího roku činil zisk 75,4 milionu dolarů. Zisk před započtením čistých restrukturalizačních poplatků se meziročně zvedl o 12 procent na 60 milionů dolarů ze srovnatelných 54 milionů dolarů. Příjmy ve sledovaném čtvrtletí klesly meziročně na 1,24 miliardy dolarů ze srovnatelné 1,29 miliardy dolarů. Nejvíce přitom firma utržila v Americe, kde prodala zboží za 821,9 milionu dolarů, což je však meziročně o osm procent méně. Druhým regionem s největším prodejem byla Evropa. Tam výrobce získal z prodeje 309,8 milionu dolarů, což představuje meziroční nárůst o 7,9 procenta. V Asii pak tržby firmy dosáhly 103,1 milionu dolarů, tedy meziročně o 2,7 procenta méně. Nejhůře se přitom firmě v rámci asijského regionu vedlo v Japonsku, které je zasaženo ekonomickou recesí. S ohledem na celosvětový pokles hodlá Levi Strauss uzavřít několik továren, z toho dvě ve Skotsku. S redukcí výrobních míst pak počítá také ve Spojených státech a Evropě, i když zatím přesně nestanovil, o kolik továren půjde.
</TEXT>
</DOC>
<DOC>
<DOCID>LN-20020117064</DOCID>
<DOCNO>LN-20020117064</DOCNO>
<DATE>01/17/02</DATE>
<TITLE>
Počet lidí, kteří mají nárok na příspěvěk od státu, roste Stát hradí řadě žáků a studentů část nákladů na dopravu
</TITLE>
<TEXT>
Na jaké sociální dávky mají občané České republiky nárok
Občan má ze zákona nárok na devět sociálních dávek
Více peněz dostanou od Nového roku nemocní. Základ nemocenské se zvyšuje o padesát korun na den. Zvýšila se i minimální měsíční mzda, která od ledna nesmí klesnout pod 5700 korun měsíčně.
PRAHA - Minimální mzda od ledna tohoto roku vzrostla na 5700 korun měsíčně. To odpovídá 33,90 koruny na hodinu. Jde o nejnižší plat, který je ze zákona zaměstnavatel svým pracovníkům povinný vyplatit za 40 odpracovaných hodin týdně. Polepší si také ti, kteří během roku onemocní. Maximální denní nemocenská vzrostla z původních 379 korun denně na 418 korun. Ať si každý vydělá jakékoli peníze, přes 418 korun denně se už nedostane.
</TEXT>
<HEADING>
Přídavek na dítě je nejčastější sociální dávka
</HEADING>
<TEXT>
Sociální dávky se v Česku sice tváří adresně, najde se ovšem jen málo lidí, kteří by na ně neměli ze zákona nárok. Například přídavky na dvě dospívající děti dostanou i rodiče, kteří dohromady vydělávají bezmála 50 tisíc hrubého měsíčně. V současnosti tuto dávku pobírá 1,9 milionu dětí. "Sociální dávky jsou dvojího typu. Dávky státní sociální podpory, na které má po splnění zákonných požadavků nárok každý, a dávky sociální péče, které se vyplácejí podle potřebnosti jako doplatek do životního minima," vysvětlil Antonín Závitkovský z ministerstva práce a sociálních věcí. Sociální péče se člověku dostane podle jeho slov ve stavu hmotné nouze. Žadatelé jsou posuzováni individuálně. V loňském roce stát na sociálních dávkách vyplatil 32 miliard korun. Podle Závitkovského budou čísla za letošní rok zhruba stejná. "K žádnému dramatickému nárůstu nebo poklesu myslím nedojde," dodal.
</TEXT>
<HEADING>
Devět dávek se vyplácí ze zákona
</HEADING>
<TEXT>
Dávky státní sociální pomoci se ve valné většině případů odvíjejí od výše životního minima. Jde o společensky uznanou minimální hranici příjmu. Když příjem klesne pod ni, nastává takzvaný stav hmotné nouze. Životní minimum se rozlišuje dvojí osobní a domácnosti. Osobní životní minimum stoupá s počtem let dítěte pro starší 26 let je stabilní, ve výši 2320 korun měsíčně. Měsíční částka potřebná k zajištění chodu domácnosti roste s počtem členů. Na jednočlennou rodinu je uznaných 1780 korun, naopak nejvíce patří pěti a vícečlenné domácnosti, tedy 3230 korun. Výši životního minima pravidelně aktualizuje vláda. Rozhodující roli hraje inflace. Pokud vzroste o více než pět procent ročně, adekvátně se zvýší i životní minimum. Nárokových dávek je celkem devět. Nejvíce se využívá přídavek na dítě. Jde o základní a dlouhodobou dávku, která se poskytuje rodinám s dětmi. Při jejím poskytování se testuje příjem v předchozím kalendářním roce. "O přídavek na dítě se dá požádat i na rok zpět, moc opozdilců ovšem nemáme. Řádově jde o desítky lidí. Tiskopisy rozesíláme poštou a většina se už naučila svou žádost pravidelně obnovovat. Nové žádosti registrujeme vždy po zvýšení životního minima," uvedla Petra Kerlíková z mosteckého okresního úřadu. Noví zájemci se podle jejích slov rekrutují především z řad těch, kteří byli v předchozím řízení odmítnuti. Peněženkám nízkopříjmových rodin pomáhá dále často vyplácený sociální příplatek. Přiděluje se čtvrtletně a zvyšuje se s věkem dítěte. Svou roli hraje i zdravotní stav ratolesti. Příspěvek na úhradu nákladů spojených s bydlením se poskytuje také čtvrtletně, ale může o něj požádat jen osoba, která má v bytě trvalý pobyt. Pronájmů a podnájmů se tedy netýká. Příspěvek na dopravu už není tak jednoduchý a odvíjí se nejen od četnosti dojíždění do školy, ale také od typu vzdělávacího zařízení. Za základ se bere 40 jízd do místa školy. Děti s povinnou docházkou a denním dojížděním dostanou z této částky 30 procent, vysokoškoláci a středoškoláci při stejné frekvenci dojíždění dokonce polovinu. Porodné a pohřebné naopak s příjmy rodiny vůbec nesouvisí. Jde o jednorázovou dávku. U pohřebného dostane 5000 každý, kdo vypraví pohřeb v České republice. Naopak při narození miminka dostane matka 8450 korun, u dvojčat jde už o 20 280 korun. Nárok na porodné má ale také osoba, která převzala dítě do jednoho roku do trvalé péče.
</TEXT>
<HEADING>
Přídavek na dítě
</HEADING>
<TEXT>
Ve zvýšené výměře ve výši 0,32násobku životního minima, jestliže příjem rodiny nepřesáhl 1,1násobek částky životního minima rodiny. V základní výměře ve výši 0,28násobku životního minima, když se příjem rodiny pohybuje v intervalu 1,1-až 1,8násobku částky životního minima rodiny. Ve snížené výměře pak ve výši 0,14násobku životního minima, jestliže příjem rodiny náleží do rozmezí 1,8-až 3násobku životního minima rodiny.
</TEXT>
<HEADING>
Sociální příplatek
</HEADING>
<TEXT>
Sociální příplatek je výrazně diferenciovaný, snižuje se s příjmem rodiny a naopak se zvyšuje s věkem dítěte. Nárok na něj mají rodiny do 1,6násobku životního minima a vyplácí se do 26 let věku dítěte. Měsíčně může domácnost na této dávce obdržet částky v rozmezí od 212 do 919 korun. Za příjem rodiny se považují i dětské přídavky a rodičovské nebo zaopatřovací příspěvky.
</TEXT>
<HEADING>
Příspěvek na bydlení
</HEADING>
<TEXT>
Vyplácí se pouze do 1,6násobku životního minima rodiny a zvyšuje se s počtem osob v domácnosti. Od státu může žadatel dostat peníze v intervalu od 223 do 1212 korun měsíčně.
</TEXT>
<HEADING>
Příspěvek na dopravu
</HEADING>
<TEXT>
Poskytuje se do dvojnásobku životního minima rodiny kromě letních prázdninových měsíců. Výše příspěvku se stanoví příslušným procentem z částky odpovídající 40násobku jednosměrného plného jízdného ve veřejné autobusové dopravě. Až 50 procent může dostat dítě, které dojíždí denně na vysokou nebo střední školu.
</TEXT>
<HEADING>
Rodičovský příspěvek
</HEADING>
<TEXT>
Netestuje se příjem rodiny a vyplácí se ve výši 1,1násobku životního minima. Nárok na něj má nevýdělečně činný rodič, který pečuje o malé dítě do 4 let, nebo do 7 let v případě zdravotního postižení.
</TEXT>
<HEADING>
Zaopatřovací příspěvek
</HEADING>
<TEXT>
Dávka pro nezaopatřené děti vojáků nehledě na příjem rodiny. Je omezená věkem dítěte a činí 0,67násobek životního minima. Dávka může být od 1133 do 1555 korun měsíčně.
</TEXT>
<HEADING>
Dávky pěstounské péče
</HEADING>
<TEXT>
Jde o cekem čtyři dávky. Dávky na úhradu potřeb dítěte se zvyšují s věkem a zhoršeným zdravotním stavem dítěte. Odměna pěstouna činí 1600 korun měsíčně. Příspěvek při převzetí dítěte je opět zvyšován s věkem a pohybuje se od 6760 do 9800 korun. Pokud má pěstoun v péči nejméně 4 děti, má nárok na příspěvek ke koupi motorového vozidla, který činí 70 procent pořizovací ceny, maximálně ovšem 100 tisíc korun.
</TEXT>
<HEADING>
Porodné
</HEADING>
<TEXT>
Jednorázový příspěvek matce při narození dítěte. Částka se zvyšuje v souvislosti s počtem narozených dětí a to od 8450 při jednom potomkovi do 84 500 při narození paterčat.
Pohřebné
Částka 5000 korun pro toho, kdo vypravil pohřeb.
Pět modelových příkladů sociálních dávek vyplácených státem
</TEXT>
<HEADING>
Domácnost s nízkými příjmy (v korunách)
</HEADING>
<TEXT>
členové rodiny: otec zemědělec, matka šička, děti 5 a 12 let měsíční hrubý příjem rodiny: 8 000 + 5 000 čistý měsíční příjem: 11 165 životní minimum rodiny: 11 440
Nárokové dávky přídavek na dítě 1 254 sociální příplatek 1 260 rodičovský příspěvek 0 příspěvek na bydlení 926
Dávky sociální podpory celkem 3 441
Daňové odvody 1 835
Disponibilní příjem 14 606
</TEXT>
<HEADING>
Domácnost s nadprůměrnými příjmy (v korunách)
</HEADING>
<TEXT>
členové rodiny: otec programátor, matka asistentka, děti 13 a 16 let měsíční hrubý příjem rodiny: 28 000 + 17 000 čistý měsíční příjem: 33 522 životní minimum rodiny: 11 860
Nárokové dávky přídavek na dítě 578 sociální příplatek 0 rodičovský příspěvek 0 příspěvek na bydlení 0
Dávky sociální podpory celkem 578
Daňové odvody 11 478
Disponibilní příjem 34 100
Osamělý důchodce (v korunách)
žena v důchodovém věku měsíční hrubý příjem: 5 800 čistý měsíční příjem: 5 800 životní minimum: 4 100
Nárokové dávky přídavek na dítě 0 sociální příplatek 0 rodičovský příspěvek 0 příspěvek na bydlení 207
Dávky sociální podpory celkem 207
Daňové odvody 0
Disponibilní příjem 6 007
</TEXT>
<HEADING>
Domácnost s průměrnými příjmy (v korunách)
</HEADING>
<TEXT>
členové rodiny: otec svářeč, matka poštovní doručovatelka, dítě 7 let měsíční hrubý příjem rodiny: 15 000 + 7 000 čistý měsíční příjem: 17 600 životní minimum rodiny: 9 410
Nárokové dávky přídavek na dítě 265 sociální příplatek 0 rodičovský příspěvek 0 příspěvek na bydlení 0
Dávky sociální podpory celkem 265
Daňové odvody 4 400
Disponibilní příjem 17 865
</TEXT>
<HEADING>
Matka samoživitelka (v korunách)
</HEADING>
<TEXT>
členové rodiny: matka na mateřské dovolené, dítě 1 rok měsíční hrubý příjem rodiny: 1 500 (výživné) čistý měsíční příjem: 1 500 životní minimum rodiny: 6 330
Nárokové dávky přídavek na dítě 541 sociální příplatek 924 rodičovský příspěvek 2 552 příspěvek na bydlení 1 268
Dávky sociální podpory celkem 5 285
Daňové odvody 0
Disponibilní příjem 6 785
</TEXT>
</DOC>
<DOC>
<DOCID>LN-20020117065</DOCID>
<DOCNO>LN-20020117065</DOCNO>
<DATE>01/17/02</DATE>
<TITLE>
Kurs osobních financí pro čtenáře LN připravila Eva Martínková
</TITLE>
<HEADING>
14. díl Kurs osobních financí
</HEADING>
<TEXT>
Jaké jsou druhy životního pojištění, kdy se vám vyplatí a kdy je lépe raději spořit, vám poradí čtrnáctý díl kursu o osobních financích.
Kvůli životním pojistkám se vraždí a padají letadla. Takovou představu měla o tomto významném pojistném produktu zřejmě většina z těch, kteří se za hluboké normalizace oddávali četbě chandlerovek nebo románů Arthura Haileyho. V praxi pro nás tehdy pojištění představovalo pár stovek za promáčený strop nebo za lyže ukradené ze sklepa. Skutečnost, že by se mohlo jednat o miliony, se zdála velmi nepravděpodobná. Dnes už má některou z forem životního pojištění uzavřenou každý třetí člověk nad 40 let. Je to běh na dlouhou trať, nikoli krátká forma spoření. Životní pojištění je produkt kryjící riziko smrti. Jeho cílem je finančně zajistit rodinu v případě vlastního úmrtí. Pokud myslíte jenom na své blízké a nehodláte z pojistky sám nic čerpat, zvolíte nejspíš formu tzv. rizikového pojištění. V tom případě ale pokud svou pojistku přežijete, máte smůlu. Nedostanete od pojišťovny ani korunu. Je to pojištění levné, účelné, ale nic vám z něj nezůstane. Druhá forma kapitálové pojištění - je nákladnější. Po dobu jeho trvání jste pojištěn pro případ úmrtí. Pokud však živ a zdráv překročíte lhůtu, na niž bylo pojištění sjednáno, dostanete naspořené peníze zpět, dokonce i mírně zhodnocené. V některých případech si dokonce můžete vybírat výnosy už během spoření. Sama jsem uzavřela životní pojištění v okamžiku, kdy jsem se zadlužila kvůli stavbě řadového rodinného domku. Představa, že mě přejede auto a dětem zbudou dluhy a pár cihel, nebyla příjemná. Dospěla jsem k tomu, že pro klid duše je dobré, když se pojistná částka kryje s výší dluhu. Pojištění jsem rozdělila. Polovinu (400 korun) platím formou pojištění rizikového, druhou polovinu formou kapitálového. Když mě přejede zmíněné auto, dostanou děti 600 tisíc korun. Když to přežiji, dostanu od České pojišťovny asi 50 tisíc korun. Zdá se vám to patrně málo, ale když jsem před zhruba sedmi lety smlouvu uzavírala, nebyla nabídka ještě zdaleka tak pestrá a výhodná jako dnes. Nepleťme si životní pojištění se spořením. Ten, na němž není nikdo další finančně závislý, nechť raději spoří. Žádné životní pojištění nemůže totiž přinést výnos jako stavební spoření nebo penzijní připojištění. Není to jeho hlavní funkce. Pro ostatní jsem se snažila zformulovat několik rad.
1. Životní pojištění často vyžadují banky nebo leasingové společnosti k zajištění úvěru, který vám poskytují. Jedná-li se o úvěr menší a krátkodobý, pak rozhodně volte tzv. rizikovou formu životního pojištění. Za 500 korun měsíčně pokryjete půlmilionovou půjčku. Chcete-li uzavřít pojistku na více než půl milionu, bude pojišťovna zřejmě vyžadovat lékařskou prohlídku. Při výběru pojišťovny se řiďte jediným hlediskem - aby vás splátka stála měsíčně co nejméně. Tato smlouva vám neposkytuje žádné zabezpečení, takže ji hned po splacení dluhu vypovězte.
2. Kapitálové životní pojištění uzavřete v mladém věku. V případě, že k němu přistoupíte až na vrcholu aktivní dráhy, bude už velmi drahé.
3. Hranici dožití, kterou si na počátku smlouvy stanovujete, neposouvejte pod 60 let. Pokud si stanovíte hranici 40 let, pojistné vyberete a budete chtít uzavřít smlouvu novou, můžete se dočkat nepříjemného překvapení - pojišťovna ji s vámi ze zdravotních důvodů odmítne uzavřít. Na uzavřenou smlouvu již změny vašeho zdravotního stavu vliv nemají.
4. Životní pojištění nemůže uzavřít každý. Pojišťovna se snaží minimalizovat počet pojistných plnění (v případě smrti klienta) a své klienty pečlivě vybírá podle zdravotních rizik, která klient uvede při uzavírání smlouvy. Pojištění lze navíc uzavřít jen do určitého věku života. Pojišťovna může uzavření smlouvy odmítnout. Zcela jistě bude například odmítnut klient, který prodělal infarkt.
5. Pokud chcete řešit svízelnou životní situaci uzavřením životní pojistky a následující sebevraždou, pak vězte, že je to řešení zcela slepé. Pojišťovna blízkým nevyplatí v takovém případě nic. Něco jiného je, když klient spáchá sebevraždu dva a více let po uzavření pojistky. Pak obvykle neexistuje mezi sebedestrukcí a uzavřením pojistky přímá souvislost a pojišťovny postupují jako v případě jiného úmrtí.
6. Pojistěte se na dostatečně vysokou částku. Platí pravidlo, že pojistná částka by měla činit dvou-až pětinásobek ročního příjmu pojištěnce. A jak jsem již říkala, měla by také pokrývat výši momentálních dluhů.
7. Na kapitálovou životní pojistku vám může přispívat i zaměstnavatel. Neváhejte ho na to taktně upozornit. Na jednoho zaměstnance si může odečíst ze základu pro výpočet daně až 8000 korun.
8. Kdo má uzavřenou kapitálovou životní pojistku, může si ročně odečíst od daňového základu až 12 tisíc korun, což představuje roční úsporu kolem tří tisíc korun.
9. Ujasněte si harmonogram splátek. Pojistné může být obvykle placeno v měsíčních až ročních splátkách. Pojišťovny nabízejí i pojištění, kdy celé pojistné zaplatíte dopředu na začátku pojištění.
</TEXT>
<HEADING>
Internetovou verzi kursu najdete na adrese www.lidovky.cz/ikurs
</HEADING>
<TEXT>
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Staneme se Vašimi pomocníky i ve světě domácích financí.
Příklad kapitálového životního pojištění
Pojistná částka pro případ úmrtí: 100 000 korun
Pojistná částka pro případ dožití: 100 000 korun
Doba trvání pojistky: do 70 let pojištěného
Klient ve věku 20 let: 1526 korun ročně
Klient ve věku 35 let: 2678 korun ročně
Klient ve věku 50 let: 5357 korun ročně
Příklad rizikového životního pojištění
Pojistná částka pro případ úmrtí: 100 000 korun
Doba trvání pojistky: 20 let
Klient ve věku 20 let: splátka 120 korun ročně
Klient ve věku 35 let: splátka 420 korun ročně
Klient ve věku 50 let: splátka 1750 korun ročně
Základní typy životního pojištění
</TEXT>
<HEADING>
* Rizikové pojištění
</HEADING>
<TEXT>
Pojištěný platí výlučně za to, že je pojištěn na určitou částku, která je pozůstalým nebo věřitelům vyplacena v případě jeho smrti.
</TEXT>
<HEADING>
* Kapitálové pojištění
</HEADING>
<TEXT>
Část z placeného pojistného je určena na pokrytí rizika smrti a část je pojišťovnou připisována ve prospěch klienta jako tzv. kapitálová hodnota. Tuto kapitálovou hodnotu pojišťovna investuje a zhodnocuje. V případě smrti klienta je pojišťovna povinna vyplatit jak kapitálovou hodnotu pojištění, tak pojistnou částku pro případ smrti. V případě, že se klient dožije konce pojištění, vyplatí pojišťovna klientovi kapitálovou hodnotu pojištění.
Pozn.: V obou případech figuruje klient - muž. Ženy se v průměru dožívají vyššího věku, riziko úmrtí je menší, proto platí o něco nižší pojistné než muži.
</TEXT>
</DOC>
<DOC>
<DOCID>LN-20020117066</DOCID>
<DOCNO>LN-20020117066</DOCNO>
<DATE>01/17/02</DATE>
<TITLE>
Chcete bydlet jinak?
</TITLE>
<TEXT>
Chcete prodat, koupit, nebo vyměnit byt nebo dům? Zkuste adresu
www.reality.cz
Navíc tu najdete seznam znalců a odhadců, realitních kanceláří i autorizovaných inženýrů a techniků.
</TEXT>
</DOC>
<DOC>
<DOCID>LN-20020117067</DOCID>
<DOCNO>LN-20020117067</DOCNO>
<DATE>01/17/02</DATE>
<TITLE>
14. díl Internetový kurs LN pro začátečníky
</TITLE>
<TEXT>
Pokud se rozhodnete používat více e-mailových schránek a nechcete k nim přistupovat jen přes webové rozhraní (tedy internetovým prohlížečem), musíte umět správně zadat parametry svých poštovních účtů do e-mailového klienta. Přestože si to ukážeme na MS Outlooku, v jiných aplikacích je to zpravidla velmi podobné.
ZMĚNY: Pokud chcete jen změnit parametry svého účtu, zvolte v okně Účty v Internetu (2) volbu Vlastnosti a zobrazí se příslušné okno (4). Většina nastavení ale vyžaduje zkušeného uživatele a není dobré je měnit jen zkusmo. Přes volby Export a Import v okně (2) si můžete přetáhnout nastavení svého účtu z jednoho počítače na druhý v podobě datového souboru (s příponou .iaf).
NOVÝ ÚČET:V pravém menu klikněte na tlačítko Přidat. a vyberte volbu Pošta. Otevře se vám automatický průvodce nastavením vašeho účtu (3). Pokud chcete jen změnit parametry již vytvořeného účtu, zvolte Vlastnosti a zobrazí se příslušné okno (4).
NOVÝ E-MAIL: Pokud jste si právě zaregistrovali novou e-mailovou schránku, důkladně si opište, nebo vytiskněte všechny technické údaje! Budete je rozhodně potřebovat. V menu Nástroje si vyberte nabídku Účty. Otevře se okno pro jejich nastavení (2).
NASTAVENÍ ÚČTU: Celým nastavením vás krok za krokem provede průvodce připojením k internetu. Nejprve nastavíte jméno, které se bude zobrazovat příjemcům vaší pošty, potom zadáte svou e-mailovou adresu. Nejdůležitějším bodem je nastavení adresy serveru příchozí (ten vám maily doručuje) a odchozí (ten vaše maily rozesílá) pošty a protokolu, který používá (POP3, IMAP, HTML). Tyto údaje se dozvíte při regitraci u svého poskytovatele poštovní schránky. Pozor! Pokud jste připojeni po telefonu, zadávejte jako server odchozí pošty vždy příslušný server svého providera (např. smtp.volny.cz)!
Zítra: ICQ a chat
Internetovou verzi kursu najdete na adrese www.lidovky.cz/ikurs
Několik rad pro používání e-mailu
</TEXT>
<HEADING>
Bezpečnost:
</HEADING>
<TEXT>
* Chcete-li mít o něco větší jistotu, že si ve vašich e-mailech nelistuje nikdo cizí, zvolte si server který neumožňuje přístup ke schránce pomocí webového rozhraní (pomocí prohlížeče).
* Používejte heslo, které není příliš krátké a není jednoduše uhodnutelné slovo. Pro případného narušitele vašeho soukromí je rozhodně složitější zjistit či rozkódovat heslo l@mer1485, než Jana nebo abc.
</TEXT>
<HEADING>
Viry a podobné neřády:
</HEADING>
<TEXT>
* Pravidlo číslo jedna zní: nikdy neotvírejte přílohy e-mailů (poklepem na ikonu), pokud nevíte, co to je, případně dokonce od koho vám to přišlo.
* Nainstalujte si na svůj počítač alespoň nějaký antivirový program (AVG, Norton Antivirus ap.).
</TEXT>
</DOC>
<DOC>
<DOCID>LN-20020117068</DOCID>
<DOCNO>LN-20020117068</DOCNO>
<DATE>01/17/02</DATE>
<TITLE>
V pondělí večer začíná Česká televize vysílat původní seriál podle knihy Adolfa Branalda Stříbrná paruka
</TITLE>
<TEXT>
Lesk i bídu komediantů devatenáctého století, herců-průkopníků, kteří z lásky kdivadlu třeli bídu a kočovali po kraji, zachytil ve své knize Stříbrná paruka Adolf Branald. Na její motivy vznikl pětidílný televizní seriál.
Podle scénáře Ondřeje Vogeltanze seriál natočil s Borisem Rösnerem, Petrou Jungmannovou a Pavlem Řezníčkem v hlavních rolích režisér Jan Schmidt. Příběh stárnoucího herce, ředitele kočovné společnosti a jeho lásky k vycházející subretě se odvíjí v různých prostředích venkovských sálů i v jihočeských exteriérech. Nabídne zřejmě to, co české televizní publikum vyhledává: atraktivní herecké prostředí dnes už svým způsobem exotické, kostýmní podívanou, populární domácí interprety.
</TEXT>
<HEADING>
Operetka z archivu
</HEADING>
<TEXT>
Pro potřeby seriálu tvůrci na spisovatelův podnět našli dokonce jednu starou operetku, Morilu od Julia Hoppa, zinstrumentovali ji pro předpokládaný ansámbl někdejšího divadla a její úryvky do děje vkomponovali. Historie se opakuje - i tehdy, v předminulém století, museli herci zvládnout více disciplín, chtěli-li u obecenstva obstát. Nehráli sice muzikál, opereta však byla běžnou součástí repertoáru. Stejně tak museli zvládnout Shakespeara, jenž se v seriálu objeví v Saudkově překladu - Sládek už by zněl přece jenom archaicky. Pětkrát padesát minut představuje vlastně materiál v rozměru tří celovečerních filmů. Schmidtova filmografie - například Postava k podpírání, Konec srpna v hotelu Ozón, Kolonie Lanfieri, Luk královny Dorotky, Vracenky a mnoho dalších filmů, a to nejen nové vlny šedesátých let, i fakt, že kameramanem je osvědčený Andrej Barla, naznačují, že půjde o klasicky natočený příběh. "Barevný svět divadla se mi líbil už jako klukovi a záměr natočit Stříbrnou paruku je letitý," říká Jan Schmidt, který s tímtéž scenáristou o této látce uvažoval už v polovině šedesátých let. "Teď se mi najednou zaktualizoval zjištěním, že na českém venkově se náhle znovu objevují ochotnická divadla. A nezačínají od nuly, navazují na kdysi přerušenou tradici, na své plakáty píší, že jsou souborem třeba 130 let starým. Ochotníkům dnes sice nejde o existenci, ale na zájmu diváků jsou závislí stejně jako ti někdejší komedianti. I jejich nadšení je stejné, liší se od produkcí v kamenných divadlech, které jsou jistě po všech stránkách dokonalejší, ale někdy z té dokonalosti dýchne chlad."
</TEXT>
<HEADING>
Herci hrají na druhou
</HEADING>
<TEXT>
Režisér, který herce jako "materiál" důvěrně zná už od počátku 60. let, tvrdí, že jejich mentalita ani jejich úděl se od průkopnických časů mnoho nezměnily: "Hercem může opravdu být asi jen určitý druh lidí. Jejich schopnost a potřeba předvádět se - nevím, jestli je to charakterová přednost nebo vada, ale pro kumšt je nezbytná - je přece jen stavějí do výlučné pozice. Myslím, že se na tom nic nezměnilo. Tentokrát musí hrát ještě na druhou - člověka-herce a herce na jevišti v jeho roli. A musí umět činohru, ale také zpívat a pohybovat se." Podle Jana Schmidta je role Ondřeje Matyáše Borisu Rösnerovi "po vůli": "Sám je z komediantské rodiny, ctí tradici a řemeslo umí, navíc je pyšný na to, že je velkou postavou naší první scény. Dostal možná až nečekaně dobrého protihráče v Petře Jungmannové. Její role mladé subrety Magdy předpokládala všestrannost, na jevišti nemůže nic předstírat, muzikanti na ni byli tvrdí, nic jí neodpustili - a ona to zvládla." Režisér říká, že si herečku vybral poté, co ji viděl v Manéži Bolka Polívky. Mladá členka Městského divadla v Brně vystudovala na JAMU muzikálový obor, za roli v Babylonu získala dokonce Cenu Thálie, ale k operetě, kterou v seriálu musela zvládnout, se nehlásí: "Ve skutečnosti bych ji rozhodně nechtěla zpívat, je mi bližší něco jiného. Přesto ale všechno, co v seriálu z úst Magdy zazní, zpívám skutečně já - byla to dokonce má podmínka k tomu, abych tu roli vzala," říká.
</TEXT>
<HEADING>
Za odměnu ve vězení
</HEADING>
<TEXT>
Symbolickou postavu starého herce se staročeským jménem Florián Oulehla-Doubravský svěřil režisér herci, jenž s ním sdílel všechny jeho úspěšné filmy, pětaosmdesátiletému Bohumilu Vávrovi. "Všichni se k němu právem chovali s úctou, jako k opravdovému Mistrovi," vypravuje Jan Schmidt. "Zeptal jsem se jej jednou o pauze, kdy poprvé četl Branaldovu knížku. To bys nevěřil, řekl mi. V roce 1954 a byla to taková zvláštní situace. Já, jak víš, v té době měl doživotní zákaz divadla, byl jsem v base a lámal kámen. Abych měl víc návštěv, musel jsem toho kamene nalámat hodně. Opravdu mi pak povolili návštěvu a ještě mi za odměnu dali knihu: Stříbrnou paruku." "Stříbrná paruka mne vrátila o čtyřicet let zpět do doby, kdy jsem také putoval od štace k štaci se smutným údělem kočujícího herce, a je zajímavé, že i mně se jeví vzpomínání na ty časy jako taková básnička," napsal v roce 1982 na záložku tehdy už pátého vydání knihy slavný herec Zdeněk Štěpánek. "Člověk lehce zapomíná zlé a rád se vrací jen k hezkým zážitkům, a tak si mimoděk všechno idealizuje, dokonce i to, co bylo jakémukoli ideálu na hony vzdáleno, jako byl život kočujícího herce, kde umění i holá existence většinou závisely právě na té ,štaci', budou-li lidé chodit do divadla, či nebudou." Začínající spisovatel Adolf Branald knihu napsal v roce 1947 nepochybně jako hold otci Richardovi, herci a režisérovi, a mamince, herečce Marii. Jeho román je ovšem obsáhlá sága zachycující osudy několika generací. "Pro televizní seriál jsme použili opravdu jen základní dějovou linii, snažili jsme se však zachovat atmosféru romantického branaldovského příběhu," říká režisér Jan Schmidt. "Stříbrná paruka není veselou četbou, je v ní smutek, dokonce dvojí smutek, jednak neúspěch hrdiny románu a věčný problém stárnutí... Je v ní však i úsměv, něžný humor, vlastní těmto ,tažným ptákům', svobodným, volným, vždy přitahovaným světlem ramp divadla. Vždy se k němu vracejí, třeba i s popálenými křídly," napsal o knížce i o hercích, jež důvěrně znal, Zdeněk Štěpánek.
Symbolickou postavu starého herce se staročeským jménem Florián Oulehla-Doubravský svěřil režisér herci, jenž s ním sdílel všechny jeho úspěšné filmy, pětaosmdesátiletému Bohumilu Vávrovi. "Všichni se k němu právem chovali s úctou, jako k opravdovému Mistrovi," vypravuje Jan Schmidt. "Zeptal jsem se jej jednou o pauze, kdy poprvé četl Branaldovu knížku. To bys nevěřil, řekl mi. V roce 1954 a byla to taková zvláštní situace. Já, jak víš, v té době měl doživotní zákaz divadla, byl jsem v base a lámal kámen. Abych měl víc návštěv, musel jsem toho kamene nalámat hodně. Opravdu mi pak povolili návštěvu a ještě mi za odměnu dali knihu: Stříbrnou paruku." "Stříbrná paruka mne vrátila o čtyřicet let zpět do doby, kdy jsem také putoval od štace k štaci se smutným údělem kočujícího herce, a je zajímavé, že i mně se jeví vzpomínání na ty časy jako taková básnička," napsal v roce 1982 na záložku tehdy už pátého vydání knihy slavný herec Zdeněk Štěpánek. "Člověk lehce zapomíná zlé a rád se vrací jen k hezkým zážitkům, a tak si mimoděk všechno idealizuje, dokonce i to, co bylo jakémukoli ideálu na hony vzdáleno, jako byl život kočujícího herce, kde umění i holá existence většinou závisely právě na té ,štaci', budou-li lidé chodit do divadla, či nebudou." Začínající spisovatel Adolf Branald knihu napsal v roce 1947 nepochybně jako hold otci Richardovi, herci a režisérovi, a mamince, herečce Marii. Jeho román je ovšem obsáhlá sága zachycující osudy několika generací. "Pro televizní seriál jsme použili opravdu jen základní dějovou linii, snažili jsme se však zachovat atmosféru romantického branaldovského příběhu," říká režisér Jan Schmidt. "Stříbrná paruka není veselou četbou, je v ní smutek, dokonce dvojí smutek, jednak neúspěch hrdiny románu a věčný problém stárnutí... Je v ní však i úsměv, něžný humor, vlastní těmto ,tažným ptákům', svobodným, volným, vždy přitahovaným světlem ramp divadla. Vždy se k němu vracejí, třeba i s popálenými křídly," napsal o knížce i o hercích, jež důvěrně znal, Zdeněk Štěpánek.
</TEXT>
</DOC>
<DOC>
<DOCID>LN-20020117069</DOCID>
<DOCNO>LN-20020117069</DOCNO>
<DATE>01/17/02</DATE>
<TITLE>
říká Boris Rösner o natáčení pětidílné ságy, která vypráví o životě umělců v devatenáctém století
</TITLE>
<TEXT>
Hlavní roli principála Matyáše vytvořil ve Stříbrné paruce člen činohry Národního divadla Boris Rösner.
LN: Čím mohou příběhy o hercích z 19. století dnes oslovit diváky?
Dnešní doba je taková, jaká je, a tento příběh je plný absolutní lidské prostoty, obyčejnosti a základních lidských vztahů. Stydíme se o nich mluvit, neumíme je pravdivě znázornit a bohužel jimi někdy i pohrdáme. Podvědomě ale po příbězích, které o nich vyprávějí, toužíme. V této obyčejnosti vidím největší sílu Branaldovy knihy. Jistěže je to do jisté míry staromilecké, nostalgické i úsměvné, ale oslovuje nás to. Moje šestadvacetiletá dcera, která je velmi moderní mladá žena, se v televizi nejraději dívá na černobílé filmy, u kterých se sice trochu směje, ale nedá na ně dopustit. Romantismus máme všichni v duši a někdy jsme rádi nemoderní.
</TEXT>
<HEADING>
LN: Jaký je váš vztah k Adolfu Branaldovi?
</HEADING>
<TEXT>
Díky tatínkovi velmi blízký, protože byli s Branaldem za první republiky kamarádi. Kromě toho, když jsem dospíval, tak první knížka, o které jsem měl pocit, že mi něco dává, byl jeho Dědeček automobil. To je pro mě dodneška bible. Mám ji úplně ohmatanou a dodneška si v ní čtu, dokonce umím některé pasáže nazpaměť. To je také příběh o obyčejných závodnících, kteří byli hrdinové. Vždycky budeme potřebovat nějaké hrdiny, kteří nám dávají příklad a jsou morálními vzory. Dnes to, myslím, platí dvojnásob.
LN: Změnil se nějak zásadně herecký úděl od dob kočujících společností?
Je to paradoxní, ale myslím že ne. Jediný rozdíl vidím v tom, že oni život a existenci nevnímali tak materialisticky jako my. Pokud jde o zápal, vášeň a sebeobětování pro divadlo, je to stejné. Mám ovšem na mysli kvalitní herce, kteří tuto profesi dělají z duše. Těžkosti života u divadla jsem zažil na vlastní kůži, samozřejmě jsme nekočovali s károu a koněm, ale moje matka byla klasická oblastní herečka. Po válce nastoupila do prvního angažmá a pak jsme během deseti let vystřídali sedm měst. Chodil jsem do první třídy v Opavě, do druhé v Praze, do třetí v Klatovech, pak ve Varnsdorfu a tak dál. Rozdíl byl, že jsme se přesunovali vlakem, ale ta navoněná bída zůstala. Vezměte si herce, který se dnes živí jen divadlem, vždyť je pořád chudý jako kdysi. I reakce diváků byly a jsou podobné. I my jsme zažívali poloprázdné sály jako oni. A když nasadili operetu nebo jiný kasaštyk, měli narváno, a to se také v zásadě moc nemění.
LN: A co vztahy a kolegialita, to také zůstalo stejné?
Vždycky to souvisí s prací. Když se daří inscenace - v Národním jsem to zažil třeba při Roku na vsi - tak vztahy automaticky naskočí jako v dobře fungujícím manželství, akorát se přesně neví, kdo je maminka a kdo tatínek. To platí i o vztahu herec - režisér. A když to nejde, tak v souboru vznikají krize, které mohou vést k nepříjemným hádkám. O režiséru Macháčkovi bylo známo, že na všechny řve a oni také řvali na něj, ale když se začalo pracovat, animozity šly stranou. Herectví je afektované a svým způsobem egoistické, nechodíme daleko pro silnější slovo, ale nic to neznamená. "Civil" z toho může být vyděšený nebo si klepat na čelo, například moje dcera si z nás často dělá legraci, ale ono to k tomu patří.
LN: V době, kdy se seriál odehrává, museli herci být maximálně všestranní. Bylo těžké zvládnout takové spektrum žánrů?
Ve svém hereckém životě jsem se potkal s různými žánry a vystřídal hodně souborů a pak k těmto zkušenostem přistoupil film a televize. Takže tak velké překvapení to pro mě nebylo. Spíš jsem tam hrál věci, které už nikdy hrát nebudu, protože jsem na ně příliš starý - jako Petruccio ze Zkrocení zlé ženy. Nebo Lear, na kterého si ještě budu muset počkat a vůbec není jisté, zda se ho dočkám. Také mě bavilo, že jsem si mohl vyzkoušet různé pokleslé žánry, jako byla jedna nádherná a zároveň strašlivá opereta, kterou autoři seriálu našli v archivu.
LN: Změnila se v posledním období nějak výrazně prestiž hereckého povolání?
Změny v obecném povědomí o hercích jdou většinou ve vlnách a všechno se také odehrává v kruhu. Pamatuji si doby, kdy moje maminka šla v Chebu po náměstí - bylo to sice v 60. letech, což bylo vlídné období a lidé ji zdravili a vážili si jí. Pak nastala doba, která stále trvá, kdy jdete po ulici a lidé na vás s despektem pokřikují - hele, to je ten herec a někdy padají i horší výrazy, podle toho, jak jsem se zrovna někde předvedl a jak to bylo přijato. Dřív herci bydleli za hradbami města jako kati a byli v opovržení společnosti. Ten zlom přišel až kolem první republiky, tehdy teprve začalo být herecké povolání vážené. Na tehdejší hvězdy se pohlíželo s respektem zasloužili si být populární a dokonce i bohatí. Dnes je to trochu naopak, ale chci věřit, že lidé zase pochopí, že herecké povolání je výjimečné a je hodno obdivu, nikoliv závisti.
LN: Liší se nějak herecké obsazení Stříbrné paruky od jiných seriálů?
Zaujalo mě, že režisér Schmidt obsadil do stěžejních rolí divadelní herce. Oceňuji, že sáhl i po těch, kteří nejsou zkušení před kamerou nebo hodně známí. To je i případ Petry Jungmannové, která sice obdržela Thálii, ale takovou monumentální roli ještě nevytvořila. Mého hlavního protihráče zase hraje Pavel Řezníček a to je podobný případ, navíc je to i můj bývalý žák. Na druhé straně se tam objeví i staří herci, které dnes už nikdo nezná, jako Bohoušek Vávra. Ten kdysi měl svou slavnou éru v Plzni a pro nás byl něco jako maskot. Takoví lidé dřív u divadla bývali, sedávali třeba v kase, hráli malé role. Bez takového starého herce, který "smrdí" divadlem ještě víc než my, by to nebylo ono. Při natáčení jsem měl mnohokrát pocit, že s těmito lidmi hraju divadlo odjakživa.
</TEXT>
<HEADING>
LN: Kde všude jste natáčeli?
</HEADING>
<TEXT>
Většinou v exteriérech, hlavně v historických městech, jako je Telč. Také se dost složitě hledaly krajiny bez elektrických drátů. Pak jsme byli v ateliérech, kde se postavily repliky některých divadel, protože už neexistují. Úžasný zážitek bylo ale natáčení v třeboňském divadle, o kterém jsem do té doby nevěděl. Je to takový malinký Staváček asi pro sto lidí.
LN: Měla pro vás tato práce nějaký osobní akcent?
Pro mě je tento seriál hlavně oslavou českého herectva. Často jsem během natáčení vzpomínal na své učitele a starší kolegy a měl je znovu kolem sebe. Je správné nezapomínat na umělce, kteří toho publiku tolik dali.
</TEXT>
</DOC>
<DOC>
<DOCID>LN-20020117070</DOCID>
<DOCNO>LN-20020117070</DOCNO>
<DATE>01/17/02</DATE>
<TITLE>
Vystoupení Tenores di Bitti, evokující starobylý hudební rituál, strhla Petera Gabriela i Franka Zappu. Dnes je uvidíme poprvé v Čechách.
</TITLE>
<GEOGRAPHY>PRAHA</GEOGRAPHY>
<TEXT>
Drsné hlasy starých sardinských pastevců, farmářů a řemeslníků, zpěvy netknuté současnými hudebními vlivy, náladou a energií připomínající gospely, to je zřejmě to, co na Sardiňanech obdivuje zpěvák Peter Gabriel, který čtveřici z italského ostrova pozval k nahrávání pod hlavičkou své společnosti Real World. "Kdybych takhle uměl zpívat, prodal bych svou duši ďáblu," tak zní pro změnu komentář Johna Calea na adresu charizmatického ansámblu Tenores di Bitti. Čtveřice, zpívající v půlkruhu s hlavami nakloněnými k sobě, tedy do společného "ohniska energie", vychází striktně ze sardinské tradiční hudby neškolených hlasů a podnětů z okolní přírody - to je důvod, proč jejich hlasy posluchačům někdy připomínají třeba naléhavé bečení ovcí, jindy zase bučení krav. Album, které je k dostání v Gabrielově edici, natáčeli Tenores di Bitti s kanadským producentem Peterem Brookem v sardinských kostelech, barech i prehistorických nuraghi (typické kamenné stavby původních obyvatel Sardinie). Skupina se také zařadila k pravidelným účastníkům festivalů Womad. Do Prahy přijíždí na pozvání společnosti SAP, která se například loni blýskla koncertní premiérou fúze Čechomoru a Collegia českých filharmoniků.
PRAHA - Drsné hlasy starých sardinských pastevců, farmářů a řemeslníků, zpěvy netknuté současnými hudebními vlivy, náladou a energií připomínající gospely, to je zřejmě to, co na Sardiňanech obdivuje zpěvák Peter Gabriel, který čtveřici z italského ostrova pozval k nahrávání pod hlavičkou své společnosti Real World. "Kdybych takhle uměl zpívat, prodal bych svou duši ďáblu," tak zní pro změnu komentář Johna Calea na adresu charizmatického ansámblu Tenores di Bitti. Čtveřice, zpívající v půlkruhu s hlavami nakloněnými k sobě, tedy do společného "ohniska energie", vychází striktně ze sardinské tradiční hudby neškolených hlasů a podnětů z okolní přírody - to je důvod, proč jejich hlasy posluchačům někdy připomínají třeba naléhavé bečení ovcí, jindy zase bučení krav. Album, které je k dostání v Gabrielově edici, natáčeli Tenores di Bitti s kanadským producentem Peterem Brookem v sardinských kostelech, barech i prehistorických nuraghi (typické kamenné stavby původních obyvatel Sardinie). Skupina se také zařadila k pravidelným účastníkům festivalů Womad. Do Prahy přijíždí na pozvání společnosti SAP, která se například loni blýskla koncertní premiérou fúze Čechomoru a Collegia českých filharmoniků.
</TEXT>
</DOC>
<DOC>
<DOCID>LN-20020117071</DOCID>
<DOCNO>LN-20020117071</DOCNO>
<DATE>01/17/02</DATE>
<TITLE>
Český národní symfonický orchestr se vrátil z tříměsíčního turné
</TITLE>
<TEXT>
Rok a půl trvala intenzivní příprava, než se české symfonické těleso vydalo na podzimní šňůru koncertů v Japonsku. "Čtvrt roku znamenalo pro psychiku hráčů velké vypětí," říká manažer a trumpetista Jan Hasenöhrl. Přesto byly podle něj některé zkušenosti nenahraditelné.
PRAHA - "Publikum se chovalo neuvěřitelně spontánně. Viděl jsem na vlastní oči, jak lidem tekly při pomalé větě slzy po tvářích. Po skončení si na nás chodili sáhnout," sděluje své dojmy Hasenöhrl. Na Japonce nedá dopustit. "Několikrát nechal někdo z nás peněženku v městském autobuse a vždycky stačilo jen zvednout telefon, nikdy se neztratila. Drobné, které jsem nechal na pokoji jako spropitné, mi přišly na adresu dalšího hotelu..."
</TEXT>
<HEADING>
Několik rekordů
</HEADING>
<TEXT>
Na tříměsíčním turné, organizovaném agenturami JVC a Samon, si Český národní symfonický orchestr připsal několik rekordů: bylo to asi nejdelší vystoupení českého tělesa v zahraničí s největším počtem koncertů, ale hlavně měl bezmála stoprocentní návštěvnost. Celkem je slyšelo sto dva tisíc lidí. "Zpočátku se nám sice stávalo, že si návštěvníci poslechli sólistku a po přestávce odešli, ale ke konci zájezdu jsme dvakrát vyprodali pětitisícový sál," pochvaluje si Jan Hasenöhrl výsledky turné. "Prodej našich alb v Japonsku vyskočil z absolutní nuly na 17. místo. Díky tomu jsme dostali zakázku na tři nová CD a jsme pozváni na další šňůru," vypočítává trumfy, jež jsou pro symfonické těleso fungující jako jediné u nás na soukromé bázi směrodatné. Česká hudba je v Japonsku nesmírně oblíbená a vystoupení našich ansámblů na sebe plynule navazují. Dokonce se stává, že se kolegové z konkurenčních pražských těles potkají v Tokiu. Tato situace se však podle Jana Hasenöhrla mění a budoucnost nebude pro zahraniční soubory tak příznivá. "Agentury hledají nové strategie 'prodeje' klasické hudby," vysvětluje. "Vymyslí 'příběh', k tomu přibalí cédéčko a k tomu uspořádají turné." Ekonomická situace v Japonsku se změnila, na hudbu už není tolik peněz. "Naše agentura, která připravovala zájezd, to pochopila včas. Sází na reklamu a tvrdě obchodní přístup," říká Hasenöhrl. Projevuje se to například tak, že není-li 80 procent vstupenek prodaných předem, koncert se nekoná.
</TEXT>
<HEADING>
Hvězda Fujiko
</HEADING>
<TEXT>
Na šestatřiceti koncertech ve dvaceti čtyřech japonských městech se na dirigentském stupínku vystřídali Paul Freeman, Vladimír Válek a Oliver Dohnányi. Sólistkou byla pianistka Fujiko Hemmingová, kterou jsme v září měli možnost slyšet v Praze. Pro Japonce je tato extravagantní sedmdesátiletá umělkyně hvězdou první velikosti. V současnosti okupuje první dvě místa v žebříčku nejprodávanějších alb klasické hudby stejně jako stránky společenských magazínů, japonská televize o ní natáčí dokument. "I náš orchestr se podílel na pořadu o české hudbě devadesátých let minulého století, který japonští filmaři přijedou dokončit do České republiky," říká Jan Hasenöhrl, jenž si přivezl řadu dalších podnětů. "Japonští investoři například naznačili, že by měli zájem o postavení velkého koncertního sálu v Praze." Společně však váháme, zda by to mělo smysl, když se jen zřídka dokáže naplnit Rudolfinum s kapacitou něco přes tisíc lidí. Snad se ale ujme nápad britské BBC, která by u nás ráda viděla obdobu londýnských Proms - dopoledních promenádních koncertů konaných v létě na otevřeném prostranství.
Na šestatřiceti koncertech ve dvaceti čtyřech japonských městech se na dirigentském stupínku vystřídali Paul Freeman, Vladimír Válek a Oliver Dohnányi. Sólistkou byla pianistka Fujiko Hemmingová, kterou jsme v září měli možnost slyšet v Praze. Pro Japonce je tato extravagantní sedmdesátiletá umělkyně hvězdou první velikosti. V současnosti okupuje první dvě místa v žebříčku nejprodávanějších alb klasické hudby stejně jako stránky společenských magazínů, japonská televize o ní natáčí dokument. "I náš orchestr se podílel na pořadu o české hudbě devadesátých let minulého století, který japonští filmaři přijedou dokončit do České republiky," říká Jan Hasenöhrl, jenž si přivezl řadu dalších podnětů. "Japonští investoři například naznačili, že by měli zájem o postavení velkého koncertního sálu v Praze." Společně však váháme, zda by to mělo smysl, když se jen zřídka dokáže naplnit Rudolfinum s kapacitou něco přes tisíc lidí. Snad se ale ujme nápad britské BBC, která by u nás ráda viděla obdobu londýnských Proms - dopoledních promenádních koncertů konaných v létě na otevřeném prostranství.
</TEXT>
</DOC>
<DOC>
<DOCID>LN-20020117072</DOCID>
<DOCNO>LN-20020117072</DOCNO>
<DATE>01/17/02</DATE>
<TITLE>
FILMOVÉ NOVINKY
</TITLE>
<TEXT>
NEW YORK - Jako šéf agentury dodávající mužské společníky se ve snímku The Man from Elysian Fields opět dostává na filmové plátno osmapadesátiletý skladatel a zpěvák Mick Jagger. Podle kritiků ne sebe strhuje většinu pozornosti. Snímek byl tento týden uveden na festivalu nezávislého filmu Sundance v Park City ve státě Utah. Líčí neúspěšného spisovatele Byrona Tillera (Andy Garcia), který kvůli finančním problémům přijme nabídku Luthera Foxe (Mick Jagger), šéfa mužské eskortní agentury nazývané Elysian Fields, aby doprovázel jako gigolo manželku laureáta Pulitzerovy ceny.
</TEXT>
</DOC>
<DOC>
<DOCID>LN-20020117073</DOCID>
<DOCNO>LN-20020117073</DOCNO>
<DATE>01/17/02</DATE>
<TITLE>
FILMOVÉ NOVINKY
</TITLE>
<GEOGRAPHY>PAŘÍŽ</GEOGRAPHY>
<TEXT>
Americký režisér David Lynch bude předsedou poroty nadcházejícího 55. ročníku mezinárodního filmového festivalu v Cannes. Oznámilo to vedení přehlídky, která proběhne 15. až 26. května. Nekonformní filmař Lynch patří mezi stálé oblíbence festivalu v tomto středomořském letovisku, kde získal v roce 1990 hlavní cenu Zlatou palmu za Zběsilost v srdci. Loni si například odvezl cenu za režii snímku Mulholland Drive, který si letos vysloužil Cenu sdružení amerických filmových kritiků a je také nominován na Zlatý glóbus. "Když přijímám předsednictví největšího filmového festivalu na světě, jsem plný nadšení, obav a vědomí odpovědnosti," prohlásil šestapadesátiletý režisér nekonformních filmů (Modrý samet a Lost Highway) a televizních seriálů (Městečko Twin Peaks). Před Lynchem předsedala festivalové porotě v Cannes norská herečka a režisérka Liv Ulmannová, francouzský režisér Luc Besson, jeho kanadský kolega David Cronenberg či francouzská herečka Isabelle Adjaniová. Zbytek poroty letošního festivalu bude oznámen v dubnu.
PAŘÍŽ - Americký režisér David Lynch bude předsedou poroty nadcházejícího 55. ročníku mezinárodního filmového festivalu v Cannes. Oznámilo to vedení přehlídky, která proběhne 15. až 26. května. Nekonformní filmař Lynch patří mezi stálé oblíbence festivalu v tomto středomořském letovisku, kde získal v roce 1990 hlavní cenu Zlatou palmu za Zběsilost v srdci. Loni si například odvezl cenu za režii snímku Mulholland Drive, který si letos vysloužil Cenu sdružení amerických filmových kritiků a je také nominován na Zlatý glóbus. "Když přijímám předsednictví největšího filmového festivalu na světě, jsem plný nadšení, obav a vědomí odpovědnosti," prohlásil šestapadesátiletý režisér nekonformních filmů (Modrý samet a Lost Highway) a televizních seriálů (Městečko Twin Peaks). Před Lynchem předsedala festivalové porotě v Cannes norská herečka a režisérka Liv Ulmannová, francouzský režisér Luc Besson, jeho kanadský kolega David Cronenberg či francouzská herečka Isabelle Adjaniová. Zbytek poroty letošního festivalu bude oznámen v dubnu.
</TEXT>
</DOC>
<DOC>
<DOCID>LN-20020117074</DOCID>
<DOCNO>LN-20020117074</DOCNO>
<DATE>01/17/02</DATE>
<TITLE>
FILMOVÉ NOVINKY
</TITLE>
<GEOGRAPHY>PRAHA</GEOGRAPHY>
<TEXT>
Do 31. ledna musejí zájemci o účast v mezinárodní soutěži začínajících scenáristů odeslat své práce, aby mohli usilovat o cenu Hartley - Merrill Prize. Podle Barbory Jakubíčkové ze společnosti Proart Production se účast domácím autorům několikrát vyplatila. Na mezinárodním poli bodoval například v roce 1995 Oskar Reif se scénářem k filmu Postel nebo Halina Pawlowská s Díky za každé nové ráno (1993). "Díla budou hodnocena na základě originality námětu a kvality propracování zápletky hlavních postav a dialogů," přiblížila kritéria soutěže Jakubíčková. Výsledky českého kola budou oznámeny do konce února. Vítězný scénář pak má být přeložen do angličtiny a zaslán do USA. Celosvětový vítěz je obvykle znám do 27. června, ceremoniál se každoročně koná v Los Angeles. V porotě českého kola jsou letos například režisér Saša Gedeon, ředitel společnosti Warner Bros. Ladislav Šťastný a programová ředitelka karlovarského festivalu Eva Zaoralová. Scénáře přijímá společnost Proart Production, V Jirchářích 8, 110 00, Praha 1. Vítězové dostávají peněžitou odměnu na rozvoj scénáře, letenku do USA a stipendium na Sundance Institutu v Utahu, kde mohou ve spolupráci s americkými scenáristy dílo dokončit.
PRAHA - Do 31. ledna musejí zájemci o účast v mezinárodní soutěži začínajících scenáristů odeslat své práce, aby mohli usilovat o cenu Hartley - Merrill Prize. Podle Barbory Jakubíčkové ze společnosti Proart Production se účast domácím autorům několikrát vyplatila. Na mezinárodním poli bodoval například v roce 1995 Oskar Reif se scénářem k filmu Postel nebo Halina Pawlowská s Díky za každé nové ráno (1993). "Díla budou hodnocena na základě originality námětu a kvality propracování zápletky hlavních postav a dialogů," přiblížila kritéria soutěže Jakubíčková. Výsledky českého kola budou oznámeny do konce února. Vítězný scénář pak má být přeložen do angličtiny a zaslán do USA. Celosvětový vítěz je obvykle znám do 27. června, ceremoniál se každoročně koná v Los Angeles. V porotě českého kola jsou letos například režisér Saša Gedeon, ředitel společnosti Warner Bros. Ladislav Šťastný a programová ředitelka karlovarského festivalu Eva Zaoralová. Scénáře přijímá společnost Proart Production, V Jirchářích 8, 110 00, Praha 1. Vítězové dostávají peněžitou odměnu na rozvoj scénáře, letenku do USA a stipendium na Sundance Institutu v Utahu, kde mohou ve spolupráci s americkými scenáristy dílo dokončit.
</TEXT>
</DOC>
<DOC>
<DOCID>LN-20020117075</DOCID>
<DOCNO>LN-20020117075</DOCNO>
<DATE>01/17/02</DATE>
<TITLE>
TÝDEN NA OBRAZOVCE
</TITLE>
<TEXT>
Nejen v Americe, ale i v Česku se čas od času najde příležitost upadnout při sledování televize do mdlob, jako se to prý před několika dny přihodilo prezidentu Bushovi. Dokonce není ani nutně zapotřebí preclík, který by nešťastníkovi zaskočil - na to často stačí sám televizní program. Paradoxně přitom největší nebezpečí nehrozí ze strany bezduchých filmů a slabomyslných zábavných pořadů: těch je na českých obrazovkách běžně tolik, že už nikoho překvapit nemohou (maximálně v detailech, jako když v růžku obrazovky u snímku Policejní akademie: Moskevská mise svítí logo veřejnoprávní České televize). Tou nejhorší hrozbou pro zdraví a možná i životy českých diváků je ve skutečnosti nečekaná kvalita, nebo alespoň něco, co se jí blíží. I v uplynulém týdnu se takové okamžiky vyskytly. Vyrazit dech nepřipravenému divákovi (zvlášť tomu, který by snad nešťastnou náhodou přepnul z Country estrády na Nově) snadno mohly dva pokusy mladých režisérů, jež v neděli večer vysílala ČT 1. Ne snad že by šlo přímo o zjevení, k tomu by v obou případech bylo potřeba přece jen ještě něco navíc, hlavně asi výraznější a originálnější sdělení. Ale zejména lyrická etuda Adam a Eva 2001 byla natočena velmi zručně a především s opravdovostí a citem, které z děl mnohých starších profesionálů už dávno vymizely. Příčinou zdravotních obtíží se bezpochyby mohl stát temný nizozemský snímek Charakter (vysílala jej v pondělí večer ČT 2) o tom, jak vštípit dětem ctižádost a lásku ke vzdělání. Oscarový debut Mikea van Diema z roku 1997, zasazený do meziválečného období, dokázal výborně balancovat mezi reálným dobovým příběhem a nemilosrdným freudovským podobenstvím o nerovném soupeření otce a syna. O něco méně nebezpečná, kvalitou však stále mírně nadprůměrná byla v sobotu na ČT 1 romantická komedie Dvě tváře lásky, kterou v roce 1996 režírovala představitelka hlavní postavy Barbra Streisandová. Svou roli osamělé profesorky literatury, která zvítězí sama nad sebou i nad podivnou teorií svého muže o škodlivosti sexu v manželství, zvládla Streisandová přesvědčivě a se zřejmou radostí. Ten, kdo film zhlédl, navíc věděl, o čem o den později v pozoruhodném pokračování cyklu Gen mluví Josef Zíma, když uvádí Barbru Streisandovou jako příklad uvážlivého kameramanského zacházení s herci, kteří přicházejí do let. Preclíkovou příhodu mohou ovšem zavinit i zdánlivé drobnosti, umístěné v programu opravdu nenápadně. Je to například nový záslužný cyklus Mistrovská díla z českých sbírek vysílaný v pátek večer a v neděli dopoledne na ČT 2. Skryt v nedělní podvečerní nabídce ČT 1 běží od počátku ledna taktéž nový cyklus Letopísně, jejž se rozhodně vyplatí sledovat alespoň s jistou pravidelností. Teprve potom se totiž jednotlivé písničky, někdejší hity, propojují ve smysluplný celek, svérázným způsobem mapující proměny české národní mentality v 19. a 20. století. Autor Přemysl Rut si totiž z kdysi módních popěvků úmyslně vybírá jak takové, které si zaslouží trvalou slávu, tak i ty, za něž by se jejich tvůrci i příznivci měli spíše stydět.
</TEXT>
</DOC>
<DOC>
<DOCID>LN-20020117076</DOCID>
<DOCNO>LN-20020117076</DOCNO>
<DATE>01/17/02</DATE>
<GEOGRAPHY>PAŘÍŽ</GEOGRAPHY>
<TEXT>
Hned několik nej - se váže k blížící se premiéře druhého hraného zpracování populárního komiksu o Asterixovi. Po úspěšném filmu Asterix a Obelix se na konci ledna představí nový snímek pod názvem Asterix a Obelix: Mise Kleopatra. Nejnovější zpracování dobrodružství dvou Galů, kteří se baví bojem s Římany, je nejdražším filmem v historii francouzské kinematografie. Snímek, v němž opět hrají Christian Clavier coby Asterix a Gérard Depardieu jako hromotluk Obelix, přišel na 45 milionů eur. Na přelomu ledna a února se podle časopisu Le Film francais začne film najednou promítat téměř ve čtvrtině všech francouzských kinosálů, když do distribuce půjde přes 900 kopií. Asterix tak ve Francii překoná dosud rekordní distribuci Pána prstenů, který zde koluje v 869 kopiích, i Harryho Pottera s 868 kopiemi. V roli Kleopatry se představí italská kráska Monica Bellucciová, Julia Caesara si zahrál režisér Alain Chabat. Film slibuje řadu velkých scén a speciálních efektů, z nichž si Chabat nejvíce cení animace účinků magického nápoje.
</TEXT>
</DOC>
<DOC>
<DOCID>LN-20020117077</DOCID>
<DOCNO>LN-20020117077</DOCNO>
<DATE>01/17/02</DATE>
<TITLE>
Akční hvězda Jet Li k nám přichází ve svém čtvrtém americkém snímku s názvem Jedinečný
</TITLE>
<TEXT>
Pro jednoho z nejuznávanějších filmových mistrů asijských bojových umění jde o další tvrdou zkoušku, a to hned ve dvou směrech. Nejenže se po průměrných titulech Romeo musí zemřít a Kiss of the Dragon snaží za každou cenu dostát své pověsti nového boha kung-fu filmů, ale také musí ve filmu Jamese Wonga vybojovat svůj boj tváří v tvář sobě samému.
Jednou z největších zajímavostí Jedinečného je fakt, že v něm Jet Li vystupuje v ústřední dvojroli. Nejprve se objeví jako Gabriel Yulaw, zcyničtělý bastard, dříve pracující jako speciální agent pro společnost MVA, která hlídá červí díry mezi jednotlivými vesmíry. Jak totiž ví každé malé dítě - a teď už i my - náš vesmír není vůbec osamocený. Takových vesmírů existuje asi sto dvacet. A všechny jsou si podobné jako vejce vejci. Jeden z nich však představuje jakousi kontrolní autoritu mezi ostatními. Právě odsud zmíněná agentura MVA pochází a má za úkol střežit tajemné průchody mezi zrcadlovými světy. Ovšem Yulawa napadlo, co by se stalo, kdyby každý ze zmíněných prostorů na vlastní pěst navštívil a všechny své klony prostě vystřílel. Pokud se totiž síla a energie zemřelých Yulawů rozdělí rovnoměrně mezi pozůstalé, stane se poslední z nich nejspíš bohem. Brzy je Yulaw téměř u cíle. Jeho síla, mrštnost i ostatní schopnosti přesáhly lidské možnosti. V každé ruce zvedne motorku, skáče mnohametrovými skoky, uhýbá před kulkami. Ale zbývá ještě jeden dvojník. Nic zatím netuší, ale rozhodně se svému vražednému stínu ve všem vyrovná.
</TEXT>
<HEADING>
Promarněný talent?
</HEADING>
<TEXT>
Letos osmatřicetiletý Jet Li vstoupil na území amerického filmu rolí "záporáka" ve čtvrtém pokračování Smrtonosné zbraně. Svým charizmatem a bojovými schopnostmi málem zastínil oba hlavní "klaďasy". Zdálo se, že na hvězdnou hongkongskou minulost naváže ještě zářivější americká budoucnost a šéfové studií se předháněli, aby byl nový asijský poklad řádně využit. Jenže oba následující filmy Jeta Liho svět filmové akce vzhůru nohama neobrátily. A Jedinečný? Sotva. Postavit proti muži, jemuž se v popularitě může rovnat snad jen Jackie Chan, jeho samého, není vůbec špatný výchozí nápad. Kdyby ovšem Wongova bojová hra na záměny nepostrádala alespoň špetku vynalézavosti. Můžeme jen snít, jak by se tváří v tvář tématu Jedinečného zachoval například kolega John Woo. Scenáristé Morgan a Wong prostě patrně doufali, že co filmu chybí na fabuli, to dotáhne akce a "to ostatní". Ani to však nevyšlo úplně. Poctivé "akční maso", navíc vyšperkované téměř matrixovskými triky, sice obstojí, ovšem zábavně nepochopitelná sci-fi historka, na níž děj filmu stojí, počinu spíše podráží nohy. Jinými slovy divákovi vnucuje dojem, že sleduje zboží podřadnější, než by se na "podívanou s Jetem Lim" slušelo.
</TEXT>
<HEADING>
Když akční hvězda "hraje"
</HEADING>
<TEXT>
I když je tempo od úvodních titulků špičkové, hlavní hvězda si v druhé půli filmu škodí zejména sázením na dojímavé drama se zemřelou ženou pronásledovaného policisty Gabea. Takže: přestává dávat rány a snaží se za pomocí slzopudné atmosféry "hrát". Ovšem uspět podobným způsobem u divácké základny filmů typu Jedinečný by byl předem ztracený boj i pro pohledná shakespearovská esa s melancholickýma očima, natož pro Jeta Liho. Asijský démon by se měl rychle rozmyslet. Buď se konečně objeví ve filmu hodném jeho specifického génia, anebo jeho kariéru pevně sevřou hranice malých filmů pro jasně vymezenou skupinku nekritických fanoušků. A to by byla škoda. Protože potenciál Jeta Liho je vskutku - jedinečný.
Jedinečný (The One)
USA 2001
Scénář: Glen Morgan, James Wong
Režie: James Wong
Kamera: Robert McLachlan
Hudba: Trevor Rabin
Hrají: Jet Li, Carla Guginoová, Delroy Lindo, Jason Statham a další
Distribuce v ČR: Falcon
</TEXT>
</DOC>
<DOC>
<DOCID>LN-20020117078</DOCID>
<DOCNO>LN-20020117078</DOCNO>
<DATE>01/17/02</DATE>
<TITLE>
V Příběhu tajemného psaní vypravuje Jaroslava Janáčková o pramenech a genezi bestselleru Boženy Němcové
</TITLE>
<TEXT>
Před sto čtyřiceti lety (21. 1. 1862) zemřela Božena Němcová. Její dílo i dosud nerozluštěné záhady jejího života jí zajistily nesmrtelnost. Badatelský zájem o Němcovou neustává ani na prahu 21. století.
Erudovaná literární historička Jaroslava Janáčková (nar. 1930) se ve své nové knižní práci nazvané Příběh tajemného psaní (O pramenech a genezi Babičky) vrátila k vlastnímu komentáři, jímž doprovodila edici Babičky v České knižnici (1999). Sama na "východisko pro Příběh tajemného psaní" upozorňuje, takže čtenář by neměl být zaskočen zjištěním, že si dnes koupil zčásti to, co už v knihovně má. Ano, nová práce je na půdorysu té starší postavena, avšak není její neinvenční kopií. Rozšiřuje ji, obohacuje a završuje. Janáčková líčí okolnosti vzniku Babičky, poutavě vykreslujíc spisovatelčinu osobnost a lidi v jejím okolí. Spolehlivá znatelka literárního kontextu (přesvědčivý výklad o návaznosti Babičky na Erbenovu Kytici) i dobového společenského klimatu šla do korespondence i předchozích děl Němcové (do Babičky autorka promítla motivy ze své poezie i literární publicistiky), sáhla po německé verzi Babičky, vydané ještě za spisovatelčina života, i po méně známé autorčině "pohádce" Viktorka. Při této literárněhistorické výpravě Janáčkovou zajímaly "prameny zčásti jen tušené, odvozované ze širšího společensko-přátelského milieu, v němž Babička vznikala, zčásti doložitelné konkrétními texty". Musíme bohužel litovat, že pěknému textu ublížilo editorské lajdáctví. Tiskové chyby vytvořily podivné různočtení, jednou je řeč o "Čermákové-Sluhové" (s. 22), podruhé o "Čermákové-Slukové" (s. 154), ze současné lingvistky "Ireny Vaňkové" (s. 65), se nakonec stala "Irena Vaňová" (s. 156), tu a tam potkáme rozdělené slovo uprostřed řádky ("po-dle" - s. 64, "krkonošského" - s. 67), čteme i "nastěstí" (s. 112), ba dokonce: "Aby svůj objev doložil, připojil Šember k nahlédnutí několik dopisů B. Němcové Klácelovi..." (s. 35) Ta věta snad má znít: "Aby Klácel svůj objev doložil, poslal Šemberovi k nahlédnutí několik dopisů, které od Němcové dostal." O to nic. Studie Jaroslavy Janáčkové je sugestivní pozvánkou do literárního světa Boženy Němcové. Zatím stále ještě platí, že v Babičce - stejně jako v Erbenově Kytici - si "s údivem čte jak čtenář z hranic dětství, tak i ten nejzkušenější".
Jaroslava Janáčková: Příběh tajemného psaní
O pramenech a genezi Babičky
Akropolis, Praha 2001, 160 str.
</TEXT>
</DOC>
<DOC>
<DOCID>LN-20020117079</DOCID>
<DOCNO>LN-20020117079</DOCNO>
<DATE>01/17/02</DATE>
<TITLE>
Zodpovědný analytik domácí i exilové literatury
</TITLE>
<TEXT>
Kritik, překladatel a editor Milan Jungmann, muž, s jehož jménem je spojena nejslavnější doba Literárních novin, emeritní předseda Obce spisovatelů, se zítra dožívá 80 let.
PRAHA - Narodil se v hornické rodině v Hořanech na Mostecku, od roku 1938 žije v Praze. Za německého protektorátu pracoval jako knihovník na ministerstvu osvěty, manuální práci poznal při totálním nasazení v ČKD. Vysokoškolská studia literární, filozofická a estetická završil v roce 1950, před půlstoletím se dal na dráhu redaktorskou. Roku 1955 nastoupil do Literárních novin - a s týdeníkem, jenž sehrál důležitou roli už ve druhé polovině 60. let a hlavně v jejich závěru, spojil čtrnáct let života. Právě Jungmann stál v čele redakce, když byla v létě 1968 zveřejněna proslulá výzva Ludvíka Vaculíka 2000 slov. V letech husákovské normalizace patřil Milan Jungmann mezi spisovatele nemilosrdně umlčené. Po deset let pracoval jako čistič výloh, k literatuře se mohl pod svým jménem vyjadřovat pouze na stránkách samizdatového a exilového tisku. Snad jako jediný z kritiků komentoval české písemnictví nejen domácí (oficiální i podzemní), nýbrž také exilové. Byl to Milan Jungmann, kdo jako první ze samizdatového ghetta vznesl kritické připomínky k exilové tvorbě mezitím už světově proslulého Milana Kundery. Otevřel tak debatu, jež provází Kunderovu prozaickou tvorbu až do současnosti. Po roce 1989 se Jungmann do obnovených Literárních novin na šéfredaktorské místo z vlastního rozhodnutí nevrátil (roku 1990 se stal předsedou Obce spisovatelů), publikoval v nich však řadu příspěvků. Pro dějiny české literatury uplynulého věku jsou důležité Jungmannovy soubory kritických studií Obléhání Tróje (Praha 1969) a Cesty a rozcestí (Londýn 1988). Svou životní dráhu rekapituloval jubilant - publicisticky aktivní i na prahu devátého decennia - ve vzpomínkách Literárky - můj osud (Brno 1999).
</TEXT>
</DOC>
<DOC>
<DOCID>LN-20020117080</DOCID>
<DOCNO>LN-20020117080</DOCNO>
<DATE>01/17/02</DATE>
<TITLE>
Atlantida: Tajemná říše (USA) 73 %
</TITLE>
<TEXT>
Bájná Atlantida opravdu existovala a mladý topič v muzeu Milo se stal členem podmořské výpravy, která odhalí její dávná tajemství.
</TEXT>
<HEADING>
Belphegor-Fantom Louvru (Francie) 49 %
</HEADING>
<TEXT>
V hororovém příběhu vstoupí do Sophie Marceauové duch Belphegor, přebývající v egyptské mumii. Vše se odehrává ve zdech pařížského Louvru.
Člověk v zoo (Dánsko, Británie, ČR, Nizozemsko) 50 %
Komorní drama z občanské války na Balkáně. V hlavní roli mrzouta Ludoviče Sam Neill jako hlídač z místní zoo a muž s dobrým srdcem.
Deník princezny (USA) 40 %
Studentka Mia zdědí - v romantické komedii královský trůn. Z třídní ošklivky se musí proměnít vokouzlující princeznu.
Divoké včely (ČR) 74 %
Hořká komedie režiséra Bohdana Slámy o životě lidí v zapadlém koutě severní Moravy s Tatianou Vilhelmovou a Michaelem Jacksonem
</TEXT>
<HEADING>
England! (Německo) 52 %
</HEADING>
<TEXT>
Příběh mladého Rusa, který chce přes Německo emigrovat do Anglie, ale brání mu vlastní minulost. V jedné z hlavních rolí Aňa Geislerová.
</TEXT>
<HEADING>
Honem! Honem! (Švédsko)
</HEADING>
<TEXT>
Úsměvný film o trampotách dvou přátel - Švéda Manse, který má problémy s erekcí, a syna arabských přistěhovalců Rora, jenž se má oženit proti své vůli.
Jako kočky a psi (USA) 61 %
Zlotřilého kocoura Zvonečka a jeho kočičí gang může v rodinné komedii zastavit jedině agent Lou - psí agent začátečník.
</TEXT>
<HEADING>
Jeepers Creepers (Německo, USA) 60 %
</HEADING>
<TEXT>
Mladý pár se v hororu režiséra Victora Salvy pokouší odhalit, kdo je tajemný muž se sekerou a co se odehrává v podzemní jeskyni.
Kandahar (Irán)
Film světoznámého íránského režiséra Mohsena Makhmalbafa se odehrává v současném Afghánistánu. Pouť vyprahlou zemí jako symbolické drama.
Karu Suda Medvědí srdce (Estonsko, Rusko, Německo, ČR) 48 %
Mladý lovec Niko se pokouší porozumět široké a chladné duši tajgy v dobrodružném příběhu ze sibiřských plání.
</TEXT>
<HEADING>
Kdo s koho (USA) 69 %
</HEADING>
<TEXT>
Robert De Niro a Edward Norton se společně pustí do krádeže století. Ani jeden z nich se však o lup nechce dělit.
Lužinova obrana (Británie, Francie)
Šachový velmistr Lužin přijíždí do Itálie sehrát svou životní partii a potkává zde životní lásku. Obojí ale vyhrát nemůže.
Mach, Šebestová a kouzelné sluchátko (ČR, Čína) 51 %
Kreslení školáci Mach a Šebestová se za pomoci kouzelného sluchátka vypraví do skutečného světa lidí a zažijí mnohá dobrodružství.
</TEXT>
<HEADING>
Mandolína kapitána Corelliho (Británie, USA) 64 %
</HEADING>
<TEXT>
Nicolas Cage se jako kapitán italského vojska za 2. světové války vylodil na řeckém ostrově a získal si srdce místních obyvatel.
</TEXT>
<HEADING>
Neříkej ani slovo (USA) 66 %
</HEADING>
<TEXT>
Michael Douglas hraje v temném thrilleru psychiatra, kterého pacientka zaplete do podivné hry. V sázce je život jeho vlastní dcery.
Nevěra (Švédsko, Itálie, Německo) 68 %
Téma tragického milostného trojúhelníku tentokrát natočila Liv Ulmannová podle upraveného scénáře Ingmara Bergmana.
</TEXT>
<HEADING>
Operace: Hacker (USA) 64 %
</HEADING>
<TEXT>
John Travolta jako bývalý špion zná cestu k vládním kontům, aby se však peněz zmocnil, potřebuje nejlepšího hackera na světě.
Pán prstenů: Společenstvo prstenu (USA, Nový Zéland) 96 %
Nejočekávanější film letošního roku - zfilmování prvního dílu slavné fantasy trilogie J. R. R. Tolkiena Pán prstenů.
</TEXT>
<HEADING>
Pravá blondýnka (USA) 62 %
</HEADING>
<TEXT>
Reese Witherspoonová je typická blondýnka, kterou kvůli její nízké inteligenci opustí chlapec. Rozhodne se ho získat zpět a vydává se studovat práva na Harvard.
Prci, prci, prcičky 2 (USA) 63 %
Hrdinové, kteří se před rokem snažili ztratit panictví, se opět scházejí. Hlavním humorným prvkem bude tentokrát vteřinové lepidlo.
</TEXT>
<HEADING>
Prokletí žlutozeleného škorpiona (USA) 81 %
</HEADING>
<TEXT>
Woody Allen jako pojišťovací agent v New Yorku 40. let dokáže vstoupit do podvodníkova mozku. Díky síle žlutozeleného škorpiona ale podvodník vstoupí do jeho vlastní mysli.
Přízračný svět (USA) 83 %
Filmová podoba kultovního amerického komiksu je existenciální komedií o dvou kamarádkách konzervativní Rebecce a potrhlé rebelce Enid.
Sejměte Cartera! (USA) 51 %
Sylvester Stallone v roli drsňáka Cartera se v akčním filmu vrací do rodného Seattlu, aby pomstil smrt svého bratra.
</TEXT>
<HEADING>
Scary movie 2 (USA) 33 %
</HEADING>
<TEXT>
Pokračování úspěšné teenagerovské komedie si tentokrát bere na mušku filmy jako Vymítač ďábla, Hannibal, Poltergeist, ale také třeba Charlieho andílci.
</TEXT>
<HEADING>
Skleněný dům (USA) 51 %
</HEADING>
<TEXT>
Po smrti rodičů se Ruby a její bratr dostanou k rodinným přátelům Glassovým. Teta a strýc jsou ale nebezpeční psychopati toužící po penězích zživotní pojistky Rubiných rodičů.
Synův pokoj (Itálie) 70 %
Vítězný film filmového festivalu v Cannes vypráví o psychiatrovi z malého města, kterému se po zmizení syna hroutí svět.
</TEXT>
<HEADING>
To je mé tělo (Francie) 50 %
</HEADING>
<TEXT>
Hlavním hrdinou kontroverzního snímku je pětatřicetiletý Lyle, který se po letech neplodného manželství seznámí s mladičkou Juliette a naváže sní velmi otevřený sexuální vztah.
Training Day (USA) 59 %
Policista Jake Hoyt musí za jeden den dokázat, že se hodí pro práci u losangeleské protidrogové jednotky.
</TEXT>
<HEADING>
Zoolander (USA) 74 %
</HEADING>
<TEXT>
Ben Stiller jako režisér i hlavní hrdina v bláznivé komedii o natvrdlém supermodelovi, který dostal tajný úkol - zavraždit ministerského předsedu Malajsie.
* Hodnocení čtenářů měsíčníků Cinema. Průměr z procent, která filmu udělili čtenáři v anketě na webové stránce www.cinema.cz (maximum je 100 %). Údaj je k 15. lednu.
</TEXT>
</DOC>
<DOC>
<DOCID>LN-20020117081</DOCID>
<DOCNO>LN-20020117081</DOCNO>
<DATE>01/17/02</DATE>
<TITLE>
Jihočeské divadlo v Českých Budějovicích a pražský Činoherní klub uvádějí Portugálii
</TITLE>
<TEXT>
Hru Portugálie současného maďarského autora Zoltána Egressyho viděli poprvé domácí diváci v roce 2000 na plzeňském festivalu Divadlo v nastudování souboru Katóna Színház.
Maďaři podle Portugálie natočili i film, hrála se na Slovensku i v Rakousku a zdá se, že ani jejímu vítěznému tažení po českých scénách nestojí nic v cestě. Nejrychlejší byli v ostravském Národním divadle moravskoslezském, kde Portugálii stihli uvést v české premiéře na závěr sezony 2000/01. V listopadu loňského roku (30. 11.) k Ostravě přibylo Jihočeské divadlo v Českých Budějovicích a pražský Činoherní klub hru uvedl těsně před Vánocemi (22. 12.). Poetika hry se totiž vcelku příjemně odlišuje od současných dramatických pokusů - autor vytváří groteskní obraz každodenní reality jedné smyšlené vesnice, z níž je do hlavního města daleko jako na Kamčatku. V hospodě se setkávají místní štamgasti, kteří potřebují utlouct čas. Příchod mladého muže, který se ve vesnici zastaví před cestou do vysněného Portugalska, sice nakrátko ovlivní jejich osudy, ale zásadní změnu nepřinese, každý zůstává bezmocně trčet ve své ulitě. Jenže přes všechny klady, jako jsou obratně vystavěné dialogy, vtipné gagy a bonmoty, hra slibuje víc, než může splnit. Zápolení smutných a bizarních hrdinů je místy až příliš chtěné, do diváků se od počátku a bez ohledu na zákony kompozice hustí stěžejní myšlenka: nikdo nedokáže uniknout šedi a nehybnosti. Banálnost této situace záměrně odlehčuje humorná forma, ale že by se tu nějak zásadně otevíralo obecnější téma lidské samoty a stesku (jak se píše v programu k inscenaci Činoherního klubu), lze s úspěchem pochybovat. Půvab Portugálie spočívá především v přesném vylíčení atmosféry umaštěné hospody a s ní souvisejících okolností. Především pak autor mistrně vystihuje bezútěšné pinožení různě pochroumaných typů a týpků, které je směšné, trapné i sobecké, ale hledat v něm hlubokou tragiku života dost dobře nelze. Jde o nápaditě rozehraný žánrový obrázek se všemi komediálními atributy, méně už o sondu do postkomunistické současnosti. Opilci a ztroskotanci jsou věční, i když pochopitelně příslušný stav společnosti chandru podporuje.
</TEXT>
<HEADING>
Každý gag se musí prodat
</HEADING>
<TEXT>
O křehce udržované rovnováze hry vypovídá i její značná závislost na úrovni hereckých výkonů. Mohou ji povýšit na smutnou grotesku, ale také velmi lehce srazit do podbízivých nížin komunálního humoru. Touto cestou se vydal v Českých Budějovicích režisér Martin Glaser, který komiku hry stupňuje do drasticky vyhrocených poloh a každá vulgarita a gag se tu musí patřičně prodat. I přesto se posedávání a chlastání alkoholu a s ním spojené humory místy zdají nekonečné, hrubozrnné pointy nejasné či předvídatelné. Režie také většinou lpí na těžkopádném jevištním realismu, který zejména při změnách prostředí vyznívá neobratně, nehledě na stálé propady tempa. Snaha ozvláštnit děj snovou sekvencí, kdy se ústřední pár Mašle a Drobek vznášejí na kole, pak působí cizorodě. Mašle v podání Lenky Krčkové je pouze jemná, půvabná porcelánová panenka, její trápení a zklamání ani v náznacích nevyplave na povrch. Podobně i Drobek (Martin Davídek) působí nezáživně a jeho psychologické motivace jsou nejasné. Postava primitiva Řepy svádí k prvoplánové stylizaci a Martin Hruška se také dál nedostal, stejně jako Roman Nevěčný (Kolík), jehož komediální kreace patří spíš do televizní estrády. Inscenace ovšem má jednoho přesně pojatého smutného hrdinu. Je jím opilec Satanáš Petra Hanuse, který s rádiovkou na hlavě a s bloumavě přihlouplým výrazem konzumuje frťany a mumlá cosi sám k sobě. Je prototypem alkoholického nešťastníka, který už dávno přestal vnímat okolní svět. Ve chvilkách, kdy je aspoň částečně při vědomí, nevěřícně ohledává terén a jeho ubohost dojímá i odpuzuje zároveň.
</TEXT>
<HEADING>
Zbytečný patos
</HEADING>
<TEXT>
Režisér Ivo Krobot v Činoherním klubu se pokusil zdůraznit psychologické předivo hry, ale ani on nedospěl k přesvědčivému výsledku. Jako by v té síti okázale splétané z životních deziluzí a proher hrdinové uvízli a nemohli dál. Odněkud zezadu se pak na jeviště vetřel nepatřičný patos. Mnoho mu také neprospěla hudba Vladimíra Franze, zasmušile dramatická a pro Egressyho hrdiny nepatřičná. Nicméně je tu několik zajímavých hereckých výkonů a tam, kde se režie nenechala strhnout k čechovovsky laděné dušezpytné atmosféře, i zajímavě řešené situace s nadhledem. Vtipně a s nadsázkou, která otevírá i další významy, vychází například pasáž, kdy se hospoda pouze hereckou akcí změní v přírodní scenérii u rybníka. Sálající vedro a zmrtvělou atmosféru odehraje Pavel Kikinčuk jako Kolík s odzbrojující autenticitou. Zajímavě lomenou postavu vytváří Veronika Žilková jako jeho ordinérní manželka Jituš. Její směšné počínání, stálý stav opileckého rozjaření a vulgárnost se odrážejí od bolavé touhy změnit sebe i svůj život. Dialog této životem opotřebované dvojice kontrastuje s milostným vrkáním Mašle a Drobka právě prožívajících svou romanci. Propojováním dialogů režie nenásilně ironizuje jejich vyznění a výmluvně předjímá další vývoj. Ostatně Ondřej Sokol se jako Drobek představil v nejlepším světle. Je civilní a přirozený, má smysl pro sebeironii a také se obejde bez pitvavě zaumných póz, které by otevíraly jeho nitro. Od počátku budí nedůvěru, je to obyčejný mladý kluk, trochu sobec a "vejtaha" z města, který snad ani netuší, co by mohl způsobit. Vcelku dobře se doplňuje s Annou Bendovou, která když zrovna nemusí nyvě třeštit pohled, zahraje Mašli ve stejném duchu. Zato postava Řepy se nevyvedla ani v jedné inscenaci. Matěj Dadák obdobně jako kolega v Českých Budějovicích svého primitiva "akčně" přehrává a z laciné stylizace šestákového frajera se dostane jen v několika málo situacích. I Mojmír Maděrič jako opilec Satanáš působí dojmem, že zatím jen zkouší etudu na dané téma a ke všemu mu to ani moc nejde. O Portugálii se opakovaně psalo, že má hrabalovskou poetiku, že jde o "českou" hru. Na první pohled by se nějaké styčné body našly, ale autor nedokáže překročit hranici pouhého ironického pozorování. Hrabal i jeho skuteční následovníci mají však něco navíc. Třeba přirozenou schopnost vcítění, hravost, fantazii...
Zoltán Egressy: Portugálie
Překlad: Taťána Dimitrová
Režie: Martin Glaser
Scéna a kostýmy: Jaroslav Milfajt
Jihočeské divadlo České Budějovice, premiéra 30. 11. 2001
Režie: Ivo Krobot
Scéna: Jan Štěpánek
Kostýmy: Andrea Králová
Hudba: Vladimír Franz
Činoherní klub Praha, premiéra 21. 12. 2001
</TEXT>
</DOC>
<DOC>
<DOCID>LN-20020117082</DOCID>
<DOCNO>LN-20020117082</DOCNO>
<DATE>01/17/02</DATE>
<TITLE>
DIVADELNÍ NOVINKY
</TITLE>
<GEOGRAPHY>PRAHA</GEOGRAPHY>
<TEXT>
Divadla z Bratislavy, Martina a Košic vystoupí na festivalu Slovenské divadlo v Praze, jehož sedmý ročník se uskuteční od 18. do 24. února. "Předprodej vstupenek jsme už zahájili, dvě z devíti představení jsou prakticky vyprodána," řekla Hana Heřmánková z Divadla Bez zábradlí, které tuto přehlídku pořádá s občanským sdružením Adria a hlavním městem Prahou. Zahajovacím představením budou Scény z manželského života Ingmara Bergmana. Vladimír Strnisko inscenaci nastudoval na Malé scéně Slovenského národního divadla v Bratislavě s Annou Javorkovou a Jozefem Vajdou v hlavních rolích. Mezi hostujícími soubory budou i Astorka - Korzo'90, Radošinské naivní divadlo, Studio L+S a GUnaGU z Bratislavy, Divadlo SNP z Martina a Státní divadlo Košice. Nad festivalem, jehož rozpočet se pohybuje kolem dvou milionů korun, převzali záštitu premiéři obou zemí a primátoři Prahy a Bratislavy. "Publiku chceme představit inscenace, které Praha ještě neviděla," uvedla Heřmánková. Nápad libeňského Divadla pod Palmovkou, které každý měsíc dává na svém jevišti prostor jednomu slovenskému souboru, Heřmánková nepovažuje za konkurenci. "Jsem ráda, že se po Praze rozkřikne, že se na Slovensku hraje dobré divadlo," dodala. Kromě zahajovacího představení patří k magnetům letošního programu inscenace Müllerova Kvarteta v podání bratislavské Astorky, za kterou Zita Furková a Vladimír Hajda získali prestižní herecké ceny.
PRAHA - Divadla z Bratislavy, Martina a Košic vystoupí na festivalu Slovenské divadlo v Praze, jehož sedmý ročník se uskuteční od 18. do 24. února. "Předprodej vstupenek jsme už zahájili, dvě z devíti představení jsou prakticky vyprodána," řekla Hana Heřmánková z Divadla Bez zábradlí, které tuto přehlídku pořádá s občanským sdružením Adria a hlavním městem Prahou. Zahajovacím představením budou Scény z manželského života Ingmara Bergmana. Vladimír Strnisko inscenaci nastudoval na Malé scéně Slovenského národního divadla v Bratislavě s Annou Javorkovou a Jozefem Vajdou v hlavních rolích. Mezi hostujícími soubory budou i Astorka - Korzo'90, Radošinské naivní divadlo, Studio L+S a GUnaGU z Bratislavy, Divadlo SNP z Martina a Státní divadlo Košice. Nad festivalem, jehož rozpočet se pohybuje kolem dvou milionů korun, převzali záštitu premiéři obou zemí a primátoři Prahy a Bratislavy. "Publiku chceme představit inscenace, které Praha ještě neviděla," uvedla Heřmánková. Nápad libeňského Divadla pod Palmovkou, které každý měsíc dává na svém jevišti prostor jednomu slovenskému souboru, Heřmánková nepovažuje za konkurenci. "Jsem ráda, že se po Praze rozkřikne, že se na Slovensku hraje dobré divadlo," dodala. Kromě zahajovacího představení patří k magnetům letošního programu inscenace Müllerova Kvarteta v podání bratislavské Astorky, za kterou Zita Furková a Vladimír Hajda získali prestižní herecké ceny.
</TEXT>
</DOC>
<DOC>
<DOCID>LN-20020117083</DOCID>
<DOCNO>LN-20020117083</DOCNO>
<DATE>01/17/02</DATE>
<TITLE>
Renomovaný a oblíbený autor ilustrací pro děti a animovaných filmů maloval i pozoruhodná plátna
</TITLE>
<TEXT>
Výběr z pestré tvorby malíře a kreslíře Jiřího Kalouska představuje v těchto dnech pražská Galerie Vltavín.
PRAHA - Nejen Dorotku a papouška, sněžného muže Huga či Detektiva Štiku, ale například také Hrádeček Václava Havla zpodobnil předčasně zemřelý výtvarník Jiří Kalousek (1925 - 1986). Proslavil se především díky vynikající ilustrátorské tvorbě, ta však jen neprávem poněkud zastiňuje jeho samostatná malířská díla. Absolvent Vysoké školy uměleckoprůmyslové, žák Františka Muziky a Antonína Pelce ilustroval první knihu v roce 1958, o sedm let později se podílel na svém prvním animovaném filmu. Za svůj život stihl ilustrovat více než šedesát knižních titulů a spolupracoval na patnácti filmech. Kromě toho ovšem také maloval, a to mnohdy zcela odlišným stylem, než jaký je typický pro jeho kreslířskou tvorbu. Zejména zpočátku bohatě citoval meziválečnou avantgardu kubisty, surrealisty i konstruktivisty. Iv jeho malířském díle je ovšem často přítomen anekdotický humor, přestože pamětníci vesměs tvrdí, že za bariérou veselých nápadů se často skrývalo vnitřní napětí. "Malování je způsob, kterým reaguji na svět kolem sebe," napsal sám Kalousek v textu, který byl zveřejněn při příležitosti jedné z jeho výstav v polovině osmdesátých let. "Svými obrazy beseduji s dětmi, povídám si s dospělými o věcech, které obě strany zajímají, líčím své pocity z mlhavých rán, vzpomínám na věci minulé, poslouchám zprávy ze světa, vznáším otázky a sám sobě i jiným odpovídám. Proto se mi zdá, že musím malovat. Nejsem však krajinář ani portrétista. Nejsem žánrový malíř a ani malíř pokojů. Jsem malíř neklidu v sobě." Muž mnoha zájmů (zabýval se mj. filologií, ale také fyzikou a chemií) se nevyhýbal ani politickým či ve své době politicky chápaným tématům. K jeho oblíbeným motivům patřila například strážní budka. Doslova les těchto malebných, a zároveň výhrůžných domečků obklopuje hrad Trosky na obraze Český ráj z roku 1982. Strážní budka doplňuje i obraz z téhož roku s názvem Bílý dům v šedivé krajině. Zpodobněný dům je ve skutečnosti Hrádeček Václava Havla, nacházející se nedaleko Kohoutova, kde Kalousek pobýval. Současná výstava představuje výběr jak z ilustrátorské, tak malířské tvorby Jiřího Kalouska. Zhlédnout ji je možné do osmého února.
</TEXT>
</DOC>
<DOC>
<DOCID>LN-20020117084</DOCID>
<DOCNO>LN-20020117084</DOCNO>
<DATE>01/17/02</DATE>
<TITLE>
říká malíř Ján Mančuška, který představuje "nové pražské sídliště"
</TITLE>
<TEXT>
V Galerii Václava Špály vystavuje do 3. února 2002 Ján Mančuška (narozen 1972) svůj projekt Praha 13.
LN: "Špálovka" je v mnoha ohledech důležitá meta. Ale prosadit se v mezinárodním kontextu je pro českého umělce složitější. Státní instituce nedělají pro kvalitní umění téměř nic. Výsledkem je i to, že pro velkou část veřejnosti současné umění zkrátka neexistuje a pro zahraniční publikum i umělecké kurátory je Česká republika velmi nevýrazným místem na mapě. Jakou s tím máte zkušenost?
Jedním z důvodů, proč je české umění v zahraničí v zásadě neúspěšné, je převládající konzervativní myšlení ve vztahu k umění, a to jak u široké veřejnosti, tak ve většině zainteresovaných institucí. Dokladem je naprosto tristní situace na Akademii výtvarných umění. V institucích i na umělecké scéně působí osobnosti, je jedno jestli z generace 60., 70., nebo již i 80. let, které jsou frustrované z pocitu vlastní nedoceněnosti a vědomě devastují kulturní prostředí. Výsledkem je, že umělci, kteří se snaží o svobodný tvůrčí přístup, musí donekonečna znovu hájit stanoviska, která jsou ve světě již dávno běžná. Dalším důvodem je vedle neexistujícího trhu téměř totální absence české výtvarné kritiky a teorie, jež by ve zpětné vazbě nutila umělce přesněji a srozumitelněji formulovat problémy, kterými se zabývají.
LN: Nemyslíte si tedy, že by v Česku nevznikalo dobré umění?
Ne. Naopak - možná to bude znít trochu odvážně - považuji některé věci za velmi kvalitní i v zahraničním kontextu. Internacionální umělecká scéna je však do značné míry politika. Účast umělců na velkých výstavách je podrobena různým tlakům a lobby. Dokud zde nebude existovat galerie, která bude mít na takových přehlídkách umění své samozřejmé zastoupení, pokud zde nebude kurátor, který bude ovlivňovat výběr umělců, nebo nebude-li zastupovat nějakou naši přední instituci mezinárodně respektovaná osobnost, má české umění malou šanci se prosadit.
LN: Ve svém díle reflektujete typické sociální prostředí - paneláky, víkendové chatky, tělocvičny a každodenní stereotypy naší orientace v nejbližším prostoru, např. v intimitě domácnosti. A to hravým a kutilským způsobem, který je blízký česko-slovenské povaze. Je za tím i nějaká hlubší, třeba kriticky zamířená idea?
Rád bych se ohradil vůči slovu hravý. Jak si je vysvětluji já, jde o formální improvizaci bez jasného postoje, a to je pro mne nepřijatelné. Jedním z důvodů, proč pracuji s tím, co jste nazval sociální prostředí, je navození situace, díky které je možné vniknout do problému, který mě zajímá. Každý má přece vlastní zkušenost s tím, co to je panelák. Pokud jde o kutilství, tento fenomén mě zajímá jinak než ve smyslu koloritu. Můj postoj má blíž k něčemu, co se kdysi možná nazývalo l'Art Brut. Jde o určitou obsesi - chopit se nejbližších předmětů, například vatových tamponů, a sestavit z nich židli, stejně velkou, skoro opravdovou. Proč by nemohla být židle z vatových tyčinek? Židle může být z čehokoli, z dětské stavebnice, z papíru, a stále je to židle. To přece není žádná jistota, že židle je většinou ze dřeva a že se na ní musí dát sedět. Funkčnost není podmínkou toho, jak věci nazýváme. Z jiné strany jde vlastně o princip konceptualizace, kontext je snad nový.
</TEXT>
</DOC>
<DOC>
<DOCID>LN-20020117085</DOCID>
<DOCNO>LN-20020117085</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Slovenský institut v Praze připravil rozsáhlou výstavu nejenom scénografického díla nejlepšího slovenského scénografa devadesátých let Aleše Votavy. Vernisáž výstavy se koná 24. ledna v prostorách institutu v Purkyňově ulici na Novém Městě. Významný výtvarník Aleš Votava zemřel ve věku 38 let loni v květnu. Ještě měsíc předtím, v dubnu 2001, přebíral v Praze Cenu Alfréda Radoka za nejlepší scénografii v operní inscenaci Národního divadla Tosca v režii V. Morávka. Tentýž režisér přizval Votavu ke spolupráci i na další inscenaci Jiráskovy Lucerny rovněž v Národním divadle, jejíž premiéry v listopadu loňského roku se však tvůrce scény už nedožil. Výstava s názvem Aleš Votava Scéno/foto/grafie in memoriam ve Slovenském institutu potrvá do 24. února.
</TEXT>
</DOC>
<DOC>
<DOCID>LN-20020117086</DOCID>
<DOCNO>LN-20020117086</DOCNO>
<DATE>01/17/02</DATE>
<TITLE>
Na festivalu v Park City se objevuje čím dál více superhvězd
</TITLE>
<TEXT>
V neděli bude v utažském Park City vyhlášením cen zakončen prestižní americký festival nezávislého filmu Sundance.
PARK CITY (Od spolupracovníka LN v USA) - Zatím největší aktivitu festivalových paparazzů vyprovokovala premiéra snímku Dobrá dívka (The Good Girl), v němž hlavní roli ztvárnila Jennifer Anistonová. Interpretka jedné z hrdinek televizního seriálu Přátelé se jí zúčastnila s manželem Bradem Pittem, nechyběl ani ředitel a zakladatel festivalu Robert Redford, který přišel pozdravit svého přítele Pitta, s nímž si zahrál v na podzim do kin uvedeném filmu Špionážní příběh (The Spy Game). Kdo se letos prochází po Park City, do očí ho uhodí velké množství mladých lidí většinou oblečených kompletně do černého, kteří na čele skoro mají napsáno: "Jsem z Los Angeles". Zatímco v minulosti festivalu dominovala nezávislá newyorská filmová scéna, v současnosti je festival zcela v zajetí kalifornských návštěvníků. Silně se zvýšil počet aut, která po miniaturním Park City jezdí, a zaparkovat se podobá hotovému peklu. Sundance se sice pyšní, že je festivalem nezávislého filmu, množství hereckých superhvězd, které se letos v Park City objevují, se však vyrovná francouzskému Cannes. Anistonová sice odmítla nařčení, že ona s Pittem přivážejí na Sundance Hollywood, slovy "Já ne, to oni", ale nic nemůže být dále od pravdy.
</TEXT>
<HEADING>
Čtyřiasedmdesát světových premiér
</HEADING>
<TEXT>
Filmová nabídka letošního 23. ročníku této jedenáctidenní filmové přehlídky v sobě zahrnuje 113 celovečerních snímků a dále 60 krátkých filmů. Sundance zažívá 74 světových premiér a nejvíce se mezi návštěvníky šušká o filmu Tanečník v horním patře (The Dance Upstairs), který režíroval John Malkovich. Ze 16 soutěžních snímků vzbuzuje u diváků pozornost snímek Štěkot (Bark!) režisérky Kassii Adamikové, dcery slavné režisérky Agniezsky Hollandové. Komorní příběh muže, jehož manželka prožívá ztrátu vlastní osobnosti, je výborně zrežírován, s citem pro kritické a dramatické momenty, a tak tato prvotina mladé režisérky patří mezi horké kandidáty na některé z ocenění při nedělním vyhlašování cen.
</TEXT>
<HEADING>
Cena pro oscarového Del Tora
</HEADING>
<TEXT>
Benicio Del Toro, který vloni získal Oscara za roli nezkorumpovatelného mexického policisty v drogovém dramatu Stevena Soderbergha Traffic, byl na festivalu nezávislého filmu Sundance, nejprestižnějším ve Spojených státech, vyznamenán výroční cenou Piper-Heidstick Award. Slavnostnímu předávání v Egyptském divadle v Park City v Utahu byl přítomen i zakladatel a ředitel Sundance Institutu Robert Redford. "Nedívám se na své filmy poté, co jsou natočeny," řekl divákům čtyřiatřicetiletý Del Toro poté, co byly promítnuty klipy z jeho dlouholeté tvorby. Do světa velkého filmu pronikl jako zákeřný protivník Jamese Bonda ve snímku Povolení zabíjet. Sympatický herec, který působil na pódiu velmi stydlivě, ztvárnil titulní roli ve snímku o talentovaném malíři Basquiat a ve své nezávislé tvorbě pokračoval rolí ve filmu Pohřeb. Čeští diváci si jej kromě loňského snímku Traffic také mohou pamatovat z filmu Obvyklí podezřelí. Herectví si rodák z Portorika zvolil poté, co v rámci bakalářského studia na University of California v San Diegu absolvoval herecký kurs a narušil rodinnou tradici právníků. "Když jsem zjistil, že herectví není jen se pokusit cosi či někoho napodobovat, že existují herecké techniky, které se člověk musí naučit, tak mě to absolutně strhlo," vzpomíná dnes. Del Toro není na Sundance nováčkem. Před dvěma lety se zde promítal film Únosci, který se natáčel právě zde v Utahu v Salt Lake City a v němž si tento čtyřiatřicetiletý atraktivní herec zahrál také hlavní roli. Nyní natáčí v Oregonu thriller Zakletý (The Hunted), v němž dále hraje Tommy Lee-Jones a který režíruje William Friedkin. Jde o studiovou velkoprodukci a Del Toro již sklízí ovoce svého oscarového ocenění. "Zatím jsem mnohokrát studii do jejich filmů zván nebyl. Nyní, díky Oscaru, mám dočasnou vstupenku do tohoto exkluzivního klubu, jen nevím, kdy končí její platnost. Uvidíme, kdo a co přijde dále, ale jsem rozhodnut si každé pozvání pořádně zvážit."
Benicio Del Toro, který vloni získal Oscara za roli nezkorumpovatelného mexického policisty v drogovém dramatu Stevena Soderbergha Traffic, byl na festivalu nezávislého filmu Sundance, nejprestižnějším ve Spojených státech, vyznamenán výroční cenou Piper-Heidstick Award. Slavnostnímu předávání v Egyptském divadle v Park City v Utahu byl přítomen i zakladatel a ředitel Sundance Institutu Robert Redford. "Nedívám se na své filmy poté, co jsou natočeny," řekl divákům čtyřiatřicetiletý Del Toro poté, co byly promítnuty klipy z jeho dlouholeté tvorby. Do světa velkého filmu pronikl jako zákeřný protivník Jamese Bonda ve snímku Povolení zabíjet. Sympatický herec, který působil na pódiu velmi stydlivě, ztvárnil titulní roli ve snímku o talentovaném malíři Basquiat a ve své nezávislé tvorbě pokračoval rolí ve filmu Pohřeb. Čeští diváci si jej kromě loňského snímku Traffic také mohou pamatovat z filmu Obvyklí podezřelí. Herectví si rodák z Portorika zvolil poté, co v rámci bakalářského studia na University of California v San Diegu absolvoval herecký kurs a narušil rodinnou tradici právníků. "Když jsem zjistil, že herectví není jen se pokusit cosi či někoho napodobovat, že existují herecké techniky, které se člověk musí naučit, tak mě to absolutně strhlo," vzpomíná dnes. Del Toro není na Sundance nováčkem. Před dvěma lety se zde promítal film Únosci, který se natáčel právě zde v Utahu v Salt Lake City a v němž si tento čtyřiatřicetiletý atraktivní herec zahrál také hlavní roli. Nyní natáčí v Oregonu thriller Zakletý (The Hunted), v němž dále hraje Tommy Lee-Jones a který režíruje William Friedkin. Jde o studiovou velkoprodukci a Del Toro již sklízí ovoce svého oscarového ocenění. "Zatím jsem mnohokrát studii do jejich filmů zván nebyl. Nyní, díky Oscaru, mám dočasnou vstupenku do tohoto exkluzivního klubu, jen nevím, kdy končí její platnost. Uvidíme, kdo a co přijde dále, ale jsem rozhodnut si každé pozvání pořádně zvážit."
</TEXT>
</DOC>
<DOC>
<DOCID>LN-20020117087</DOCID>
<DOCNO>LN-20020117087</DOCNO>
<DATE>01/17/02</DATE>
<TITLE>
Lidové noviny několikrát informovaly o kauze Tomáše Vaňka a jeho variací na Ladovy kresby. Na článek Autorské právo se střetlo s uměleckou svobodou (10. 1. 2002) reaguje dopis čtenáře.
</TITLE>
<TEXT>
Těžko asi budeme souhlasit s vysvětlením, že zloděj si odnesl láhev alkoholu ze samoobsluhy jen proto, že ji doma hodlal lépe a umělečtěji naaranžovat, než tomu bylo v regále v obchodě. V teoretickém světě umění však obdobná vysvětlení zřejmě obstojí a často se uznávají, či spíše prosazují. Slouží tomu různé noblesní termíny jako citace, adaptace, aranžmá, vlastní pojetí nebo výklad, nová nebo postmoderní interpretace nebo dotvoření atd. atd. Daniel Merta dokonce tvrdí, že "výtvarník má právo nakládat s tím, co už bylo vytvořeno". Jakým právem? Nevím, co by sám řekl tomu, kdyby mu někdo cizí začal volně nakládat s jeho autem a dotvářel ho bouračkami. Obdobně sotva uzná majitel čerstvě omítnuté, čisté zdi svého domu skutečnost, že mu ji sprejer "umělecky zhodnotil". Přitom umělecká díla mají nejen věcnou, ale i vyšší vlastní a nezaměnitelnou hodnotu, na rozdíl od sebecennějších užitkových věcí. Podstata je totiž stále stejná, ať jde o auto, peněženku, obraz, nebo hudební skladbu. Pokud nejsou mým osobním vlastnictvím, měly by být pro mne nedotknutelné. Tvůrce má tedy plné právo považovat své dílo za svůj osobní majetek a nakládat s ním pouze podle vlastního uvážení. Proto také na ochranu tohoto jeho práva vznikla složitá mezinárodní legislativní soustava. Právo je ovšem jen hrubé vymezení určitých hranic, za které by se nemělo vstupovat. Mnohem důležitější jsou morální principy a principy slušnosti. Mezi ně patří i respektování díla jiného autora, což vůbec neznamená omezování vlastní umělecké tvůrčí činnosti. Proti tomu zmocnění se cizího díla za účelem jeho využití k jakémukoliv prospěchu se nedá považovat za nic jiného než za neoprávněné užití, dokonce znásilnění či zohavení, jak se, bohužel i v naší umělecké praxi, nejednou stalo, třeba před časem s Rusalkou Antonína Dvořáka apod. A všechna ta pseudoušlechtilá zdůvodnění, vysvětlující snahu jiné, původní dílo zhodnotit, aktualizovat, nově interpretovat či domyslet nebo odmytizovat? Nesmysl! Hodnotná díla dovedou zaujmout a velmi zřetelně hovořit sama za sebe. Pohled na originál Michelangelova Davida, da Vinciho Mony Lisy nebo i poslech Dvořákovy Humoresky v prostém původním klavírním znění mne a jistě i všechny vnímavější lidi upoutají a dají mnohem víc než jakékoliv jejich koláže, asambláže, aranžmá a podobné, mnohdy podivné umělecké výtvory. Ostatně například díla významných skladatelů nebo spisovatelů se již běžně a právem začínají vydávat v přesných kritických edicích, s ohledem na každý detail původního znění. Proto jsem přesvědčen, že nálepkování vznešenými a rádoby zasvěcenými termíny je jen užití pouhých synonym, taktně zastírajících obyčejné parazitování na hodnotách vytvořených jinými. To zdaleka neplatí jen u inkriminovaného zneužití Ladových kreseb. S podobným příživnictvím se setkáváme ve všech uměleckých odvětvích, hlavně u těch tzv. umělců, jimž vlastní talent a schopnosti zdaleka nestačí na to, aby vytvořili vlastní, původní a umělecky hodnotné dílo, které by bylo tvůrčím přínosem a mohlo přežít více než jednu kamarádskou reklamní kampaň ve sdělovacích prostředcích.
(redakčně kráceno)
</TEXT>
</DOC>
<DOC>
<DOCID>LN-20020117088</DOCID>
<DOCNO>LN-20020117088</DOCNO>
<DATE>01/17/02</DATE>
<TITLE>
Adam Skoumal
</TITLE>
<TEXT>
V koncertním cyklu brněnského Spolku přátel hudby reprezentoval mladší pianistickou generaci Adam Skoumal. Klavírista neobyčejně vyspělé tónové kultury, který dokáže udělat citlivě odstíněnou záležitost jak z prostinkého Adagia Mozartovy rané sonáty (v níž ve snaze o oživení poněkud romantizoval), tak z Chopinova tklivého Nokturna. Vyniká kultivovanou virtuozitou se střídmou pedalizací a plastickým rozlišením zvukových vrstev. Imponoval Chopinovým Scherzem h moll i téměř neznámou Schumannovou Humoreskou, která je opomíjena z důvodu technické obtížnosti a pro nesnadnost stmelení rozsáhlé formy. S precizní čistotou, citem pro barvu a imitační postupy i s rytmickým espritem vyzněly Tři kusy pro klavír Klementa Slavického. ab
</TEXT>
<HEADING>
Vzpomínka na Jaroslava Seiferta
</HEADING>
<TEXT>
Subtilní svazeček s textem Jany Štroblové vydalo pražské nakladatelství ARSCI. Básnířka, prozaička a překladatelka, jejíž literární počátky jsou spojeny s časopisem Květen, patřila, jak patrno, do okruhu Seifertových blízkých přátel. Črta zachycuje atmosféru pisatelčina posledního setkání s velkým lyrikem - ten Štroblovou "pozval na den svých narozenin roku 1985 a dodal, že zve jen ty, u kterých se nebude rozpakovat hodit jim z okna klíč". Hovořil pak také "o tom, jak nerad by umřel v zimě". Za necelé čtyři měsíce se konal Seifertův pohřeb. "Byl 21. leden, ale ve skutečnosti první jarní den, jak má být. Slunečno, teplo, nebe čistě modré. Možná i proto létal v kostele sv. Markéty nad Seifertovou rakví ten motýl..." jas
</TEXT>
<HEADING>
Almanach Divadla v Řeznické
</HEADING>
<TEXT>
Dvacetiletí 1981 - 2001 oblíbeného studiového prostoru v centru Prahy mapuje nová publikace. Od podobných ročenek se nápadně odlišuje výtvarným řešením. Kroužková vazba s tuhými listy, barevnost navozující styl šedesátých let i celé členění tvoří mimořádně zajímavý celek. I text podává dostačující a přehledně roztříděné informace. Nejprve o historii lokality a vzniku mládežnického hudebního klubu, který byl předchůdcem divadla. Následuje výstižná charakteristika dosavadní divadelní činnosti a výčet souborů, které se v Řeznické tak či onak vyskytly. Gros almanachu ovšem tvoří přehled sezon s krátkými úryvky z kritik, přehled předjímá pečlivá výběrová bibliografie, obojí v bezchybném provedení. jmc
Dvacetiletí 1981 - 2001 oblíbeného studiového prostoru v centru Prahy mapuje nová publikace. Od podobných ročenek se nápadně odlišuje výtvarným řešením. Kroužková vazba s tuhými listy, barevnost navozující styl šedesátých let i celé členění tvoří mimořádně zajímavý celek. I text podává dostačující a přehledně roztříděné informace. Nejprve o historii lokality a vzniku mládežnického hudebního klubu, který byl předchůdcem divadla. Následuje výstižná charakteristika dosavadní divadelní činnosti a výčet souborů, které se v Řeznické tak či onak vyskytly. Gros almanachu ovšem tvoří přehled sezon s krátkými úryvky z kritik, přehled předjímá pečlivá výběrová bibliografie, obojí v bezchybném provedení. jmc
</TEXT>
</DOC>
<DOC>
<DOCID>LN-20020117089</DOCID>
<DOCNO>LN-20020117089</DOCNO>
<DATE>01/17/02</DATE>
<TITLE>
O průběhu slavnostního udělování diváckých cen televize Nova Anno 2001 psaly LN 7. ledna.
</TITLE>
<TEXT>
Hrst trefných postřehů v ohlédnutí za pořadem, v němž se v televizi Nova udělovaly ceny jejím protagonistům, dost přesně charakterizovala účel podobných spektáklů na této obrazovce. V době, kdy je více než dost důvodů pociťovat přinejmenším rozpaky nad "podnikatelskými" praktikami jejího šéfa, jsou podobné akce zřejmě nejlepším dopinkem na posílení evidentně otřesené image této televizní stanice. Osazenstvo si upevní své poněkud znejistělé sebevědomí a pan generální ředitel, jehož kredit u veřejnosti má dlouhodobě sestupnou tendenci, se může mnohočetné novácké obci předvést jako muž těšící se nezpochybnitelné autoritě, uctívaný a milovaný ovšemže hlavně svým osazenstvem. Nepřehlédnutelní jsou ovšem i zvláště přičinliví externisté. Je s podivem, jak komik, který se umí neohroženě navážet do kdejaké politické veličiny, dokáže servilně pochlebovat panu řediteli, aniž by mu v nejmenším vadila hrouda másla na hlavě téhož. Prostě večírek jak má být. Na Nově to přece umějí.
</TEXT>
</DOC>
<DOC>
<DOCID>LN-20020117090</DOCID>
<DOCNO>LN-20020117090</DOCNO>
<DATE>01/17/02</DATE>
<TEXT>
Redakce Lidových novin se touto cestou omlouvá prof. dr. Miroslavu Klivarovi, CSc., za nepravdivá tvrzení obsažená v článku Josefa Mlejnka, publikovaném v Lidových novinách dne 9. 11. 1996, za tvrzení, že dr. Klivar se angažoval v normalizaci při likvidaci Svazu výtvarných umělců, Výtvarné práce a jejího šéfredaktora Miroslava Lamače; a rovněž za tvrzení, že by dr. Klivar šířil normalizační umělce do Německa, se redakce omlouvá, neboť toto se nezakládá na pravdě.
</TEXT>
</DOC>
<DOC>
<DOCID>LN-20020117091</DOCID>
<DOCNO>LN-20020117091</DOCNO>
<DATE>01/17/02</DATE>
<TITLE>
Rád bych se připojil k obraně Čapkovy a Krejčíkovy Svaté noci a ujistil paní Evu Golkovou z Brna (LN 10. 1.), že není sama, koho film oslovil.
</TITLE>
<TEXT>
Citlivými slovy vyjádřila pocity nejen moje, ale i celé naší desetičlenné rodiny, pro kterou byl uvedený film mimořádným zážitkem a vrcholem celého Štědrého večera. Jsme rodina hudebníků, a proto jsme navíc ocenili i hudební složku filmu: strastiplná pouť svaté rodiny byla doprovázena sugestivním pochodem z Mahlerovy symfonie a apotheosa závěru umocněna Beethovenem. Gratuluji Jiřímu Krejčíkovi k vynikajícímu dílu, jen nechápu, že toto dílo mohlo být tak tvrdě odsouzeno kritikou I. Vápeníkové z Plzně. Vysvětluji si to okoralým srdcem a "hroší kůží" kritika (podle Jana Wericha). Tací jednotlivci musí rozcupovat každý jemný květ, aby se dobrali, že voní. Ale to už bývá pozdě, protože jej zničí. Vím, s jakými potížemi se musel a často musí Mistr Jiří Krejčík potýkat, a tímto přibyl následný podraz. Naštěstí on je podle Karla Čapka křišťálem, po kterém každá špína steče, aniž by mu ublížila.
</TEXT>
</DOC>
<DOC>
<DOCID>LN-20020117092</DOCID>
<DOCNO>LN-20020117092</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Ředitelem Státní opery Praha jmenuje ministr kultury Pavel Dostál s konečnou platností Mojmíra Weimanna. Ten se funkce ujme 1. července. Weimanna, současného šéfa Národního divadla v Brně, vybrala poradní komise ministra ve výběrovém řízení. Dostál mu měl jmenovací dekret původně předat již 8. ledna, nakonec z toho ale sešlo. Kvůli administrativní chybě totiž nebyla do konkursu zařazena přihláška Jiřího Kováře, někdejšího ředitele České filharmonie. Ministr se proto rozhodl, že 15. ledna uspořádá na obsazení funkce další kolo výběrového řízení. Poradní komise v úterý Kováře vyslechla. Po jeho prezentaci ale na svých předchozích doporučeních nic nezměnila. "Ministr neměl důvod měnit své původní rozhodnutí," uvedla včera tisková mluvčí ministerstva kultury Dita Fuchsová.
</TEXT>
</DOC>
<DOC>
<DOCID>LN-20020117093</DOCID>
<DOCNO>LN-20020117093</DOCNO>
<DATE>01/17/02</DATE>
<TITLE>
Australian Open v tenise: Bedáňová překvapivě prohrála, mužská dvouhra přišla o další favority
</TITLE>
<TEXT>
Jediný český tenista postoupil na Australian Open ve dvouhrách do 3. kola. Po pětisetové bitvě se jím stal Jiří Novák. Ženské naděje Daniela Bedáňová a Květa Hrdličová své zápasy prohrály. První grandslamový turnaj je také nadále pohromou favoritů. Z pětice nejvýše nasazených už dohráli všichni.
MELBOURNE - Velice rychle vyklidili čeští tenisté pole na letošním grandslamovém Australian Open. Po třech dnech zbyl v soutěži dvouhry z dvanácti jen jeden. Přitom i s Novákem to dlouho vypadalo bledě. Ač k souboji s Italem Andreou Gaudenzim nastoupil jako favorit, prohrál první i druhý set. Dokázal v sobě však najít vnitřní sílu a zápas otočil - 2:6, 5:7, 6:2, 6:3, 6:3. K výhře si Novák pomohl patnácti esy a 35 vítěznými údery. Novák nebyl ani za nepříznivého stavu 0:2 na sety nervózní. "Musel jsem si pohlídat případnou ztrátu servisu v úvodu třetí sady, což se podařilo, a vzal jsem podání Gaudenzimu," svěřoval se Novák. Třetí set vyhrál, zlepšil do té doby nevýrazný servis a začal diktovat tempo hry. "Důležitá je výhra. Je jedno, zda to bylo ve třech nebo pěti setech. Potěšitelné je, že jsem potvrdil, že začátek letošního roku mě zastihl v dobré kondici," radoval se Novák, který má poprvé v kariéře nakročeno do dvacítky světového žebříčku ATP pro nasazování do turnajů. "Pokud by se to povedlo, byl bych moc spokojený. Patřit mezi nejlepší dvacítku v singlu i deblu, tím se dnes může pochlubit jen málo hráčů," doplnil tenista. Novák má navíc při výpadcích favoritů poměrně slušnou šanci dostat se v turnaji hodně daleko. Jeho další soupeř Španěl Clavet mu totiž z cesty odklidil 5. nasazeného Sebastiena Grosjeana z Francie. Claveta přitom český hráč v minulosti už třikrát porazil, prohrál pouze jednou. To Daniela Bedáňová (21. nasazená) vyhořela v souboji se Španělkou MedinaovouGarriguesovou a po prohře neobhájila body za loňský postup do čtvrtého kola. V prvním setu Bedáňová nevyužila tři brejkboly a místo vedení 3:1 prohrávala 2:3. "Dost jsem si věřila. Ona když prohrává, je poloviční, ale zvrtala jsem to a Španělka se do mě zakousla," řekla pro iDNES Bedáňová. "Cítila jsem, že to není ono, sice jsem bojovala, ale to dnes nestačilo." dodala Bedáňová. Pokračovala také série překvapivých výpadků velkých favoritů. Po turnajové jedničce Hewittovi, dvojce Kuertenovi a trojce Agassim včera skončil čtvrtý nasazený Rus Kafelnikov, pátý Francouz Grosjean i wimbledonský vítěz Ivaniševič, turnajová desítka. Nejvýše nasazeným hráčem je teď šestý Brit Tim Henman, který se zatím nikdy neprobojoval do finále Grand Slamu.
</TEXT>
<HEADING>
Kafelnikov: Tak mizerně jsem už dlouho nehrál
</HEADING>
<TEXT>
Senzační byla především prohra Kafelnikova s neznámým Alexem Kimem. Američan, jemuž ve světovém pořadí patří až 234. místo, zvítězil hladce ve třech setech. "Nepamatuji si, kdy jsem naposled hrál tak mizerně. Jako bych ztratil energii. Už dlouho jsem se necítil tak zle. Nedokázal jsem zahrát dobře tři míčky za sebou. Nejhorší je, že vážně nevím proč," kroutil Kafelnikov zoufale hlavou. Během zápasu nastřádal 55 nevynucených chyb a deset dvojchyb. Kafelnikov hrál na Australian Open už poosmé a dosud se pokaždé dostal minimálně do čtvrtfinále. To Ivaniševič byl po prohře od Francouze Golmarda v očividně lepším rozpoložení. "Každá porážka sice znamená zklamání, ale odcházím se vztyčenou hlavou. Hrál jsem dobře, byl to hezký zápas," říkal vyrovnaně Ivaniševič a vzápětí se zasnil: "Už se těším na ten červnový den, bude to pondělí, jedna hodina a já znova vejdu na centrální kurt ve Wimbledonu. Pro to teď žiju."
Výsledky Australian Open
</TEXT>
</DOC>
<DOC>
<DOCID>LN-20020117094</DOCID>
<DOCNO>LN-20020117094</DOCNO>
<DATE>01/17/02</DATE>
<TEXT>
KITZBÜHEL, Rakousko - Dvojnásobný olympijský vítěz z Nagana ve sjezdovém lyžování, Rakušan Hermann Maier se nezúčastní nadcházejících zimních her v Salt Lake City. "Herminátor" to definitivně potvrdil na včerejší tiskové konferenci v rakouském Kitzbühelu. Maier se zotavuje z následků srpnové nehody na motocyklu, kdy do něj z vedlejší silnice naboural postarší německý řidič. Při havárii si zlomil pravou nohu a poškodil nervy v levé noze. Podle svých slov má stále hodně problémů, zvláště s levou nohou. Na lyže se trojnásobný vítěz Světového poháru, přezdívaný "Herminátor", znovu postavil 21. prosince a okamžitě se objevily spekulace o tom, že by olympiádu ještě mohl stihnout. Fenomenální sjezdař ale stále vypadá pobledle. Navíc uvedl, že noha je ještě stále dost ztuhlá a znecitlivělá. Proto se raději hodlá připravovat a soustředit na příští sezonu. "Když mi lékaři dali zelenou a mohl jsem znovu začít lyžovat, chtěl jsem zase začít závodit. Ale musím říci, že nejsem v pozici, abych mohl jezdit naplno," řekl Maier. "A proto jsem se rozhodl, že na olympiádě startovat nebudu," pokračoval sjezdař. Maier přiznal, že i on dlouho v mysli koketoval s myšlenkou, že by 8. února mohl být na slavnostním zahájení olympiády v Salt Lake City. "Nikdy neříkej nikdy," nechal se v minulém týdnu slyšet jeho mluvčí Kurt Okrsek. "Ale nakonec bylo na rekonvalescenci málo času. Tvrdě jsem trénoval, ale nejsem v dobré kondici. Bylo to pro mě skutečně velmi těžké rozhodnutí," konstatoval smutný Maier. Kvůli poškozeným nervům levé nohy měl Maier dokonce speciální lyžařské boty, ale ani to mu nepomohlo. Rozhodnutí odkládal na poslední chvíli. "Chci popřát celému rakouskému týmu hodně štěstí a jsem přesvědčen, že přivezou mnoho medailí," dodal Maier.
</TEXT>
</DOC>
<DOC>
<DOCID>LN-20020117095</DOCID>
<DOCNO>LN-20020117095</DOCNO>
<DATE>01/17/02</DATE>
<TITLE>
OLYMPIÁDA
</TITLE>
<TEXT>
salt lake city
</TEXT>
<HEADING>
22 dní do zahájení
</HEADING>
<TEXT>
Ještě nikdy nebyla olympiáda pořádána v místě, které by bylo pod tak silným vlivem jedné víry. Hry v Salt Lake City budou mimo jiné také obrovskou reklamou pro mormonskou církev.
PRAHA - Až budou úspěšní sportovci každý večer dekorováni medailemi, na pozadí prostranství uvidí diváci celé planety siluetu mormonského chrámu. Medailistům zazpívá mormonský chór, vše pod patronací Mitta Romeyho, šéfa organizačního výboru a biskupa mormonské církve. "Reputace Utahu, reputace Salt Lake City a reputace naší církve jsou těsně spjaty," nechal se slyšet Michael Otterson, mluvčí církve. Sedm z deseti obyvatel utažského státu patří k mormonům, přímo v Salt Lake City je hranice vyznavačů na padesáti procentech. I česká výprava bude s mormony, kteří působí v Česku pod hlavičkou Církve Ježíše Krista Svatých posledních dnů, v těsném kontaktu. "Naší olympijskou atašé je Bohunka Šrámková, také mormonka. V Utahu má velmi silnou pozici," vzpomene předseda české mise do Salt Lake František Dvořák bývalou československou krasobruslařku, která v osmašedesátém roce vybojovala v Grenoblu se svým bratrem Janem desáté místo v soutěži párů. Iolympijští dobrovolníci, kteří budou české výpravě pomáhat, se rekrutují převážně z řad mormonů. Jde o mladíky, kteří brázdili ulice měst v tmavých oblecích a se jmenovkami na prsou. "V Česku se naučili jazyk, to je pro nás velká výhoda," říká Dvořák. Bez zajímavosti není ani fakt, že Rich Winter, agent jedné z největších hvězd české výpravy brankáře Dominika Haška, je také mormon. Dějiny mormonské církve jsou velmi pohnuté. Jejího zakladatele Josepha Smithea, jemuž se prý zjevil Bůh a zvěstoval, že všechna dosud existující náboženství jsou špatná, zastřelil rozvášněný dav. Stalo se tak v roce 1844 po vpádu do vězení, kam byl Smithe uvržen, protože obhajoval mnohoženství. Mormoni ostatní popuzovali rovněž svým silným smyslem pro společenství a okázalou jistotou, že oni mají pravdu. Proto byli často pronásledováni, než našli definitivní útočiště u Solného jezera a převážně pouštní Utah zvelebili. Dnes je tento stát na západním pobřeží jedním s největší vzdělaností v USA a zároveň s nejmenší nezaměstnaností. Kritici ho však kvůli téměř absolutnímu zastoupení mormonů ve státních funkcích často označují za teokracii a na paškál si berou údajně i stále přetrvávající mnohoženství. Kvůli tomu dokonce minulý rok stanul před soudem Tom Green, manžel pěti žen a otec pětadvaceti dětí, jenž se k mnohoženství otevřeně hlásil. Církev sice zakázala polygamii už v roce 1890, ale podle odhadů ji prý v Utahu stále v ústraní praktikuje až na 50 tisíc lidí. Církev byla sice během soutěže o místo pořádání her oficiálně neutrální, ale podnikatelé svázaní s mormony věnovali městu 211 000 dolarů na propagaci. Poté církev poskytla městu na hry miliony dolarů a dala k dispozici rozsáhlé plochy.
</TEXT>
<HEADING>
Misionáři v róbách mizejí z ulic
</HEADING>
<TEXT>
Mormoni však oficiálně nechtějí olympiádu zneužít k propagaci své víry. Stahují z ulic centra misionáře v tmavých róbách a přikázali 200 misionářům, kteří budou sloužit jako průvodci, aby se vyhýbali šíření víry. "Z našeho hlediska to není příležitost pro obracení lidí na naši víru, je to spíše příležitost informovat je a vzdělávat," řekl mluvčí Otterson. Mormonská víra odmítá pití alkoholu, ale i kávy, černého čaje, kouření a konzumaci všech návykových látek. Pro dovoz a prodej alkoholu se během olympiády museli udělovat výjimky z utažských zákonů. Navíc alkohol se nesmí pít na veřejnosti. Jízda českých hokejových šampionů, kteří opilí nejen zlatými medailemi brázdili Nagano, by vyvolala asi pořádný rozruch. "To bychom ale nějak vyřešili," směje se Dvořák.
Mormoni však oficiálně nechtějí olympiádu zneužít k propagaci své víry. Stahují z ulic centra misionáře v tmavých róbách a přikázali 200 misionářům, kteří budou sloužit jako průvodci, aby se vyhýbali šíření víry. "Z našeho hlediska to není příležitost pro obracení lidí na naši víru, je to spíše příležitost informovat je a vzdělávat," řekl mluvčí Otterson. Mormonská víra odmítá pití alkoholu, ale i kávy, černého čaje, kouření a konzumaci všech návykových látek. Pro dovoz a prodej alkoholu se během olympiády museli udělovat výjimky z utažských zákonů. Navíc alkohol se nesmí pít na veřejnosti. Jízda českých hokejových šampionů, kteří opilí nejen zlatými medailemi brázdili Nagano, by vyvolala asi pořádný rozruch. "To bychom ale nějak vyřešili," směje se Dvořák.
</TEXT>
</DOC>
<DOC>
<DOCID>LN-20020117096</DOCID>
<DOCNO>LN-20020117096</DOCNO>
<DATE>01/17/02</DATE>
<TITLE>
Lopraisova tatra se pro příští ročník rallye musí zbavit obrovských problémů s tlumiči
</TITLE>
<TEXT>
Byla to divná soutěž. Tak označil navigátor "stříbrné" Lopraisovy posádky Josef Kalina letošní ročník proslulé Rallye Total Dakar, která se nejela jako součást mistrovství světa cross-country.
PRAHA - Šestinásobný vítěz afrického maratonu v kategorii kamionů Karel Loprais, který se včera vrátil z afrického dobrodružství, dojel s novou tatrou do cílového Dakaru na druhém místě za suverénním Rusem Čaginem na kamazu. V Praze za ním přišli příznivci s tatrováckou vlajkou a na přivítání dostal pružinu, která má ztlumit všechny potíže... "Pořadatelé vystoupili z kalendáře maratonského šampionátu, ale na druhou stranu vyžadovali dodržování předpisů federace. Vznikl z toho hybrid, jaký se nejel v duchu posledních ročníků, ale nebyla to ani divoká soutěž jako v jejích začátcích. Bylo prapodivné, když se něčím řídíte a pak vidíte, že se tím někdo neřídí," krčil rameny velezkušený Kalina.
</TEXT>
<HEADING>
Nekonečné trmácení ve velbloudí trávě
</HEADING>
<TEXT>
"Homologace kamionů měla platit až od příštího ročníku, ale nakonec se auta předělávala už pro letošek. Hlavní změna byla v posunutí motoru nad přední nápravu, což každý pojal po svém. My tak, abychom už byli víceméně připaveni na rok 2003, ale Rusové vzali původní závodní vůz a motor jen posunuli dopředu," pokračuje Kalina. "Situace tedy vypadala tak, že my jsme jeli s novým syrovým vozem a oni s osvědčeným a jen malinko předělaným. Bylo jasné, že s nimi, pokud se jim auto nerozsype, nemůžeme závodit. A ono se nerozsypalo," konstatoval navigátor. Jiné pojetí maratonské soutěže, jejíž jádro se odehrávalo v Mauretánii, se projevilo i v obtížnosti, která nebyla taková jako třeba loni, ale byla velmi únavná pro jezdce. "Šlo o nekonečné mlácení se velbloudí trávou. Nebyla nouze o situace, že se jelo čtyřicet kilometrů a jedno kolo bylo pořád o metr výš. Stalo se, že jsme jeli pětadvacet kilometrů půldruhé hodiny. Řidiči se museli nutit, aby překonali nekonečný stereotyp. Nebyla to žádná radost ze závodění," vyprávěl Kalina.
</TEXT>
<HEADING>
Pryč jsou časy nádherných dun
</HEADING>
<TEXT>
Podle něj se v této oblasti Sahara mění kvůli dešťům. "Kde jsou časy nádherných dun. Teď je vše zarostlé a místy krajina vypadá jako severoamerická prérie. Užili jsme si deště a větru jako nikdy," poznamenal. Podle Karla Lopraise nová tatra kromě obrovských problémů s tlumiči šlapala. Řidič doprovodného vozu Bedřich Sklenovský ovšem soudí, že je současná verze vozu krokem zpět. "Kvůli posunutí motoru je přední část příliš přetížená. Budeme se muset sejít s tatrováckými konstruktéry a něco vymyslet," kroutil hlavou Sklenovský. "Auto trpělo řadou drobných nemocí, a tak považuji druhé místo za vydřené. Jindy Karel vyhrál a pomalu jsme ani nevěděli jak. Museli jsme řešit problémy, na jaké jsme nebyli dřív zvyklí. Proto můžu být z mechanického hlediska spokojen a druhé místo hřeje," usmíval se Sklenovský.
</TEXT>
<HEADING>
Itinerář přikazoval solisko objet
</HEADING>
<TEXT>
Karel Loprais se nemohl nevyjádřit k některým výrokům posádky Tomáše Tomečka, jehož tatru vytáhl z bezedného soliska a umožnil tak svému soupeři pokračovat. Po Tomečkově příletu totiž zaznělo, že nejsou zvyklí, aby Loprais zastavoval. "Vytáhli jsme ho a jestli to berou jinak, je to jejich věc. Nehodlám o tom diskutovat," divil se Loprais. "V itineráři ostatně stálo, že se má solisko objet zleva. Tak ať si udělají pořádek u sebe." Solisko je vyschlé solné jezero, na jehož povrchu je skořepina, pod níž je mazlavé bahno. Vrstva vydrží váhu motocyklu, ale kamion se v ní utopí. "I když byl Tomáš náš největší soupeř, nemohli jsme ho tam nechat. Sám by se nevyhrabal. Vzájemně si pomáhat je tradice. Vzpomínám si, že při pekingské rallye v roce 1992 nás z podobné šlamastyky vytáhl Rus Kabirov, a to jsme s ním v té době kamarádi zrovna nebyli," vzpomněl Kalina.
</TEXT>
<HEADING>
Uškodil rozdílný metr
</HEADING>
<TEXT>
Podle Lopraise dakarským etapám uškodilo, že neplatil stejný metr na shodné situace. "Když mohl Tomeček po poskytnutí cizí pomoci pokračovat, proč to samé nebylo dovoleno Macháčkovi, když uvízl v poušti se svou čtyřkolkou. To se mi nelíbí. Pořadatelé vystoupili z mistrovství světa podle mě proto, aby mohli dělat ústupky, jaké se jim hodí," dodal Loprais.
Podle Lopraise dakarským etapám uškodilo, že neplatil stejný metr na shodné situace. "Když mohl Tomeček po poskytnutí cizí pomoci pokračovat, proč to samé nebylo dovoleno Macháčkovi, když uvízl v poušti se svou čtyřkolkou. To se mi nelíbí. Pořadatelé vystoupili z mistrovství světa podle mě proto, aby mohli dělat ústupky, jaké se jim hodí," dodal Loprais.
</TEXT>
</DOC>
<DOC>
<DOCID>LN-20020117097</DOCID>
<DOCNO>LN-20020117097</DOCNO>
<DATE>01/17/02</DATE>
<TITLE>
Pocta pro bývalé tenisty. Američanka Pam Shriverová a Švéd Mats Wilander byli zvoleni do Síně slávy Mezinárodní tenisového federace v Newportu.
</TITLE>
<TEXT>
Tříměsíční trest Lukešovi. Zákaz činnosti na tři měsíce za pozitivní dopingový nález udělila disciplinární komise Ondřeji Lukešovi. Cyklokrosař měl pozitivní test 4. listopadu po závodě ve švýcarském Hittnau, kde mu byly zjištěny v moči stopy efedrinu a kofeinu. Navíc musí zaplatit pokutu 200 000 korun.
Turek šel na doping. Hokejový gólman Roman Turek z Calgary a jeho spoluhráč Jarome Iginla podstoupili dopingové testy. Nejproduktivnějšího hráče NHL a člena českého olympijského výběru si vyhlédli komisaři MOV v rámci antidopingové kampaně před ZOH v Salt Lake City.
</TEXT>
</DOC>
<DOC>
<DOCID>LN-20020117098</DOCID>
<DOCNO>LN-20020117098</DOCNO>
<DATE>01/17/02</DATE>
<TITLE>
PRAHA - Neúspěchy posledních let se pokusí napravit čeští házenkáři na mistrovství Evropy ve Švédsku, kam zamíří za týden. Zároveň však budou muset rozbít názory, podle nichž je už jenom postup ze základní skupiny nadlidským úkolem. V göteborské základní skupině 5. evropského šampionátu se čeští házenkáři postupně utkají s týmy Polska, Švédska a Ukrajiny. Podle kouče Vladimíra Habera je prvotním cílem postup ze skupiny (ze čtyř skupin postupují vždy první tři týmy). Za velký úspěch označil případné umístění do 10. příčky. "Namlouvat si, že budeme bojovat o medaili, by bylo současně nadsazené," upozornil Haber, podle něhož bude nejdůležitější už první duel s Polskem. "Poláci by měli být přijatelnější než Ukrajinci, byť v přípravě prý porazili Rusy a uhráli těsný výsledek se Španěly. A Švédové? To jsou favorité skupiny," usmál se kouč při zmínce o vicemistrech světa. Závěrečná měsíční příprava, během níž tým sehrál tři turnaje ve Francii, Německu a Nizozemsku, nedopadla nejlépe. "Většinou nebyly dobré jak výsledky, tak okolnosti, jež přípravu provázely. Pronásledovala nás zranění a virová onemocnění. Nemohli jsme tedy zkoušet, co jsme si představovali - ověřil jsem si spíš formu jednotlivců než celého týmu," konstatoval trenér, který přesto věří, že jeho tým sehraje na "Evropě" víc než tři zápasy. "Naší předností jsou morálka a nasazení; máme hráče, kteří nechají na hřišti duši i v okamžicích, kdy se nedaří."
</TITLE>
<HEADING>
Spasitel Radčenko
</HEADING>
<TEXT>
Za slabinu naopak označil přechod do rychlých protiútoků. "Soupeři v nich mají 40procentní úspěšnost. Tak vysoko se zatím nedostaneme," posteskl si Haber a doufá, že právě v tomto směru by mohl být silnou zbraní příchod hráče ruského původu Alexandra Radčenka, který je navíc sehraný s ostatními hráči z Karviné. Radčenko však stále nemá české občanství. "Trvalý pobyt už získal, ostatní je v moci úředníků. Úřady můžeme ovlivnit jen do jisté míry, ale mělo by se to stihnout," pravil předseda svazu házené Jaroslav Chvalný. Členem výpravy bude po letech i Jiří Vícha. Nové vedení svazu hodlá využít na šampionátu jeho zkušeností a kontaktů. "Pan Vícha naši nabídku přijal," dodal Chvalný.
Házenkáři na šampionátech
ME 1994 nepostoupili
</TEXT>
</DOC>
<DOC>
<DOCID>LN-20020117099</DOCID>
<DOCNO>LN-20020117099</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
České hokejisty poženou v Salt Lake City za obhajobou olympijského zlata stovky a později možná i tisíce vzkazů od fanoušků. V Naganu před čtyřmi lety chodilo hráčům zápas od zápasu stále více zpráv, nyní si povezou básničky a slogany už z domova. Petr Čajánek, kapitán reprezentace v Euro Hockey Tour, převzal třímetrovou plachtu se vzkazy fanoušků od dvojice autorů, kteří vyhráli soutěž Coca-Coly a pojedou hokejisty povzbudit do Salt Lake City. "V Salt Lake City každé ráno vzpomeňte si na Nagano. I když jsou z vás velké hvězdy, buďte parta jako tehdy, buďte tvrdí jako žula, k zlatu stačí 1:0!" - zněl slogan Jana Slivky. "Hokej je náš denní chleba, uděláme, co je třeba: s chutí jdeme na to, dovezeme zlato! Republika drží pěsti, přejeme vám hodně štěstí. (P.S.: Sejdeme se na náměstí," napsala druhá výherkyně Martina Mezírková.
</TEXT>
</DOC>
<DOC>
<DOCID>LN-20020117100</DOCID>
<DOCNO>LN-20020117100</DOCNO>
<DATE>01/17/02</DATE>
<TITLE>
Dvacetiletého fotbalistu Milana Baroše už v Liverpoolu přijali za svého
</TITLE>
<TEXT>
Vydařená premiéra, ale také odvážný pěvecký výkon zařadily dravého útočníka Milana Baroše definitivně do slavné liverpoolské fotbalové rodiny.
LIVERPOOL/PRAHA - U stolu v jedné útulné liverpoolské restauraci seděli Owen, Heskey, Anelka, všechno fotbalová esa první velikosti. Hvězdou večera však byl někdo jiný: dvacetiletý kluk z moravských Vigantic. "Milane, tak co nám zazpíváš," obrátila se na Baroše, svalnatého "zelenáče" z Moravy, milionová společnost. "Písnička rovná se zápisné," letěl záhy k překvapenému mladíkovi vysvětlující dodatek. Úžas na jeho tváři se rychle změnil v odhodlání. Bez pobízení nakráčel na parket a před lačným obecenstvem spustil známý český hit: Jede, jede mašinka, kouří se jí z komínka... "Trochu mutoval, ale jinak mu to šlo," zhodnotil umělecký výstup krajana Patrik Berger. "Samozřejmě i proto, že měl dobrý sbor. Se 'Šmícou' jsme přece 'Baryho' nemohli nechat ve štychu," dodal se spikleneckým úsměvem, že to českému triu Baroš-Šmicer-Berger ladilo. "Křtiny" noviců jsou v Liverpoolu obvykle součástí vánočního večírku, ovšem tentokrát se fotbalisté a jejich drahé polovičky mohli společně veselit až v polovině ledna. Dřív to nabitý pracovní diář nedovolil. Ovšem ani v pondělí profesionálové do kuropění nekřepčili, druhý den zase volaly fotbalové povinnosti. Baroš, který se stěhoval do Liverpoolu těsně před Štědrým dnem, potřeboval z postele vykročit dvojnásob pravou nohou: v podvečer poprvé v soutěžním utkání přesvědčoval odborníky i fanoušky, že 180 milionů korun, které za něj putovaly do Ostravy, nevyhodil momentálně pátý tým Premier League zokna.
</TEXT>
<HEADING>
Berger se Šmicrem za chůvy
</HEADING>
<TEXT>
"Milan je rychlý a několikrát názorně ukázal, proč k nám přišel," komentoval Barošovu premiéru kouč rezervního týmu Liverpoolu Joe Corrigan. "A bude silnější a silnější." I Baroš si maloval, jak rovnýma nohama skočí na posvátnou první anglickou fotbalovou scénu, ale přepočítal se: do sestavy A týmu, nabitého zvučnými jmény, se musí probít přes zálohu. "Vůbec kvůli tomu nejsem naštvaný," řekl pokorně mladík, jenž na dvou metrech dokáže nabrat raketové tempo. "Budu dál poctivě makat v tréninku a poutat na sebe pozornost v béčku." Tam se zapsal dobře. Na stadionku v Southportu, jehož tribunky pro čtyři tisíce diváků praskaly i v úterním večeru ve švech, domácí, tedy jedenáctka Liverpoolu, sice prohráli s konkurenty z Leedsu 1:2, ovšem když Baroš opouštěl po dvaaosmdesáti minutách s unavenými svaly hřiště, příznivci uznale pokyvovali hlavou. "Na zápas jsem se nedostal, i když to mám z baráku asi deset minut autem, ale mluvil jsem s dvěma lidmi z klubu a ti se shodli, že 'Barymu' to docela šlo," tlumočil komplimenty Berger. Právě on a Vladimír Šmicer dělají coby liverpoolští starousedlíci mladšímu kolegovi chůvy. "Spíš jsme za tlumočníky," upřesnil Berger. "Když Milan chce něco zařídit, jdeme s ním za chlapíkem, který je v Liverpoolu výhradně kvůli tomu, aby cizincům udělal, co jim na očích vidí, a řeknemu mu, co je třeba." Za ruku Baroše rozhodně nevodí, dotyčný to po nich ani nežádá. "Od patnácti byl na internátu, takže je obouchaný dost a dost," uvedl Berger. Jako starší a zkušenější dal nadějnému "zajíci" jedinou radu: Nauč se brzy anglické fotbalové výrazy. "Když si neumíš křiknout: Pusť to! Nebo - bacha, záda, máš to na place těžký," přihodil stručný komentář Berger, který Barošovi předpovídá brzký vstup do elitní liverpoolské sestavy. "Kluci ho už vzali, na tréninku totiž viděli, že umí." "Má dobré návyky a hlavně: je vždy v pravý čas na pravém místě," doplnil Phil Thompson, během rekonvalescence manažera Houlliera první muž na lavičce Liverpoolu.
"Milan je rychlý a několikrát názorně ukázal, proč k nám přišel," komentoval Barošovu premiéru kouč rezervního týmu Liverpoolu Joe Corrigan. "A bude silnější a silnější." I Baroš si maloval, jak rovnýma nohama skočí na posvátnou první anglickou fotbalovou scénu, ale přepočítal se: do sestavy A týmu, nabitého zvučnými jmény, se musí probít přes zálohu. "Vůbec kvůli tomu nejsem naštvaný," řekl pokorně mladík, jenž na dvou metrech dokáže nabrat raketové tempo. "Budu dál poctivě makat v tréninku a poutat na sebe pozornost v béčku." Tam se zapsal dobře. Na stadionku v Southportu, jehož tribunky pro čtyři tisíce diváků praskaly i v úterním večeru ve švech, domácí, tedy jedenáctka Liverpoolu, sice prohráli s konkurenty z Leedsu 1:2, ovšem když Baroš opouštěl po dvaaosmdesáti minutách s unavenými svaly hřiště, příznivci uznale pokyvovali hlavou. "Na zápas jsem se nedostal, i když to mám z baráku asi deset minut autem, ale mluvil jsem s dvěma lidmi z klubu a ti se shodli, že 'Barymu' to docela šlo," tlumočil komplimenty Berger. Právě on a Vladimír Šmicer dělají coby liverpoolští starousedlíci mladšímu kolegovi chůvy. "Spíš jsme za tlumočníky," upřesnil Berger. "Když Milan chce něco zařídit, jdeme s ním za chlapíkem, který je v Liverpoolu výhradně kvůli tomu, aby cizincům udělal, co jim na očích vidí, a řeknemu mu, co je třeba." Za ruku Baroše rozhodně nevodí, dotyčný to po nich ani nežádá. "Od patnácti byl na internátu, takže je obouchaný dost a dost," uvedl Berger. Jako starší a zkušenější dal nadějnému "zajíci" jedinou radu: Nauč se brzy anglické fotbalové výrazy. "Když si neumíš křiknout: Pusť to! Nebo - bacha, záda, máš to na place těžký," přihodil stručný komentář Berger, který Barošovi předpovídá brzký vstup do elitní liverpoolské sestavy. "Kluci ho už vzali, na tréninku totiž viděli, že umí." "Má dobré návyky a hlavně: je vždy v pravý čas na pravém místě," doplnil Phil Thompson, během rekonvalescence manažera Houlliera první muž na lavičce Liverpoolu.
</TEXT>
</DOC>
<DOC>
<DOCID>LN-20020117101</DOCID>
<DOCNO>LN-20020117101</DOCNO>
<DATE>01/17/02</DATE>
<TITLE>
LIVERPOOL/PRAHA - Přestože Milan Baroš neabsolvoval první soutěžní utkání za Liverpool v Premier League, ale v dresu rezervy, nestěžuje si. "Žádná potupa, úrovní bych zápas přirovnal k české lize," objasnil bývalý hráč Baníku Ostrava.
</TITLE>
<HEADING>
LN: Nenadsazujete?
</HEADING>
<TEXT>
Vůbec ne. Za nás třeba hrál McAllister, Biščan nebo Vignal, všechno kluci z áčka a u Leedsu byla také většina borců z prvního mužstva.
LN: Jak jste byl sám se sebou spokojený?
Měsíc a půl jsem nehrál zápas, takže jsem měl obrovskou chuť. Myslím si, že to docela ušlo.
LN: Nezaskočila vás v Liverpoolu ještě větší konkurence, než jste očekával? Společně s vámi přišel do klubu i francouzský útočník Anelka.
Netušil jsem to, ale je to jedno. Předtím tu zase byl Fowler. Ať se o místo na hřišti pere dvacet útočníků nebo pět, je to stejné: vždycky hrají ti, kteří trenérovi dokážou, že do sestavy patří.
LN: Bydlíte ještě v hotelu?
Ne, už mám byt u liverpoolského přístavu.
LN: To vás krajané Šmicer a Berger nelákali do Southportu?
Já zatím rodinný domek jako oni nepotřebuji. Ale v létě si s přítelkyní najdeme něco většího.
</TEXT>
</DOC>
<DOC>
<DOCID>LN-20020117102</DOCID>
<DOCNO>LN-20020117102</DOCNO>
<DATE>01/17/02</DATE>
<GEOGRAPHY>PRAHA</GEOGRAPHY>
<TEXT>
Spolubydlícímu Slováka, který o Vánocích zemřel ve vinohradské nemocnici na vysoce nakažlivou formu plicní tuberkulózy, hrozí trestní stíhání pro obecné ohrožení z nedbalosti. Nyní je na Slovensku a policie čeká na jeho návrat. Eva Miklíková z pražské policejní správy uvedla, že šestatřicetiletý Slovák byl poprvé na Vinohradech vyšetřen čtyři dny před smrtí. Lékařka mu doporučila odborné vyšetření v Nemocnici Na Bulovce. Nemocného na ambulanci přivedl jeho slovenský přítel. "Údajně lékařku přemluvil, aby nevolala sanitku, že nemocného odveze na Bulovku vlastním autem. Tam se ale nedostavili," řekla Miklíková. Policie vyšetřuje, zda lékařka případ nezanedbala. I jí by v případě viny hrozilo až roční vězení nebo zákaz činnosti. Policie nyní čeká na lékařské a hygienické posudky.
</TEXT>
</DOC>
<DOC>
<DOCID>LN-20020117103</DOCID>
<DOCNO>LN-20020117103</DOCNO>
<DATE>01/17/02</DATE>
<GEOGRAPHY>BRUSEL</GEOGRAPHY>
<TEXT>
Do řad teroristické sítě Al Kajda v uplynulých letech vstoupilo asi deset Belgičanů, kteří odjeli do výcvikových táborů Usámy bin Ládina v Afghánistánu. Většinu z nich naverbovalo hnutí tuniských islámských radikálů. Napsal to včera belgický tisk s odvoláním na oficiální zdroje. Podle nich šlo většinou o belgické občany marockého či jiného původu, nikoli o rozené Belgičany. Žádný z těchto belgických dobrovolníků, které Spojené státy a Evropská unie pokládají za teroristy, nebyl zadržen americkými silami během vojenských operací v Afghánistánu.
</TEXT>
</DOC>
<DOC>
<DOCID>LN-20020117104</DOCID>
<DOCNO>LN-20020117104</DOCNO>
<DATE>01/17/02</DATE>
<GEOGRAPHY>KÁBUL</GEOGRAPHY>
<TEXT>
V afghánské metropoli Kábulu obnovilo včera oficiálně svůj provoz mezinárodní letiště. Jeho odminování a oprava drah trvaly přibližně tři týdny. "Je to začátek nové etapy pro afghánské letectví," prohlásil afghánský ministr pro leteckou dopravu a turistiku Abdul Mahman. Letiště již několik týdnů využívala malá letadla. Uzavřeno pro mezinárodní spoje bylo celý rok v důsledku sankcí OSN proti hnutí Taliban. Afghánská letecká společnost Ariana by měla zahájit lety do zahraničí příští týden.
</TEXT>
</DOC>
<DOC>
<DOCID>LN-20020117105</DOCID>
<DOCNO>LN-20020117105</DOCNO>
<DATE>01/17/02</DATE>
<GEOGRAPHY>MILÁN</GEOGRAPHY>
<TEXT>
Módní návrhář Tom Ford, který pracuje pro světoznámou značku Gucci, obdivuje styl odívání nového afghánského vůdce Hamída Karzáího. Ten prý ztělesňuje vzhled Fordovy nové kolekce, jejímž tématem je návrat k formálnosti 30. let 20. století, a je dnes "nejšarmantnějším mužem planety". Před svým uvedením do funkce navštívil Karzáí bývalého afghánského krále, který od roku 1973 žije v exilu v Římě. Podle agentury ANSA strávil Karzáí jedno dopoledne nakupováním v módních obchodech.
</TEXT>
</DOC>
<DOC>
<DOCID>LN-20020117106</DOCID>
<DOCNO>LN-20020117106</DOCNO>
<DATE>01/17/02</DATE>
<TEXT>
České deníky referují o procesu s Helenou Čermákovou nedůstojným způsobem, který téměř stírá rozdíl mezi bulvárem a seriózními listy. Nepřinášejí zprávy o kauze, která vzbuzuje zájem čtenářů, ale zneužívají lidské neštěstí. Helenu Čermákovou znají v Česku všichni: je to ta žena z Kladna, která se opila, podle posudku znalců dala (buď ona, nebo někdo z její blízkosti) alkohol i své dceři Terezce a potom ji nešťastnou náhodou zalehla. Bála se to přiznat, ukryla mrtvé dítě a předstírala, že se jí ztratilo. Paní Čermáková se dopustila činu se strašlivými následky a soud by měl rozhodnout, jak ji potrestá. Není pochyb o tom, že média mají o podobných věcech referovat, ale zaráží jistá nevyrovnanost. V Čechách žije spousta těžce týraných dětí, o které se prakticky nikdo nezajímá. Možno tedy vyslovit podezření, že novináři o případu Čermáková nepíší kvůli osudu Terezky, nýbrž proto, že po holčičce bylo vyhlášeno pátrání, kvůli němuž byl případ zpopularizován. Bulvární deník Blesk se zjevně rozhodl, že když se Heleně Čermákové nepovedla sebevražda skokem ze třetího patra, dožene ji k dalšímu pokusu: týden co týden se na první stránce objevuje její fotografie a článek zdůrazňující, o jak odpudivou bytost jde. Články Blesku se nesou v tomto duchu: jde-li Čermáková ven dobře oblečena, napíše se, že je to kreatura, která dbá na svůj vzhled, přestože zabila své dítě; je-li oblečena špatně, čteme, že není schopna postarat se ani sama o sebe a že je vidět, v jakých podmínkách muselo dítě žít. Fotografové Blesku ji sledují na každém kroku, fotí ji před domem, v hospodě - aby se čtenář mohl každé ráno patřičně popást. Psychiatr" Jan Cimický říká v Blesku cosi v tom smyslu, že kdyby se Čermáková ještě jednou pokusila zabít, národ by jí to schválil... Nejde mi teď o obhajobu paní Čermákové, pouze o to, že i sebevětší ničema má právo na spravedlnost: kdyby někdo fyzicky mučil člověka podezřelého z vraždy, byl by zřejmě zatčen a souzen. Proč je tedy tolerováno mučení psychické? V sobotním Právu se ovšem nechovali o moc lépe. Paní Čermáková je zjevně žena mdlého ducha, což v deníku patřičně využili. A tak v článku na první straně pod titulkem Matka Terezky: mlčení je taktika" popisuje jakási dáma, jak jí Čermáková ukazovala figurku slona a říkala, že to je talisman pro štěstí, který dostala od Terezky. Novinářka dodává: Nic zvláštního nevidí na tom, že si k soudu bere vzpomínku na dítě, které jejím přičiněním už nežije." O pár řádek dál se Čermáková přihlouple svěřuje, že dlouho přemýšlela, co si vzít k soudu na sebe: Chtěla bych působit důstojně." Paní redaktorka k tomu jakousi pačeštinou moudře připojí: ...říká žena, která podle obžaloby vlastnoručně mrtvou dceru ve sklípku rozvalené chaty zahrabala." To proto, aby všichni pochopili", o jaké zrůdě čtou. MF Dnes ze stejného dne cituje výstižné" názory lidí, které zazněly na soudní chodbě (Čermáková by měla dostat trest smrti) a nabízí čtenářům na své internetové stránce videozáznam ze soudní síně. Lidové noviny mají o případu tematickou senzační stránku"... Ve všech těch textech je všechno jiné, jen ne skutečný zájem o tragédii, o její účastníky. Je to prachobyčejný byznys s neštěstím.
</TEXT>
</DOC>
<DOC>
<DOCID>LN-20020117107</DOCID>
<DOCNO>LN-20020117107</DOCNO>
<DATE>01/17/02</DATE>
<TEXT>
Black &amp; Decker, americký výrobce elektrických nářadí, se rozhodl investovat kolem pěti milionů dolarů do nového provozu v severočeských Trmicích. Zkušební výroba by měla být zahájena v druhém pololetí letošního roku. Společnost zaměstná 600 lidí, převážně žen. Ty tvoří polovinu z téměř devíti tisíc nezaměstnaných v regionu. Většina produkce nové továrny bude určena na vývoz.
</TEXT>
</DOC>
<DOC>
<DOCID>LN-20020117108</DOCID>
<DOCNO>LN-20020117108</DOCNO>
<DATE>01/17/02</DATE>
<TITLE>
Hra o Škodu Octavii Combi + 1000 dalších cen
</TITLE>
<TEXT>
Nesehnali jste některý výtisk LN? Nevadí!
Znovu otiskujeme všechna výherní čísla Hry LN o Škodu Octavii Combi. Důkladně si zkontrolujte své hrací karty.
Hrajte s Lidovými novinami!
* Chcete novou Škodu Octavii Combi se špičkovou výbavou a benzinem na celý rok?
* Zajímají Vás další výhry, jako je 30 000 a 50 000 v hotovosti, letecký zájezd pro dvě osoby za 50 000, nová videa, pračky nebo počítač Siemens?
* Chcete být mezi více než 1000 čtenáři, kteří v nové soutěži LN vyhrají?
DNEŠNÍ VÝHERCI:
Jindřich Mikula, Přelouč, 300 Kč Marie Kubelková, Dvůr Králové nad Labem, 300 Kč
Potřebujete další informace o čtenářské Hře LN? Volejte na soutěžní linku: 02/96 36 35 00 Linka je v provozu ve všední dny od 8 do 12 hodin
SMS hra o nejlepší mobily a 2x100 000 Kč
Odpovědi posílejte ve formátu: HLA LN CISLOOTAZKY ODPOVED tedy například HLA LN01 B
DNEŠNÍ OTÁZKY:
Otázka č. 16 (za 10 bodů) V jaké zemi se budou letos konat zimní olympijské hry
a) Kanada b) USA c) Japonsko d) Čína
Otázka č. 17 (za 20 bodů) MTV je: a) Hudební televizní stanice
b) Maďarská státní televize c) Druh televizoru, který umožňuje velmi kvalitní poslech hudby d) Značka cigaret
Otázka č. 18 (za 30 bodů) Hlavní hrdinka filmu Matrix se jmenuje
a) Bridget b) Trinity c) Eternity d) Susan
Soutěžní kupon: Vlepte do políčka číslo 6!
Úterý 15. ledna (Sada s mobilním telefonem Siemens C45) Ing. Josef Drbohlav Praha-Modřany Blahopřejeme!
</TEXT>
</DOC>
<DOC>
<DOCID>LN-20020117109</DOCID>
<DOCNO>LN-20020117109</DOCNO>
<DATE>01/17/02</DATE>
<TITLE>
Denní soutěž
</TITLE>
<TEXT>
Každý den od 11. 1. do 7. 2. budou v Lidových novinách uveřejňovány tři znalostní otázky s variantami odpovědí. Zasílejte své odpovědi vždy mezi 7.00 a 24.00 prostřednictvím textové zprávy z mobilního telefonu. Můžete odpovědět vždy na všechny otázky uveřejněné daný den. Odpovědi odesílejte ve formátu HLA LN ČÍSLO OTÁZKY ODPOVĚĎ (např. u první otázky HLA LN01 A) na telefonní číslo podle svého operátora - Eurotel 999111, Paegas 4616, Oskar 7777. Za správnou odpověď dostanete 10 až 30 bodů podle obtížnosti otázky. Body se načítají po celou dobu trvání soutěže. Po odeslání SMS Vám automaticky pošleme potvrzení, že jste hlasoval(a), a aktuální informaci o celkovém počtu bodů na Vašem kontě. Soutěžící s nejvyšším počtem bodů vyhrává 100 000 korun. V případě shodného počtu bodů se cena rozdělí mezi více soutěžících.
* Zároveň každý den vylosujeme ze správných odpovědí výherce, který vyhraje sadu s mobilním telefonem.
</TEXT>
<HEADING>
Finále
</HEADING>
<TEXT>
Finálovou otázku můžete sestavit dvěma způsoby: buď z kuponů uveřejňovaných denně v LN, nebo z písmen, která Vám automaticky pošleme při potvrzení Vaší odpovědi pomocí SMS. Kupony nalepujte nebo text vepisujte do tabulky. Odpověď na finálovou otázku můžete zaslat od 7. 2. 7.00 hodin do 10. 2. 24.00 hodin ve formátu HLA LN FINALE ODPOVĚĎ (např. HLA LN FINALE 123) na telefonní číslo podle svého operátora - Eurotel 999111, Paegas 4616, Oskar 7777. Podrobné instrukce k finálové otázce najdete 7. 2. v Lidových novinách. Soutěžící, který nejpřesněji zodpoví finálovou otázku, vyhrává 100 000 korun a mobilní telefon dle výběru. V případě více správných odpovědí určí vítěze vědomostní soutěž.
Otázka č. 1 (za 10 bodů) Který reprezentační hokejový tým vyhrál minulé zimní olympijské hry v japonském Naganu?
a) Rusko b) Česká republika c) Kanada d) Finsko
Otázka č. 2 (za 20 bodů) Předčíslí 0724 patří
a) Paegasu b) Eurotelu c) Oskaru d) Společnosti provozující seznamku po telefonu
Otázka č. 3 (za 30 bodů) Kdo hraje hlavní roli ve filmu Smrtonosná past?
a) Mel Gibson b) Arnold Schwarzenegger c) Bruce Willis d) Jean-Claude van Damme
Otázka č. 4 (za 10 bodů) Hokejista Dominik Hašek je:
a) útočník b) brankář c) obránce d) záložník
Otázka č. 5 (za 20 bodů) Z jaké země pocházejí Pokémoni?
a) z Číny b) z Británie c) z USA d) z Japonska
Otázka č. 6 (za 30 bodů) Kdo z těchto bytostí z trilogie J. R. R. Tolkiena Společenstvo prstenu je člověk
a) Gandalf šedý b) Frodo c) Aragorn d) Bilbo
Otázka č. 7 (za 10 bodů) Která automobilka vyrábí populárního Brouka?
a) Opel b) Rover c) CitroĎn d) Volkswagen
Otázka č. 8 (za 20 bodů) Jak se jmenuje postavička, kterou v každém díle seriálu South Park zabijí?
</TEXT>
<HEADING>
a) Benny b) Kenny c) Johny d) Billy
</HEADING>
<TEXT>
Otázka č. 9 (za 30 bodů) Ve kterém dopravním prostředku závodí Anakin Skywalker v dílu Hvězdných válek Epizoda 1: Skrytá hrozba
a) v kluzáku b) v terénním vozidle c) v autě d) na motokáře
Otázka č. 10 (za 10 bodů) Co je to "smajlík"?
a) postavička ze seriálu Pokémoni b) symbol používaný v emailech a SMS pro vyjádření pocitu či nálady c) populární taneční droga d) lidové označení pro veselé dítě
Otázka č. 11 (za 20 bodů) Ve které zemi sídlí výrobce mobilních telefonů Nokia?
a) Finsko b) Japonsko c) Švédsko d) USA
Otázka č. 12 (za 30 bodů) Kolik dílů filmu Vetřelec bylo již natočeno?
a) 3 b) 2 c) 5 d) 4
Otázka č. 13 (za 10 bodů) Kolik let je Karlu Gottovi
a) 52 b) 62 c) 42 d) 72
Otázka č. 14 (za 20 bodů) Který fotbalový tým zastupuje Českou republiku v Lize mistrů?
a) SK Slavia Praha b) Slovan Liberec c) AC Sparta Praha d) FC Baník Ostrava
Otázka č. 15 (za 30 bodů) Lara Croft je postava z počítačové hry:
a) The Age of Empires b) Dungeon c) Tomb Raider d) Sim City
</TEXT>
</DOC>
</CZE>