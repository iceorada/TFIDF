<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021210001</DOCID>
<DOCNO>LN-20021210001</DOCNO>
<DATE>12/10/02</DATE>
<TITLE>
BRUSEL - Slovensko a Kypr. To jsou dva kandidáti, kteří včera jako první uzavřeli jednání o vstupu do Evropské unie. Přestože Brusel začal jednat se Slováky téměř o dva roky později než s Českem, nemělo včera Slovensko podle ministra zahraničí Eduarda Kukana již "nic dramatického k jednání". Slovenští vyjednavači včera - na rozdíl od Čechů - přistoupili na návrh EU v otázce zemědělství. Vymínili si jedno: zvýší-li unie množství peněz pro kandidáty, musí část těchto prostředků připadnout i Slovensku. Čeští vyjednavači zatím zemědělskou kapitolu neuzavřeli. A to přesto, že se Praha s EU shodla v podstatě ve všem. Nevyřešená zůstává otázka kvót: vyjednavači unie nesouhlasí s počtem skotu, který chtějí Češi chovat na maso. Unie přistoupila na 90 tisíc kusů, Praha stále požaduje až 130 tisíc. Ministr zahraničí Cyril Svoboda v rozhovoru pro ČT řekl, že Česko přijme nižší kvótu ve výši 90 300 kusů skotu jen tehdy, pokud dostane od unie více peněz do státního rozpočtu a další kompenzace. Brusel nabídl v minulých dnech navíc finanční kompenzace ve výši 185 milionů eur, ČR bude ale zřejmě usilovat o dvojnásobek. Svoboda včera rozhodně odmítl, aby Česko dostávalo méně peněz než srovnatelně bohaté státy, například Slovinsko. A to, podle posledních návrhů, skutečně hrozí. Svoboda včera rovněž prohlásil, že je Česko připraveno uzavřít i kapitolu doprava, která je - kromě rozpočtu a zemědělství - poslední spornou kapitolou. Podobně jako Česko je na tom dalších sedm kandidátů. Estonsko, Litva, Lotyšsko, Maďarsko, Malta, Polsko a Slovinsko by měly uzavřít předvstupní rozhovory na summitu EU v Kodani, který začíná pozítří.
</TITLE>
<TEXT>
Jak jsou na tom kandidáti EU
Země, které ukončily jednání:
Kypr
Slovensko
Země, které stále jednají:
Česká republika
Estonsko
Litva
Lotyšsko
Maďarsko
Malta
Polsko
Slovinsko
</TEXT>
</DOC>
<DOC>
<DOCID>LN-20021210002</DOCID>
<DOCNO>LN-20021210002</DOCNO>
<DATE>12/10/02</DATE>
<TITLE>
První předvánoční nákupy: prodejci hlásí mnohem větší tržby než loni
</TITLE>
<GEOGRAPHY>PRAHA</GEOGRAPHY>
<TEXT>
Bronzová neděle udělala radost českým obchodníkům. Druhý adventní víkend totiž znamenal pro většinu z nich zvýšení tržby o desítky procent. Někteří prodejci tvrdí, že za své zboží utržili proti stejnému období loňského roku až dvojnásobek peněz. "Během uplynulých dvou víkendů došlo ve srovnání s loňskem ke 100procentnímu nárůstu tržeb a zhruba 10procentnímu zvýšení počtu zákazníků," popisuje letošní předvánoční horečku mluvčí hypermarketů Tesco Martina Čermáková. Obdobný nárůst potvrzují i konkurenční společnosti Globus, Hypernova či Albert. Nákupní horečku vyvolala především silná koruna, která zlevňuje dovážené zboží, a sílící konkurence mezi obchodními řetězci. Výsledkem je radikální snížení cen. Míra inflace se v uplynulém měsíci dostala na historické minimum 0,5 procenta. Kupříkladu potraviny zlevnily proti loňsku o pět procent. "Díky nižším cenám se zákazníci začínají orientovat především na kvalitu. Nakupují dražší zboží, které si třeba ještě loni nemohli dovolit," říká mluvčí sítě hypermarketů Carrefour Jana Havlíčková.
Jak se vyvíjela listopadová inflace
</TEXT>
</DOC>
<DOC>
<DOCID>LN-20021210003</DOCID>
<DOCNO>LN-20021210003</DOCNO>
<DATE>12/10/02</DATE>
<TEXT>
Manželka britského premiéra Tonyho Blaira Cherie musela čelit otázkám novinářů i během včerejší předvánoční akce. Média ji totiž obviňují ze lži kvůli obchodu s australským podvodníkem, který jí pomohl sjednat výhodnou cenu za dva byty v Bristolu. Blairová kontakty s makléřem popírala a přiznala se až poté, co byla zveřejněna jejich korespondence. To už ale bylo pozdě: kvůli aféře totiž poklesla popularita Blairovy vlády.
</TEXT>
</DOC>
<DOC>
<DOCID>LN-20021210004</DOCID>
<DOCNO>LN-20021210004</DOCNO>
<DATE>12/10/02</DATE>
<TEXT>
Obchody praskají ve švech. Ale na současném vánočním blahobytu letos zapracovali především politici z ČSSD, kteří se i za cenu rostoucího vládního dluhu rozhodli uplácet voliče penězi ze státního rozpočtu. Letos je to však na dlouhou dobu naposledy. Pod vánočním stromkem totiž leží i dárek od ministra financí Bohuslava Sobotky. Rozhodne-li se Špidlova vláda balíček úsporných ekonomických opatření přijmout, podepíše se to v příštím roce na obsahu našich peněženek. Navrhované škrty v sociálních výdajích se dotknou skoro každého. Odmítne-li kabinet situaci ve státních financích řešit, začneme si utahovat opasky také, jen o něco později. Po nástupu nějaké rozumnější vlády. Příští Vánoce už však určitě nebudou tak veselé jako ty letošní. Nejenže nás v roce 2003 čeká vyšší inflace (i když to nemá být žádná tragédie), ale varující je především hospodářská situace v Evropské unii, s níž nás pojí nejsilnější obchodní penězovod. Evropa je v tuto chvíli nejslabší z největších světových ekonomik. Ke dnu ji navíc táhne Německo, náš největší obchodní partner. A šance na oživení je zatím mizivá. Takže: šťastné a veselé!
</TEXT>
</DOC>
<DOC>
<DOCID>LN-20021210005</DOCID>
<DOCNO>LN-20021210005</DOCNO>
<DATE>12/10/02</DATE>
<TEXT>
PRAHA/KARLOVY VARY - Dva dny před začátkem klíčového sjezdu ODS je souboj o nástupnictví Václava Klause stále těsný. Při hlasování v krajských organizacích získali největší podporu dva kandidáti - dosavadní místopředsedové Petr Nečas se čtyřmi, a Jan Zahradil se třemi nominacemi. O nejvhodnějším kandidátovi se do včerejška hlasovalo na devíti krajských sněmech. Jako poslední včera o nadcházející volbě předsedy ODS debatovali straníci na Karlovarsku. Kolem jedenácté hodiny večer se dohodli na kompromisu. Kvůli tomu, že další kandidát Mirek Topolánek zvítězil o jediný hlas před Petrem Nečasem, rozhodli se je Karlovarští podpořit oba. Topolánek kromě včerejšího úspěchu zvítězil také na Liberecku. Poslední kandidátka na post předsedy ODS Miroslava Němcová získala podporu pouze na "své" Vysočině. Podpora na krajských sněmech má ovšem pro představu o budoucím předsedovi jen orientační hodnotu: na kongresu ODS ve Františkových Lázních budou totiž nového šéfa volit delegáti z okresních organizací strany. Pro hlasování na kongresu bude podstatné, kdo z kandidátů má největší podporu u odstupujícího šéfa ODS Václava Klause. V tuto chvíli je to zjevně Nečas, Klaus ale už dříve podpořil i kandidaturu Němcové. Jako své vhodné nástupce Klaus v minulosti označil vedle šéfa poslanců ODS Vlastimila Tlustého i bývalého ministra dopravy Martina Římana. ale ti zatím o nejvyšší stranický post neusilují.
</TEXT>
</DOC>
<DOC>
<DOCID>LN-20021210006</DOCID>
<DOCNO>LN-20021210006</DOCNO>
<DATE>12/10/02</DATE>
<TITLE>
Následující slova vyjadřují můj osobní pohled. Píši je s vědomím, že delegáti kongresu ODS jsou jedinými suverény, kteří rozhodnou o budoucnosti své strany. Především rozhodnou o novém předsedovi a celém vedení. A před novým vedením budou stát tři skupiny úkolů, důležité i pro celou naši zem. Mám na mysli úkoly krátkodobé, střednědobé a dlouhodobé. Krátkodobě je třeba stabilizovat situaci v ODS. Slabinou strany je už mnoho let parcelace na skupinové a regionální zájmy, která zatlačuje do pozadí vlastní politiku a program. Dost možná, že k obratu nedojde bez změny stanov, ale především je třeba změnit dosavadní praxi "vytloukání" konkurenčních kandidátů a volby probíhající na základě dohod a obchodů, a to už od nejnižší úrovně. Zde ODS nevykročila dobře už při svých regionálních sněmech.
</TITLE>
<TEXT>
Pokud třeba v Praze vyhrál nominaci na předsedu s převahou Jan Zahradil a Petr Nečas jen paběrkoval, zatímco na jižní Moravě tomu bylo přesně naopak, nikdo mi nevymluví, že se delegáti rozhodovali více podle trvalého bydliště kandidáta než podle politických názorů. Nové vedení pak také musí rozhýbat stroj hlavní kanceláře a celé manažerské struktury, který by straně mohl sloužit určitě lépe.
</TEXT>
<HEADING>
ODS - mluvčí nespokojených
</HEADING>
<TEXT>
Střednědobě nemůže ODS jít o nic menšího, než vyhrát příští volby. Zemi by asi nejvíc prospěly volby předčasné, které by ukončily špidlovsko-škromachovský socialismus, růst daní, zadlužování a rostoucí omezování svobody občanů, jenže ODS musí jít do voleb především vnitřně zdravá a také s jasnou strategií. ODS se musí stát mluvčí nespokojených a poskytnout jim naději, že po letech, kdy je země špatně řízena z Lidového domu, může dát ODS lidem konečně pořádnou vládu. Budu rád, když na kongresu nezapadne myšlenka na dlouhodobý úkol ODS: pevně zakořenit silnou pravicovou stranu do české politické scény. To je totiž nejtěžší a zde také bude čekat nejvíc nepřátel. Jsou to ti, kteří bojovali proti vzniku ODS a házeli jí na hlavu údajné rozbití OF, které sami rozbili poté, co se rozhodlo stát se pravicovou stranou v čele s Václavem Klausem. Jsou to ti, co režírovali sarajevské události před pěti lety, a jsou to i architekti dnešního vládního slepence. Dnes mají jiný cíl. Ochočit si ODS, odejmout jí její ideové a programové jádro a učinit z ní poslušné kolečko společenského soukolí ovládaného sociálními inženýry.
</TEXT>
<HEADING>
Staří a noví protivníci
</HEADING>
<TEXT>
Podívejme se kolem sebe. V Německu máte na výběr mezi sociálně tržní koncepcí CDU a sociálně tržní koncepcí SPD. V Rakousku lidi v zoufalství ze stejné situace utíkají k těm, co jim slibují konec falešné politické korektnosti, ale ve skutečnosti nabízejí moderní populismus. V Polsku, na Slovensku a v Maďarsku se k pravici řadí drobné liberální strany, ultrakonzervativní národovci a laciní populisté. Nikde nemají silnou občanskou pravicovou stranu. A přesně to chtějí staří i noví protivníci ODS i u nás. Dnes jsou schopni ODS vzít na milost, ale musela by být jaksi jejich. Proto jejich zájem o kongres. Právě z hlediska dlouhodobého bude velkou zkoušku způsob, jakým se nové vedení ODS postaví k české transformaci devadesátých let. Zde probíhá základní polistopadový interpretační konflikt. Oponenti ODS a větší část médií vedou celá léta kampaň, že základní pilíře transformace byly mylné, špatně připravené a dokonce ze zlé vůle deformované. Je namístě říci, že tuto diskusi o interpretaci transformace ODS zatím nevyhrává a že příčinou momentální společenské situace, jejímž odrazem je i výsledek jarních voleb, je fakt, že obecněji sdílena je interpretace soupeřů.
</TEXT>
<HEADING>
Dvě možné cesty
</HEADING>
<TEXT>
Vidím dva přístupy, jak se s tímto faktem v ODS vyrovnat. První spočívá v tom, že se s interpretační porážkou ODS smíří a k příštímu vítězství ve volbách dojde tak, že se své interpretace vzdá, přizpůsobí se a také se programově i personálně distancuje od garnitury, která je s transformací spjata. Druhý - a podle mne jedině možný - přístup spočívá v tom, že o interpretaci transformace bude ODS bojovat dál a bude se ji snažit dokončit v původním duchu. Jen tak zůstane sama sebou, jen tak se nestane bezzubou, jen tak bude alternativou vůči socialismu. V sále, kde se kongres koná, jsem měl svůj maturitní ples. I ODS by ho mohla mít. Nejdřív ale musí složit maturitu. Dospět zkrátka musí, příště se už na tatínka nemůže spoléhat.
Vidím dva přístupy, jak se s tímto faktem v ODS vyrovnat. První spočívá v tom, že se s interpretační porážkou ODS smíří a k příštímu vítězství ve volbách dojde tak, že se své interpretace vzdá, přizpůsobí se a také se programově i personálně distancuje od garnitury, která je s transformací spjata. Druhý - a podle mne jedině možný - přístup spočívá v tom, že o interpretaci transformace bude ODS bojovat dál a bude se ji snažit dokončit v původním duchu. Jen tak zůstane sama sebou, jen tak se nestane bezzubou, jen tak bude alternativou vůči socialismu. V sále, kde se kongres koná, jsem měl svůj maturitní ples. I ODS by ho mohla mít. Nejdřív ale musí složit maturitu. Dospět zkrátka musí, příště se už na tatínka nemůže spoléhat.
</TEXT>
</DOC>
<DOC>
<DOCID>LN-20021210007</DOCID>
<DOCNO>LN-20021210007</DOCNO>
<DATE>12/10/02</DATE>
<TITLE>
PRAHA - Současné nebývale mrazivé počasí zřejmě vydrží až do Vánoc. Přestože dlouhodobé modely počasí nebývají zpravidla úplně přesné, meteorologové předpokládají, že ráz počasí se příliš měnit nebude: silné mrazy potrvají, ale nebudou doprovázeny sněhem. Podle Vladimíra Seiferta z Českého hydrometeorologického ústavu způsobila současné ochlazení výrazná tlaková níže nad Skandinávií. "Vlna způsobila to, že se k nám dostává velmi suchý kontinentální vzduch z východu, konkrétně ze severního Ruska a Ukrajiny. Zároveň brání přílivu teplejšího a vlhčího vzduchu od jihozápadu," řekl LN Seifert. Vzduch se však cestou do střední Evropy ohřívá, a tak zatímco západně od Uralu arktický vzduch srazil teploty až na minus 30 stupňů Celsia, v České republice zatím teploty neklesly pod minus 15 stupňů. "Celé předvánoční období budou velmi slabé srážky. Tedy nic pro lyžaře," naznačuje Seifert sněhové vyhlídky následujících dnů.
</TITLE>
<TEXT>
V mrazivém sevření bude ČR minimálně do příštího úterý. Teploty mají v noci poklesnout až k minus 16 stupňům, přes den zůstanou v rozmezí od minus tří do minus sedmi. Pouze v sobotu se má přechodně mírně oteplit. "Teploty jsou proti Rusku vyšší i proto, že u nás nikde neleží sníh. Kdyby bylo zasněženo, teploty by klesly daleko více," řekl Seifert. Předpověď na další dny meteorologové vypracovávají. "Předpokládáme, že prosinec by mohl být teplotně i srážkově podprůměrný. Sněhu asi příliš nenapadne. Zda se na Štědrý den, jak tomu bývá zpravidla každý rok, oteplí, zatím nevíme. Kromě loňského prosince ale všechny ostatní byly teplotně nadprůměrné," dodal meteorolog. Mrazy mohou být nepříjemné zejména astmatikům, kterým se hůře dýchá. Také lidé s nemocným srdcem by měli dávat větší pozor při prudkých přechodech z teplých prostor ven. Podle lékařů mohou omrzliny vzniknout již při minus čtyřech stupních. Záleží na síle větru a odolnosti každého člověka.
</TEXT>
</DOC>
<DOC>
<DOCID>LN-20021210008</DOCID>
<DOCNO>LN-20021210008</DOCNO>
<DATE>12/10/02</DATE>
<TITLE>
Dvě důležité události v LN:
</TITLE>
<TEXT>
Závěr vyjednávání o vstupu do EU
historický summit EU
KODAŇ 12. -13. prosince 2002
* denně podrobné zpravodajství a komentáře * od pátku: články zpravodajů LN z kodaňského summitu EU
Volba nového předsedy ODS
Kdo vystřídá Václava Klause
XIII. kongres ODS prosinec 2002
* denně rozšířené zpravodajství * denně rozhovor s jedním kandidátem na šéfa ODS
</TEXT>
</DOC>
<DOC>
<DOCID>LN-20021210009</DOCID>
<DOCNO>LN-20021210009</DOCNO>
<DATE>12/10/02</DATE>
<TITLE>
V příštím roce už nebude 250 českých vojáků z protichemické roty na misi v Kuvajtu, nejsou na to peníze.
</TITLE>
<GEOGRAPHY>PRAHA</GEOGRAPHY>
<TEXT>
Kuvajt nebude platit pobyt 250 českých vojáků z protichemické roty ve své zemi v příštím roce. Vojáci tedy nebudou moci v oblasti zůstat, protože na to armáda nebude mít peníze. Dosud představitelé ministerstva hovořili o tom, že pobyt zaplatí Kuvajťané. Rozhodnutí Kuvajtu peníze neposkytnout potvrdily dva zdroje z ministerstev zahraničí a obrany. Mluvčí generálního štábu Vladimír Palán řekl, že o protichemické jednotce v Kuvajtu by měla příští týden jednat vláda. Kabinet včera vzal na vědomí zprávu o dosavadním působení specializované jednotky v této zemi. Vojáci dříve, než začali hovořit o tom, že nutné peníze na pobyt jednotky poskytne kuvajtská strana, zvažovali, že většinu vojáků stáhnou do Česka. Na místě mělo zůstat asi 50 lidí a technika, zbytek personálu by byl schopen se na místo rychle dopravit. Na pobyt české roty v Kuvajtu vláda vyčlenila 580 milionů korun. Přechodem na takzvanou sníženou úroveň pohotovosti, kterou již nyní v Kuvajtu praktikují němečtí vojáci, chtěla armáda ušetřit. Pro nadcházející rok počítala s výdaji 224 milionů korun. Tímto způsobem chtělo ministerstvo obrany získat peníze na vyslání 120 příslušníků jednotky speciálních sil do Afghánistánu, také v rámci operace Trvalá svoboda.
PRAHA - Kuvajt nebude platit pobyt 250 českých vojáků z protichemické roty ve své zemi v příštím roce. Vojáci tedy nebudou moci v oblasti zůstat, protože na to armáda nebude mít peníze. Dosud představitelé ministerstva hovořili o tom, že pobyt zaplatí Kuvajťané. Rozhodnutí Kuvajtu peníze neposkytnout potvrdily dva zdroje z ministerstev zahraničí a obrany. Mluvčí generálního štábu Vladimír Palán řekl, že o protichemické jednotce v Kuvajtu by měla příští týden jednat vláda. Kabinet včera vzal na vědomí zprávu o dosavadním působení specializované jednotky v této zemi. Vojáci dříve, než začali hovořit o tom, že nutné peníze na pobyt jednotky poskytne kuvajtská strana, zvažovali, že většinu vojáků stáhnou do Česka. Na místě mělo zůstat asi 50 lidí a technika, zbytek personálu by byl schopen se na místo rychle dopravit. Na pobyt české roty v Kuvajtu vláda vyčlenila 580 milionů korun. Přechodem na takzvanou sníženou úroveň pohotovosti, kterou již nyní v Kuvajtu praktikují němečtí vojáci, chtěla armáda ušetřit. Pro nadcházející rok počítala s výdaji 224 milionů korun. Tímto způsobem chtělo ministerstvo obrany získat peníze na vyslání 120 příslušníků jednotky speciálních sil do Afghánistánu, také v rámci operace Trvalá svoboda.
</TEXT>
</DOC>
<DOC>
<DOCID>LN-20021210010</DOCID>
<DOCNO>LN-20021210010</DOCNO>
<DATE>12/10/02</DATE>
<TEXT>
NEW YORK - Kvůli nedostatku kněží a poklesu víry má Česko charakter misijního území, tedy místa, kterému je z hlediska katolické církve zapotřebí pomoci s křesťanskou vírou. Řekl to v neděli v New Yorku pražský arcibiskup, kardinál Miloslav Vlk českým krajanům, kteří navštívili v katedrále sv. Patrika bohoslužbu celebrovanou Vlkem spolu s newyorským arcibiskupem, kardinálem Edwardem Eagnem. V Česku proto pomáhá asi stovka polských kněží. Vlk však odmítl přímé srovnání jejich činnosti s "pokřesťanšťováním" pohanského, nebo modernější terminologií řečeno ateistického obyvatelstva jako před tisíci lety. Dodal ovšem, že Poláci svým způsobem nyní "splácejí úroky" za šíření víry, která k nim na úsvitu dějin přišla z českých zemí. Podle Vlka víra v českých zemích za poslední desetiletí zeslábla, je nedostatek kněží a církevní laici si nevedou v křesťanské osvětové práci tak, jak by měli. "To tvoří charakter misijního území," řekl Vlk.
</TEXT>
</DOC>
<DOC>
<DOCID>LN-20021210011</DOCID>
<DOCNO>LN-20021210011</DOCNO>
<DATE>12/10/02</DATE>
<TITLE>
Ombudsman, na jehož podporu se rozbíhají iniciativy, odmítl soupeřit s kandidátem ČSSD
</TITLE>
<TEXT>
V Senátu i na veřejnosti vzniká "promotejlovská" iniciativa. Otakar Motejl přitom smetl veškeré spekulace prohlášením, že na prezidenta kandidovat nebude.
PRAHA - Otakar Motejl se po dnech mlčení konečně vyjádřil k možnosti, že by po neúspěchu u ČSSD kandidoval na prezidenta za jiný politický subjekt. "Jednou jsem přistoupil na hru sociální demokracie, takže je politicky ve všech směrech neproduktivní a lidsky nečestné, abych kandidoval za někoho jiného, ať už jde o nezávislé senátory nebo jinou stranu," sdělil Motejl LN. Své rozhodnutí označil za definitivní. "Jsem rád, že jsem z té mlýnice vypadl," přiznal s úlevou. Zároveň ale nevyloučil, že by přijal kandidaturu za ČSSD pro druhé kolo.
</TEXT>
<HEADING>
Petici podepsali i poslanci ČSSD
</HEADING>
<TEXT>
Motejlova rozhodná slova přišla v okamžiku, kdy se začaly rozbíhat dvě iniciativy, které jej naopak chtěly na Hrad dostat. Tou první je záměr senátorů z Klubu otevřené demokracie Jiřího Zlatušky a Josefa Jařaba najít pro ombudsmana v horní komoře širší podporu a nakonec jej nominovat. "Otakar Motejl má naději získat podporu širších kruhů, a to je také důvod, proč se v tom já a senátor Jařab angažujeme," řekl LN Jiří Zlatuška. "Já si toho velmi vážím, v lidské dimenzi mě to až dojímá, ale bohužel tato platonická podpora nemůže nic změnit na tom, co je dáno. Mám pocit, že ta akce má spíše charakter manifestace," komentoval Otakar Motejl aktivitu senátorů. O možnosti navrhnout Motejla v případě jeho neúspěchu u sociálních demokratů uvažovali minulý týden už senátoři klubu Nezávislých, nyní se chtějí připojit k aktivitě Zlatušky a Jařaba. "Začali jsme o tom jednat, ale Senát nyní nezasedá, takže to bude zřejmě trvat delší dobu. Ale určitě bychom se připojili," sdělila členka klubu Václava Domšová. Veřejný ochránce práv měl naději nejen u nezávislých senátorů a jejich kolegů z neparlamentních stran, ale i u vládní US-DEU. Prozatímní šéf strany Ivan Pilip v neděli v Sedmičce TV Nova nominaci ombudsmana nevyloučil. Na včerejším zasedání republikového výboru ale unionisté jen potvrdili měsíc staré usnesení, že jak Petr Pithart, tak i Otakar Motejl jsou pro US-DEU přijatelní kandidáti a strana je připravena je podporovat. Na síle nabírá také petice, kterou zorganizovali lidé spojení s tzv. brandýským fórem. "Zatím máme úspěch. Účelem té petice je vytvořit tlak na to, aby se Otakar Motejl stal regulérním kandidátem na prezidenta," uvedla mluvčí iniciativy Hana Holcnerová. Od pátečního odpoledne do včerejšího večera petici podepsalo 1111 lidí, včetně poslanců sociální demokracie - šéfa sněmovního zemědělského výboru Ladislava Skopala a Milana Ekrta. "Pro mě je doktor Motejl nejvhodnějším kandidátem a budu se ho snažit prosazovat i v rámci poslaneckého klubu," řekl Skopal. K petici se dál připojil třeba šéf společnosti Člověk v tísni Tomáš Pojar, šéf odborů České televize Antonín Dekoj či herec a režisér Zdeněk Svěrák.
</TEXT>
<HEADING>
Přibyla ještě Moserová
</HEADING>
<TEXT>
Skupinu už jistých uchazečů o křeslo hlavy státu o víkendu navíc rozšířila senátorka Jaroslava Moserová, kterou navrhuje její domovská strana ODA. Změna to však je pouze kosmetická - Moserová má jen mizivé šance.
Skupinu už jistých uchazečů o křeslo hlavy státu o víkendu navíc rozšířila senátorka Jaroslava Moserová, kterou navrhuje její domovská strana ODA. Změna to však je pouze kosmetická - Moserová má jen mizivé šance.
</TEXT>
</DOC>
<DOC>
<DOCID>LN-20021210012</DOCID>
<DOCNO>LN-20021210012</DOCNO>
<DATE>12/10/02</DATE>
<TITLE>
Podle průzkumu LN je většinový názor okresních organizací US-DEU neopustit vládní koalici. Vyplývá to z odpovědí jejich předsedů na e-mailové dotazy.
</TITLE>
<GEOGRAPHY>PRAHA</GEOGRAPHY>
<TEXT>
I přes aktivity pravicové platformy, která prosazuje odchod Unie svobody-DEU z vlády, si většina unionistů přeje v koaličním kabinetu Vladimíra Špidly zůstat. Vyplývá to z odpovědí předsedů jednotlivých okresních organizací, které LN v minulém týdnu oslovily elektronickou poštou. Z šestadvaceti okresních organizací, které do včerejšího dne zaslaly svoji odpověď, se jich prostřednictvím svých předsedů dvacet vyjádřilo pro setrvání ve vládě minimálně do vstupu České republiky do EU tak, aby "splnili svůj předvolební slib", byli "v politice důvěryhodným partnerem" či "mohli ve vládě prosazovat svoji pravicovou politiku". To může uklidnit nejen Vladimíra Špidlu, ale také současné vedení unionistů, které setrvání ve vládě pokládá za nejlepší řešení. O kursu strany bude přitom v lednu rozhodovat republikové shromáždění. Tam má být nejen zvoleno nové vedení US-DEU, ale jednou z nejdůležitějších otázek bude debata, zda a případně kdy z vlády vystoupit, nebo jestli v ní setrvat. Okamžitý odchod z vlády požaduje hlavně v Praze založená Pravicová platforma, k níž se přihlásila asi stovka členů ze zhruba třetiny okresů. O odchodu z vlády ale hovoří třeba i místopředseda US-DEU Ratibor Majzlík. Ten však za nejbližší možný termín pokládá červen, kdy proběhne referendum o vstupu země do Evropské unie.
Nejasná zůstává situace okolo volby nového předsedy Unie svobody-DEU. Zatím svoji kandidaturu oznámili tři lidé - místopředsedové Petr Mareš s Robertem Kolářem a ostravský unionista Radoslav Štědroň. Jejich řady by mohl rozšířit poslanec František Pelc. Toho už podle jeho slov navrhla okresní organizace v Jablonci nad Nisou. "Mé ambice jsou spíše místopředsednické, ale umím si představit, že bych za určitých okolností na předsedu kandidoval," řekl Pelc včera LN. Mareš s Kolářem jsou pro setrvání ve vládě přinejmenším do vstupu do Evropské unie. Štědroň je nakloněn myšlence Pravicové platformy US-DEU. Pelcovi je sice platforma "sympatická, ne však ve všem" (František Pelc byl jako jediný poslanec na ustavujícím sněmu platformy v Jihlavě). Stejně jako členové platformy sice požaduje "výraznou obměnu současného vedení", na druhé straně však trvá na tom, že by sice unionisté měli mít ve vládě "důstojnější postavení", ale měli by v ní zůstat až do vstupu do Evropské unie. "Unie svobody vstoupila do vlády hlavně proto, aby Česká republika došla důstojně do EU. To je věc, kterou jsme voličům slíbili a kterou bychom měli dodržet," uvedl Pelc.
</TEXT>
</DOC>
<DOC>
<DOCID>LN-20021210013</DOCID>
<DOCNO>LN-20021210013</DOCNO>
<DATE>12/10/02</DATE>
<GEOGRAPHY>OSTRAVA</GEOGRAPHY>
<TEXT>
"Není určitě daleko doba, kdy se budeme snažit dostat do vlády," prohlásila včera mluvčí moravskoslezských komunistů Věra Flasarová. Moravskoslezský kraj se podle Flasarové stal vlajkovou lodí KSČM. "Měli jsme potěšitelné výsledky na Frýdecko-Místecku, Bruntál opět zářil s nejlepšími výsledky, Ostrava šla nahoru a o Karviné ani nemluvím," hodnotí komunální volby v kraji Věra Flasarová, která je zároveň i krajskou zastupitelkou. Spolu se sociální demokracií ovládli komunisté Frýdek-Místek a Havířov, zástupce mají v radách v Ostravě nebo Bruntále. V Karviné a v Havířově obsadili primátorská křesla. "Politologové si myslí, že jsme zde vítězili na úkor špatné sociální situace, ale zrovna nezaměstnaní k volbám příliš nechodili," domnívá se předseda moravskoslezských komunistů a karvinský senátor Eduard Matykiewicz. Volební zisky KSČM v kraji přitom nejsou o moc vyšší než před čtyřmi lety. O tom, že členové KSČM obsadili významná místa na radnicích, rozhodli většinou sociální demokraté i další strany, které spolupráci s komunisty tentokrát neodmítly. "V minulém volebním období jsme měli v Ostravě devět zastupitelů a žádné místo v radě, nyní máme 12 zastupitelů a místa v radě hned dvě," srovnává ostravský náměstek primátora Jaromír Horák (KSČM). Okamžik, kdy s komunisty začnou otevřeně spolupracovat ostatní politické strany na vyšší než na městské úrovni, prý nemusí být moc daleko. "Věta o nulovém koaličním potenciálu KSČM již dávno neodpovídá realitě," domnívá se ostravský komunistický radní Josef Babka. "Když si přečtete vládní prohlášení, chtěl bych vědět, s kým jiným by jej chtěli sociální demokraté prosadit. Zejména při řešení sociální problematiky," uzavírá úvahy o tom, zda po primátorských křeslech obsadí komunisté i křesla vládní, člen Rady města Ostravy Josef Babka.
</TEXT>
</DOC>
<DOC>
<DOCID>LN-20021210014</DOCID>
<DOCNO>LN-20021210014</DOCNO>
<DATE>12/10/02</DATE>
<TITLE>
Vyrovnaný boj o křeslo po Václavu Klausovi slibuje volební drama
</TITLE>
<TEXT>
Kdo vystřídá Václava Klause
</TEXT>
<HEADING>
XIII. kongres ODS prosinec 2002
</HEADING>
<TEXT>
Nečas v. Zahradil. Tak po zasedání regionálních sněmů vnímá veřejnost boj o křeslo šéfa ODS. Bez šancí však není ani Mirek Topolánek.
PRAHA - Už jen šest dní si může Václav Klaus psát před jméno, že je předsedou ODS. Po neděli občanští demokraté vykročí vstříc důležité epoše pod vedením nového lídra. Ačkoli se podle dosavadních nominací jednotlivých krajů může zdát, že největšími favority jsou místopředsedové Jan Zahradil a Petr Nečas, výsledek zasedání kongresu může dopadnout úplně jinak. V tuto chvíli je prakticky jisté jen jedno - nástupcem Václava Klause podle všeho nebude žena. Šance Miroslavy Němcové jsou minimální. Místopředsedkyni sněmovny sice nominovala "její" Vysočina, na kongresu by se však musel stát zázrak, aby uspěla. A že by se stát mohl, tomu nemůže věřit ani Němcová. To nahrává Janu Zahradilovi. S Miroslavou Němcovou má dlouhodobě přátelské vztahy a místopředsedkyně sněmovny už dřív jasně naznačila, že pokud v prvním kole volby neuspěje, podpoří a doporučí Zahradila "svým" delegátům. S blížícím se kongresem vytáhl Jan Zahradil do ofenzivy. Dokonce už netrvá na své původní myšlence předsedování na "překlenovací postklausovské" období dvou let, ale opatrně naznačuje, že kdyby se mu dařilo a strana s ním byla spokojená, mohl by uvažovat i o setrvání v předsednické funkci až do parlamentních voleb v roce 2006. "Překlenovací" vize se přitom nelíbila nejen velké části ODS, ale ani Václavu Klausovi. Zahradilovi stouplo sebevědomí, když jej nominovaly tři regiony. Více nominací dostal už jen Petr Nečas (4). Za Zahradilem stojí Praha, Ústecko a Plzeňsko. Nečas má důvěru Zlínska, jižní Moravy, Karlovarského a Moravskoslezského kraje. Jenže právě tyto počty mohou být ošidné. Nominace z kraje totiž ještě nemusí znamenat, že se tamní delegáti doporučením sněmu budou řídit. "Jde jen o doporučení, na kongresu hlasují delegáti tajně a mohou volit i jinak," říká například místopředseda ODS Miroslav Beneš. Třeba v Praze tak sice jednoznačně vyhrál Zahradil, ale někteří pražští "ódéesáci" už těsně po konci hlasování prohlašovali, že "to tam Zahradilovi hodili z povinnosti", ale na kongresu budou volit místopředsedu Senátu Mirka Topolánka. "Na této úvaze něco je. Stejně tak mohou delegáti na kongresu volit toho, který v jejich kraji skončil třeba jen těsně druhý. Skutečně se to nedá přeceňovat," uvedl jeden ze členů vedení ODS a jako příklad uvedl Moravskoslezský kraj. Tam zvítězil Nečas s 36 hlasy, Topolánek jich měl 28. "A kde je psáno, že většina delegátů za Moravskoslezský kraj nebudou právě Topolánkovi příznivci?" dodává člen vedení, který si nepřál uvést jméno.
</TEXT>
<HEADING>
Kdo je favorit?
</HEADING>
<TEXT>
I s přihlédnutím k výsledkům regionálních sněmů tak favority zůstávají Nečas a Topolánek (oficiálně jej nominovaly jen Liberecký a Karlovarský kraj, v dalších však zůstal těsně druhý) se Zahradilem v závěsu. Výhodou Nečase je podpora Václava Klause a pověst pracovitého, loajálního a schopného muže, který má v ODS velký respekt jak po politické, tak po pracovní stránce (Nečas se dlouhodobě zabývá armádou). Naopak Nečasovou nevýhodou je to, že se v minulosti několikrát zalekl odpovědnosti. To když byl v roce 1997 jistým ministrem vnitra, ale zřekl se jmenování, a když po prohraných červnových volbách upadl do "deprese" a nechtěl ani kandidovat do užšího vedení strany. Respektu se ve straně dostává i Zahradilovi, jehož slovo má v ODS váhu hlavně v otázkách zahraniční politiky. Bývalý Klausův poradce pro zahraniční záležitosti je se současným předsedou zadobře, i když ten mu prý naznačil, že jeho "koněm" není. Zahradil má nevýhodu v tom, že je z Prahy, což část členů ODS vnímá negativně. Mnozí z nich se navíc obávají, že pod jeho vedením by se strana příliš nezměnila. To si naopak málokdo myslí o Topolánkovi. Přímočaře hovořící Ostravan bude populární především u delegátů vymezených proti Klausovi a u příznivců co největší decentralizace vedení. Sám Topolánek si je však vědom svého hendikepu - při své ráznosti nedokáže hovořit příliš diplomaticky (viz jeho prohlášení, že pokud vedení ODS účelově změnilo názor na přímou volbu prezidenta, chovají se jeho členové jako "politická prasata").
KANDIDÁTI NA PŘEDSEDU ODS
</TEXT>
<HEADING>
PETR NEČAS
</HEADING>
<TEXT>
Klausův favorit. Nikdy ale nepatřil k jeho nekritickým obdivovatelům. Na kongres přijede s programem, který předpokládá rozsáhlou reformu stranických orgánů a jejich posun k regionům. Proti Nečasově zvolení ale hovoří fakt, že již jednou předem vzdal nabízenou funkci. Má však vysokou podporu v krajích, nominovaly ho čtyři regiony.
</TEXT>
<HEADING>
MIROSLAVA NĚMCOVÁ
</HEADING>
<TEXT>
Outsider ve volbách nového předsedy. O jejích ambicích se začalo hovořit až poté, co ji Klaus označil za možnou nástupkyni. Zdroje z ODS však o kandidatuře Němcové hovoří jako o taktickém tahu, který má pomoci Zahradilovi a ubrat hlasy Topolánkovi. Němcová získala oficiální podporu jediného kraje.
</TEXT>
<HEADING>
MIREK TOPOLÁNEK
</HEADING>
<TEXT>
Nominace z krajů mu nedávají příliš šancí. Oficiálně jej do boje o předsednické křeslo vysílá Liberecko a Karlovarsko. Z řejmě jej ale budou volit i někteří delegáti z těch regionů, kde skončil těsně druhý. Během posledních měsíců se totiž stal neformálním vůdcem Klausových kritiků. Bodoval také jako úspěšný manažer senátních a komunálních voleb.
</TEXT>
<HEADING>
JAN ZAHRADIL
</HEADING>
<TEXT>
Dříve tvrdil, že "osobní chemie" budoucího předsedy musí ladit s Václavem Klausem. Klaus však zavrhl jeho koncepci předsednictví na "překlenovací dvouleté postklausovské období". Zahradil ji pak poopravil a připustil, že v případě úspěchu by zůstal v Klausově křesle i po dvou letech. Krajské nominace jej pasují do pozice nejvážnějšího soupeře Petra Nečase - má podporu tří regionů.
Koho si za šéfa ODS přejí regionální sněmy?
Petr Nečas
Zlínský kraj
Jihomoravský kraj
Moravskoslezský kraj
Karlovarský kraj
Jan Zahradil
Praha
Ústecký kraj
Plzeňský kraj
Mirek Topolánek
Liberecký kraj
Karlovarský kraj
Miroslava Němcová
Vysočina
</TEXT>
</DOC>
<DOC>
<DOCID>LN-20021210015</DOCID>
<DOCNO>LN-20021210015</DOCNO>
<DATE>12/10/02</DATE>
<TITLE>
Na rozdíl od ostatních kandidátů žádné změny ODS nenabízím. Mou výhodou je, že jsem žena, říká místopředsedkyně sněmovny Miroslava Němcová v prvním z rozhovorů, v nichž LN představí kandidáty na předsedu ODS.
</TITLE>
<TEXT>
LN: V ODS se objevily informace, že jste se stala loutkou ve hře Václava Klause, který chce oslabit pozici Mirka Topolánka.
Já odmítám slovo loutka. Nikdy jsem ničí loutka nebyla a nemám to ve svém životě vůbec zapotřebí. A já jsem necítila nějakou zvláštní podporu a oslovení Václava Klause. Spíš to řekl někde v televizi.
LN: Jak jste vy sama přišla na to, že můžete být přínosem pro ODS? Že vy můžete být tou novou, myslím mediálně novou, tváří?
Ano, mediálně nová jsem. Ale nerozhodovala jsem se tak, že "jsem nová tvář a to je všecko, tečka". Vím, že se umím vyjadřovat tak, že to lidé respektují. Že nevyhrocuji situaci a vztahy mezi lidmi. Tím se odlišuji od ostatních kandidátů. Oni mají spíš ostré lokty. Já zmírňuji možné otřesy. Na rozdíl od svých konkurentů nabízím jiné povahové rysy.
LN: Za jednu ze svých hlavních předností tedy považujete fakt, že jste žena? Starostka Blanska Jaroslava Králová o vás řekla: "Je to žena, líbí se mi, jakýkoli muž po Klausovi by to měl těžké."
Určitě. I když každý, kdo přijde po Klausovi, bude s Klausem srovnáván: "Toto by Klaus neudělal, toto by Klaus udělal jinak." Ale tím, že jsem žena, by to srovnání nebylo až takové.
LN: Mohla byste se stát novým logem ODS? Strana s odchodem Klause své staré logo ztrácí...
Klaus je a bude spojen s ODS. O tom já jsem přesvědčena. Tím, že odchází, se v tomto nic nemění. On bude součástí ODS vždy. A já nechci nikoho nahrazovat. Chci se stát výrazným člověkem ODS.
LN: ODS tedy podle vás bude i nadále mít logo "Václav Klaus". Jak by to ale šlo dohromady s Klausem prezidentem?
Tak to bude trochu jinak. Pokud bude Václav Klaus prezidentem, tak má schopnost přísně odlišovat, co daná funkce vyžaduje.
LN: A ODS by byla bez svého loga?
Tak třeba časem nějaké logo vykrystalizuje. A do těch možností zahrnuji i sebe.
LN: Proč jste si nejdříve nevyzkoušela stranický život na nižší úrovni? Třeba jako místopředsedkyně ODS? Proč zkoušíte rovnou nejvyšší křeslo?
Byla by to logická cesta. A určitě by to bylo rozumnější. Ale ODS se ocitla ve výjimečné situaci. Já jsem byla zklamaná, že muži, kteří byli nejvíce vidět, se do té soutěže o předsedu nechtěli přihlásit. Já jsem si řekla: Dobře, když se muži bojí do toho jít, musí to udělat žena. A možná díky tomu potom ohlásil kandidaturu třeba Petr Nečas. Ale favoritem pro mě není. Tím jsem pro sebe já sama.
LN: V čem jste z kandidátů na šéfa ODS nejlepší?
Zjistila jsem, že členská základna neočekává žádné programové změny. Očekává, že po Klausovi převezme ODS někdo, kdo bude schopen ji dále udržet pohromadě.
LN: Za hlavní cíl si tedy kladete prostě udržet ODS?
To v každém případě. Necítím, že by ODS byla uzavřená a zapouzdřená strana, jak říkají ostatní kandidáti. V tomto smyslu ODS žádné změny nenabízím. Ale líbilo by se mi, kdyby se nám podařilo lépe prezentovat nové lidi.
LN: Budete se na kongresu nabízet jako česká Margaret Thatcherová?
Já mám dojem, že kdykoli se v české pravicové straně objeví žena, zároveň s ní se objeví i logo Thatcherové. Ona se už stala celosvětovým logem ženské konzervativní politiky. Já ji obdivuji, ale... Teď bych na tuto otázku neodpovídala.
LN: Byla jste kdysi tázána, zda si myslíte, že máte se střední zemědělskou školou dostatečnou kvalifikaci na funkci stínové ministryně kultury. Myslíte, že by to nebyl problém v případě, že byste se po vyhraných volbách stala českou premiérkou?
Je to bezpochyby hendikep, to já uznávám. Nemá smysl kolem toho chodit a vymlouvat se. Ale myslím, že jsem se na parlamentní půdě dokázala uplatnit. Byť mám tu absenci vysokoškolského vzdělání.
LN: Troufla byste si na funkci premiérky?
Ano.
</TEXT>
<HEADING>
LN: Chtěla byste opětovně iniciovat vznik stínové vlády?
</HEADING>
<TEXT>
Ano. Bylo by to užitečné. Teď se bavíme o tom, zda máme změnit stanovy, aby byla její existence v ODS do budoucna automatická.
LN: Vy byste pravděpodobně byla stínovou premiérkou...
To jistě.
LN: Máte představu o zbytku týmu? Klaus bývalou stínovou vládu dost kritizoval.
Je nutno odlišit fungování stínové vlády v době opoziční smlouvy. V té době ODS nebyla ve skutečné opozici. Nezlobte se, ale mí spolukandidáti vedou svou kampaň i tím, že přes média oslovují lidi, které by si přáli do svého týmu. Já mám svůj tým připravený, ale nechci jej zveřejňovat před kongresem. Jen vám řeknu, že by stínová vláda měla mít mnohem větší pravomoci než doposud.
LN: Chtěla byste do svého týmu třeba Miroslava Macka, který byl v tom minulém stínovém kabinetu ministrem zdravotnictví?
Teď tedy udělám výjimku. Pan Macek se na žádném z postů stínových ministrů neobjevuje.
LN: Klaus považuje Vlastimila Tlustého za nejschopnějšího politika ODS. Souhlasíte s ním?
Vlastimil Tlustý je velmi schopný politik s fenomenálním darem vystihnout podstatu věci. Takovou analytickou schopnost, jakou má on, u jiného poslance ODS nevidím.
LN: Tlustý analyzuje lépe než Klaus?
Já nechci porovnávat s Klausem. Klaus má úplně jiné kvality. Bylo by to povrchní hodnocení.
LN: Ptám se proto, že - je-li Tlustý opravdu nejschopnější politik ODS - možná by pro vaši stranu bylo lepší, kdybyste mu odpustili, že byl tři roky v KSČ, a mohl by vám šéfovat.
Já si myslím, že je Tlustý schopný. Ale neříkám, že je nejschopnější.
LN: Klaus má v ODS dodnes vliv, vždyť na minulém kongresu získal 91 procent hlasů. Mohl by volbu předsedy ovlivnit tím, že by na svého favorita ukázal?
Zřetelný vliv Klaus má. Ale myslím, že na nikoho na kongresu neukáže.
LN: Považovala byste to za nefér?
Nepovažovala bych to za nefér, ale myslím, že to neudělá.
Rozhovor s dalším kandidátem na předsedu ODS přinesou zítřejší LN
</TEXT>
</DOC>
<DOC>
<DOCID>LN-20021210016</DOCID>
<DOCNO>LN-20021210016</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Ministerstva financí a práce a sociálních věcí chtějí podnikatelům téměř na dvojnásobek zvýšit částky, ze kterých se vypočítává pojistné, a zároveň snížit možnosti odpočitatelných položek. Uvedla to televize Nova. Podle ministerstev podnikatelé na sociálním a zdravotním pojištění odvádějí mnohonásobně méně peněz než lidé, kteří jsou v zaměstnaneckém poměru. Z analýzy, kterou si dalo zpracovat ministerstvo práce a sociálních věcí, vyplývá, že zatímco například sociální pojištění se zaměstnancům vypočítává z 13 500 korun, osobám samostatně výdělečně činným z necelých čtyř tisíc korun. "Dneska platí na jeden důchod v průměru dva zaměstnanci, kdežto u osob samostatně výdělečně činných platí na jeden důchod osm lidí," řekl ministr práce a sociálních věcí Zdeněk Škromach. Záměr zvýšit podnikatelům částky, které platí na sociální a zdravotní pojištění, potvrdil i ministr financí Bohuslav Sobotka. Své plány chtějí ministři uvést do praxe do tří let.
</TEXT>
</DOC>
<DOC>
<DOCID>LN-20021210017</DOCID>
<DOCNO>LN-20021210017</DOCNO>
<DATE>12/10/02</DATE>
<GEOGRAPHY>LONDÝN/PRAHA</GEOGRAPHY>
<TEXT>
Britská rozhlasová stanice BBC Radio 4 včera ve svém hlavním ranním zpravodajském pořadu uvedla, že západočeský Cheb navštěvují pedofilové z celé Evropské unie. Moderátorka reportáž uvedla slovy, že ČR bude v nejbližších dnech přizvána do Evropské unie, a vyslovila názor, že české úřady proti dětské prostituci málo bojují. Labouristický poslanec Evropského parlamentu Gary Titley v pořadu řekl, že po vstupu bude muset i ČR přijmout evropské standardy boje proti obchodu s lidmi, pedofilii a dětské prostituci. Zdůraznil, že proti tomuto typu zločinnosti policejní sbory už nyní spolupracují a že se situace ve všech kandidátských zemích zlepšila. Skoro desetiminutová reportáž byla založena na práci německého novináře a jeho kolegy, kterým byl v Chebu nabídnut sex s devítiletými pannami za 180 eur.
</TEXT>
</DOC>
<DOC>
<DOCID>LN-20021210018</DOCID>
<DOCNO>LN-20021210018</DOCNO>
<DATE>12/10/02</DATE>
<TEXT>
UHERSKÉ HRADIŠTĚ - Okresní soud v Uherském Hradišti poslal včera na tři roky do vězení 19letého mladíka, který v červnu nainstaloval pod osobní vůz v Uherském Brodu nálož. Zařízení ale nevybuchlo. Mladík se vzdal práva odvolání, státní zástupce si ponechal lhůtu na rozmyšlenou. Motivem činu byla patrně touha po pomstě. Majitel auta pracoval v místním podniku jako vyhazovač a s mladíkem měl údajně konflikty. Ten nálož vyrobil ze železné trubky, do níž nasypal střelný prach. Konce trubky ucpal a zapálil doutnák. Nálož se mu nepovedlo odpálit.
</TEXT>
</DOC>
<DOC>
<DOCID>LN-20021210019</DOCID>
<DOCNO>LN-20021210019</DOCNO>
<DATE>12/10/02</DATE>
<TITLE>
Vozovka spojující dálnici na Plzeň a karlovarskou silnici se buduje třicet metrů od domů v Unhošti
</TITLE>
<TEXT>
Tisíce vozů mají denně projíždět kolem rodinných domů v Unhošti. Stavba silnice pokračuje, přestože o ní jedná soud.
UNHOŠŤ - Hodnota domu paní Heleny Svobodové rostla úměrně se zvyšováním poptávky bydlení v okolí Prahy. Její rodinný domek totiž stojí 30 kilometrů od Prahy na okraji města Unhošť u Kladna. Dnes by však tento rodinný domek patrně neprodala. Ve vzdálenosti 30 metrů od jeho oken panuje čilý stavební ruch. Po devět a půl metru široké silnici by zanedlouho měly denně projíždět tisíce aut. Výstavba silnice I/61, jež by měla spojit dálnici na Plzeň s karlovarskou silnicí, začala letos v srpnu. Je stavěna jako silnice II. třídy a hluková studie byla vypracována pro 5890 vozů. Tu schválili okresní hygienici. Lidé, jejichž domy stojí blízko budované silnice, se cítí podvedeni. "V územním plánu je silnice součástí aglomeračního okruhu kolem Prahy a denně by tudy mělo projíždět 13 400 automobilů," sdělila Věnuše Kernerová, zakladatelka občanského sdružení Unhošť. Její tvrzení podpírá i to, že podle normy může mít rozměr devět a půl metru i silnice I. třídy. Členové sdružení si nechali vypracovat vlastní nezávislou hlukovou studii, podle níž bude limit hlučnosti značně překročen. To je v rozporu se zákonem o ochraně veřejného zdraví. "Víme, že silnice je potřebná, jen nechceme, aby vedla v těsné blízkosti domů. Požadujeme, aby byla o několik set metrů dál, tak jak to navrhovala jedna ze tří variant," řekla Kernerová. Současnou variantu vybral bývalý starosta Lubomír Volek a nově zvolená starostka již nemůže pro své občany dělat nic. "Nyní je to už neovlivnitelné, je to v kompetenci kraje," tvrdí starostka Lenka Mazuchová.
</TEXT>
<HEADING>
Ministerstvo se stavbou nesouhlasí
</HEADING>
<TEXT>
Investor stavby, Středočeský kraj, stavbu silnice zahájil i přesto, že nebyla vypracována studie hodnotící vliv na životní prostředí (EIA). Za nezákonnou považuje stavbu silnice i ministerstvo životního prostředí. To již více než rok upozorňuje, že silnice splňuje parametry silnice I. třídy, a tak by na ni měl být proveden proces EIA. "Na tom trváme a považujeme stavbu za nezákonnou," uvedla mluvčí ministerstva Karolína Šůlová. V březnu občané podali žalobu proti středočeskému krajskému úřadu k Městskému soudu v Praze. Ten by měl vydat rozhodnutí koncem prosince. Přestože je možné, že soud silnici uzná za nezákonnou, její stavba pokračuje. V blízkosti několika rodinných domků jezdí bagry, nákladní automobily, hučí buldozery. Ačkoliv stojí paní Svobodová na své zahradě, neslyší vlastního slova. "Je to k zbláznění, duní mi celý barák, ani se nevyspíme," stěžuje si Svobodová, která by dům po rodičích nejraději prodala. "Přece tu nemůžeme dejchat ten smrad. Kdo to ale koupí?" "Nezastavíme stavbu jen proto, že se někdo domnívá, že nějaká stavba je nezákonná. Musí rozhodnout soud," řekl středočeský hejtman Petr Bendl.
Investor stavby, Středočeský kraj, stavbu silnice zahájil i přesto, že nebyla vypracována studie hodnotící vliv na životní prostředí (EIA). Za nezákonnou považuje stavbu silnice i ministerstvo životního prostředí. To již více než rok upozorňuje, že silnice splňuje parametry silnice I. třídy, a tak by na ni měl být proveden proces EIA. "Na tom trváme a považujeme stavbu za nezákonnou," uvedla mluvčí ministerstva Karolína Šůlová. V březnu občané podali žalobu proti středočeskému krajskému úřadu k Městskému soudu v Praze. Ten by měl vydat rozhodnutí koncem prosince. Přestože je možné, že soud silnici uzná za nezákonnou, její stavba pokračuje. V blízkosti několika rodinných domků jezdí bagry, nákladní automobily, hučí buldozery. Ačkoliv stojí paní Svobodová na své zahradě, neslyší vlastního slova. "Je to k zbláznění, duní mi celý barák, ani se nevyspíme," stěžuje si Svobodová, která by dům po rodičích nejraději prodala. "Přece tu nemůžeme dejchat ten smrad. Kdo to ale koupí?" "Nezastavíme stavbu jen proto, že se někdo domnívá, že nějaká stavba je nezákonná. Musí rozhodnout soud," řekl středočeský hejtman Petr Bendl.
</TEXT>
</DOC>
<DOC>
<DOCID>LN-20021210020</DOCID>
<DOCNO>LN-20021210020</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Devětadvacetiletý policista Josef Janoušek z Třebechovic pod Orebem na Královéhradecku byl obviněn z usmrcení chodce při nehodě v Peci pod Sněžkou "Usnesení o sdělení obvinění mu bylo doručeno v pondělí," řekl LN královéhradecký okresní státní zástupce Alexandr Pumprla, jehož úřad případ dozoruje. Policista je stíhán za nedbalostní ublížení na zdraví s následkem smrti, za neposkytnutí pomoci a za ohrožení pod vlivem návykové látky. Podle slov žalobce bude vyšetřování trvat ještě několik týdnů, jelikož musí čekat na posudek z oboru dopravy. "Znalec byl na místě činu minulý týden. Předpokládám, že mu posudek zabere zhruba měsíc," upřesnil státní zástupce. Ten nepředpokládá, že by Janouška stíhali ještě za další trestný čin. Za zmíněné skutky mu hrozí až pětileté vězení. Policista byl krátce po nehodě postaven mimo službu. Za řízení vozu v opilosti bude od policie propuštěn. Janoušek srazil chodce v Peci pod Sněžkou na Trutnovsku necelou hodinu po půlnoci 30. listopadu. Z místa nehody ujel. Kolegové jej dopadli v nedalekém Maršově a naměřili mu 1,4 promile alkoholu v krvi. Inspekce ministra vnitra řeší ještě další vážnou dopravní nehodu, při níž 29. listopadu policista z dopravního inspektorátu Jindřich Majer nezastavil na přechodu pro chodce v Havlíčkově Brodě. Usmrtil čtyřletého Dominika S. a vážně zranil jeho devětadvacetiletou matku. "Zatím obviněn nebyl," sdělila havlíčkobrodská policejní mluvčí Jana Mazourová. Uzavření vyšetřování vázne na posudku z oboru silniční dopravy. Policistu Majera nadřízený mimo službu nepostavil. "Chodí do práce. Byl přeřazen na obvodní oddělení, kde je řadovým policejním inspektorem," sdělila mluvčí Jana Mazourová. Majerovi za ublížení na zdraví z nedbalosti hrozí vyšší trest než Janouškovi, a to až dvanáctileté vězení. Trestného činu se totiž dopustil vůči dvěma osobám.
</TEXT>
</DOC>
<DOC>
<DOCID>LN-20021210021</DOCID>
<DOCNO>LN-20021210021</DOCNO>
<DATE>12/10/02</DATE>
<TITLE>
PRAHA - Především o tom, jakým způsobem poskytovala v polovině 90. let Komerční banka úvěry později zkrachovalé stavební společnosti H-System, se včera hovořilo v jednací síni Městského soudu v Praze. Soudce Kamil Kydalka po několikatýdenním čtení listinných důkazů zahájil seriál výslechů svědků, přičemž jako první přicházejí na řadu pracovníci i vedení Komerční banky. Jejich výpovědi jsou klíčové nejen pro soudní proces s manažery H-Systemu, ale státního zástupce Borise Havla zajímají i z dalšího důvodu. Před několika týdny totiž rozhodl, že se znovu prověří propojení mezi představiteli pobočky Komerční banky Praha-centrum a šéfy H-Systemu. Tento případ již policie před časem vyšetřovala a odložila, Havla ale zajímá, zda nemohlo jít o podvod. Včera vyslýchal Kydalka jednu z pracovnic pobočky Naděždu Adamcovou, která působila jako šéfka úvěrové komise. Ta trestnímu senátu vysvětlovala, jakým způsobem tehdy banka úvěry poskytovala. Nebyla však po letech schopna poznat, čí jsou některé podpisy pod smlouvami, na jiných dokladech zase stálo místo jejího podpisu jméno tehdejšího náměstka pobočky Vladimíra Gully. Státního zástupce a soudce zajímalo především to, proč banka poskytla pro financování projektu dvanáct menších úvěrů firmám spojeným s H-Systemem, a nikoli jeden velký úvěr přímo H-Systemu. "Propojenost firem se ukázala až v pozdějších letech," vysvětlila Adamcová. Smetka už před časem LN vysvětlil, že každá z firem měla odlišnou činnost, a jednotlivé úvěry se proto týkaly financování různých částí projektu.
</TITLE>
<HEADING>
Proces zřejmě v roce 2003 neskončí
</HEADING>
<TEXT>
Havel je naopak přesvědčen, že za opakovanými úvěry, které poté HSystem nesplácel, byl záměr. Půjčku větší než 70 milionů by totiž muselo schválit vedení celé Komerční banky, takhle ale stačil podpis některého ze šéfů pobočky, s nimiž se Smetka dobře znal. S jedním z nich, Miloslavem Novákem, například v roce 1990 společně koupili pozemek nedaleko Prahy. Pracovali spolu také ve firmě Agens plus - Smetka jako předseda dozorčí rady, Novák jako člen představenstva. V podniku s nimi byl ještě blízký přítel Václava Klause Ranko Pecič. Havel včera LN sdělil, že v nově otevřeném případu propojení Smetka - Komerční banka vyšetřování stále pokračuje. "Vyžádali jsme si od banky některé osobní materiály," uvedl. Dodal, že je zvědavý i na výpovědi, které u soudu brzy zaznějí. Další podivností, která bude soud tento týden zajímat, je rozporný zápis ze zasedání představenstva Komerční banky z října 1997. Fotokopie zápisu, kterou banka původně poskytla policii, totiž obsahuje úplně jiné informace než originál, který si nyní vyžádal soudce Kydalka. Ten LN sdělil, že případ se zřejmě protáhne. "Svědků je 115, jejich výslech potrvá až do jara," uvedl. Pak začne vyslýchat 1200 poškozených. "V roce 2003 se to celé těžko stihne," uzavřel.
Havel je naopak přesvědčen, že za opakovanými úvěry, které poté HSystem nesplácel, byl záměr. Půjčku větší než 70 milionů by totiž muselo schválit vedení celé Komerční banky, takhle ale stačil podpis některého ze šéfů pobočky, s nimiž se Smetka dobře znal. S jedním z nich, Miloslavem Novákem, například v roce 1990 společně koupili pozemek nedaleko Prahy. Pracovali spolu také ve firmě Agens plus - Smetka jako předseda dozorčí rady, Novák jako člen představenstva. V podniku s nimi byl ještě blízký přítel Václava Klause Ranko Pecič. Havel včera LN sdělil, že v nově otevřeném případu propojení Smetka - Komerční banka vyšetřování stále pokračuje. "Vyžádali jsme si od banky některé osobní materiály," uvedl. Dodal, že je zvědavý i na výpovědi, které u soudu brzy zaznějí. Další podivností, která bude soud tento týden zajímat, je rozporný zápis ze zasedání představenstva Komerční banky z října 1997. Fotokopie zápisu, kterou banka původně poskytla policii, totiž obsahuje úplně jiné informace než originál, který si nyní vyžádal soudce Kydalka. Ten LN sdělil, že případ se zřejmě protáhne. "Svědků je 115, jejich výslech potrvá až do jara," uvedl. Pak začne vyslýchat 1200 poškozených. "V roce 2003 se to celé těžko stihne," uzavřel.
</TEXT>
</DOC>
<DOC>
<DOCID>LN-20021210022</DOCID>
<DOCNO>LN-20021210022</DOCNO>
<DATE>12/10/02</DATE>
<TITLE>
Tradiční výtvarná soutěž Lidových novin pro děti
</TITLE>
<TEXT>
Je vám méně než patnáct? Rádi kreslíte, malujete a soutěžíte? Chcete vyhrát vánoční dárek podle svého přání? Zúčastněte se naší vánoční výtvarné soutěže!
</TEXT>
<HEADING>
JAK SOUTĚŽIT
</HEADING>
<TEXT>
Stačí, když nám pošlete obrázek Ježíška, jak si ho sami představujete. Jak tento úkol pojmete, záleží jen na vaší fantazii. Obrázek můžete ztvárnit libovolnou technikou, musí však být dvourozměrný, abyste ho mohli poslat v obálce a přitom se nepoškodil. Na rub obrázku napište své jméno a příjmení, věk, adresu, a pokud to bude možné, tak i telefonní číslo rodičů. Obrázek pošlete na adresu: Lidové noviny, Senovážná 1254/4, Praha 1, 110 00. Obálku označte heslem JEŽÍŠEK. Do soutěže budou zařazeny obrázky došlé do čtvrtka 19. prosince do 12 hodin. Průběh a pravidla soutěže si můžete prohlédnout na www.lidovky.cz/jezisek
</TEXT>
<HEADING>
JAK PROBĚHNE HODNOCENÍ
</HEADING>
<TEXT>
Děti mohou soutěžit ve třech věkových kategoriích: do 6 let, od 6 do 11 let a od 11 do 15 let. Vítězné obrázky zveřejníme v sobotní příloze Lidových novin 28. prosince 2002. V porotě zasednou známí výtvarníci, spisovatelé a redaktoři LN. JAKÉ BUDOU CENY Vítězové v každé kategorii si budou moci sami vybrat dárky v hodnotě 3000 korun za 1. místo, v hodnotě 2000 korun za 2. místo a v hodnotě 1000 korun za 3. místo.
Obrázky, které nám do redakce zašlete, po ukončení soutěže neskončí v koši. Budou umístěny v pražském Muzeu dětské kresby. Autor, který se soutěže zúčastní, souhlasí, aby Lidové noviny jeho dílo zveřejnily a že jeho obrázek může být vystaven v Muzeu dětské kresby v Praze. Obrázky nevracíme.
</TEXT>
</DOC>
<DOC>
<DOCID>LN-20021210023</DOCID>
<DOCNO>LN-20021210023</DOCNO>
<DATE>12/10/02</DATE>
<TITLE>
Dvě včerejší nehody autobusů: jeden člověk zemřel a čtrnáct osob bylo zraněno
</TITLE>
<TEXT>
Vlak a autobus se včera srazily ve Zbuzanech. Příčina srážky na nechráněném železničním přejezdu není zatím známa.
PRAHA - Lehkými zraněními nejméně 11 lidí skončila včera srážka motorového osobního vlaku a autobusu na nechráněném železničním přejezdu ve Zbuzanech v okrese Praha - západ. V půl desáté dopoledne se vlak mířící ze smíchovského nádraží do Rudné u Prahy střetl s autobusem pražské integrované dopravy. "Vlak nejel rychle, přijížděl do stanice, která je za přejezdem. Cestující měli štěstí," řekl LN policejní mluvčí Jaroslav Vokáč. Policie prověřuje, zda výstražná signalizace na přechodu fungovala a nakolik se na srážce podílel řidič autobusu. Na místo nehody se kromě policejních vyšetřovatelů dostavila i inspekce Českých drah. Jako pravděpodobnější vypadá varianta, že výstražné světlo na přejezdu svítilo. "Podle prvních informací mělo fungovat. A podle prvních zpráv z vyšetřování inspekce drah byla signalizace v činnosti, výstražné světlo bylo v pořádku," sdělil LN mluvčí Českých drah Petr Šťáhlavský.
</TEXT>
<HEADING>
Zraněné ošetřili ve dvou nemocnicích
</HEADING>
<TEXT>
Zprávy o počtu zraněných se rozcházely. "Lehce zraněno bylo 12 osob včetně řidiče autobusu," tvrdil policejní mluvčí. Zraněni měli být čtyři cestující z vlaku a osm lidí v autobuse. Šťáhlavský měl však informace o 11 zraněných, stejnému počtu lidí poskytly ošetření i Fakultní nemocnice Motol a Nemocnice a Františku. K nehodě přijely čtyři vozy záchranné služby. "Odvezli jsme celkem deset lehce zraněných a jednu paní se středně těžkým zraněním," řekl internetovému deníku iDNES šéf záchranky Michal Havlíček. Nejvážnější mělo být pohmoždění páteře. Ošetření v nemocnicích ale u pacientů žádná těžší poranění neodhalila. "Ambulantně ošetřeno bylo sedm lidí, jejich poranění se ukázala jako lehká a byli propuštěni," uvedla mluvčí motolské nemocnice Eva Jurinová. Podle Jana Hackera, mluvčího Nemocnice Na Františku, ošetřili lékaři čtyři pacienty. Dvaadvacetiletá žena zemřela a další tři lidé se těžce zranili včera odpoledne při další nehodě autobusu u Železné na Berounsku. Řidič osobního auta pravděpodobně nezvládl průjezd zatáčkou, vjel do protisměru a čelně se střetl s linkovým autobusem. Oběť havárie i všichni zranění byli v osobním voze.
Vážnější železniční nehody za uplynulé dva roky
* červenec 2000 - Srážka dvou vlakových souprav u Nové Včelnice na Jindřichohradecku si vyžádala devatenáct zraněných cestujících.
* prosinec 2000 - Smrtí strojvedoucího a jedním těžkým zraněním skončil střet vlaků ve stanici Plešnice na trati Plzeň - Cheb. Dalších třináct cestujících bylo zraněno.
* květen 2002 - Vlak, který přepravoval americké vojáky, se srazil s nákladní vlakovou soupravou u obce Vojkovice na Karlovarsku. Strojvedoucí nákladního vlaku zemřel, čtrnáct vojáků bylo zraněno.
* červenec 2002 - Mimořádný vlak, který České dráhy vypravily ke 130. vyročí postavení trati Chomutov - Vejprt y, se srazil s osobním vlakem. Nehoda si vyžádala třináct zraněných. apo
</TEXT>
</DOC>
<DOC>
<DOCID>LN-20021210024</DOCID>
<DOCNO>LN-20021210024</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Déletrvající mrazy mohou poškodit statiku domů, které zaplavila srpnová povodeň. Poruchy se však podle odborníků projeví, až když se oteplí. "Až začnou konstrukce rozmrzat, to bude teprve to krizové období," řekl pražský městský statik Petr Macháň. Podle vedoucí odboru výstavby Prahy 8 Ivany Jakoubkové by lidé s příchodem zimy neměli domy vysoušet stálým průvanem, aby zdivo nepromrzlo. V místnostech by mělo být teplo a větrat se má nárazově, řekla Jakoubková, jejíž úřad má na starosti karlínské domy postižené vodou. Krátkodobý mráz podle odborníků zdivo nepoškodí. Působení delší zimy, při níž by zdi domů mohly promrznout, přirovnala Jakoubková k vodě v láhvi. Zmrzlá voda zvětší svůj objem a láhev praskne. Zůstane ale v celku až do doby, než led roztaje. V Karlíně i téměř čtyři měsíce po povodni dělníci odklízejí sutiny. Uvnitř stále pracují vysoušeče, které jsou již k mání i v bazarech. "Zájemců o ně je zatím dost," poznamenal majitel jedné z prodejen. Podle Jakoubkové nedokáže nikdo odhadnout, kdy budou domy suché. Budovy s poškozenou statikou jsou vyztužené konstrukcemi a pod dohledem odborníků.
</TEXT>
</DOC>
<DOC>
<DOCID>LN-20021210025</DOCID>
<DOCNO>LN-20021210025</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Deset nových sanitek dostali včera pražští záchranáři u příležitosti 145. výročí vzniku Dobrovolného sboru ochranného, předchůdce současné záchranné služby. Vedle nových vozidel si lidé na Staroměstském náměstí mohli prohlédnout také 15 veteránů a deset vozů, které měly ukázat průřez vývojem sanitek v uplynulém desetiletí. Dobrovolný sbor ochranný byl v Praze založen v roce 1857 z iniciativy policejního ředitele barona Antonína von Päumanna. Na počátku měl sbor 36 členů. Pomáhali například obětem požárů a povodní. Významně se dobrovolníci podíleli v letech 1862, 1872 a 1890 na likvidaci následků záplav. Sanitní vozy skříňového typu, které rozšířily vozový park současné záchranky, stály i s vybavením 22 milionů korun. V Praze nyní u záchranky působí 40 lékařů, ale bylo by jich třeba alespoň o pět víc. Ředitel záchranky Zdeněk Schwarz uvedl, že kvůli nedostatku peněz se uvažuje o snížení počtu ordinací v Praze.
</TEXT>
</DOC>
<DOC>
<DOCID>LN-20021210026</DOCID>
<DOCNO>LN-20021210026</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Praha 2 se už dohodla se společností Ceeli Institut, že vyjme budovu Pavilónu v Havlíčkových sadech ze smlouvy o pronájmu objektů v parku společnosti a obnoví památku sama. "Právníci už sepisují dodatek ke smlouvě, ale souhlasit s ním musí ještě zastupitelstvo, což bude asi v lednu," řekl starosta Prahy 2 Michal Basch. Starosta připustil, že pro radnici nebude jednoduché hledat prostředky na rekonstrukci památky. Smlouva o pronájmu bez dodatku by ale byla pro městskou část nevýhodná. Část Havlíčkových sadů pronajala radnice společnosti Ceeli Institut loni na 50 let. Nájem se týká Gröbeho vily, kde chce institut zřídit vzdělávací středisko pro právníky, i budov Pavilónu a Dolní Landhausky. Společnost bude platit nájem 100 tisíc korun ročně a do jejich rekonstrukce vloží asi 200 milionů.
</TEXT>
</DOC>
<DOC>
<DOCID>LN-20021210027</DOCID>
<DOCNO>LN-20021210027</DOCNO>
<DATE>12/10/02</DATE>
<TITLE>
Češi se přiblížili dohodě s EU v kapitole zemědělství * Zbývá dojednat výši příspěvků z Bruselu
</TITLE>
<TEXT>
historický summit EU
</TEXT>
<HEADING>
KODAŇ 12. -13. prosince 2002
</HEADING>
<TEXT>
Za ústupek Dánsku týkající se kvóty na krávy, které jsou chované jen kvůli masu, chce Česko od Bruselu finanční náhradu v jiných oblastech.
BRUSEL - Blízko uzavření problematické kapitoly zemědělství v přístupových jednání s Evropskou unií se včera ocitla Česká republika. Do uzávěrky LN ale kapitola uzavřena nebyla. Ministr zahraničí Cyril Svoboda nejprve včera odpoledne prohlásil, že jediným zbylým českým požadavkem zůstává vyšší kvóta na "masné krávy" - tedy krávy, které se nechovají kvůli mléku. Dále řekl, že dohodnuté podmínky jinak splnily české požadavky a Česká republika "dosáhla toho, co chtěla, tedy zajistila konkurenceschopnost svých farmářů na zemědělském trhu EU." Česká delegace ale zároveň dostala od dánského ministra zahraničí Pera Stiga Möllera a evropského komisaře pro rozšíření Güntera Verheugena ultimátum. Do osmnácté hodiny měla přijmout poslední dánský návrh v zemědělské oblasti, který navýšení krav neobsahoval. Kdyby ho ČR nepřijala, přišla by tak o nabídku na vyšší výrobní kvótu pro bramborový škrob a musela by o obě komodity bojovat ještě v pátek na summitu EU v Kodani, tvrdily zdroje z Rady EU. Osmnáctá hodina odbyla, ale Česko na dánské požadavky nepřistoupilo. Až po desáté hodině večer Svoboda v televizi prohlásil, že Česko požadavek Kodaně ohledně kvót na krávy přijímá. Jedním dechem ale dodal, že jednání o kapitole "zemědělství" budou pokračovat i na konci týdne v Kodani. Konkrétně mluvil o přímých platbách. Ze studia dánského "balíčku" po posledních úpravách vyplývá, že ČR bude moci přímé zemědělské podpory, jež budou v prvních třech letech členství dosahovat 25, 30 a 35 procent úrovně EU, navyšovat vždy o 20 procent, tedy na 45, 50 a 55 procent. Svoboda včera ale jasně řekl, že Češi budou v Kodani bojovat o to, aby v roce 2004 dostávala ČR peníze na 30 procentech úrovně EU.
</TEXT>
<HEADING>
25 eur na hlavu
</HEADING>
<TEXT>
Pokud by se podařilo uzavřít kapitolu zemědělství, přesunuli by čeští vyjednavači pozornost na peníze, které stát obdrží v prvních letech členství. Cyril Svoboda totiž již včera odpoledne požádal o podstatné navýšení částky, kterou by měla Česká republika dostávat z unijního rozpočtu v prvních třech letech po vstupu do EU. Podotkl, že v přepočtu na hlavu by neměla ČR dostávat od unie méně než například Slovinsko, které je relativně bohatší. Podle nejmenovaných zdrojů z Bruselu česká delegace naznačila, že by ráda dostala dvojnásobek již přislíbeného navýšení. Největším problémem na jednání v Kodani zřejmě bude přesvědčit kvarteto států, které jsou "čistým" přispěvatelem do rozpočtu Evropské unie - tedy Německo, Velkou Británii, Nizozemsko a Švédsko. Ty se obávají nákladů na rozšíření již teď - podle agentury AFP bude přitom rozšíření stát každého obyvatele "patnáctky" v příštích třech letech jen asi 25 eur ročně.
Pokud by se podařilo uzavřít kapitolu zemědělství, přesunuli by čeští vyjednavači pozornost na peníze, které stát obdrží v prvních letech členství. Cyril Svoboda totiž již včera odpoledne požádal o podstatné navýšení částky, kterou by měla Česká republika dostávat z unijního rozpočtu v prvních třech letech po vstupu do EU. Podotkl, že v přepočtu na hlavu by neměla ČR dostávat od unie méně než například Slovinsko, které je relativně bohatší. Podle nejmenovaných zdrojů z Bruselu česká delegace naznačila, že by ráda dostala dvojnásobek již přislíbeného navýšení. Největším problémem na jednání v Kodani zřejmě bude přesvědčit kvarteto států, které jsou "čistým" přispěvatelem do rozpočtu Evropské unie - tedy Německo, Velkou Británii, Nizozemsko a Švédsko. Ty se obávají nákladů na rozšíření již teď - podle agentury AFP bude přitom rozšíření stát každého obyvatele "patnáctky" v příštích třech letech jen asi 25 eur ročně.
</TEXT>
</DOC>
<DOC>
<DOCID>LN-20021210028</DOCID>
<DOCNO>LN-20021210028</DOCNO>
<DATE>12/10/02</DATE>
<TITLE>
Kontakty s podvodníkem Cherie Blairová popírala. Britská média ale zveřejnila důkazy o tom, že premiérova manželka lhala.
</TITLE>
<GEOGRAPHY>LONDÝN</GEOGRAPHY>
<TEXT>
Kvůli zdánlivě nevinnému obchodu manželky premiéra Tonyho Blaira Cherie, který od minulého týdne hýbe ostrovními médii, klesla popularita britské vlády. Podle nového průzkumu agentury YouGov si více než polovina Britů myslí, že Blairová záměrně lhala. Až 58 procent prohlásilo, že labouristické vládě "se nedá věřit". Celá aféra začala předminulou neděli. Bulvární list The Mail on Sunday napsal, že Blairová si najala Australana Petera Fostera, jenž byl v minulosti odsouzen k trestům vězení v několika zemích, aby jí sjednal výhodnou cenu za dva byty v anglickém Bristolu. Foster ušetřil Blairové 69 tisíc liber (asi 3,5 milionu korun). Jeden z bytů byl určen pro premiérova syna Euana, druhý chtěla Blairová v budoucnosti prodat. Premiérův úřad razantně popřel, že by Foster pracoval jako finanční poradce pro Blairovy. S vlastním dementi se přidala i Blairová. Když ale sesterský list The Daily Mail ve čtvrtek zveřejnil e-mailovou korespondenci mezi ní a Fosterem, ke kontaktům s defraudantem se přiznala. Přestože obchod nebyl nelegální, aféry se chytla britská média. Ta obvinila ze lži jak Blairovou, tak i úřad jejího muže. O víkendu se pak pozornost přesunula na soukromý život premiérovy manželky - uznávané právničky. Média přetřásala především její blízké přátelství s bývalou striptérkou Carole Caplinovou, která je Fosterovou přítelkyní.
LONDÝN - Kvůli zdánlivě nevinnému obchodu manželky premiéra Tonyho Blaira Cherie, který od minulého týdne hýbe ostrovními médii, klesla popularita britské vlády. Podle nového průzkumu agentury YouGov si více než polovina Britů myslí, že Blairová záměrně lhala. Až 58 procent prohlásilo, že labouristické vládě "se nedá věřit". Celá aféra začala předminulou neděli. Bulvární list The Mail on Sunday napsal, že Blairová si najala Australana Petera Fostera, jenž byl v minulosti odsouzen k trestům vězení v několika zemích, aby jí sjednal výhodnou cenu za dva byty v anglickém Bristolu. Foster ušetřil Blairové 69 tisíc liber (asi 3,5 milionu korun). Jeden z bytů byl určen pro premiérova syna Euana, druhý chtěla Blairová v budoucnosti prodat. Premiérův úřad razantně popřel, že by Foster pracoval jako finanční poradce pro Blairovy. S vlastním dementi se přidala i Blairová. Když ale sesterský list The Daily Mail ve čtvrtek zveřejnil e-mailovou korespondenci mezi ní a Fosterem, ke kontaktům s defraudantem se přiznala. Přestože obchod nebyl nelegální, aféry se chytla britská média. Ta obvinila ze lži jak Blairovou, tak i úřad jejího muže. O víkendu se pak pozornost přesunula na soukromý život premiérovy manželky - uznávané právničky. Média přetřásala především její blízké přátelství s bývalou striptérkou Carole Caplinovou, která je Fosterovou přítelkyní.
</TEXT>
</DOC>
<DOC>
<DOCID>LN-20021210029</DOCID>
<DOCNO>LN-20021210029</DOCNO>
<DATE>12/10/02</DATE>
<TITLE>
V ulicích Bagdádu jde o život, tvrdí BBC. Vozy novinářů se zde totiž každé ráno honí za auty expertů OSN
</TITLE>
<TEXT>
Podezřívavost vůči inspektorům OSN vzrostla poté, co minulý týden navštívili palác Saddáma Husajna. Do té doby byli v Iráku přijímáni s otevřenou náručí.
BAGDÁD - V Iráku se v těchto dnech odehrávají poněkud potrhlé závody. Začínají každé ráno přesně v půl deváté v hotelu Canal, odkud se v zářivě bílých vozech vyřítí inspektoři OSN. Není jasné, zda uhánějí, aby přistihli Iráčany nepřipravené, nebo aby unikli smečce pronásledujících novinářů. Tak popisuje inspekce v Iráku zpravodaj stanice BBC. Řidič, který má na starosti auto s jednou skupinou novinářů, je ve svém oboru přeborník a zřejmě se považuje za iráckého Michaela Schumachera. Prvenství v novinářské koloně dosahuje nepředstavitelným kličkováním bagdádskou dopravou. Pokud při startu zaváhá, začne bez milosti kličkovat vozem zacpanými ulicemi a volí zkratky, které vypadají jako slepé uličky. Nezřídka se proto dostane i před inspektorskou kolonu, kterou má sledovat. V Bagdádu jde nyní opravdu o život, ale nikoli kvůli přítomnosti zbraní hromadného ničení. Mnohem nebezpečnější jsou tyto potrhlé automobilové honičky, které by si zasloužily spíš název demoliční derby. Fascinovaní místní řidiči se často ocitnou v sevření silných vozů a nezbývá jim nic jiného, než se odklidit na krajnici a zastavit. Minulý týden povytáhl obočí i sám chladnokrevný "Schumacher". "Á, jedeme k jednomu z paláců," volal vzrušeně a srdce žurnalistů rozrušená prudkou jízdou bila ještě rychleji. Ano, na to všichni čekali, na skutečný test irácké spolupráce. Skoro naráz všechny vozy zastavují před branou paláce a zmatenou stráží. Po chvíli váhání se zámky otevírají a nezvaní hosté hledí na úhlednou, palmami lemovanou okrovou příjezdovou cestu vedoucí k paláci Sidžúd.
</TEXT>
<HEADING>
Turisté v paláci Saddáma Husajna
</HEADING>
<TEXT>
Inspektoři se moc nezdrží. Je to spíš tréninková prohlídka, na níž si utužují svaly na ty příští. Stráže zvou nakonec dovnitř i novináře, kteří se předhánějí, aby nepřišli o jedinečnou příležitost spatřit příbytek Saddáma Husajna. Zahradníci sklonění nad záhony růží jsou zabráni do práce a ničeho si nevšímají. Saddám bohužel doma není a žurnalisté nyní v roli turistů vzdychají nad pompézností atria s mramorovou výzdobou a oslavnými básněmi věnovanými majiteli. Inspektoři se dostávají do temnějších chodeb Sidžúdu, ba dokonce do lednic. A hle, sklenička. Co je v ní? Marmeláda. Do chvíle, než inspektoři přišli do paláce, byli všude vítáni a vyzýváni, aby zůstali, jak dlouho budou chtít. Po ní už byli zase špioni, stejně jako jejich předchůdci v 90. letech. Pro Iráčany jsou vlezlí až moc, pro Američany málo. Kdo po návštěvě v Sidžúdu pocítil mrazení v zádech, se po návštěvě bývalé chemičky Musana vyděsil. Jelo se k ní dvě hodiny na sever od Bagdádu, pouští a kolem velbloudích stád. Velbloudi byli všude a procházeli i rozvalenou branou pusté a zničené Musany. Kdysi to byl státní podnik na výrobu pesticidů, aspoň tak to tvrdili Iráčané. Před válkou v Perském zálivu zde však vyráběli 4000 tun chemických zbraní ročně. A pak to přišlo - inspektoři prý našli několik granátů s yperitem. Měli ochranné oděvy a novináři, kteří neměli nic, se mohli podívat také. Není divu, že byli nervózní, ale tentokrát se nikdo nikam nehrnul. Tyto granáty s yperitem už byly zaregistrovány při prohlídkách v 90. letech, ale zničeny nebyly. Zatím zůstanou zde a budou odpáleny později. Mnoha žurnalistům se udělalo nevolno, protože si uvědomili, že jsou na dosah ničivé zbraně. Tentokrát byli svému řidiči za rychlost vděčni.
Inspektoři se moc nezdrží. Je to spíš tréninková prohlídka, na níž si utužují svaly na ty příští. Stráže zvou nakonec dovnitř i novináře, kteří se předhánějí, aby nepřišli o jedinečnou příležitost spatřit příbytek Saddáma Husajna. Zahradníci sklonění nad záhony růží jsou zabráni do práce a ničeho si nevšímají. Saddám bohužel doma není a žurnalisté nyní v roli turistů vzdychají nad pompézností atria s mramorovou výzdobou a oslavnými básněmi věnovanými majiteli. Inspektoři se dostávají do temnějších chodeb Sidžúdu, ba dokonce do lednic. A hle, sklenička. Co je v ní? Marmeláda. Do chvíle, než inspektoři přišli do paláce, byli všude vítáni a vyzýváni, aby zůstali, jak dlouho budou chtít. Po ní už byli zase špioni, stejně jako jejich předchůdci v 90. letech. Pro Iráčany jsou vlezlí až moc, pro Američany málo. Kdo po návštěvě v Sidžúdu pocítil mrazení v zádech, se po návštěvě bývalé chemičky Musana vyděsil. Jelo se k ní dvě hodiny na sever od Bagdádu, pouští a kolem velbloudích stád. Velbloudi byli všude a procházeli i rozvalenou branou pusté a zničené Musany. Kdysi to byl státní podnik na výrobu pesticidů, aspoň tak to tvrdili Iráčané. Před válkou v Perském zálivu zde však vyráběli 4000 tun chemických zbraní ročně. A pak to přišlo - inspektoři prý našli několik granátů s yperitem. Měli ochranné oděvy a novináři, kteří neměli nic, se mohli podívat také. Není divu, že byli nervózní, ale tentokrát se nikdo nikam nehrnul. Tyto granáty s yperitem už byly zaregistrovány při prohlídkách v 90. letech, ale zničeny nebyly. Zatím zůstanou zde a budou odpáleny později. Mnoha žurnalistům se udělalo nevolno, protože si uvědomili, že jsou na dosah ničivé zbraně. Tentokrát byli svému řidiči za rychlost vděčni.
</TEXT>
</DOC>
<DOC>
<DOCID>LN-20021210030</DOCID>
<DOCNO>LN-20021210030</DOCNO>
<DATE>12/10/02</DATE>
<TITLE>
Dvanáct tisíc mrtvých si podle odhadů vyžádaly střety mezi separatisty a vojáky v západním cípu Indonésie.
</TITLE>
<GEOGRAPHY>ŽENEVA</GEOGRAPHY>
<TEXT>
Jeden z nejdelších a nejkrvavějších konfliktů v Asii možná spěje ke konci. Povstalci z indonéské provincie Aceh včera podepsali mírovou dohodu s centrální vládou, na jejímž základě by podmínečně složili zbraně výměnou za uspořádání svobodných voleb. Dokument sice nesplňuje hlavní požadavek separatistů z Hnutí za svobodný Aceh (GAM) tedy získání nezávislosti - obyvatelům ale zaručuje vysokou míru autonomie. Její nedílnou součástí je ale alespoň slib, že by v rukách nově vzniklých samosprávných úřadů zůstala velká část (70 procent) příjmů z těžby nerostných zdrojů, na jejichž zásoby je Aceh bohatý - především jde o zemní plyn a ropu. Indonéská vláda se totiž obává, že by po případném osamostatnění Acehu mohly tento příklad následovat i další odbojné oblasti členité ostrovní země. V šestistránkovém dokumentu se praví, že od nynějška by "nepřátelství mělo být považováno za věc minulosti", ke skutečnému nastolení míru ale ještě vede dlouhá cesta. "Je to dobrá výchozí pozice. Je to ale jen začátek, ne konec," upozornil po podpisu dohody v Ženevě americký vyjednavač Anthony Zinni, který uzavření příměří společně s dalšími zahraničními zprostředkovateli zajistil. Zástupce indonéské vlády Wiryono Sastro Handoyo ale včera nešetřil optimismem: "Neexistuje překážka, kterou bychom nemohli překonat." Dokument se kromě případné nezávislosti Acehu vyhýbá i jednoznačnému odzbrojení válčících stran a demilitarizaci provincie. Povstalci by pouze měli během následných dvou měsíců označit místa, kam uloží své zbraně, a během dalších pěti měsíců tak i učinit. Tato skladiště budou moci znát a kontrolovat pouze zahraniční pozorovatelé, kteří pak budou podávat zprávy indonéské vládě.
</TEXT>
<HEADING>
130 let bojů
</HEADING>
<TEXT>
Nynější konflikt na Acehu zuří od roku 1976, snahy místních obyvatel o nezávislost jsou ale o více než sto let starší. Sahají až do roku 1873, kdy nizozemští dobyvatelé obsadili sultanát ležící na severním cípu ostrova Sumatra. Během kampaně za nezávislost (1945 - 49) sice ozbrojenci z Acehu pomáhali Indonésii v tažení proti nizozemským kolonizátorům, kteří po několikaleté japonské okupaci chtěli v oblasti opět získat vliv, v 50. letech se ale obrátili i proti nově vzniklé vládě v Jakartě. Po utišení tohoto zhruba desetiletého konfliktu vypukla nová rebelie v roce 1976, přičemž konflikt trvá dodnes. Počet jeho obětí je odhadován na více než 12 tisíc. Navzdory vysokému počtu mrtvých a strategické úloze sporného území - kromě nerostných zdrojů může Aceh těžit i ze své polohy u důležitých námořních tras - ale konflikt nikdy nepřitáhl větší mezinárodní pozornost jako třeba Východní Timor, a začalo se mu proto říkat "zapomenutá válka".
Nynější konflikt na Acehu zuří od roku 1976, snahy místních obyvatel o nezávislost jsou ale o více než sto let starší. Sahají až do roku 1873, kdy nizozemští dobyvatelé obsadili sultanát ležící na severním cípu ostrova Sumatra. Během kampaně za nezávislost (1945 - 49) sice ozbrojenci z Acehu pomáhali Indonésii v tažení proti nizozemským kolonizátorům, kteří po několikaleté japonské okupaci chtěli v oblasti opět získat vliv, v 50. letech se ale obrátili i proti nově vzniklé vládě v Jakartě. Po utišení tohoto zhruba desetiletého konfliktu vypukla nová rebelie v roce 1976, přičemž konflikt trvá dodnes. Počet jeho obětí je odhadován na více než 12 tisíc. Navzdory vysokému počtu mrtvých a strategické úloze sporného území - kromě nerostných zdrojů může Aceh těžit i ze své polohy u důležitých námořních tras - ale konflikt nikdy nepřitáhl větší mezinárodní pozornost jako třeba Východní Timor, a začalo se mu proto říkat "zapomenutá válka".
</TEXT>
</DOC>
<DOC>
<DOCID>LN-20021210031</DOCID>
<DOCNO>LN-20021210031</DOCNO>
<DATE>12/10/02</DATE>
<TITLE>
Velitelské cvičení včera zahájily americké síly v Kataru. Jde o nácvik případné operace na Blízkém východě a v Perském zálivu.
</TITLE>
<TEXT>
NEW YORK - Experti z Mezinárodní agentury pro atomovou energii (IAEA) vyzývají k trpělivosti. Tvrdí, že předběžná analýza iráckého materiálu týkajícího se jaderných aktivit bude trvat deset dní. Hlubší analýza bude ovšem hotova do konce ledna. "Pročteme tento dokument slovo za slovem a zkontrolujeme jej s dokumenty, které jsme dostali v minulosti," prohlásila mluvčí IAEA Melissa Flemingová. Dokument, který předal Irák OSN, má necelých dvanáct tisíc stran. Jeho menší část zkoumají odborníci ve Vídni a větší v New Yorku. Rada bezpečnosti OSN překvapivě předala kopii celého iráckého materiálu i stálým členům rady Británii, Číně, Francii, Rusku a Spojeným státům. Dalších nestálých deset členů rady dostane materiál v seškrtané formě. Odpovědný za "cenzuru" je šéf inspektorů OSN Hans Blix. Z materiálu by měly zmizet veškeré informace o tom, jak se dají vyrobit zbraně hromadného ničení. Panují totiž obavy, že by se tyto informace mohly dostat do nepovolaných rukou. I přesto, že experti vyzývají vlády, aby jim daly čas na prostudování iráckého dokumentu, americké velitelství, které má na starosti oblast Blízkého východu a Perského zálivu, zahájilo v Kataru velitelské cvičení. To se v zahraničí odehrává poprvé a důvodem může být i to, aby se vytvořily co nejrealističtější podmínky v souvislosti s případným útokem na Irák. Účastní se ho 600 amerických vojáků, 400 Britů a několik Australanů. Stále není jasné, jestli se Američané poté vrátí zpět do USA, nebo zůstanou v Kataru. Jisté je pouze to, že mobilní velitelské stanoviště, které bylo kvůli cvičení převezeno do Kataru, nebude odvezeno.
</TEXT>
</DOC>
<DOC>
<DOCID>LN-20021210032</DOCID>
<DOCNO>LN-20021210032</DOCNO>
<DATE>12/10/02</DATE>
<GEOGRAPHY>MOMBASA</GEOGRAPHY>
<TEXT>
Keňští vyšetřovatelé včera oznámili pokrok v pátrání po pachatelích nedávných útoků proti izraelským turistům. Na základě svědeckých výpovědí a s pomocí počítače se jim podařilo dát dohromady podobu dvojice teroristů, kteří přenosnými raketami zaútočili na startující letadlo s izraelskými turisty. Podle keňské policie jsou oba podezřelí "arabského vzhledu" a je jim něco málo přes 30 let. Není ale jasné, zda jde o Keňany, či cizince - tento obecný popis se totiž hodí i pro řadu místních obyvatel. Podle BBC vypsala zároveň policie odměnu šest tisíc dolarů za poskytnutí informací, které by vedly k dopadení pachatelů. Rakety letoun nezasáhly, a nikdo tak nebyl zraněn. Ve stejné chvíli trojice atentátníků odpálila v nedalekém hotelu nálož, která kromě nich zabila 13 lidí, z toho tři Izraelce.
</TEXT>
</DOC>
<DOC>
<DOCID>LN-20021210033</DOCID>
<DOCNO>LN-20021210033</DOCNO>
<DATE>12/10/02</DATE>
<TITLE>
Za neplatné byly kvůli nízké účasti prohlášeny prezidentské volby v Srbsku. Jugoslávský prezident tvrdí, že v seznamech voličů jsou tisíce neexistujících jmen.
</TITLE>
<GEOGRAPHY>BĚLEHRAD</GEOGRAPHY>
<TEXT>
Ani napotřetí si Srbsko nezvolilo hlavu státu. Nedělní opakované prezidentské volby jsou opět neplatné, zúčastnilo se jich totiž méně voličů, než předepisuje ústava. Jugoslávský prezident Vojislav Koštunica, který dostal nejvíce hlasů, ale výsledky voleb odmítá uznat. "Zločin, to je ten správný výraz pro to, co se tu děje," prohlásil rozhořčeně několik hodin po hlasování. Podle Koštunici se volby staly neplatnými především kvůli neregulérním voličským seznamům. Představitelé Koštunicovy Demokratické strany Srbska (DSS) tak tvrdí, že v seznamech bylo zaneseno nejméně 400 tisíc neexistujících voličů. Jugoslávský prezident se proto nechal slyšet, že celou záležitost chce řešit soudní cestou. Podle ústřední volební komise vhodilo své hlasovací lístky do uren pouze necelých 45 procent registrovaných voličů. Srbská ústava ale vyžaduje účast nejméně 50 procent, aby byly volby právoplatné.
</TEXT>
<HEADING>
Neuznaný vítěz
</HEADING>
<TEXT>
Podle analytiků odmítla většina Srbů jít k volbám na znamení nesouhlasu s navrženými kandidáty. Lidé prý rovněž protestovali proti zhoršující se životní úrovni. Svou roli jistě sehrálo i počasí během voleb venku bylo pod bodem mrazu. Pro umírněného nacionalistu Vojislava Koštunicu hlasovalo v nedělních volbách podle bělehradského Centra pro svobodné volby a demokracii (CESID) 57,5 procenta voličů. Jeho konkurent Vojislav Šešelj, předseda Srbské radikální strany a příznivec iráckého prezidenta Saddáma Husajna, si získal důvěru 36,3 procent voličů. Jen 3,6 procenta hlasů dostal Borislav Pelevi(, kickboxer a předák Strany srbské jednoty, kterou založil před dvěma lety zavražděný vládce srbského podsvětí Željko Ražnatovi(, známější pod jménem Arkan. První kolo prezidentského klání se konalo 29. září. Z něj ovšem prezident nevzešel, do dalšího kola hlasování ale postoupili nynější jugoslávský vicepremiér Miroljub Labus a Vojislav Koštunica. V druhém kole ale volební účast nedosáhla potřebných 50 procent, a hlasování bylo neplatné.
Podle analytiků odmítla většina Srbů jít k volbám na znamení nesouhlasu s navrženými kandidáty. Lidé prý rovněž protestovali proti zhoršující se životní úrovni. Svou roli jistě sehrálo i počasí během voleb venku bylo pod bodem mrazu. Pro umírněného nacionalistu Vojislava Koštunicu hlasovalo v nedělních volbách podle bělehradského Centra pro svobodné volby a demokracii (CESID) 57,5 procenta voličů. Jeho konkurent Vojislav Šešelj, předseda Srbské radikální strany a příznivec iráckého prezidenta Saddáma Husajna, si získal důvěru 36,3 procent voličů. Jen 3,6 procenta hlasů dostal Borislav Pelevi(, kickboxer a předák Strany srbské jednoty, kterou založil před dvěma lety zavražděný vládce srbského podsvětí Željko Ražnatovi(, známější pod jménem Arkan. První kolo prezidentského klání se konalo 29. září. Z něj ovšem prezident nevzešel, do dalšího kola hlasování ale postoupili nynější jugoslávský vicepremiér Miroljub Labus a Vojislav Koštunica. V druhém kole ale volební účast nedosáhla potřebných 50 procent, a hlasování bylo neplatné.
</TEXT>
</DOC>
<DOC>
<DOCID>LN-20021210034</DOCID>
<DOCNO>LN-20021210034</DOCNO>
<DATE>12/10/02</DATE>
<GEOGRAPHY>VÍDEŇ</GEOGRAPHY>
<TEXT>
Šéf rakouské strany Svobodných (FPÖ) Herbert Haupt se postavil proti názoru některých stranických kolegů, že FPÖ by po nedávném volebním debaklu měla polevit v kategorických požadavcích, aby ČR před vstupem do Evropské unie zrušila Benešovy dekrety a odstavila jadernou elektrárnu Temelín. "Nemyslím si, že bychom měli ustupovat od takzvaného tvrdého kursu," řekl včera pro rakouský rozhlas.
</TEXT>
</DOC>
<DOC>
<DOCID>LN-20021210035</DOCID>
<DOCNO>LN-20021210035</DOCNO>
<DATE>12/10/02</DATE>
<GEOGRAPHY>JERUZALÉM</GEOGRAPHY>
<TEXT>
Izrael letos stejně jako loni nepovolí předsedovi palestinské samosprávy Jásiru Arafatovi tradiční cestu do Betléma na západním břehu Jordánu, aby se tam (jako každoročně) mohl zúčastnit oslav vánočních svátků. Menší část palestinského obyvatelstva totiž vyznává křesťanskou víru. "Zůstane mimo. Nenecháme Arafata jet do Betléma," řekl Raanan Gissin, poradce izraelského premiéra Ariela Šarona. Důvod: Arafat se prý "nedostatečně snaží zastavit teror" palestinských radikálů vůči Izraelcům.
</TEXT>
</DOC>
<DOC>
<DOCID>LN-20021210036</DOCID>
<DOCNO>LN-20021210036</DOCNO>
<DATE>12/10/02</DATE>
<GEOGRAPHY>RAMALLÁH</GEOGRAPHY>
<TEXT>
Předseda palestinské samosprávy Jásir Arafat v neděli prohlásil, že parlamentní volby na palestinských územích stanovené na 20. ledna proběhnou pouze tehdy, když se izraelské ozbrojené síly stáhnou z palestinských měst na Západním břehu. I po odchodu izraelských jednotek z autonomních území budou podle Arafata potřebovat Palestinci nejméně jeden až tři měsíce na přípravu volebního klání. Předseda palestinské ústřední volební komise Alí Džarbaví včera zároveň oznámil, že o případném odkladu parlamentních voleb rozhodne tento orgán příští týden.
</TEXT>
</DOC>
<DOC>
<DOCID>LN-20021210037</DOCID>
<DOCNO>LN-20021210037</DOCNO>
<DATE>12/10/02</DATE>
<GEOGRAPHY>SYDNEY</GEOGRAPHY>
<TEXT>
Drobný déšť včera na západních předměstích australského města Sydney ulehčil situaci hasičům bojujícím již šestý den s požáry buše. Ustal také silný vítr, který oheň rozdmýchával. Požáry do včerejška způsobily smrt dvou lidí, zničily kolem 50 domů a zahalily čtyřmilionové město do hustého kouře. Austrálii sužuje nejhorší sucho za sto let a 4500 hasičů ve státě Nový Jižní Wales bojuje se 65 požáry. Nejnovější vlna požárů v tomto státě zničila 120 000 hektarů porostu.
</TEXT>
</DOC>
<DOC>
<DOCID>LN-20021210038</DOCID>
<DOCNO>LN-20021210038</DOCNO>
<DATE>12/10/02</DATE>
<GEOGRAPHY>ŘÍM</GEOGRAPHY>
<TEXT>
Pracujte načerno, vyzval dočasně propuštěné zaměstnance automobilky Fiat italský premiér Silvio Berlusconi. Berlusconi se v sobotu obrátil na 5600 dělníků, kteří podle dohody italské vlády s Fiatem přijdou na několik měsíců o práci: "Dělníci dostanou 80 procent svého platu až do doby, než se znovu zapojí do práce. Někteří si zatím mohou najít druhé zaměstnání, třeba neoficiální, které jim příjmy doplní," řekl Berlusconi podle belgického deníku Le Soir. Výrok okamžitě vzbudil pobouření na italské politické scéně. Levicová opozice i odbory mluví o hanbě a podněcování k trestnému činu.
</TEXT>
</DOC>
<DOC>
<DOCID>LN-20021210039</DOCID>
<DOCNO>LN-20021210039</DOCNO>
<DATE>12/10/02</DATE>
<TITLE>
Česko přijme nižší kvóty. Ale za více peněz
</TITLE>
<TEXT>
Smrad z vajíček rozbitých o zdi ministerstva zemědělství na pražském Těšnově dolinul i do Bruselu. Vrhačské umění českých rolníků však nejspíš nebude mít ten efekt, v který doufali. Ministr zahraničí Cyril Svoboda totiž naznačil, že je ochoten vyměnit jejich požadavky vůči Evropské unii za vyjednání vyšších evropských dotací pro celou ČR, nejen pro zemědělce. Mezi ministrem zemědělství Jaroslavem Palasem a Cyrilem Svobodou to rozhodně vře. Jsou pro nás důležitější vyšší kvóty na krávy, nebo peníze ze strukturálních fondů, z nichž můžeme třeba postavit nějaký ten kousek dálnice? Měli by čeští zemědělci získat větší přímé podpory, nebo bude lepší, když se nám z fondů Evropské unie podaří postavit čističky odpadních vod odtékajících na území, ať už současných či budoucích členů unie? Snad až na sto padesát tisíc zemědělců a několika desítek tisíc jejich rodinných příslušníků budou obyvatelé Česka podporovat stanovisko ministerstva zahraničí. Bylo by opravdu nespravedlivé, kdyby Češi měli z Evropské unie dostávat méně peněz než ekonomicky vyspělejší Slovinci. Těch pár tisíc krav možná stojí za to obětovat. Zemědělcům se to bude ovšem hodně těžko vysvětlovat. Škoda, že ministr Palas neprosazoval vyšší kvóty na slepice. Kdyby vyšla Svobodova taktika, nemusel by se ministr zemědělství obávat dalších vajec znečišťujících jeho úřad.
</TEXT>
</DOC>
<DOC>
<DOCID>LN-20021210040</DOCID>
<DOCNO>LN-20021210040</DOCNO>
<DATE>12/10/02</DATE>
<TITLE>
Prezidentští pretendenti se předvádějí
</TITLE>
<TEXT>
Tři momentálně nejžhavější kandidáti na úřad hlavy státu dostali patnáctibodový dotazník České tiskové kanceláře. Odpovědi pánů Bureše, Klause a Pitharta nebyly překvapivé a všichni tři se "poctivě" snažili, aby byly pokud možno i nekonfliktní. Zapomeňme na to, co chtěli kandidáti říci, a soustřeďme se na zdánlivé maličkosti ve výpovědích jednotlivých osobností. Často nám prozradí více, než jsou možná jejich autoři ochotni připustit. Václav Klaus i Petr Pithart nezapřeli protřelé politiky: oba se více či méně elegantně vyhnuli odpovědím na otázky, jež jim "nesedly" (Klaus - EU, Pithart - symbolická omluva odsunutým). Oba nešetří otevřenými gesty na všechny strany, vždyť každý poslanec se počítá. Nejhůř dopadá favorit nejsilnější strany - ČSSD Jaroslav Bureš. Ten se blýskl postřehem o problému, který podle něj představuje moření, respektive lakování okenních rámů na Pražském hradě. Patrně by na to jako prezident důkladně dohlédl. Upřímnost tohoto kandidáta zvláště vynikla, když tvrdil, že by jako prezident bydlel stále ve svém bytě, se kterým je spokojen. Jestli se někdy Jaroslav Bureš stane prezidentem, bude bezpodmínečně potřebovat poradce. Jak sám říká, budou to "dokonalí profesionálové s vynikající jazykovou výbavou, kvalitního vystupování a bezvadného zevnějšku". Soudě dle dikce pana kandidáta by se funkce, kterou hodlá vykonávat, mohla přejmenovat na "služebníka služebníků demokracie".
</TEXT>
</DOC>
<DOC>
<DOCID>LN-20021210041</DOCID>
<DOCNO>LN-20021210041</DOCNO>
<DATE>12/10/02</DATE>
<TITLE>
Praha je pasivním pozorovatelem tvorby "evropské ústavy"
</TITLE>
<TEXT>
Každé euro bude dobré, rozhodli se dirigenti české politiky vůči Evropské unii. Prahu díky nim v diplomatických kuloárech nyní přiřadili spolu s Polskem, Slovinskem a Maltou k notorickým kverulantům ze skupiny deseti států, jimž by měla tento týden pootevřít bránu pevnost Evropa. Česká sedlácká zaťatost nicméně již donutila správce tamní kasy k ústupkům. Je to jen dobře. Víme to přece od dětských let: líná huba holé neštěstí. Méně dobré je již to, že v Praze pozapomínají na jiné přísloví: jak si usteleš, tak si i lehneš. Evropští pánové si právě nyní natřásají duchny "ústavní smlouvy" jak o zlom krk. Jeden chce velkou, pod niž se schovají všichni, jiný dává přednost menším a šitým na rozličný vkus. Češi, Moravané a Slezané, kteří (když summit v Dánsku dá) s nimi budou uléhat až do konce svých dnů, jen přihlížejí. Snadno se může stát, že se probudí do rán, která se jim budou zdát pochmurná. "Ten žabožrout chce zas zvýšit daně," budou si pak večer vykládat o úmyslech předsedy Evropské komise při decce vyčpělého europiva. Nespokojenost budou moci proměnit v čin jen při volbách do Evropského parlamentu, který zas bude volit nového šéfkomisaře. Kdo bude sedět ve vládní Strakově akademii, bude zajímat jen málokoho: proti proudu papírové vlny valící se z Bruselu nebude schopen plout ani ten nejzdatnější plavec. Není vyloučeno, že jiným sousedům se bude tento stav zamlouvat. Jsem Evropan, a kdo je víc, budou si říkat. Zajištěný příjem, slušný důchod, čistý vzduch, příroda jak ze škatulky. A budou spokojeni s tím, že se neprosadil takový způsob evropské vlády, který by dal všechnu moc do rukou jen mocnostem a potažmo nadnárodním korporacím. Je to jistě zatím jen jedna z možností. O konečné podobě útvaru s prozatímním názvem Spojená Evropa se má ale rozhodnout brzy. Pracovní verze evropské ústavy (či základní smlouvy) vzejde z jednání Konventu o budoucnosti Evropy shromáždění zástupců parlamentů a vlád členských i kandidátských zemí EU. Schválit by ji pak měla mezivládní konference již do konce příštího roku.
</TEXT>
<HEADING>
S křížkem po funuse
</HEADING>
<TEXT>
Času něco ovlivnit tedy není věru nazbyt. Praha se ale začala intenzivněji zajímat o celý projekt na poslední chvíli. Až poté, co své protichůdné představy předložili předseda Konventu Giscard d'Estaing a šéf Evropské komise Romano Prodi. V době, kdy je již směr předurčen a celý proces modelování budoucnosti přešel do "třetí fáze jednání", jak informoval jeden ze stálých českých členů Konventu poslanec Jan Zahradil. Člen ODS a euroskeptik Zahradil předstoupil před klíčový výbor - pro evropskou integraci - Poslanecké sněmovny, která ho do Konventu vyslala, vůbec poprvé až minulý měsíc. Předseda výboru Pavel Svoboda nestačil "vyjadřovat lítost". Nejen nad tím, že Zahradil kolegy seznámil s jednáním Konventu dosti pozdě. Se smutkem především musel konstatovat, že "v ČR neexistuje tak jednotný přístup k otázkám Konventu, jako je tomu například v Dánsku" - jednom z nejmenších států EU. Další český emisar, senátor Josef Zieleniec je při informování svých kolegů v horní komoře důslednější. Můžeme se tak dozvědět, že v Konventu pravicově vystoupil proti tomu, aby EU centrálně formovala sociální politiku členských zemí. O tom, jak přístup našeho státu prezentuje zástupce vlády - náměstek ministra zahraničí Jan Kohout víme ještě méně. Můžeme však mnohé vytušit podle jeho nedávného vyjádření, že Praha "pozitivně hodnotí základní filozofii" Prodiho návrhu. Ten obsahuje výrazné federalistické rysy, které vyvolaly zděšení na britských ostrovech, jsou ale přijatelné pro malé státy. Kohout je mimochodem jedním z nejníže funkčně postavených úředníků mezi zástupci kandidátských států - povětšinou státními tajemníky (tuto funkci u nás má vyjednavač s EU Pavel Telička). O tom, že by v hierarchii státní správy byl Kohout přímým partnerem pro šéfy ostatních resortů, si nelze dělat příliš iluzí. Kohout slíbil, že Česko připraví vlastní vizi budoucí Evropy a pokusí se pro ni získat i další státy visegrádské čtyřky. Do jaké míry to bude opravdu živá artikulace většinového zájmu české politiky a nakolik plod akademizujícího diplomatického úsilí, ukáže čas. Pavel Svoboda měl ve svých smutných konstatacích totiž pravdu i v tom, že "v ČR žádný hlavní politický proud, pokud jde o budoucnost EU, neexistuje". Lepší než si lhát do kapsy by bylo přiznat, že k jednomu z nejdůležitějších rozhodování o podobě světa, v němž budeme žít, přicházíme tak trochu s křížkem po funuse. Vláda, jež chce uvolnit miliony korun na seznámení občanů s výhodami členství v EU, by se měla zachovat poctivě. Jasně každému občanu před referendem o vstupu sdělit, že vstupujeme nikoliv do poklidného rybníčku, ale u vod s mnoha spodními proudy. A ty nás - odevzdané do vůle osudu - mohou odnést úplně jinam, než si třeba přejeme. A i ta vybojovaná eura ztratí náhle lesk.
Času něco ovlivnit tedy není věru nazbyt. Praha se ale začala intenzivněji zajímat o celý projekt na poslední chvíli. Až poté, co své protichůdné představy předložili předseda Konventu Giscard d'Estaing a šéf Evropské komise Romano Prodi. V době, kdy je již směr předurčen a celý proces modelování budoucnosti přešel do "třetí fáze jednání", jak informoval jeden ze stálých českých členů Konventu poslanec Jan Zahradil. Člen ODS a euroskeptik Zahradil předstoupil před klíčový výbor - pro evropskou integraci - Poslanecké sněmovny, která ho do Konventu vyslala, vůbec poprvé až minulý měsíc. Předseda výboru Pavel Svoboda nestačil "vyjadřovat lítost". Nejen nad tím, že Zahradil kolegy seznámil s jednáním Konventu dosti pozdě. Se smutkem především musel konstatovat, že "v ČR neexistuje tak jednotný přístup k otázkám Konventu, jako je tomu například v Dánsku" - jednom z nejmenších států EU. Další český emisar, senátor Josef Zieleniec je při informování svých kolegů v horní komoře důslednější. Můžeme se tak dozvědět, že v Konventu pravicově vystoupil proti tomu, aby EU centrálně formovala sociální politiku členských zemí. O tom, jak přístup našeho státu prezentuje zástupce vlády - náměstek ministra zahraničí Jan Kohout víme ještě méně. Můžeme však mnohé vytušit podle jeho nedávného vyjádření, že Praha "pozitivně hodnotí základní filozofii" Prodiho návrhu. Ten obsahuje výrazné federalistické rysy, které vyvolaly zděšení na britských ostrovech, jsou ale přijatelné pro malé státy. Kohout je mimochodem jedním z nejníže funkčně postavených úředníků mezi zástupci kandidátských států - povětšinou státními tajemníky (tuto funkci u nás má vyjednavač s EU Pavel Telička). O tom, že by v hierarchii státní správy byl Kohout přímým partnerem pro šéfy ostatních resortů, si nelze dělat příliš iluzí. Kohout slíbil, že Česko připraví vlastní vizi budoucí Evropy a pokusí se pro ni získat i další státy visegrádské čtyřky. Do jaké míry to bude opravdu živá artikulace většinového zájmu české politiky a nakolik plod akademizujícího diplomatického úsilí, ukáže čas. Pavel Svoboda měl ve svých smutných konstatacích totiž pravdu i v tom, že "v ČR žádný hlavní politický proud, pokud jde o budoucnost EU, neexistuje". Lepší než si lhát do kapsy by bylo přiznat, že k jednomu z nejdůležitějších rozhodování o podobě světa, v němž budeme žít, přicházíme tak trochu s křížkem po funuse. Vláda, jež chce uvolnit miliony korun na seznámení občanů s výhodami členství v EU, by se měla zachovat poctivě. Jasně každému občanu před referendem o vstupu sdělit, že vstupujeme nikoliv do poklidného rybníčku, ale u vod s mnoha spodními proudy. A ty nás - odevzdané do vůle osudu - mohou odnést úplně jinam, než si třeba přejeme. A i ta vybojovaná eura ztratí náhle lesk.
</TEXT>
</DOC>
<DOC>
<DOCID>LN-20021210042</DOCID>
<DOCNO>LN-20021210042</DOCNO>
<DATE>12/10/02</DATE>
<TITLE>
Praha opatrně vítá polské kněze
</TITLE>
<TEXT>
Kardinál Miroslav Vlk doufá, že zastavit neradostný úpadek počtu věřících i kněží v Česku pomohou polští bratři, kteří tak splatí úroky za působení svatého Vojtěcha ve své zemi. Vlk připomněl, že misionáře varuje, aby k nám nepřenášeli své představy z domova. Římskokatolický primas by měl rozvést, na co především mají kněží přicházející ze země se snad největším podílem praktikujících křesťanů zapomenout. Snad na aktivitu kléru na politickém kolbišti? Nebo prostě na pojetí církve jako přirozeného střediska života celé obce? Není pochyb o tom, že vysílání rozhlasové stanice, jako je Radio Maryja otce Tadeusze Rydzyka, by v Česku způsobilo ještě větší pohromu než v Polsku. Sám Vlk má ovšem blíž k protievropskému Rydzykovi než k převládajícímu proudu polské oficiální církve. Na rozdíl od jejího proevropského apelu chce učinit ze vstupu země do EU rukojmí při boji o smlouvu s Vatikánem. Doufejme, že se za Vlkovým varováním neskrývají obavy z rozvíření života ve skomírající české provincii, která dosáhla podle celosvětového průzkumu veřejného mínění rekordního tempa při poklesu důvěry lidí k církevním představitelům. Věřícím nezbývá než doufat, že přes česká omezení vrátí polská misie do Čech součást Vojtěchova odkazu, která je určena právě kněžím. A to zpytavou otázku: Nepoddáváš se touze po majetku a moci? Vedeš ostatní k víře v Krista již svým vlastním příkladem?
</TEXT>
</DOC>
<DOC>
<DOCID>LN-20021210043</DOCID>
<DOCNO>LN-20021210043</DOCNO>
<DATE>12/10/02</DATE>
<TITLE>
Ad LN 3. 12.: Davidovo Srdce
</TITLE>
<TEXT>
Navzdory tomu, že mohu být ocejchován jako kulturní barbar, musím dát průchod celé řadě otázek. Ta základní zní: je Davidovo Srdce skutečné umění? A jednalo by se o umění, kdyby na věži baziliky svatého Jiří nesvítilo Srdce, ale jiný neonový symbol? Třeba dvouocasý lev, Santa Claus nebo betlémská hvězda? Pokud ano, znamená to, že uměleckou hodnotu má jakákoli obdobná svítící výzdoba, kterými se to v adventním čase na venkovních prostranstvích jen hemží? Je-li hradní Srdce uměním, posuzovali by odborníci dotyčné dílo stejně, kdyby místo na baziliku bylo posazeno nad některý z pohraničních veřejných domů a jeho autorem by byl anonymní "neumělec"? Za komunistické éry visely neonové rudé hvězdy na tisících objektech po celé zemi. Jednalo, či nejednalo se o umění? Jsem si jist, že v žádném případě.
</TEXT>
</DOC>
<DOC>
<DOCID>LN-20021210044</DOCID>
<DOCNO>LN-20021210044</DOCNO>
<DATE>12/10/02</DATE>
<TITLE>
Ad LN 2. 12.: K Srdci na Hradě
</TITLE>
<TEXT>
Na rozdíl od paní Syrové se nedomnívám, že poprask kolem hradního Srdce je pouze zástupný problém. Jde o věc principu. Rád bych připomněl, že když chtěla před časem skupina tvůrců uspořádat v exteriérech Pražského hradu cosi jako nekonformní expozici (jenom pro oživení: k výstavní produkci patřil i k Hradu se vztahující nápis Zimmer Frei), byla nekompromisně vykázána. Tehdy jsem měl dojem, že důvodem pro odmítnutí je přirozená úcta k sídlu hlavy státu. Dokonce jsem věřil tomu, že nepsané pravidlo o nevhodnosti Hradu pro konání podobných kontroverzních výtvarných projektů má obecnou platnost. Po vztyčení dvojsmyslného megasrdce, kterému každé malé dítě přikládá jiný význam než pan prezident, si člověk uvědomí jediné: vlastní bezbřehou naivitu.
</TEXT>
</DOC>
<DOC>
<DOCID>LN-20021210045</DOCID>
<DOCNO>LN-20021210045</DOCNO>
<DATE>12/10/02</DATE>
<TITLE>
Ad LN 2. 12.: Dřevo na prodej
</TITLE>
<TEXT>
Nemohu si odpustit faktickou poznámku. Pan ministr Ambrozek je v obtížné situaci, zjistil, že tím, kdo byl skutečně zodpovědným za to, co se dělo v Šumavském národním parku (a leckde jinde), byl vedoucí Správy chráněných krajinných oblastí, dnes v parlamentu sedící poslanec za US-DEU František Pelc, koaliční kamarád. Já osobně se podivoval kavalírství bývalého ministra Kužvarta, který si nechal nadávat za něco, zač kompetenčně ručil vedoucí Správy CHKO, a nepodnikl proti svému podřízenému žádné správní kroky. Mělo by to být mementem pro nového ministra, přílišné ohledy mohou i jemu ublížit. Osobně si stále myslím, že ministr Kužvart měl ministrem zůstat, protože i přes některá chybná rozhodnutí (za největší považuji schválení zákona o odpadech ve znění, které bylo schváleno a výrazně omezuje snahu o třídění a využívání odpadů), byl kompetentní. Jeho jedinou chybou bylo, že byl slušný a loajální k ne vždy toho hodným podřízeným.
</TEXT>
</DOC>
<DOC>
<DOCID>LN-20021210046</DOCID>
<DOCNO>LN-20021210046</DOCNO>
<DATE>12/10/02</DATE>
<TITLE>
Ad LN 7. 12.: Krásky a netvor netolerance
</TITLE>
<TEXT>
Nigerijské události zdají se být novým potvrzením toho, že polemický střet civilizací existuje. Souhlasím s autorem, že přehlídka krásek je bezvýznamná záliba, skoro bych se slavným králem Šalomounem řekl, že jde "o marnost nad marnost". Negativně, byť z odlišných důvodů, se k soutěži staví také muslimové. Proč tedy hovoříme o střetu? Zásadní rozdíl je v reakci na přehlídku. Finále Miss World se mnohokrát konalo v západních zemích, kde nic tak děsivého, jako nyní v Nigérii, přehlídku nikdy neprovázelo. Jakmile padla volba na lokalitu spadající do sféry vlivu islámu, byly výsledkem potoky krve a dvě stovky obětí. Více než krutá daň za možná lehkovážnou, ale především nevinnou zábavu, které se její protagonistky účastní zcela dobrovolně. Osobně si tento rozdíl v přístupu k soutěži o světovou královnu krásy budu zatraceně dobře pamatovat. A totéž bych doporučoval především našim advokátům islámu, veřejnost opakovaně ujišťujícím, že toto náboženství je ve své podstatě navýsost tolerantní. Nigerijská krvavá lázeň, co by hrůzostrašná kulisa k dívčí kráse, hovoří o něčem docela jiném.
</TEXT>
</DOC>
<DOC>
<DOCID>LN-20021210047</DOCID>
<DOCNO>LN-20021210047</DOCNO>
<DATE>12/10/02</DATE>
<TITLE>
Ad LN 3. 12.: Oběti mezinárodního terorismu
</TITLE>
<TEXT>
Terorismus proti USA a Izraeli nejsou tak rozdílné věci. Je to totiž kvůli Izraeli, který byl vždy podporován USA při okupaci Palestiny a při masakrech v jižním Libanonu. Palestinci útočí na Izrael kvůli letité okupaci (např. stále vznikající osady). Zmiňované právo na odvetu stejně Izrael tak jako tak už má. Tyto odvety ovšem nejsou nikdy cílené jako např. americká odveta v Afghánistánu, ale zabijí spoustu nevinných civilistů a zlegalizují tak zase útoky palestinských skupin. Je ovšem zajímavé, že Izrael útočí bez jakýchkoli důkazů na Arafatův Fatah, i když třeba atentát předtím spáchal Islámský džihád. To jen dokazuje nejednoznačnost, kdo je terorista, a kdo ne. Tento konflikt je totiž mnohem hlubší než ten po 11. Září.
</TEXT>
</DOC>
<DOC>
<DOCID>LN-20021210048</DOCID>
<DOCNO>LN-20021210048</DOCNO>
<DATE>12/10/02</DATE>
<TITLE>
Ad LN 3. 12.: Zebry smrti
</TITLE>
<TEXT>
Pojem "absolutní přednost" se do našich pravidel silničního provozu dostal v dobách rozvinutého socialismu a týkal se jízdy vozidel VB (popřípadě doprovázených vozidel) užívajících "zvláštní výstražné znamení". Tak měli esenbáci přednost před sanitkami i hasiči. Pro minulou éru je typické, že například lidský život měl nižší hodnotu než včasný příjezd delegace na recepci. Na "zebře" má chodec přednost a tečka. Může se samozřejmě této přednosti vzdát (což se často děje), protože jinak by se někde provoz zastavil. Ale to řidiči zpravidla jedou krokem. V tom je podstata problému, která bohužel není dostatečně zdůrazňována k přechodu přijíždět pomalu! Řidiči se musejí chovat tak, jak je ve vyspělých zemích obvyklé. Je ještě další možnost nápravy - řidiče donutit k pomalejší jízdě úpravou povrchu vozovky.
</TEXT>
</DOC>
<DOC>
<DOCID>LN-20021210049</DOCID>
<DOCNO>LN-20021210049</DOCNO>
<DATE>12/10/02</DATE>
<TITLE>
Ad LN 7. 12.: Pařížský pomník pobuřuje Alžířany
</TITLE>
<TEXT>
Alžír nebyl kolonií, ale zámořským územím s poslanci volenými přímo do parlamentu (včetně těch za KSF). Neobyčejná zvěrstva pak mají na svědomí obě strany. Pokud jde o Alžířany ponechané svému osudu, neliší se situace od "našeho" Mnichova, ani od Izraele, kterému Francie po šestidenní válce odmítla dodat už zaplacené stíhačky.
</TEXT>
</DOC>
<DOC>
<DOCID>LN-20021210050</DOCID>
<DOCNO>LN-20021210050</DOCNO>
<DATE>12/10/02</DATE>
<TITLE>
V ČR stále chybí princip řádu založeného na odpovědnosti konkrétních osob
</TITLE>
<TEXT>
V sobotní MF Dnes je velký rozhovor s Václavem Klausem. Klaus v něm řekl: "My žijeme v této zemi v takové pseudodemokracii, která se projevuje všude, i v ODS. Pocit, že jsem měl něco v rukou, jsem nikdy neměl." Tím reagoval na otázku, v níž se konstatovalo, že měl jedenáct a půl roku svoji stranu pevně v rukou. Zdánlivě je Klausův výrok rozporný. Vyplývá z něho, že po těch jedenáct a půl roku stranu pevně v rukou neměl - přičemž vizi "pevného držení v rukou jedince" obvykle nespojujeme s představou demokratického uspořádání. Bránila mu v tom pseudodemokracie, tedy jakési procesy, které nesou jakési rysy demokracie, možná dokonce masku demokracie, avšak skutečnou demokracií nejsou. Výrok tedy lze chápat tak, že jakési procesy, navenek demokratické, ve skutečnosti nikoli demokratické, brání člověku na špici v řádnému vykonávání jeho funkce. Přičemž tato "pseudodemokracie" se podle Klause "projevuje všude". Byla to jen poznámka na okraj, spíš povzdech uvnitř rozhovoru, který se týkal aktuálních politických otázek. Nicméně Václav Klaus patří k tvůrcům standardního demokratického modelu u nás, a jeho bilanční poznámka k stavu naší demokracie stojí za pozornost. Pseudodemokracie, to je rozhodně divná demokracie. Jestliže má Klaus pravdu a je skutečně všude, pak se pokusme rozhlédnout, kde ji v bezprostředním okolí, v rámci naší životní praxe nalezneme - pokud ji nalezneme.
</TEXT>
<HEADING>
Diskuse a řád
</HEADING>
<TEXT>
Obávám se, že každý, kdo se dostatečně pozorně dívá, ji najde. V naší zemi se hned po listopadovém převratu ujal slogan "demokracie je diskuse". Diskutuje se hodně, o všem, a dokola. Ovšem demokracie, to jsou zároveň i pravidla diskuse, pravidla rozhodování, pravidla jednání. Ta pravidla nejsou dána jednou provždy shůry. Jsou kdykoli měnitelná, ale opět aby demokratický princip zůstal zachován, změna pravidel musí být výsledkem procesu, jehož základem je demokratická diskuse, a trvalým průvodcem zase jsou nějaká pravidla pro změnu pravidel. Nuže, tak jako jsme princip diskuse ochotně přijali, těžko přijímáme princip pravidel, a ještě s větší nelibostí princip řádu, a dokonce s odporem princip hierarchie odpovědnosti. Diskutujeme, a je jedno, kdo diskutuje, jakou má roli ve struktuře řádu a jaký nese konkrétní díl odpovědnosti. V takto pojímané demokracii nepanuje zvůle, to ne. Náš život je prostoupen zákony a předpisy a ustanoveními. Každé rozhodnutí učiněné po demokratické diskusi každého s každým je nějak o cosi opřeno, je podpořeno nějakým tím paragrafem a odstavcem paragrafu, takže o zvůli zde nelze mluvit. Ovšem ani o řádu ne, protože opora o paragraf tu slouží jako alibi a supluje autentickou odpovědnost.
</TEXT>
<HEADING>
Dva příklady ze života
</HEADING>
<TEXT>
Mohl bych tyto teze dokumentovat na aktuální "demokratické proceduře" přípravy voleb do prezidentské funkce: vše probíhá demokraticky, neboť se diskutuje. Vše je z hlediska zákona a řádu v pořádku, zatím se nezdá, že by došlo k přešlapu. Přitom občan vidí, že celý ten proces vede k nezvolení prezidenta, místo aby vedl k jeho zvolení. Toto je demokracie? má právo se občan ptát. Nikoli, toto je pseudodemokracie, protože tu chybí princip fungujícího řádu, založeného na zřetelné a kdykoli doložitelné odpovědnosti konkrétních osob, jež tu jsou placeny k tomu, aby prezidenta zvolily. Jiným takovým příkladem je současně probíhající repríza televizní krize. Zase vše je v pořádku: diskutovalo se, na několik etap se diskutovalo. Generální ředitel veřejnoprávní televize nebyl odvolán na první pokus - procedurální pravidla tomu zabránila. Rada ho odvolala na druhý pokus, v souladu s pravidly. Potud je to v pořádku. Přesto ale toto rozhodnutí zřetelně nevede ke zlepšení stavu, nýbrž k jeho zhoršení. Nejistota v tomto médiu stoupla. Jistě se zvýšily politické tlaky a ty porostou se zráním volby nového ředitele - do funkce na rok? Na dva? Dnes si nikdo netroufne odhadnout, jak dlouho bude trvat další pád z milosti do nemilosti. Obecně vzato, jestliže procesy nesoucí vnějškové znaky demokracie vedou k pravému opaku účelu, jemuž mají sloužit, asi to nejsou demokratické procesy, nýbrž pseudodemokratické procesy. Je to pak divná demokracie, a že vede k blbé náladě, je nabíledni. V čemž se vize Václava Klause dotýká vize Václava Havla a kruh je uzavřen.
Mohl bych tyto teze dokumentovat na aktuální "demokratické proceduře" přípravy voleb do prezidentské funkce: vše probíhá demokraticky, neboť se diskutuje. Vše je z hlediska zákona a řádu v pořádku, zatím se nezdá, že by došlo k přešlapu. Přitom občan vidí, že celý ten proces vede k nezvolení prezidenta, místo aby vedl k jeho zvolení. Toto je demokracie? má právo se občan ptát. Nikoli, toto je pseudodemokracie, protože tu chybí princip fungujícího řádu, založeného na zřetelné a kdykoli doložitelné odpovědnosti konkrétních osob, jež tu jsou placeny k tomu, aby prezidenta zvolily. Jiným takovým příkladem je současně probíhající repríza televizní krize. Zase vše je v pořádku: diskutovalo se, na několik etap se diskutovalo. Generální ředitel veřejnoprávní televize nebyl odvolán na první pokus - procedurální pravidla tomu zabránila. Rada ho odvolala na druhý pokus, v souladu s pravidly. Potud je to v pořádku. Přesto ale toto rozhodnutí zřetelně nevede ke zlepšení stavu, nýbrž k jeho zhoršení. Nejistota v tomto médiu stoupla. Jistě se zvýšily politické tlaky a ty porostou se zráním volby nového ředitele - do funkce na rok? Na dva? Dnes si nikdo netroufne odhadnout, jak dlouho bude trvat další pád z milosti do nemilosti. Obecně vzato, jestliže procesy nesoucí vnějškové znaky demokracie vedou k pravému opaku účelu, jemuž mají sloužit, asi to nejsou demokratické procesy, nýbrž pseudodemokratické procesy. Je to pak divná demokracie, a že vede k blbé náladě, je nabíledni. V čemž se vize Václava Klause dotýká vize Václava Havla a kruh je uzavřen.
</TEXT>
</DOC>
<DOC>
<DOCID>LN-20021210051</DOCID>
<DOCNO>LN-20021210051</DOCNO>
<DATE>12/10/02</DATE>
<TITLE>
Je vždy dobře, když v zásadních otázkách není na politické scéně úplná shoda, když zbývá dost prostoru pro alternativu. To platí také o našem přibližování k EU. Zatímco vládní strany deklarují až jásavé nadšení pro současný směr i způsob evropské integrace, ODS má k této jásavosti daleko. Tento euroskepticismus ODS by ale mohl mít v kontextu české politické scény velmi pozitivní dopad, a to v případě, že ztroskotá náš rychlý vstup do EU. O unii se totiž v našich končinách mluví tak mnoho a s takovým zaujetím, jako by pouhé přijetí do ní bylo pro celou naši zem spásonosné a především, jako by nás již nemohlo v nejbližší době minout. Vláda, alespoň před veřejností, nepřipouští alternativu, že bychom do EU nevstoupili v krátkém časovém horizontu. A to je právě kámen úrazu. Co když se z nejrůznějších důvodů náš vstup zpozdí? Po takovémto fiasku by pravděpodobně zavládlo mezi Čechy velké zklamání, že nás opět sobecký Západ nechal na holičkách. Tato atmosféra by byla navíc přiživována faktem, že EU je naší vládou často představována téměř jako ideální společenství. ODS vzhledem k již dříve jasně deklarovaným euroskeptickým postojům představuje v takové opravdu tíživé situaci pro znechucené obyvatelstvo přirozenou alternativu, a stala by se tak zřejmě nejsilnějším politickým hráčem v zemi.
</TITLE>
<HEADING>
Konec jásání a optimismu
</HEADING>
<TEXT>
Nutno dodat, že posílení pozic ODS by bylo zcela legitimní, protože lidé neustále slýchali, že pro vstup do EU není alternativa a že pouze ten nám umožní další rozvoj. Jediná ODS přece upozorňovala na rizika a negativa v této oblasti. Posílení ODS by neznamenalo pro naši demokracii žádné nebezpečí, protože je to, přes všechny námitky proti ní, jistě strana prodemokratická. Její euroskepticismus je legitimním politickým postojem, jenž vyplývá z její politické strategie a snad i z ideové podstaty. Naše přibližování k EU by pod vedením ODS nebylo již tak jásavé, optimistické a bylo by i pomalejší, ale v zásadě by se v proevropském směřování mnoho nezměnilo. Co se však v situaci ztroskotání našeho rychlého vstupu do EU stane, když bude ODS stejně evropsky nadšená jako ostatní strany? Vír zklamání a hněvu obyvatelstva pohltí i ji a politické body zcela jistě začnou sbírat pouze více či méně radikální populistická uskupení prezentující se slogany typu: "Když nás Evropa nechce, tak prosím, my ji vlastně také nepotřebujeme". Náš politický systém by byl výrazně destabilizován, tradiční strany by ztratily velkou část veřejné důvěry a byly by bezradné. A co hůř, vidina vstupu do EU by byla nadlouho ztracena. Možná, že výše popsaná hypotetická situace vůbec nenastane, do Evropské unie vstoupíme včas a s rovnou páteří. V politice je ale nutno předem počítat se všemi možnostmi, tedy i s oddálením našeho vstupu. Toho by si měli být vědomi především naši politici. A měli by o tom také uvažovat nahlas, tak, aby to občané slyšeli a mohli se té debaty také účastnit.
Nutno dodat, že posílení pozic ODS by bylo zcela legitimní, protože lidé neustále slýchali, že pro vstup do EU není alternativa a že pouze ten nám umožní další rozvoj. Jediná ODS přece upozorňovala na rizika a negativa v této oblasti. Posílení ODS by neznamenalo pro naši demokracii žádné nebezpečí, protože je to, přes všechny námitky proti ní, jistě strana prodemokratická. Její euroskepticismus je legitimním politickým postojem, jenž vyplývá z její politické strategie a snad i z ideové podstaty. Naše přibližování k EU by pod vedením ODS nebylo již tak jásavé, optimistické a bylo by i pomalejší, ale v zásadě by se v proevropském směřování mnoho nezměnilo. Co se však v situaci ztroskotání našeho rychlého vstupu do EU stane, když bude ODS stejně evropsky nadšená jako ostatní strany? Vír zklamání a hněvu obyvatelstva pohltí i ji a politické body zcela jistě začnou sbírat pouze více či méně radikální populistická uskupení prezentující se slogany typu: "Když nás Evropa nechce, tak prosím, my ji vlastně také nepotřebujeme". Náš politický systém by byl výrazně destabilizován, tradiční strany by ztratily velkou část veřejné důvěry a byly by bezradné. A co hůř, vidina vstupu do EU by byla nadlouho ztracena. Možná, že výše popsaná hypotetická situace vůbec nenastane, do Evropské unie vstoupíme včas a s rovnou páteří. V politice je ale nutno předem počítat se všemi možnostmi, tedy i s oddálením našeho vstupu. Toho by si měli být vědomi především naši politici. A měli by o tom také uvažovat nahlas, tak, aby to občané slyšeli a mohli se té debaty také účastnit.
</TEXT>
</DOC>
<DOC>
<DOCID>LN-20021210052</DOCID>
<DOCNO>LN-20021210052</DOCNO>
<DATE>12/10/02</DATE>
<TITLE>
Podle Radky Kvačkové dojde "v dohledné době k zásadnímu střetu dvou vyhraněných názorů", kdy podle jednoho "vzdělání je hodnotou samo o sobě a nemělo by se vázat na uplatnění", zatímco podle druhého současný způsob financování vzdělání "nemotivuje dostatečně školy k tomu, aby vychovávaly profese potřebné na pracovním trhu". To alespoň tvrdí v článku "Školné se plíží, regulace číhá" (LN 25. 10.). Tento spor je však již vyřešen. Dramaticky totiž roste počet nezaměstnaných absolventů všech typů škol. Ke konci září 2000 jich bylo 74,5 tisíce, přičemž každoročně dokončí školu přibližně 150 tisíc mladých lidí. Pokud vzdělání neposkytne mladému člověku možnost uplatnění, těžko někdo soudný uzná, že mu dalo nějakou jinou "hodnotu samu o sobě". Realita vyřešila ještě další spor. Ve smyslu výše uvedeného dala totiž odpověď i na otázku, zda vystačíme s "běloknižním" vychvalováním našeho školství, nebo zda je nutné podstatným způsobem změnit financování koncových stupňů vzdělávacího systému. Těžko lze obhajovat vzdělávací systém, který produkuje "nedodělky" či "strukturální omyly", tj. absolventy, jejichž "dovzdělání" a "dokvalifikace" jsou pro zaměstnavatele natolik nákladné a jejich výsledek natolik nejistý, že raději přeplatí osvědčeného a hotového zaměstnance jiné firmy. Situace však nevznikla ze dne na den. Byla jen dočasně překryta tím, že část mladých lidí ji řešila studiem nenáročných oborů, jejichž vystudování však nenabízelo perspektivu uplatnění. Vznikla tak "kvazipotávka" po studiu na těchto oborech, která s poptávkou generovanou profesními trhy neměla nic společného.
</TITLE>
<HEADING>
Otevřené a odpovědné školy
</HEADING>
<TEXT>
Příčinu toho, proč "se s tím musí něco dělat", lze hledat v poměrně pozitivní skutečnosti. Stojíme na prahu utváření vzdělanostní společnosti, ve které se produkce vzdělanosti stává jak rozhodujícím faktorem ekonomického vývoje, tak i jeho nedílnou součástí. To ovšem znamená, že i oblast produkce lidských schopností prostřednictvím vzdělání nabývá rysy "normální ekonomiky", tj. smíšené, resp. regulované tržní ekonomiky. Přídělový systém financování investic do vzdělání se zkrátka přežil, tak jako se přežil socialistický přídělový systém financování investic. Problém uplatnění absolventů vzdělávacího systému tedy nelze řešit jinak než tím, že: 1) Otevřeme vysoké školy co nejširšímu okruhu mladých lidí i těch, kteří potřebují rekvalifikaci, přitom tak, aby ani přístup ke kvalitnímu vzdělání nebyl omezován majetkovými poměry zájemců o studium. 2) Zainteresujeme vysoké školy na uplatnění jejich absolventů, včetně jejich příjmového ocenění na profesních trzích. Právě o to šlo v návrhu zákona o změně ve financování studia na vysokých školách, který na začátku roku projednávala Poslanecká sněmovna a který byl zamítnut. Dnes lze jen litovat ztraceného času a ztracených osudů těch, kteří dostali "bezplatné vzdělání".
Příčinu toho, proč "se s tím musí něco dělat", lze hledat v poměrně pozitivní skutečnosti. Stojíme na prahu utváření vzdělanostní společnosti, ve které se produkce vzdělanosti stává jak rozhodujícím faktorem ekonomického vývoje, tak i jeho nedílnou součástí. To ovšem znamená, že i oblast produkce lidských schopností prostřednictvím vzdělání nabývá rysy "normální ekonomiky", tj. smíšené, resp. regulované tržní ekonomiky. Přídělový systém financování investic do vzdělání se zkrátka přežil, tak jako se přežil socialistický přídělový systém financování investic. Problém uplatnění absolventů vzdělávacího systému tedy nelze řešit jinak než tím, že: 1) Otevřeme vysoké školy co nejširšímu okruhu mladých lidí i těch, kteří potřebují rekvalifikaci, přitom tak, aby ani přístup ke kvalitnímu vzdělání nebyl omezován majetkovými poměry zájemců o studium. 2) Zainteresujeme vysoké školy na uplatnění jejich absolventů, včetně jejich příjmového ocenění na profesních trzích. Právě o to šlo v návrhu zákona o změně ve financování studia na vysokých školách, který na začátku roku projednávala Poslanecká sněmovna a který byl zamítnut. Dnes lze jen litovat ztraceného času a ztracených osudů těch, kteří dostali "bezplatné vzdělání".
</TEXT>
</DOC>
<DOC>
<DOCID>LN-20021210053</DOCID>
<DOCNO>LN-20021210053</DOCNO>
<DATE>12/10/02</DATE>
<TEXT>
SAN FRANCISCO - Mars je planeta bohatá na vodu, ta však je již po miliardy let zmrzlá v půdě. Tvrdí to američtí vědci na základě pozorování dvou družic, Mars Odyssey a Global Surveyor. Jejich zjištění by mohla zvrátit teorii, podle níž rudá planeta kdysi byla teplým a vodnatým místem, kde mohl vzniknout život. Podle teorií diskutovaných již desítky let jsou krátery a koryta na povrchu planety důkazem, že na Marsu kdysi tekla voda. Minulý týden přišli vědci s tvrzením, že tyto útvary jsou spíše dílem meteoritů. O tom, že na povrchu Marsu nikdy neproudila voda, svědčí podle vědců chybějící usazeniny hornin, jež se vytvořily podobným procesem na Zemi. Vědci připouštějí, že jednoduché bakterie mohou existovat pod povrchem na místech, kde teplo z jádra planety led rozehřálo.
</TEXT>
</DOC>
<DOC>
<DOCID>LN-20021210054</DOCID>
<DOCNO>LN-20021210054</DOCNO>
<DATE>12/10/02</DATE>
<TITLE>
Přes 11 tisíc obyvatel "ostrova svobody" si zahrálo největší šachovou simultánku na světě
</TITLE>
<TEXT>
Šachovým fanatikem jako jeho spolubojovník Che Guevara kubánský prezident Fidel Castro není. Víkendový zápas v Havaně si ale nenechal ujít.
HAVANA - Po desetiletích, která strávil na šachovnici světové politiky, se kubánský prezident Fidel Castro o minulém víkendu ponořil do tajů skutečných šachů. Společně s desetitisíci Kubánců se zúčastnil obřího šachového utkání, které tamní úřady označily za největší simultánku všech dob. Kubánci chtěli překonat světový rekord, který přednedávnem stanovilo Mexiko. V něm se hrála simultánka na 10 007 stolech najednou. Havanské náměstí Revoluce zaplnilo o víkendu ještě o tisíc šachovnic více. Zhruba 11 tisíc amatérských milovníků šachu se na nich pokoušelo pokořit asi 550 šachových mistrů. Castro strávil zhruba hodinu u jedné z šachovnic, na nichž bojoval kubánský velmistr Silvino García. Prezidentovi při hře radil Eriberto Díaz, přeborník Kuby v kategorii dvanáctiletých, a jeho stejně starý kamarád, prezidentův jmenovec Lazaro Castro. Před odchodem se kubánský vůdce stačil pozdravit se svými příznivci zVenezuely. "Volali jsme na něj, Fidele, Chávezovi synové se s tebou chtějí přivítat," prohlásil jeden z nich, Eric Civina. Narážel tak na prezidenta své země a Castrova přítele, proti němuž opozice od minulého týdne vede generální stávku. "Potřásl mi rukou a omluvil se, že má naspěch. Pak mi ale dal ruku kolem ramen a povzbudil mě: 'Kupředu, kupředu s revolucí Comandante Cháveze'," dodal Venezuelan. Šachová simultánka byla součástí prvního ročníku takzvané Národní olympiády. Tu Kuba zorganizovala poté, co se její sportovci rozhodli odvolat svou účast na právě probíhajících Středoamerických a karibských hrách v El Salvadoru. Učinili tak s odvoláním na neupřesněné "bezpečnostní problémy". Prezident kubánského Národního svazu sportu Humberto Rodríguez prohlásil, že šachové utkání je "velkým úspěchem díky zájmu obyvatel". Z Kuby pocházel jeden z bývalých šachových mistrů světa José Raul Capablanca. "Šachovým fanatikem" byl prý i Castrův spolubojovník, kubánský revoluční hrdina Ernesto "Che" Guevara. Naproti tomu Fidel Castro je spíše znám jako oddaný fanoušek baseballu, který je na Kubě jedním z nejoblíbenějších sportů.
</TEXT>
</DOC>
<DOC>
<DOCID>LN-20021210055</DOCID>
<DOCNO>LN-20021210055</DOCNO>
<DATE>12/10/02</DATE>
<TEXT>
S nasazením života letěl jsem do Záhřebu, kde soplivě pršelo jak v Praze, a odtud do Puly, kde vála bóra. Měli tu mezinárodní knižní veletrh, už osmý, a letos tu jako hosta uváděli českou literaturu. Byla nějak na programu celou dobu. A protože o té události zas nebudou psát žádné naše ctižádostivé noviny, chci ji aspoň zaznamenat. Začal jsem cítit tu povinnost, jak jsem pořád slyšel, že naše literatura tu má jméno a vliv. Dušan Karpatský, organizátor české účasti, dokonce říká, že souvislost naší a chorvatské literatury trvá čtyři sta let. Nevím, jak vypadají takové veletrhy jinde, ale tento byl jiný než naše. U nás jsou to milé jarmarky, kde chovatelé obchodují knihami jako slepicemi, králíky i větším dobytkem. Toto byla spíš slavnost knihy, výstava a společenská událost. Možná to bylo i tím, že trh se konal v secesních sálech bývalého Domu obránců. A také prý s podporou vojenského ministerstva! Ovšemže se tu knihy i kupovaly, ale moc lidí to nedělalo: jsou velice drahé, a jak by nebyly, když za veliký náklad se počítá tisíc pět set výtisků. Jsou drahé i proto, že jsou velice výpravné, až přepychové. A jestli to nebyl takový výběr, můžu si myslet, že kniha se tu ještě nevyvinula v předmět spotřebního předmětu do domácnosti. Nevím. Chorvati si vydávají kdeco zajímavého: ale kolik lidí se může zajímat o dějiny rakousko-uherského námořnictva? A o dějiny čehokoliv, co má vztah ke starému Římu, k Vídni, k Rusku a Turecku. To je ta poloha. Kdo to vše platí a kupuje? Na otázku, jak se tu daří nakladatelskému podnikání, Magdalena Vodopijová, ředitelka festivalu, řekla: "Nakladništvo drastično buje!" Napadla mi otázka až badatelská: Jakého početního stavu či úhrnné tělesné váhy musí národ dosáhnout, aby jeho komprimovaná ctižádost vybuchla vůlí všecko vědět, psát to a číst? Tohoto národa je pět milionů. Chodil jsem tu s otázkou: z čeho pochází zdejší zájem o českou literaturu? Člověk vzdělanější než já ví, že jsme spojeni mnoha jmény a událostmi. Já z valašské písně vím, jak jejich Jelačič udusil Košutovo povstání 1848. K večeru se z ulice, jíž táhl silný vítr, hrnuly k Domu obránců proudy lidí: mládež, rodiče s dětmi. Napadlo mi, že možná berou takový mezinárodní veletrh jako demonstraci nezávislosti a zároveň příslušnosti někam. Ten stálý šum větru v uších je nepříjemný. Snad v létě, u moře rozhlodávajícího obrys Istrie, je to libé. Cestou na letiště měl jsem otázku: má letadlo při startu jet po větru, či proti němu?
</TEXT>
</DOC>
<DOC>
<DOCID>LN-20021210056</DOCID>
<DOCNO>LN-20021210056</DOCNO>
<DATE>12/10/02</DATE>
<TEXT>
Julie. Toto jméno má latinský původ a jeho základem je rodové jméno slavného římského rodu Iuliů, kam patřil i Caesar. Původní význam tohoto jména je dnes již nejasný. Někdo je vykládá jako "vlasatý, zářící či mladý", jiný jako božský.
</TEXT>
</DOC>
<DOC>
<DOCID>LN-20021210057</DOCID>
<DOCNO>LN-20021210057</DOCNO>
<DATE>12/10/02</DATE>
<TITLE>
Appian Machinery AG, americká investiční společnost, kupuje za 350 milionů korun veškerá aktiva plzeňského podniku Škoda Holding v hodnotě 4,5 miliardy korun. Rozhodla o tom včera vláda. Appian jako exkluzivního nabyvatele doporučila vládě 19. listopadu Česká konsolidační agentura. Američané již vlastní Mosteckou uhelnou společnost, největší hnědouhelnou firmu v zemi.
</TITLE>
<TEXT>
GTS, telekomunikační společnost, začala nabízet připojení k internetu přes volbu operátora. Tento způsob účtování přináší průměrně třetinovou úsporu nákladů v porovnání s připojením přes dominantního operátora, sdělil marketingový ředitel David Duroň. Minuta připojení ve špičce vyjde na 88 haléřů a mimo špičku na 48 haléřů. Konkurenční Český Telecom nabízí v nejpoužívanějším programu Standard prvních deset minut připojení ve špičce za 1,40 Kč za minutu a další minuty za 80 haléřů. Mimo špičku si firma účtuje 55, respektive 25 haléřů. Další konkurenti Telecomu zatím internet prostřednictvím volby operátora nenabídli.
České dráhy chystají od poloviny prosince s novým jízdním řádem posílení regionálních spojů do Rakouska a zároveň zlevnění jízdenek pro příhraniční styk až o 40 procent. Nová cenová nabídka EURegio umožňuje zakoupení výhodných zpátečních jízdenek majitelům Karty Z, Junior či Senior pasu, uvedla mluvčí drah Zdena Celá. Dráhy zavedou od nového řádu přímé spojení mezi Znojmem aVídní čtyřmi páry vlaků denně a rozšíří počty spojů na tratích České Budějovice - Vídeň, České Budějovice - Linec a Brno Vídeň. Například mezi Brnem a Vídní budou vlaky jezdit nejméně každé dvě hodiny.
Benetton, italská podnikatelská rodina, si na chystanou koupi společnosti Autostrada zajistí v následujících dnech úvěr 9,2 miliardy eur. Autostrada je největší provozovatel dálnic v Evropě. Úvěr by měly poskytnout italské banky UBM a Mediobanca. Podíl v Autostradě by měla převzít společnost Schemaventotto (Schema28), ovládaná rodinným holdingem Edizione Holding. Rodinná firma Benetton před časem uvedla, že se přeorientuje z textilu na provozování dálnic.
Společnost Albertson's, která je druhým největším řetězcem supermarketů ve Spojených státech, zvýšila ve třetím finančním čtvrtletí končícím v říjnu čistý zisk na 192 milionů dolarů ze 176 milionů ve srovnatelném loňském období. Oznámila to firma s tím, že její tržby klesly na 8,66 miliardy dolarů z předchozích 9,04 miliardy. Zisk dosáhl 48 centů na akcii, a byl tak zcela v souladu s očekáváním analytiků dotazovaných firmou Thomson First Call.
BMW, německé automobilce, v listopadu meziročně vzrostl prodej o čtyři procenta na 85 100 vozů. Oznámila to bavorská společnost a dodala, že za prvních 11 měsíců letošního roku se prodej díky modelům Mini a X5 zvýšil o sedmnáct procent téměř na milion vozů. Prodej vozů se značkou BMW sice v listopadu klesl o 4,6 procenta na 71 500 vozů, v prvních 11 měsících však stoupl o 3,4 procenta. Společnost ale prodala v období od ledna do listopadu také téměř 134 000 vozů Mini, přičemž v celém letošním roce jich hodlá prodat celkem 140 000.
</TEXT>
</DOC>
<DOC>
<DOCID>LN-20021210058</DOCID>
<DOCNO>LN-20021210058</DOCNO>
<DATE>12/10/02</DATE>
<TITLE>
O pět procent levnější jsou ve srovnání s loňskem potraviny. Inflaci drží nízko i fakt, že nedošlo k sezonnímu zvýšení cen zahraničních zájezdů, oblečení a obuvi.
</TITLE>
<GEOGRAPHY>PRAHA</GEOGRAPHY>
<TEXT>
V uplynulém měsíci rostly tuzemské ceny nejpomaleji v celé historii. Míra inflace spadla na historické minimum a v listopadu dosáhla meziročně pouhých 0,5 procenta. Meziměsíčně se letos snížila dokonce poosmé - tentokrát o 0,2 procenta. "Pokles hodnoty meziroční inflace k nové rekordně nízké úrovni zcela jistě zažehne další spekulace o snižování úrokových sazeb Českou národní bankou," odhadl hlavní ekonom Patria Online David Marek. "Nenaplnily se ovšem obavy, že nižší úrokové sazby v eurozóně povedou k posílení kursu koruny. Naopak koruna na euro ztratila a dostala se přes 31 Kč/EUR. Při současné úrovni devizových rezerv navíc není pro ČNB problém kdykoli obnovit operace na oslabení kursu," oponoval Marek vizím dalšího snížení klíčových úrokových sazeb.
</TEXT>
<HEADING>
Konkurence zlevnila potraviny
</HEADING>
<TEXT>
Za propadem listopadové míry inflace stojí podle ekonomů zejména nižší ceny potravin a pohonných hmot. Ty se v listopadu snížily o 0,7 procenta. Za poklesem stojí především uklidnění na ropných trzích a posílení koruny vůči dolaru o 1,6 procenta. V listopadu se navíc navzdory očekávání výrazně snížily i ceny zahraničních zájezdů. Protože listopad není tradiční měsíc pro pohyb cen cestovních kanceláří, tak se odborníci shodují, že za snížením stojí především stále silná koruna. Potraviny jsou proti loňsku o bezmála pět procent levnější. V porovnání se říjnem se snížily o téměř půl procenta především pod tíhou pokračujícího propadu cen masa - o 1,1 procenta - a cen zeleniny - o 5,7 procenta. Levněji se prodávaly také mléko, sýry a některé další mléčné výrobky. Dražší jsou naopak ceny másla, vajec a ovoce. "Statistika jen potvrdila silný konkurenční boj mezi velkými prodejci, kteří ve snaze přilákat další zákazníky dále snižují ceny. K tomu se stále projevuje příznivý efekt silné koruny, která zlevňuje dovozy," zdůvodnil pokles cen potravin analytik Volksbank Vladimír Pikora. Ceny potravin v tuzemsku klesají navzdory tomu, že ve zbytku střední a východní Evropy rostou. "V budoucnu se dá očekávat jejich postupný růst s ohledem na výrazné oživení růstu cen zemědělských výrobců," shrnula Helena Horská z České spořitelny.
Inflace v České republice
Přírůstek indexu spotřebitelských cen oproti stejnému měsíci minulého roku, v procentech
</TEXT>
</DOC>
<DOC>
<DOCID>LN-20021210059</DOCID>
<DOCNO>LN-20021210059</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Míra nezaměstnanosti se v listopadu udržela na říjnových 9,3 procenta. Podle analytiků se i přesto situace na trhu práce zhoršuje a stále tak trvají na prognóze, že desetiprocentní míra nezaměstnanosti padne zřejmě v lednu. Počet nezaměstnaných lidí, které evidují úřady práce, se v průběhu měsíce zvýšil o 3116 osob a blíží se k 490 tisícům. V loňském listopadu jich bylo necelých 440 tisíc a míra nezaměstnanosti činila 8,5 procenta. "Bez ohledu na stagnaci míry nezaměstnanosti došlo v listopadu k nárůstu počtu nezaměstnaných o více než tři tisíce. Vývoj na trhu práce se tak po měsíční přestávce vrátil k horším číslům než ve stejném období loni," komentoval čísla analytik HVB Bank Pavel Sobíšek. Počet uchazečů o práci v listopadu mírně stoupl, zatímco volných míst ubylo. V evidenci úřadů práce v listopadu ubylo 2697 volných míst a ke konci měsíce jich v nabídce bylo 43 436. Na jedno volné pracovní místo tak připadá v průměru 11,3 uchazeče. V listopadu se na úřadech práce zaregistrovalo 50 689 nových zájemců o práci, což je o 2900 méně než v říjnu. Proti říjnu se snížil také počet nezaměstnaných absolventů škol, a to o 5645 na 60 914 osob.
</TEXT>
</DOC>
<DOC>
<DOCID>LN-20021210060</DOCID>
<DOCNO>LN-20021210060</DOCNO>
<DATE>12/10/02</DATE>
<TITLE>
Prodat veřejnosti plán daňové reformy. To má být hlavním úkolem nového amerického ministra financí Johna Snowa.
</TITLE>
<GEOGRAPHY>PRAHA</GEOGRAPHY>
<TEXT>
Jen pár dnů zůstalo křeslo amerického ministra financí, které minulý pátek opustil Paul O'Neill, prázdné. Už včera jmenoval prezident George Bush jeho nástupcem Johna Snowa. Ten do Washingtonu přechází z pozice šéfa společnosti CSX Corp., největšího provozovatele nákladní vlakové dopravy na východě Spojených států. Jmenování Snowa novým ministrem financí největší ekonomiky světa ještě musí potvrdit americký Senát. Snow už má s působením ve federální administrativě jisté zkušenosti. Během vlády prezidentů Nixona a Forda v sedmdesátých letech zastával několik funkcí na ministerstvu dopravy. Od roku 1977 však tento vystudovaný ekonom a právník pracoval jen pro CSX. Jeho hlavním úkolem v nové funkci má být především naplnění vizí z ekonomického programu prezidenta Bushe. Jak podotkl list The Wall Street Journal, Bílý dům v jeho osobě nenajde žádného velkého stratéga a tvůrce zásadních rozhodnutí. Spíše má své schopnosti využít, aby "prodal" veřejnosti plánované snižovaní daňových sazeb a restrukturalizaci systému sociálního a zdravotního pojištění. Podle pozorovatelů by mu v tom mohla pomoci i pověst týmového hráče, kterou jeho předchůdce O'Neill poněkud postrádal. Americká média předpokládají, že Snow předloží svůj plán "hospodářského růstu" někdy na počátku příštího roku. Dosavadní pracovní návrhy počítají se snižováním daní na jedné straně a státních výdajů na druhé v celkovém objemu 250 až 300 miliard dolarů v období deseti let. Republikáni, kteří se cítí posíleni svým vítězstvím v zářijových volbách do Kongresu, věří, že se jim podaří prosadit například snížení daně z dividend nebo rozšíření daňových pobídek pro podnikové investice. Jisté problémy by mohli Snowovi dělat příslušníci tvrdého jádra Republikánské strany. Ti ho považují za příliš pragmatického a "oboustranného". Snow totiž svého času spolupracoval i s demokratickým prezidentem Billem Clintonem, když bojoval za snížení rozpočtového deficitu. Do Washingtonu navíc přijde se Stephenem Friedmanem, jenž má zaujmout post hlavního Bushova ekonomického poradce. Friedman se podílel na předvolební kampani demokratů a prvním, kdo mu post ekonomického poradce nabídl, byl právě Clinton.
PRAHA - Jen pár dnů zůstalo křeslo amerického ministra financí, které minulý pátek opustil Paul O'Neill, prázdné. Už včera jmenoval prezident George Bush jeho nástupcem Johna Snowa. Ten do Washingtonu přechází z pozice šéfa společnosti CSX Corp., největšího provozovatele nákladní vlakové dopravy na východě Spojených států. Jmenování Snowa novým ministrem financí největší ekonomiky světa ještě musí potvrdit americký Senát. Snow už má s působením ve federální administrativě jisté zkušenosti. Během vlády prezidentů Nixona a Forda v sedmdesátých letech zastával několik funkcí na ministerstvu dopravy. Od roku 1977 však tento vystudovaný ekonom a právník pracoval jen pro CSX. Jeho hlavním úkolem v nové funkci má být především naplnění vizí z ekonomického programu prezidenta Bushe. Jak podotkl list The Wall Street Journal, Bílý dům v jeho osobě nenajde žádného velkého stratéga a tvůrce zásadních rozhodnutí. Spíše má své schopnosti využít, aby "prodal" veřejnosti plánované snižovaní daňových sazeb a restrukturalizaci systému sociálního a zdravotního pojištění. Podle pozorovatelů by mu v tom mohla pomoci i pověst týmového hráče, kterou jeho předchůdce O'Neill poněkud postrádal. Americká média předpokládají, že Snow předloží svůj plán "hospodářského růstu" někdy na počátku příštího roku. Dosavadní pracovní návrhy počítají se snižováním daní na jedné straně a státních výdajů na druhé v celkovém objemu 250 až 300 miliard dolarů v období deseti let. Republikáni, kteří se cítí posíleni svým vítězstvím v zářijových volbách do Kongresu, věří, že se jim podaří prosadit například snížení daně z dividend nebo rozšíření daňových pobídek pro podnikové investice. Jisté problémy by mohli Snowovi dělat příslušníci tvrdého jádra Republikánské strany. Ti ho považují za příliš pragmatického a "oboustranného". Snow totiž svého času spolupracoval i s demokratickým prezidentem Billem Clintonem, když bojoval za snížení rozpočtového deficitu. Do Washingtonu navíc přijde se Stephenem Friedmanem, jenž má zaujmout post hlavního Bushova ekonomického poradce. Friedman se podílel na předvolební kampani demokratů a prvním, kdo mu post ekonomického poradce nabídl, byl právě Clinton.
</TEXT>
</DOC>
<DOC>
<DOCID>LN-20021210061</DOCID>
<DOCNO>LN-20021210061</DOCNO>
<DATE>12/10/02</DATE>
<TITLE>
OBĚD S... Charlesem Peakem S ředitelem Czech On Line
</TITLE>
<TEXT>
Charles Peake se narodil v Austrálii české matce a čínskému otci. Vystudoval v Americe a v devadesátých letech přišel do Česka. Dnes řídí Czech On Line, telekomunikační společnost ovládanou rakouským Telekomem Austria.
Ještě před patnácti lety by Charlese Peaka jen těžko napadlo, že se usadí právě v Česku. V zemi, odkud jeho matka i s rodiči odešla v roce 1948. Peake se narodil v Austrálii, jeho otec je Číňan. "Otec přijel do Austrálie a moc anglicky neuměl. S matkou se jinak domlouvat nemohl. Jejich vztah nebyl jednoduchý, soužití dvou kultur, které mají naprosto odlišný přístup k postavení žen, se ukázalo jako problém." Peakovi rodiče se rozvedli. Když bylo Peakovi šestnáct, odstěhoval se s matkou z rodné Austrálie do Spojených států, do Georgie. Ve Spojených státech vystudoval na univerzitě obor finance a po škole nastoupil do auditorské společnosti Ernst &amp;Young, kde se tři roky věnoval auditu. Pak se rozhodl dál studovat a volba padla na mezinárodní management. "Zajímal jsem se o střední a východní Evropu, děly se tu zajímavé věci, takže jsem zvolil východoevropská studia. A navíc jsem chtěl do Evropy," říká dnes Peake ke svému tehdejšímu rozhodnutí. Do té doby tu byl jen několikrát na prázdninách, nikdy ne na delší dobu. Po skončení studia začal pracovat pro Citibank, věnoval se strukturovanému financování, fúzím a akvizicím. Pro Citibank pak začal pracovat v Londýně. V roce 1994 se právě tam objevila možnost jet pracovat do Prahy a připravovat různé smlouvy na strukturované financování. Na nabídku Peake kývl. "Byla to nesmírně zajímavá doba a nesmírně zajímavá práce. V té době tu totiž celou řadu společností kupovali různí investoři, a to s sebou přinášelo potřebu financování prostřednictvím bank." Postupně však těchto aktivit ubývalo a Citibank rozhodla, že se Peake má vrátit do Londýna nebo do New Yorku. "Zpátky do New Yorku se mi ale nechtělo, zvykl jsem si na evropský životní styl, nechtěl jsem už pracovat šestnáct hodin denně a nemít žádný osobní život. Má to sice své výhody, ale člověk není na světě tak dlouho, aby ho celý trávil jen prací," shrnuje Peake. V Česku se navíc oženil. A protože manželka v té době začínala svou právnickou kariéru, rozhodli se zůstat. Peake nastoupil do německé Commerzbank a dostal na starosti opět strukturované financování. U banky vydržel do roku 1998, kdy dostal nabídku od telekomunikačního byznysu. "Telekom Austria koupil Czech On Line a potřebovali někoho, kdo to tady bude řídit," říká Peake s tím, že nabídku přijal ze dvou důvodů: "Jednak je telekomunikační byznys nesmírně zajímavý a dynamický, jednak jsem měl možnost společnost restrukturalizovat a prosadit ji na hodně konkurenčním trhu." Navíc to byla možnost dělat byznys z jiné strany než dosud, a to s podporou největšího rakouského telekomunikačního operátora Telekomu Austria, v podstatě obdoby Českého Telecomu. S Charlesem Peakem jsme se sešli v La Provence, stylové jihofrancouzské restauraci na Starém Městě. Peake má velmi rád Francii, miluje Paříž, kde byl v létě na dovolené. Francouzskou kuchyni má rád, ovšem jeho nejoblíbenější jídla jsou jídla asijská.
</TEXT>
<HEADING>
Pevné linky nemají budoucnost
</HEADING>
<TEXT>
"Budoucnost hlasových služeb je v mobilních telefonech, ne v pevných linkách. Budoucnost mají přenosy dat, videotelefonie doma, jen málokdo se asi bude chtít dívat na video na malém displeji mobilu. Moje matka žije v USA, já tady a bylo by skvělé vidět se prostřednictvím obrazovky. Tohle chci uvést do života." Zajímá mne, jak tento manažer vidí svou budoucnost za deset patnáct let. "Chtěl bych učit na univerzitě. Myslím, že lidé, kteří měli v životě možnost využít svých znalostí, dělat zajímavé věci, být úspěšní, by měli mít povinnost předávat je dál." Pro nejbližších pět let chce Peake zůstat v Czech On Line.
Host LN si v restauraci La Provence dal nejprve sklenku šampaňského. Předkrmem byla selská paštika se zeleným pepřem a drůbežími játry a salátem. Jako hlavní jídlo zvolil pečenou jehněčí kýtu s fazolkami, tomat provencal a slaninou.
</TEXT>
</DOC>
<DOC>
<DOCID>LN-20021210062</DOCID>
<DOCNO>LN-20021210062</DOCNO>
<DATE>12/10/02</DATE>
<TITLE>
PRAHA - United Airlines včera podle očekávání požádaly o ochranu před věřiteli podle kapitoly 11 amerického úpadkového zákona. Vyhlášení bankrotu tohoto druhého největšího amerického leteckého přepravce je vůbec největším krachem v historii světového letectví. Předčí dokonce i pád legendárních aerolinek PanAm z počátku devadesátých let. Na rozdíl od PanAm však mají United Airlines poměrně reálnou šanci bankrotové řízení přežít. Jak slíbilo vedení této společnosti, její zákazníci se nemusejí obávat masivního rušení letů. "Budeme létat dnes, zítra, příští týden i příští rok," prohlásil Herb Hunter, jeden z pilotů firmy, kteří mají díky 55 procentům akcií vlastněných zaměstnanci významný vliv na řízení firmy.
</TITLE>
<HEADING>
Akcie jsou bezcenné
</HEADING>
<TEXT>
Díky ochraně před věřiteli se United Airlines vyhnuly okamžitému zaplacení dluhů ve výši 300 milionů dolarů splatných v pondělí a dalších 690 milionů dolarů, jejichž splatnost měla vypršet do konce tohoto týdne. Na druhé straně však současní investoři firmy, tedy i její zaměstnanci, musejí spolknout fakt, že se jejich akcie staly fakticky bezcennými. Kontrolu nad firmou totiž během úpadkového řízení převezmou věřitelé společně s konkursním soudcem. S jejich pomocí však mohou United Airlines projít restrukturalizací, kterou se nepodařilo prosadit během normálního režimu. Firma se může například pokusit výrazně snížit mzdy svým zaměstnancům, popřípadě se zbavit nadbytečných pracovních míst. Případný odpor odborů může být totiž překonán rozhodnutím konkursního soudce. Krachující aerolinky také mohou zrušit některé své leasingové kontrakty na letadla, o kterých zjistily, že už je vlastně nepotřebují. Firma, která požádala o ochranu před věřiteli, také získá lepší přístup k provozním úvěrům. Ti, co jí během úpadku půjčí, totiž získají přednostní právo na vyplacení veškerých svých pohledávek. I díky tomu se už United Airlines podařilo během víkendu vyjednat půjčku od několika amerických bank v celkové výši 1,5 miliardy dolarů. Ta by jim měla pomoci udržet provoz během několika následujících měsíců.
Díky ochraně před věřiteli se United Airlines vyhnuly okamžitému zaplacení dluhů ve výši 300 milionů dolarů splatných v pondělí a dalších 690 milionů dolarů, jejichž splatnost měla vypršet do konce tohoto týdne. Na druhé straně však současní investoři firmy, tedy i její zaměstnanci, musejí spolknout fakt, že se jejich akcie staly fakticky bezcennými. Kontrolu nad firmou totiž během úpadkového řízení převezmou věřitelé společně s konkursním soudcem. S jejich pomocí však mohou United Airlines projít restrukturalizací, kterou se nepodařilo prosadit během normálního režimu. Firma se může například pokusit výrazně snížit mzdy svým zaměstnancům, popřípadě se zbavit nadbytečných pracovních míst. Případný odpor odborů může být totiž překonán rozhodnutím konkursního soudce. Krachující aerolinky také mohou zrušit některé své leasingové kontrakty na letadla, o kterých zjistily, že už je vlastně nepotřebují. Firma, která požádala o ochranu před věřiteli, také získá lepší přístup k provozním úvěrům. Ti, co jí během úpadku půjčí, totiž získají přednostní právo na vyplacení veškerých svých pohledávek. I díky tomu se už United Airlines podařilo během víkendu vyjednat půjčku od několika amerických bank v celkové výši 1,5 miliardy dolarů. Ta by jim měla pomoci udržet provoz během několika následujících měsíců.
</TEXT>
</DOC>
<DOC>
<DOCID>LN-20021210063</DOCID>
<DOCNO>LN-20021210063</DOCNO>
<DATE>12/10/02</DATE>
<TITLE>
Problémy s taxislužbou, zloději nebo veksláky. Důvody, proč se v České republice cestovní ruch nerozvíjí tak, jak by mohl. Devizové příjmy z turistiky by totiž podle odborníků mohly být až o 130 miliard korun vyšší než nyní.
</TITLE>
<GEOGRAPHY>PRAHA</GEOGRAPHY>
<TEXT>
Česká republika v letošním roce začala pomalu ztrácet nálepku jedné z nejoblíbenějších turistických destinací ve střední Evropě. Vinu na tom má kromě posilující koruny a srpnových povodní i celosvětový úpadek cestovního ruchu. Snížení počtu cizinců se odrazilo v devizových příjmech z turistiky, které za letošní tři čtvrtletí meziročně klesly o téměř dvacet procent na 72,7 miliardy korun. "Co se týče incomingu, je letos dlouhodobě jedna z nejhorších sezon," uvedl generální ředitel Čedoku Miroslav Res. Odborníci se shodují, že by české příjezdové turistice pomohla efektivní státní podpora. Česko vydává na cestovní ruch jedny z nejnižších dotací ze zemí střední a východní Evropy. Přitom je to podle analytiků část ekonomiky, ze které stát může nejsnáze vydělat peníze. "Na základě dostupných analýz odhadujeme, že v ideální situaci, kdy by byly odstraněny všechny překážky turistiky, by mohlo do České republiky přijet dvakrát více turistů, než je tomu nyní. Příjmy z cestovního ruchu by však mohly stoupnout o více než dvojnásobek, asi o 130 miliard korun," poznamenal ředitel České centrály cestovního ruchu David Gladiš. Její zástupci vypracovali seznam překážek rozvoje cestovního ruchu. Patří mezi ně kromě problémů s taxislužbou, prostitucí nebo falešnými směnárnami například dvojí ceny či chování personálu ve službách. Podle Jaromíra Beránka z analytické firmy Mag Consulting nebude ve čtvrtém čtvrtletí pokles devizových příjmů již tak dramatický. Celoročně by tak měly klesnout proti loňskému roku o 18 až 20 miliard korun. Pro příjmy z turistiky v ČR v příštím roce bude podle Beránka rozhodující vývoj německé ekonomiky. Německo totiž je a také do budoucna bude hlavní zemí, ze které do Česka jezdí turisté. Tamní stagnace ekonomiky tedy negativně ovlivňuje výjezdy Němců do ciziny. Důležitý však bude i celosvětový politický vývoj v arabských zemích.
</TEXT>
<HEADING>
Vybrané překážky rozvoje cestovního ruchu
</HEADING>
<TEXT>
* kriminalita - taxislužby, prostituce v historickém centru Prahy, kapsáři, veksláci, okrádání turistů ve směnárnách * dvojí ceny * laxní přístup státních, regionálních a komunálních orgánů k řešení kriminality * chování personálu ve službách * vízová povinnost pro některé národnosti - Kanaďany, Rusy, Australany, potíže se získáváním víz - nepružný a pomalý systém jejich vydávání * stav hlavních pražských nádraží * nedostatek veřejných WC * špatná kvalita cest * cestovní ruch není uznán jako jedno z klíčových odvětví ekonomiky * nedostatečná koordinace státní propagace Česka v zahraničí * nedostatek zdrojů pro systematickou propagaci ČR v zahraničí * roztříštěnost a nejednotnost sdružení a asociací působících v cestovním ruchu
* kriminalita - taxislužby, prostituce v historickém centru Prahy, kapsáři, veksláci, okrádání turistů ve směnárnách * dvojí ceny * laxní přístup státních, regionálních a komunálních orgánů k řešení kriminality * chování personálu ve službách * vízová povinnost pro některé národnosti - Kanaďany, Rusy, Australany, potíže se získáváním víz - nepružný a pomalý systém jejich vydávání * stav hlavních pražských nádraží * nedostatek veřejných WC * špatná kvalita cest * cestovní ruch není uznán jako jedno z klíčových odvětví ekonomiky * nedostatečná koordinace státní propagace Česka v zahraničí * nedostatek zdrojů pro systematickou propagaci ČR v zahraničí * roztříštěnost a nejednotnost sdružení a asociací působících v cestovním ruchu
</TEXT>
</DOC>
<DOC>
<DOCID>LN-20021210064</DOCID>
<DOCNO>LN-20021210064</DOCNO>
<DATE>12/10/02</DATE>
<TITLE>
Jako každý rok před Vánocemi se v knihkupectví objevila celá řada nových titulů. Vyberte si.
</TITLE>
<TEXT>
Právě nyní nastal ten nejlepší čas pro nákup knih na Vánoce. Jak se ale v pestré předvánoční nabídce zorientovat? Lidové noviny pro své čtenáře proto připravily přehled vybraných knižních novinek, které se objevují na pultech knihkupectví právě v těchto dnech.
Vzpomínáte si ještě na pravidelné čtvrteční fronty před knihkupectvími? Na shánění detektivek "pod pultem"? Při pohledu na plné regály knih všech žánrů se to dnes zdá už naštěstí neuvěřitelné. Vybrat si tu může snad skutečně každý. Předvánoční knižní nabídka je totiž na sklonku roku úplně nejpestřejší. Proč? Majitelé nakladatelství i knihkupectví se shodují: nejlepší je vydat knihu jedině právě před Vánocemi, protože je po nich největší sháňka. Děti prý málo čtou, ale proč jim nezkusit koupit knížku podle jejich gusta? Letošní jedničkou zůstává stále Harry Potter, ale i Pán prstenů patří mezi nejprodávanější tituly. K němu také nově vychází kultovní román Hobit aneb Cesta tam a zpátky. Nezklame ani klasika: původní české pohádky s krásnými ilustracemi. Inspirovat se můžete právě na této straně. Jedním z nejoblíbenějších žánrů zůstávají stále detektivky. Na trhu se letos objevily nové překlady knih od královen tohoto žánru P. D. Jamesové a Agathy Christie. Jsou tu ale také úplné novinky. Král hororu Stephen King přichází se svým vlastním životopisem. Pozorným čtenářům by ale neměly uniknout takové lahůdky, jako jsou Šumná města od Radovana Lipuse a Davida Vávry. Vychází také celá řada skvělých encyklopedií. Ty samozřejmě nikdo nepřečte celé, i když je bezpochyby dobré je prostě mít doma k občasnému využití. Knihkupectví a nakladatelé ale nejsou zaměřeni pouze na vášnivé čtenáře, kteří přečtou sto stran za den. Najdete tu třeba i komiksy, které jsou často jedinečnými výtvarnými díly. Stačí si prostě jen vybrat...
KNIHY PRO DOSPĚLÉ
</TEXT>
</DOC>
<DOC>
<DOCID>LN-20021210065</DOCID>
<DOCNO>LN-20021210065</DOCNO>
<DATE>12/10/02</DATE>
<TITLE>
Kolekce Harry Potter 1 - 4
</TITLE>
<HEADING>
J. K. Rowlingová nakladatelství Albatros
</HEADING>
<TEXT>
Oblíbená dobrodružství Harryho Pottera nyní nakladatelství Albatros vydalo v jedné kolekci. Ta obsahuje všechny doposud vydané díly, tedy: Harr y Potter a Kámen mudrců, Harr y Potter a Tajemná komnata, Harr y Potter a Vězeň z Azkabanu a Harr y Potter a Ohnivý pohár. Každý ze čtyř dílů vypráví o jednom školním roce malého čaroděje Harryho v Bradavicích. V tom prvním je ukraden kámen mudrců a Harr y se poprvé střetne s lordem Voldemortem. S tím se později musí utkávat i v dalších dílech. Společně se svými přáteli prožívá Harry rozličná dobrodružství.
Cena: 550 Kč
Artemis Fowl
</TEXT>
<HEADING>
Eoin Colbert nakladatelství Albatros
</HEADING>
<TEXT>
Může být dětský hrdina padouch? Tato kniha dokazuje, že klidně může. Dvanáctiletý Artemis Fowl je úplným protějškem hodného Harryho Pottera. Fowl je nadán téměř genialitou a tu zaměří na jediný cíl: získat co nejvíce peněz. Vymyslí proto plán, jak navrátit své rodině její bohatství. Plán, který má rozvrátit civilizaci a uvrhnout planetu do ničivé mezidruhové války. Artemis Fowl je tak vychytralý a cynický, že si na něm všichni psychiatři vylámou zuby a největší mozky lidstva marně čelí jeho ďábelským záměrům. V celé knize se velmi působivě prolíná fantazie a pohádka se současnými reáliemi.
Cena: 165 Kč
Terezčiny pohádky
</TEXT>
<HEADING>
Terezka Janáčková MC nakladatelství Brno
</HEADING>
<TEXT>
Tato knížka je určená spíše pro menší děti a svým způsobem je ojedinělá. Napsala ji totiž osmiletá holčička, která své dětství prožívá jinak než většina ostatních dětí. Od narození nemůže chodit a jen značně omezeně pohybuje rukama. Přesto její pohádkové příběhy dokazují, že je chytrá a talentovaná. Pohádky nadiktovala své mamince. Pohádky jsou plné fantazie a kouzel. To dokazují názvy jednotlivých pohádek: O zoubkové víle, O jízdě na berušce nebo O holčičce, která hlídá krb. Kniha je psána jazykem, kterému děti dobře rozumějí. Ilustrace namalovala Jana Ondrušová-Wunschová.
Cena: 159 Kč
Povídačky pro moje slunce
</TEXT>
<HEADING>
Jiří Stránský Ilustrace: Matěj Forman nakladatelství Meander, Praha
</HEADING>
<TEXT>
Dopisy doplněné pohádkami psal spisovatel Jiří Stránský počátkem sedmdesátých let své tehdy ani ne devítileté dceři Kláře z vězení. Vyprávěl jí na dálku příběhy o zvířátkách a o holčičce. Stavěl se do role táty - kapitána, jemuž se plavba "protáhla". Literární dopisy tehdy zabraly a Klárka si je ilust rovala. Dnes vycházejí povídačky už regulérně (první byly v roce 1996 Povídačky pro Klárku), Jiří Stránský se dožil vnoučat a rozhodl se své příběhy poslat dalším generacím dětí. Vydatně mu v tom pomáhají krásné ilustrace Matěje Formana.
Cena: 298 Kč
Poslední Samuraj
</TEXT>
<HEADING>
Helen de Wittová Nakladatelství Lidové noviny
</HEADING>
<TEXT>
Tento titul je určen už trochu starším čtenářům. Knížka vypráví o malém Ludovi, který je předčasně vyspělým dítětem. Jeho matka Sibylla ho vychovává sama a snaží se ze všech sil uspokojit jeho nenasytný intelekt. Proč Poslední Samuraj? Oba dva totiž celá léta sledují znovu a znovu film Sedm samurajů, který je v životě inspiruje. Jedinou otázkou, na kterou malý Ludo nezná odpověď, je identita jeho otce. Na vlastní pěst se proto rozhodne po něm pátrat. Poslední Samuraj je kniha o radosti z poznání, o rozmanitosti lidského vědění i o nesčetných možnostech, které život nabízí.
Cena: 355 Kč
Zpustlá vesnice
</TEXT>
<HEADING>
Lemony Snicket nakladatelství Egmont
</HEADING>
<TEXT>
Všechny knihy Lemonyho Snicketa ze série Řada nešťastných příhod se vyznačují jednou zvláštností, a to špatným koncem. O tom vypovídají už jen názvy předcházejících dílů. Patří mezi ně například Temné terárium, Ohavná pila nebo Nouzový výtah. Fanoušci Snicketova černého humoru si tak mohou představit, jaké další trable čekají na trojici sirotků Baudelairových. Už samotný název Zpustlá vesnice tu mluví za vše. Na jejích stránkách se tak dočtou o hrůzách, které Violet, Klause a Sunny Baudelairovy potkaly během jejich pobytu ve vesnici D. P. Je prostě na co se těšit.
Cena: 149 Kč
Hobit aneb Cesta tam a zpátky
</TEXT>
<HEADING>
J. R. R. Tolkien nakladatelství Mladá fronta
</HEADING>
<TEXT>
Dětské i dospělé příznivce Tolkienových prstenů určitě potěší nové vydání jeho kultovního románu. Málokterý román se dočkal v průběhu uplynulého století takového čtenářského zájmu jako právě Hobit, který vlastně tvoří jakýsi prolog k trilogii Pán prstenů. Pojednává o hobitu Bilbovi Pytlíkovi a jeho velké cestě za uloupeným pokladem trpaslíků. Poutavý a napínavý příběh je plný fantaskně-mytologických prvků. Knížka má i barevné celostránkové ilustrace. Jejich autorem je stejně jako v případě Pána prstenů Allan Lee.
Cena: 299 Kč
Mach a Šebestová v historii
</TEXT>
<HEADING>
Miloš Macourek nakladetelství Albatros
</HEADING>
<TEXT>
Poslední série příběhu žáků 3. B vyšla krátce před smrtí Miloše Macourka (1926 - 2002), opět s ilustracemi Adolfa Borna. V sedmi příbězích podnikají Mach a Šebestová výpravy do různých historických období. Ocitnou se ve starořecké věštírně, setkají se s Horymírem a jeho koněm Šemíkem, ale také v blízkosti Karla IV., císaře Rudolfa II. opatří si Golema či zabrání podvodu s malým Mozartem. Autor se tímto posledním dílem loučí se čtenáři ve svém stylu: osobitým jazykem a zápletkami plnými groteskních situací, zkrátka šarmantním vypravováním poutavým pro děti i jejich rodiče.
Cena: 225 Kč
Prvních dvanáct příběhů Čtyřlístku (1969 - 1970)
</TEXT>
<HEADING>
Ljuba Štíplová a Jaroslav Němeček nakladatelství Čtyřlístek
</HEADING>
<TEXT>
Komiksové příběhy o nerozlučné čtveřici zvířecích hrdinů, které těší děti již přes tři desítky let. Superman počesku, profesor Myšpulín, blíže neurčitelná kočičí šelma, která má v zásobě řadu skvělých vynálezů. Kvůli nim neustále čelí výpadům zákeřného lžiprofesora Zádrhele. Nerozlučný čtyřlístek - Myšpulín, Fifinka, pudlí slečna do nepohody, mnohdy velikášské a neohrožené prasátko Bobík a konečně čtvrtý, tak trochu do počtu, zajíc popleta Pinďa - prožívá neuvěřitelné příběhy na zemi, ve vzduchu na moři i na severním pólu.
Cena: 550 Kč
Velká všeobecná dětská encyklopedie
</TEXT>
<HEADING>
nakladatelství Svojtka &amp; Co.
</HEADING>
<TEXT>
Dětských encyklopedií je na našem trhu poměrně hodně, ale tato je rozhodně jednou z nejlepších. Řazení podle oborů a fundovaný text dodávají této encyklopedii kompaktnost, po které mládež tak často prahne. Nebude tak jen vítaným společníkem pro volné chvíle, ale i dobrým doplňkem ke studiu. Co všechno se v ní dá najít? Důležitá fakta, data, zajímavosti a tipy. Ale také složité grafy, které jsou dobře vysvětleny. Dále tu jsou barevné ilustrace doplněné vyčerpávajícím textem a nejen to. Publikace obsahuje také velké množství unikátních fotografií.
Cena: 599 Kč
</TEXT>
</DOC>
<DOC>
<DOCID>LN-20021210066</DOCID>
<DOCNO>LN-20021210066</DOCNO>
<DATE>12/10/02</DATE>
<TITLE>
DETEKTIVKY
</TITLE>
<TEXT>
SMRT V SUTANĚ
P. D. Jamesová nakladatelství MOTTO cena: 219 Kč
Nejnovější příběh inspektora Dalglieshe.
POSEDLOST VZÁCNÉ DÁMY
Inna Rottová nakladatelství MOBA
Cena: 169 Kč
Příběh z edice původních českých detektivek.
DETEKTIVNÍ POVÍDKY
Lawrence Block nakladatelství BBart
Cena: 390 Kč
Tajemné i děsivé detektivní příběhy.
KARTY NA STOLE
Agatha Christie
Knižní klub
Cena: 149 Kč
Vtipně napsaný příběh o hráčích bridge a temné minulosti.
KOMIKS
ARNAL A DVA DRAČÍ ZUBY
Ondřej Neff nakladatelství Egmont
Cena: 199 Kč
Čtyři sci-fi povídky nakreslené Kájou Saudkem.
YAKARI A BÍLÝ BIZON
Derib+Job nakladatelství Fragment
Cena: 139 Kč
Příběhy malého indiánského chlapce Yakariho pro čtenáře od šesti let.
VELKÁ KNIHA KOMIKSŮ ČASOPISU OHNÍČEK
nakladatelství BBart
Cena: 490 Kč
Skvělé dobrodružné i sci-fi příběhy, které vyšly právě nyní.
LIGA VÝJIMEČNÝCH
Alan Moore, Kevin O'Neill nakladatelství BBart
Cena: 490 Kč
Komiks patří mezi knihy s osudem.
ENCYKLOPEDIE
KDO JE KDO - osobnosti české současnosti
agentura Kdo je kdo
Cena: 1295 Kč Životy osobností z oblasti vědy, umění, politiky nebo sportu.
VELKÁ ENCYKLOPEDIE VESMÍRU
Josip Kleczek nakladatelství Academia
Cena: 444 Kč
Souhrn nejnovějších poznatků o vesmíru od předního astronoma.
FENG - ŠUEJ
nakladatelství Svojtka &amp; Co.
Cena: 699 Kč
Starověké východní umění, které přispívá k lepšímu bydlení i zdraví.
TAJEMSTVÍ KOLEM NÁS
Reader's Digest Výběr
Cena: 849 Kč
Záhady přírody, dějin, vědy a náboženství. Mnoho barevných fotografií a kreseb.
POEZIE A BELETRIE
BÁSNĚ PROTI PLEŠATĚNÍ
</TEXT>
<HEADING>
Nicanor Parra nakladatelství Mladá fronta
</HEADING>
<TEXT>
První český výbor z poezie slavného chilského tvůrce "antipoezie" (1914), jenž se ve své tvorbě vysmívá konformismu, zkostnatělým institucím a dutosti velkých slov.
VŠECHNY BARVY SLUNCE A NOCI
Lenka Reinerová
Labyrint
</TEXT>
<HEADING>
Cena: 189 Kč
</HEADING>
<TEXT>
Nová kniha poslední německy píšící autorky (*1916) z Prahy. Pozoruhodný text je inspirován na výpovědích a snech provázejících skutečné uvěznění L. Reinerové před padesáti lety.
Nová kniha poslední německy píšící autorky (*1916) z Prahy. Pozoruhodný text je inspirován na výpovědích a snech provázejících skutečné uvěznění L. Reinerové před padesáti lety.
</TEXT>
</DOC>
<DOC>
<DOCID>LN-20021210067</DOCID>
<DOCNO>LN-20021210067</DOCNO>
<DATE>12/10/02</DATE>
<TITLE>
říká v rozhovoru o Vánocích spisovatel Petr Šabach
</TITLE>
<TEXT>
Před Vánoci ke mně přišel tatínek a začal mě metrem přeměřovat. Já jsem byl potom až do Štědrého dne šíleně zvědavej, co to bude. No a nakonec jsem dostal pyžamo, vzpomíná spisovatel Petr Šabach.
LN: Podle vaší knihy Hovno hoří natočil režisér Jan Hřebejk film Pelíšky. Existují skutečně tak originální dárky, jako byla ve filmu prezentovaná ruská hra Vydrž pionýre, kdy do sebe lidé vzájemně pouštěli elektrický proud?
Ta hra skutečně existovala. Dokonce nebyla ruská, nýbrž česká a jmenovala se myslím Silič vůle. Já sám jsem ji neměl, ale měl ji soused. U něj jsme se vždycky sešli a prali to do sebe.
</TEXT>
<HEADING>
LN: Jaký je podle vás dobrý vánoční dárek?
</HEADING>
<TEXT>
My to tady s těma Vánocema přeháníme. Dáváme si strašně drahé dárky. Podle mě je dobré dát knížku, desku nebo třeba notýsek s tužkou.
</TEXT>
<HEADING>
LN: Jak prožíváte každoroční předvánoční čas hektických nákupů?
</HEADING>
<TEXT>
Já Vánoce mám i nemám rád. Jsem už v letech, kdy je spíš jen pozoruju. Ale občas si stoupnu tak blízko, že mě celá ta atmosféra přece jenom smete. Člověk pak bohužel celému tomu šílenství podlehne.
LN: Je podle vás na Vánocích třeba i něco legračního?
Celkem zábavný jsou podle mě výkřiky typu: 'Jak jsi věděl, že zrovna tohle potřebuju?', které se ozývají nad párem ponožek. A nebo informace á la ,Představ si, že tenhle svetr byl v obchodě úplně poslední'. Líbí se mi na tom představa, že si obdarovávaný možná v duchu říká: 'Do pytle. To mám teda fakticky pech. Stačil jeden blbeček navíc a v životě jsem nemusel tuhle příšernost vzít na sebe.'
LN: Jak se slavilo u vás doma, když jste byl malý?
U nás to většinou dopadlo všelijak. Mojí matku v průběhu Štědrého dne občas rozbolela hlava a šla si lehnout. Otec si pak v těchto případech v kuchyni otevřel flašku rumu, vařil a ucucával. Nakonec jsme se ale vždycky u toho stromečku všichni nějak sešli.
LN: Patřily mezi vaše oblíbené dárky také knihy? Je třeba nějaká knížka, která by vám atmosféru Vánoc zpětně připomínala?
Skvělá byla knížka Pohádky vánočního zvonku. Alespoň myslím, že se tak jmenovala. Koukám, že už si nepamatuju ani tu nejoblíbenější (směje se). A pak taky Neználek. V dobách mého mládí toho moc nebylo. Mohli jsme si říct tak o nějaké kodovky (knihy odvahy a dobrodružství - pozn. red). Knihy jsme ale doma stejně moc nedostávali. Rodiče nám dávali spíš praktické dárky.
LN: Vzpomenete si, jaký vánoční dárek vás nejvíc překvapil?
Asi měsíc před Vánoci ke mně kdysi přišel tatínek a začal mě metrem přeměřovat. Já jsem byl potom až do Štědrého dne šíleně zvědavej, co to bude. No a nakonec jsem dostal pyžamo. Myslím, že v té době jsem byl jediný ze všech mých kámošů, kdo měl na míru ušitý pyžamo.
</TEXT>
<HEADING>
LN: Měl jste radost?
</HEADING>
<TEXT>
Počítal jsem s tím, že to bude nějaký měkký dárek, asi šaty. Ale vůbec jsem netušil, jaké to budou. Otec Vánoce pojímal vždycky skromně, takže mě to hodně dojalo. Později jsem taky jednou dostal od ženy noční košili. V tý jsem ale nemohl spát. Nevím, jak to ženy dělají. Já se každý ráno probudil a měl ji shrnutou kolem krku jako takovej tlustej rolák.
</TEXT>
<HEADING>
LN: Vy takové dárky nazýváte měkké?
</HEADING>
<TEXT>
No ano. Já myslím, že hodně lidí rozděluje dárky na měkké a tvrdé. Podle omaku. U měkkých vždycky víte, že půjde o něco na sebe. Tvrdé už jsou mnohem větším překvapením. V tvrdé krabici totiž může být úplně cokoliv. Kniha nebo elektronika.
</TEXT>
<HEADING>
LN: Na co se těšíte letos?
</HEADING>
<TEXT>
Nejvíc na rybí polívku. Ale teď vážně: těším se i na další chody. A pak se ještě těším na to, až se s kamarádama sejdeme v hospodě, na sobě všichni ty nový svetry, košile a trička, co mají ještě visačky z obchodů. A budeme plánovat, jak letos pojednáme Silvestra.
Nejvíc na rybí polívku. Ale teď vážně: těším se i na další chody. A pak se ještě těším na to, až se s kamarádama sejdeme v hospodě, na sobě všichni ty nový svetry, košile a trička, co mají ještě visačky z obchodů. A budeme plánovat, jak letos pojednáme Silvestra.
</TEXT>
</DOC>
<DOC>
<DOCID>LN-20021210068</DOCID>
<DOCNO>LN-20021210068</DOCNO>
<DATE>12/10/02</DATE>
<TITLE>
O psaní
</TITLE>
<HEADING>
Stephen King nakladatelství BETA - Dobrovský
</HEADING>
<TEXT>
Memoáry slavného autora hororů Stephena Kinga svádí k tomu napsat, že se prostě jedná o autobiografii. To ale hned v úvodu popírá sám autor, když říká: "Tato kniha není autobiografie. Je to spíš jakési curriculum vitae pokus naznačit, jak byl zformován jeden spisovatel." Proč King napsal vlastní životopis? I k tomu dává odpověď. Podle něj má v sobě spousta lidí nějaké spisovatelské nadání. Knížku si přečtou rádi nejen milovníci jeho příběhů ale dobré literatury vůbec. Vždyť mnoho lidí má v sobě ukryt tajný sen napsat něco vlastního a právě pro ně autor píše.
Cena: 199 Kč
Šumná města
</TEXT>
<HEADING>
Radovan Lipus, David Vávra nakladatelství Petrov
</HEADING>
<TEXT>
Průvodce patnácti českými, moravskými a slezskými městy je dvojčetem stejnojmenného televizního cyklu. Většina čtenářů si pod Šumnými městy představí herce a architekta Davida Vávru, kterak na koloběžce projíždí krajinou a komentuje místní architekturu. Knižní podoba bohatě využívá předností tištěného média. Vedle filmových scénářů proto nabízí také mapy, komentáře, fotografie, medailony architektů, rejstřík atd. Autorům se podařila jedinečná publikace, která čtenáře podrobně a zábavně provede po našich městech.
Cena: 385 Kč
Srdce na udici
</TEXT>
<HEADING>
Hana Andronikova nakladatelství Petrov
</HEADING>
<TEXT>
Hana Andronikova získala už v minulém roce cenu Magnesia Litera v kategorii objev roku za svoji prvotinu Zvuk slunečních hodin. Její nová kniha Srdce na udici je složená z osmi povídek, které vyprávějí dějové i náladové příběhy ze současnosti i nedávné minulosti. Je to kniha o hledání slov a cest. Odhaluje proto svébytné světy z pohledu mužských i ženských vypravěčů, mladých i stárnoucích. Povídky se překvapivě prolínají i doplňují a společně pak skládají obraz doby a pestrých lidských osudů a vztahů. Potěší tak všechny jen trochu citlivé čtenáře.
Cena: 225 Kč
2101: Česká odysea
</TEXT>
<HEADING>
Antologie nakladatelství Mladá fronta
</HEADING>
<TEXT>
Nejlepší čeští autoři literárního měsíčníku sci-fi IKARIE se v této historicky pr vní, ryze české antologii představují čtenářům. Předkládají jim přitom své odvážné a provokující vize budoucnosti českých zemí. Vize jsou to skutečně různorodé. Na co se čtenář může těšit? Například v jedné povídce se čeští vysídlenci na Marsu srovnávají se svým trpkým osudem ve světě, ve kterém Hitler vyhrál světovou válku. V jiné se zase řeší záhadné vraždy v Brně po světové potopě. Češi v nich také prožívají nebezpečná dobrodružství ve vesmíru. Celý soubor vybral a uspořádal Jaroslav Jiran.
Cena: 210 Kč
Encyklopedie stíhacích letounů
</TEXT>
<HEADING>
William Green, Gordon Swanborough nakladatelství Svojtka &amp; Co.
</HEADING>
<TEXT>
Autoři této encyklopedie se ujali skutečně nelehkého úkolu: zaznamenat historii každého stíhacího typu, který kdy vzlétl. Ale podařilo se. Kniha přináší nejen přehled všeobecně známých strojů, ale i prapodivných konstrukcí, které nepřežily první let prototypu. Textová část přináší stručný přehled včech stíhaček. Text doprovázejí historické fotografie, přesné třípohledové nákresy, barevné bokorysy a pohledy do nitra letounů. Autoři strávili sběrem podkladů více než dvacet let. Podařilo se jim tak vytvořit dílo neuvěřitelného rozsahu.
Cena: 999 Kč
Jiří Trnka
</TEXT>
<HEADING>
L. H. Augustin Academia
</HEADING>
<TEXT>
Mimořádný zjev českého moderního umění Jiří Trnka by se letos dožil devadesáti let. Přestože zemřel poměrně mladý, v roce 1969 mu bylo sedmapadesát let, stihl vytvořit mimořádné dílo. Zůstala po něm stovka obrazů, kolem sto padesáti knih, bezmála třicet animovaných filmů, na tisíc loutek a mnoho dalších prací. Monografie L. H. Augustina (pseudonym Luboše Hlaváčka) postihuje v podrobném průřezu Trnkův život i dílo. Jeho působivost dokládá na více než pěti stech barevných reprodukcích. Publikace, pečlivě připravená Lvem Pavluchem, je vybavena čtyřjazyčným resumé.
Cena: 780 Kč
Sebrané spisy
</TEXT>
<HEADING>
Ota Pavel, nakladatelství HAK
</HEADING>
<TEXT>
Slávka Kopecká uspořádala prakticky celé dílo spisovatele Oty Pavla. Čtenáři představuje autorovy sportovní reportáže i portréty, povídky o rodině i prózy s rybářskou tematikou. Svazky jsou uvedeny Karlem Šiktancem, prozaikem Arnoštem Lustigem, Janem Veselým či Josefem Masopustem.
Dukla mezi mrakodrapy 169 Kč
Plná bedna šampaňského 169 Kč
Pohár od Pánaboha, Pohádka o Raškovi 169 Kč
Smrt krásných srnců 159 Kč
Syn celerového krále 169 Kč
Jak jsem potkal ryby 169 Kč
Povídky z šuplíku 179 Kč
Dcera sochaře
</TEXT>
<HEADING>
Tove Janssonová nakladatelství Argo
</HEADING>
<TEXT>
Možná si mnozí vzpomenou na slavné dětské knihy o skřítcích Muminech. A právě Janssonová je jejich autorkou. Tato knížka je inspirovaná autorčiným dětstvím, které prožila v poněkud výstřední umělecké helsinské rodině. V minipříbězích se zvláštním způsobem prolíná realita nahlížená dětskýma očima s jedinečnou fantazií. Veškeré dění je vnímáno z pohledu malé Tove, jejíž prožívání snadno stírá rozdíly mezi skutečností a snem. I z nejobyčejnějších věcí se tak stávají malé zázraky. Důležitou součástí světa je také moře a magická severská krajina.
Cena: 189 Kč
Auta - legendy
</TEXT>
<HEADING>
Quentin Willson Knižní klub
</HEADING>
<TEXT>
Luxusní obrazová encyklopedie přináší profily 146 modelů značek osobních aut z druhé poloviny 20. století. Autor, výrazně orientovaný na design, pojímá vybrané automobily "jako část kulturního dědictví minulosti", přináší technické údaje, ale i informace o konstruktérech, případně slavných majitelích vybraných značek. Mezi všemi BMW, buicky, ferrari, fordy, chevrolety, chryslery či pontiaky najdeme také Škodu Felicii, ovšemže onu z raných 60. let, pochvalně tady charakterizovanou jako "úhledný kabriolet zpoza ,železné opony'", který se vyvážel dokonce do Velké Británie, kde však našel "jen málo zájemců".
Cena: 1199 Kč
Máme holé ruce
</TEXT>
<HEADING>
Štěpán Mareš nakladatelství Rabbit &amp; Rabbit
</HEADING>
<TEXT>
Právě nyní přichází do našich knihkupectví i úplná novinka: první samostatná kniha oblíbeného kreslíře Štěpána Mareše Máme holé ruce. S většinou kreseb a vtipů se čtenáři zatím neměli možnost setkat. Část jich ale již byla v tomto roce vystavená v prostorách parlamentu. Důvod je jasný - tyto kresby totiž vtipně reagují na současnou politickou situaci. Na své si ale přijdou i milovníci kresleného seriálu Zelený Raoul. Mareš se z něj totiž rozhodl do knihy začlenit i krátké úryvky, které má osobně nejraději. V knize je i několik příběhů, k nimž kreslíř i sám vymyslel scénář.
Cena: 249 Kč
</TEXT>
</DOC>
<DOC>
<DOCID>LN-20021210069</DOCID>
<DOCNO>LN-20021210069</DOCNO>
<DATE>12/10/02</DATE>
<TITLE>
Na výstavě v pražské Galerii Jaroslava Fragnera by se mohla inspirovat současná architektura
</TITLE>
<TEXT>
Radek Váňa a Dan Merta, autoři expozice, která je ještě v tomto týdnu instalována v Galerii Jaroslava Fragnera, přizvali devět výtvarníků. Převažují Češi, kromě nich vystavují dva umělci z Dánska, po jednom z Nizozemska a ze Švýcarska.
Architektura vstoupila do 20. století ruku v ruce s výtvarným uměním, konstruktivisté a funkcionalisté slibný svazek brzy roztrhali. Většina architektů je podle Radka Váni stále přesvědčena, že výtvarné umělce nepotřebuje, s výtvarným uměním v realizacích nepočítají, stavby přece buduje jako gigantické plastiky. Místo spolupráce zbývá výtvarným umělcům "podvratná činnost". Zpochybňují myšlenky velkých projektů, nadřazenost a výlučnost architektury, supermoderní (high-tech) technologie. Architektura je ale velice zajímá. Zbyněk Baldrán (1973) použil výlisky z umělé hmoty, které svými tvary připomínají architektonické prvky, stavebnici. Opakováním a přidáváním vytváří složité konstrukce, prostorové rytmy. Hravá instalace Město se zřejmě proměňuje podle možností výstavní síně. Lise Skou - CUDI vystavuje dokumentaci kanceláře uměleckého sdružení na sídlišti Vollmosse (2000 - 2002). Cíl - vytvořit multikulturní prostor, zpříjemnit všem obyvatelům život. Obrazová dokumentace, poměrně obsáhlé texty, internetové stránky ani videoprojekce ale nedokážou přiblížit živé výsledky projektu, běžné příhody, setkání, denní zkušenosti. Čtrnáctidílné Vymezení (1999) Michala Škody (1962) se nejvíce podobá architektuře. Stroze geometrické objemy ale nevznikly jako rozumové konstrukce, harmonické tvary jsou výsledkem sochařova cítění. Přes sympaticky malé rozměry působí monumentálně. Monumentalita není závislá na celkové velikosti, je dána skladbou částí, správně volenými poměry, dokonalým zpracováním. Günter Förg (1952) vystavil velké černobílé fotografie funkcionalistických staveb, Tomáš Svoboda (1974) barevné abstraktně působící malby, Michiel Kluiters (1971) předělal vstupní schodiště. Původní nástupní rameno ponechal, druhou část nahradil železnými schůdky, původní prostor zaklopil vysokým pódiem. Promyšlený zásah ozřejmuje nejen výlučnost Fragnerovy galerie, ale i potenciální možnosti každého prostoru. Chytrá intervence je jedním z vrcholů značně nevyrovnané výstavy. Ján Mančuška (1972) usiluje o společenský přesah, vlastníkům zeleninových zahrádek rozdal jednoduché dotazníky (vyplněné se staly součástí díla), předlohou zvláštního modelu (Kolonie, 2000) byla skutečná zahrádkářská čtvrť. Chatky, kůlny, přístřešky, lavičky, záhony, trávníky, ploty, stromy, keře, zlepšováky a vynálezy, vše vyvedeno v nepatřičných materiálech (klacíky, umělá hmota, stará rukavice, lepicí páska apod.). Rozměrná realizace přivolává do galerie ducha přehlížené lokality. Zahrádkářská kolonie je jedním z dobrých míst, kde hledat inspiraci. Sofie Thorsenová (1971) věcně zdokumentovala na barevné diapozitivy dánskou vesnici. Bohatá a řemeslně dobře postavená obydlí působí sterilně, neosobně, odcizeně. Nemají fantasmagorickou podivnost staveb českých chatařů, kteří nedostatek peněz a kvalitních materiálů nahradili představivostí, vynalézavostí, bezbřehým kutilstvím. Veronika Zapletalová (1971) dokumentuje chatařské kolonie po celých Čechách už tři roky. Několik stovek fotografií, uspořádaných na dvou sousedících zdech do pravidelného rastru, je jenom malou ukázkou. Shromážděný materiál je zajímavý nejen výtvarně, ale i lidsky (všechny stavby jsou zhmotněné představy o kráse, pohodlí, funkčnosti, bohatství a eleganci), ale i historicky a sociologicky. Nejstarší jsou trampské boudy, romantické sruby a dřevěnice, následují obydlí ovlivněná skutečnou architekturou, upravené funkční objekty (pivovarské sudy, autobusy nebo tramvaje), stavby z nezvyklých prvků a materiálů, ztřeštěné nápady. Současná architektura chladné elegance a vysokých technologií by možná právě tady mohla nalézt (pokud se dostatečně sníží) cenné podněty.
</TEXT>
<HEADING>
Architektura
</HEADING>
<TEXT>
Zbyněk Baladrán, Lise Skou - CUDI, Günter Förg, Michiel Kluiters, Ján Mančuška, Tomáš Svoboda, Michal Škoda, Sofie Thorsenová, Veronika Zapletalová
Galerie Jaroslava Fragnera Praha Do 12. 12. 2002
</TEXT>
</DOC>
<DOC>
<DOCID>LN-20021210070</DOCID>
<DOCNO>LN-20021210070</DOCNO>
<DATE>12/10/02</DATE>
<TITLE>
Čerstvá držitelka Davidoff Prix a laureátka mezinárodních soutěží, cembalistka Monika Knoblochová bude jednou z protagonistek zítřejšího koncertu Sukova komorního orchestru ve Dvořákově síni Rudolfina.
</TITLE>
<TEXT>
LN: Během svého studia na konzervatoři jste byla úspěšnou pianistkou. Proč jste od klavíru zběhla?
Vždycky mě lákala - kromě soudobé hudby - hudba barokní. A být sólovou klavíristkou mě lákalo méně než hrát komorní skladby s cembalem. V posledních ročnících na konzervatoři jsme měli cembalo povinné a já jsem se rozhodla u něj zůstat. Je pravda, že tento nástroj není tak obvyklý a lidem se plete.
LN: Dá se hra na oba nástroje skloubit? Z laického pohledu jde o tentýž princip...
Myslím, že spíše ne. Cembalo má jiný způsob tvoření tónu, a tudíž vyžaduje jiný, jemnější úhoz. U klavíru jsme zvyklí zapojit celý pohybový aparát, u cembala se cit maximálně koncentruje do konečků prstů.
</TEXT>
<HEADING>
LN: Vyžaduje tedy hra na cembalo zvláštní dispozice?
</HEADING>
<TEXT>
Ani ne - technický základ získávají hráči většinou na klavíru. I když ve Francii už se na cembalo rovnou začíná od malička.
LN: Výčet vašich aktivit je až neuvěřitelný. Letos absolvujete pražskou AMU, ale během studia jste stihla získat diplom na dvou školách v Německu, a to nepočítám různé stáže...
Začalo to všechno soutěží Pražského jara, kde si mě všiml porotce John Toll. Do jeho třídy na drážďanské hochschule jsem po skončení konzervatoře odešla. Zároveň jsem získala roční stipendium ve Würzburgu. Po dvou letech jsem nastoupila na pražskou AMU a od roku 2000 na Hochschule für Musik v Kolíně nad Rýnem. Tam mi předchozí atestace uznali, takže jsem mohla studium letos uzavřít. Ještě jsem si chtěla udělat nejvyšší sólistický diplom, ale zkoušky se termínově kryly s mým vystoupením ve Versailles.
LN: Kromě autentické interpretace staré hudby se intenzivně věnujete soudobé hudební tvorbě - je to pro vás kompenzace?
Baroko a soudobá tvorba mi byly vždycky nejbližší. Hudba 20. století pro mě znamená svět fantazie, mohu si představovat, co chci. V roce 1998 jsme založili soubor Resonance, který se na 20. století specializuje. S ním jsme vystoupili na Pražském jaru.
LN: Překvapila vás letošní volba komise Davidoff Prix? Prý jste finanční prémii už stačila utratit...
Cena mi pomohla k vlastnímu cembalu. Je to kopie francouzského nástroje a budu ji vozit na koncerty, čímž ušetřím pořadatelům peníze za pronájem. Byla jsem překvapená, že si mě - a mého spíše nenápadného nástroje - komise všimla. Vidím, že to, co dělám, má smysl.
</TEXT>
</DOC>
<DOC>
<DOCID>LN-20021210071</DOCID>
<DOCNO>LN-20021210071</DOCNO>
<DATE>12/10/02</DATE>
<TITLE>
Klenoty českých Vánoc
</TITLE>
<TEXT>
Na labelu Arco Diva vycházejí tradiční koledy a instrumentální skladby 18. století vážící se k Vánocům. Český filharmonický sbor Brno a Čeští komorní sólisté za řízení Petra Fialy natočili album těch nejznámějších vánočních písní a pastorel v úpravách M. Jakubíčka, P. Fialy a F. Fialy. Nezaměnitelná lyrika a veselost českých koled je podtržena citlivými aranžemi. Album otevírá velebná píseň Narodil se Kristus Pán, zajímavá je kombinace obou nápěvů koledy Veselé vánoční hody, zařazeny jsou písně českých skladatelů českého baroka (Adam Michna) a klasicismu (Jiří Ignác Linek, Jakub Jan Ryba). Vkusný titul patří v záplavě podobných alb k těm dobrým. hra
</TEXT>
<HEADING>
Veselé diktáty
</HEADING>
<TEXT>
Písničkář Jiří Dědeček a lingvistka Ivana Svobodová jsou autory příručky, jež chce děti "provést češtinou, odhalit její pravopisnou, tvaroslovnou, slovotvornou i lexikální tvář". Útlý svazek vydaný Albatrosem ilustroval Libor Páv. Dědečkova jazyková hravost se docela dobře uplatnila v textech diktátů, které jsou prý čistě jeho dílem ("podsvinče, svinče a nadsvinče", "spíž navštívil lepý slepýš", "nehostinné Hostinné"). "Odborný jazykový komentář" je na jednom místě zavádějící, snad pod vlivem diktátu, v němž je psáno "Petr a Pavel Kabátovi" (s. 39: "oba bratři Postavovi", "Petr Pavel Postavovi" - proč ne bratři Kabátové, Postavové?!), v "diktátech s vynechávkami" může čtenáře dezorientovat lapsus "Kája je m...lí" - s. 62. jas
D-Tox
</TEXT>
<HEADING>
VIDEO
</HEADING>
<TEXT>
Režisér Jim Gillespie (Tajemství loňského léta) do svého thrilleru obsadil skvadru upadajících hvězd. Sylvester Stallone propůjčuje svou plastickými operacemi vzorně udržovanou tvář postavě agenta FBI Malloye, jenž pátrá po sériovém vrahovi policistů. Zabiják si však ví rady: brutálně usmrtí Malloyovu ženu a hořem zlomený kriminalista končí jako alkoholik na detoxikační kúře. Sanatoriu, dříve armádnímu bunkru, šéfuje lékař v podání Krise Kristoffersona. Jeden pacient však není tím, za koho se vydává... Zoufale rutinnímu filmu za špatně investovaných 55 milionů dolarů, v USA uvedenému raději jen na videu, vévodí další polozasuté stars jako Robert Patrik, Tom Berenger nebo Jeffrey Wright. pan
Kontakt
</TEXT>
<HEADING>
FOTOGRAFIE
</HEADING>
<TEXT>
V Místodržitelském paláci v Brně je do 5. ledna 2003 otevřena výstava představující dlouhodobé projekty tří Rakušanů. Johanna a Helmut Kandlovi získávají soukromé fotografie od obyvatel vybraného města, se kterými se seznamují prostřednictvím místních médií, v restauracích nebo pomocí prostředníků. Takovým způsobem pracovali například loni ve Znojmě. Osobní dějiny, zastoupené fotografiemi z dovolených, proměňují na prostředek veřejné komunikace. Města a jejich obyvatele zaznamenává i Leo Kandl. Modely hledá pomocí inzerátů, jejich portréty pak pořizuje v jimi zvolených podmínkách (místo, oblečení, póza). bar
V Místodržitelském paláci v Brně je do 5. ledna 2003 otevřena výstava představující dlouhodobé projekty tří Rakušanů. Johanna a Helmut Kandlovi získávají soukromé fotografie od obyvatel vybraného města, se kterými se seznamují prostřednictvím místních médií, v restauracích nebo pomocí prostředníků. Takovým způsobem pracovali například loni ve Znojmě. Osobní dějiny, zastoupené fotografiemi z dovolených, proměňují na prostředek veřejné komunikace. Města a jejich obyvatele zaznamenává i Leo Kandl. Modely hledá pomocí inzerátů, jejich portréty pak pořizuje v jimi zvolených podmínkách (místo, oblečení, póza). bar
</TEXT>
</DOC>
<DOC>
<DOCID>LN-20021210072</DOCID>
<DOCNO>LN-20021210072</DOCNO>
<DATE>12/10/02</DATE>
<TITLE>
Kurt Mazur, Elisabeth Leonskaja, Michael Tilson Thomas, Hilary Hahnová či Barbara Bonneyová - to jsou některá z proslulých jmen interpretů a dirigentů, kteří navštíví 58. ročník Mezinárodního hudebního festivalu Pražské jaro.
</TITLE>
<TEXT>
PRAHA Festival začne jako obvykle 12. května a potrvá do 3. června. 2003, kdy jej naposledy uzavře Beethovenova 9. symfonie. Program se zaměřil na velké osobnosti klavíru. Na samostatném recitálu vystoupí například Ivan Moravec, Nikolaj Děmiděnko, Grigorij Sokolov nebo duo Tal a Groethuysen či Jaroslav Tůma. Orchestrální vystoupení budou kromě českých těles patřit Tonhalle Orchester Zürich, San Francisco Symphony nebo Orchestre National de France. Jubileum Hectora Berlioze připomene jeho raná Messe solenelle i Fantastická symfonie; desáté výročí úmrtí Franka Zappy uctí večer s orchestrem Agon a Pražským výběrem. Bude to poprvé, co na festivalu zazní rocková hudba. Prodej vstupenek na koncerty Pražského jara začne již ve čtvrtek, a to v pokladnách sítě Ticketpro, prostřednictvím telefonu, na dobírku či fakturu anebo na internetu (www.festival.cz). Dosavadní rezervační systém je zrušen; lístky budou za stejnou cenu bez ohledu na způsob, čas a místo zakoupení. Festival vstupuje do 58. ročníku pod záštitou ministerstva kultury a hlavního města Prahy. Jeho rozpočet činí zhruba šedesát milionů.
</TEXT>
</DOC>
<DOC>
<DOCID>LN-20021210073</DOCID>
<DOCNO>LN-20021210073</DOCNO>
<DATE>12/10/02</DATE>
<TITLE>
Pražský festival nekomerční hudby drží pořadatelé při životě bez ústupků a kompromisů
</TITLE>
<TEXT>
Desátý ročník na české scéně unikátního mezinárodního hudebního festivalu Alternativa skončil v sobotu v noci v pražském klubu Delta.
PRAHA - I když v široké nabídce účinkujících pravděpodobně každý z návštěvníků nalezl některého, místo jehož bloku se raději šel občerstvit k baru, jako celek nezůstala přehlídka své vynikající pověsti nic dlužna. Obavy z toho, že si na ruzyňskou Deltu, případně druhou scénu v břevnovském Kaštanu, nenajdou cestu posluchači, zvyklí v minulých letech na obvyklé (v létě zatopené, tudíž nepoužitelné) Divadlo Archa, se zvláště v druhé polovině dvanáctidenního maratonu ukázaly jako zbytečné. Ne že by kluby praskaly ve švech, zvláště v Deltě se ale podařilo i přes její poměrně špatnou dopravní dostupnost vytvořit velmi příjemné prostředí s atmosférou, ve které byla radost pobývat nejen během koncertů, ale třeba se i zdržet dlouho po posledním přídavku.
</TEXT>
<HEADING>
Maďaři roztančili posluchače
</HEADING>
<TEXT>
Hlavními záchytnými body většiny koncertů byla pochopitelně vystoupení domácích či zahraničních hvězd. Ty největší, Matt Darriau's Paradox Trio a David Thomas And Two Pale Boys, festival zahajovaly. Hodně se očekávalo od společného vystoupení Pavla Fajta s francouzskou skupinou Zakarya, stejně jako od norských No Spaghetti Edition, kooperujících s britským vokalistou Philem Mintonem. Oběma vystoupením však chyběla jiskra, která by jejich společnou improvizaci povznesla nad běžný průměr této už od podstaty poměrně obtížně poslouchatelné hudby. Velmi dobré vystoupení naopak odehráli maďarští Besh o droM, známí už z festivalu Respect. Jejich "balkánská dechovka", namixovaná nejen s cimbálovými jízdami, ale také swingem, odkazujícím k Djangovi Reinhardtovi, roztančila celý sál - jediné, co lze hráčsky dokonalé kapele vytknout, je nedostatek volnějších pasáží, které by dodaly jejímu výrazu větší dynamiku. Večer, kdy se ulice Prahy zaplnily trojicemi Mikulášů, čertů a andělů, symbolicky patřil v Deltě neokázalé oslavě dvacátého výročí opory české alternativní scény, MCH Bandu Mikoláše Chadimy. Výjimečný koncert, jehož repertoár byl procházkou všemi tvůrčími obdobími souboru, na níž se podílela řada bývalých členů (mj. kytarista Pavel Richter, trombonista Vladimír Dědek či basista Sláva Simon) i Chadimových spolupracovníků ze sólových projektů (kytarista Peter Binder), nejen zahrál na pamětnickou strunu, ale do zajímavých souvislostí zařadil i současnou "písničkovější" Chadimovu tvorbu. Z celého zhruba dvouhodinového koncertu byl mimochodem pořízen audiozáznam a firma Black Point uvažuje o jeho vydání.
</TEXT>
<HEADING>
Zajímavé objevy
</HEADING>
<TEXT>
Vedle více či méně naplněných jistot přinesla Alternativa i zajímavé objevy. Tím největším bezpochyby byl americký soubor Degenerate Art Ensemble, jehož výbušnou energií napěchovaná a neslýchaně dynamická hudba v podání hráčsky výtečně disponovaných muzikantů, v sobě spojuje detailně strukturované kompozice s improvizací. Oživujícím prvkem je navíc zřejmý nadhled hudebníků a jejich schopnost svůj projev dobře "prodat" na pódiu. S těmito prvky (s ještě větším důrazem na divadelní pojetí produkce) pracuje i velmi zajímavé německo-britské dívčí duo Glas (violoncello + housle), hrající neobvyklé písně i instrumentální skladby v jakémsi chvílemi až kabaretním duchu. V Praze působící trio Squall, v němž se sešel Ir, Kanaďan a Brit, prezentuje s nevšedním autorským i hráčským zázemím noisovou a hardcorovou hudbu, sahající některými výrazovými prostředky až k americkému undergroundu 60. let. Byť letos Alternativa měla své první "kulatiny", žádné přehnané oslavy se nekonaly. Tím největším dárkem věrným návštěvníkům byl vyvážený a zajímavě sestavený program, ale zejména samotný fakt, že se festival, prezentující v takovém rozsahu vysoce nekomerční hudbu, podařilo pořádajícímu Unijazzu udržet už deset let při životě bez jakýchkoli ústupků a kompromisů. Věřme, že totéž bude možno říci i za dalších deset let.
Vedle více či méně naplněných jistot přinesla Alternativa i zajímavé objevy. Tím největším bezpochyby byl americký soubor Degenerate Art Ensemble, jehož výbušnou energií napěchovaná a neslýchaně dynamická hudba v podání hráčsky výtečně disponovaných muzikantů, v sobě spojuje detailně strukturované kompozice s improvizací. Oživujícím prvkem je navíc zřejmý nadhled hudebníků a jejich schopnost svůj projev dobře "prodat" na pódiu. S těmito prvky (s ještě větším důrazem na divadelní pojetí produkce) pracuje i velmi zajímavé německo-britské dívčí duo Glas (violoncello + housle), hrající neobvyklé písně i instrumentální skladby v jakémsi chvílemi až kabaretním duchu. V Praze působící trio Squall, v němž se sešel Ir, Kanaďan a Brit, prezentuje s nevšedním autorským i hráčským zázemím noisovou a hardcorovou hudbu, sahající některými výrazovými prostředky až k americkému undergroundu 60. let. Byť letos Alternativa měla své první "kulatiny", žádné přehnané oslavy se nekonaly. Tím největším dárkem věrným návštěvníkům byl vyvážený a zajímavě sestavený program, ale zejména samotný fakt, že se festival, prezentující v takovém rozsahu vysoce nekomerční hudbu, podařilo pořádajícímu Unijazzu udržet už deset let při životě bez jakýchkoli ústupků a kompromisů. Věřme, že totéž bude možno říci i za dalších deset let.
</TEXT>
</DOC>
<DOC>
<DOCID>LN-20021210074</DOCID>
<DOCNO>LN-20021210074</DOCNO>
<DATE>12/10/02</DATE>
<TITLE>
Po filmech Milenci a To je mé tělo, které se zabývají svobodou lásky, respektive sexu, přichází francouzský herec a režisér Jean-Marc Barr se svou interpretací svobody ducha ve filmu Blažené bytosti.
</TITLE>
<TEXT>
Jean-Marc Barr zanechal v paměti filmových fanoušků nesmazatelnou stopu jako vstřícný, svobodomyslný a roztančený předseda poroty letošního karlovarského festivalu. Stejně bez předsudků a s široce otevřenou náručí přistupuje ke kinematografii i z pozice tvůrce. Od dob, kdy se jako geniální potápěč nořil do mořských hlubin v Bressonově Magické hlubině, urazil velký kus cesty. Své místo si našel jako tvůrce malých nezávislých, ale nepřehlédnutelných snímků, s výrazným etickým podtextem.
</TEXT>
<HEADING>
S trochou únavy
</HEADING>
<TEXT>
Ve srovnání s předcházejícími tituly trilogie, kde se to odvážně hemžilo nahými těly, působí Blažené bytosti poněkud krotce a také trochu unaveně. Jako by se Barr k většině problémů už vyslovil a zejména po formální stránce vyčerpal spektrum svých možností. Efektnost stále hledá v syrovosti snímané reality, kterou servíruje s naléhavou otevřeností. Jeho permanentní proces "osvobozování se" se otiskuje i do filmové řeči, zbavuje se konvenčních pravidel a nechává jen nezbytnosti: herce, autentické prostředí, základní skicu scénáře. Blíží se vyznavačům manifestu Dogma, ale zároveň se nechce svazovat jejich pravidly. Barrův pohled na svobodu duše vede skrze setkání workoholického amerického obchodníka Jacka (zahrál si ho sám Barr) s francouzským prosťáčkem Maximem (Romain Duris). Duševně nevyvážený Maxim netrpí předsudky vůči konzumní společnosti a nekompromisně říká lidem do tváře, co si o nich myslí. Bez výčitek zničí Jackovu obchodní misi a zavleče ho do svých plánů vypravit se za milovanou Justinou (Elodie Bouchezová) do Indie. Jack se stále více dostává do vleku Maximovy okázalé svobodomyslnosti. Odhazuje zábrany a s nimi i svou paruku, kterou tak pokrytecky zakrýval předčasnou pleš. Přesunem na jiný kontinent do duchovně založené Indie se pak převrací celý jeho žebříček hodnot.
</TEXT>
<HEADING>
Kterak blázen polidštil člověka
</HEADING>
<TEXT>
Jenže při vší své touze po svobodě Barr sám sebe tak trochu lapil do klece. Filmy o tom, kterak blázen otevře duši pokrytce, se točí odnepaměti. Ten nejlepší - Rain Man vznikl zrovna v prostředí, na něž Barr tak s gustem útočí: v Hollywoodu. Účel nemusí vždy světit prostředky. I přes tuto nedůslednost lze vidět Blažené bytosti jako důstojné završení odvážného filmového projektu, který nechce být pouhou filmovou podívanou, ale má apelovat a provokovat. Tentokrát se to Jeanu-Markovi Barrovi podařilo dokonce s humorem, což svědčí o příznivém vývoji jeho tvůrčího rozpoložení.
Blažené bytosti (Being Light)
Francie/Indie 2001
Scénář a režie: Jean-Marc Barr a Pascal Arnold
Hrají: Romain Duris, Elodie Bouchezová, Jean-Marc Barr, Isabelle Candelierová a další
Distribuce v ČR: Cinemart
</TEXT>
</DOC>
<DOC>
<DOCID>LN-20021210075</DOCID>
<DOCNO>LN-20021210075</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Skupina Šum svistu a revuální soubor Brasil Tropical budou protagonisty "Tropické noci" programu, který nabídne návštěvníkům předvánoční Lucerny brazilské tance a melodie v originálním podání. Návštěvníci se 20. 12. v 19 hodin mohou dostavit v kostýmech - ty však nejsou podmínkou. Daniel Nekonečný, frontman Šumu svistu, se s brazilským souborem setkal již na turné v Nizozemsku. Vstupenky jsou již k dispozici v síti Ticketpro a Ticketart. Stojí 495 Kč.
</TEXT>
</DOC>
<DOC>
<DOCID>LN-20021210076</DOCID>
<DOCNO>LN-20021210076</DOCNO>
<DATE>12/10/02</DATE>
<TITLE>
Po téměř pěti letech se v sobotu 14. prosince otevře nově zrekonstruované Švandovo divadlo na Smíchově.
</TITLE>
<GEOGRAPHY>PRAHA</GEOGRAPHY>
<TEXT>
Bezmála pět let po uzavření Divadla Labyrint (někdejšího Realistického divadlo) se ve 120 let staré divadelní budově opět bude hrát divadlo. Novou éru tuto sobotu otevře série šesti premiér hry maďarského dramatika Kornéla Hamvaie Čas katů v režii uměleckého šéfa souboru Michala Langa. Stálý soubor divadla, jehož ředitelem je Daniel Hrbek, tvoří herci divadelního sdružení CD 94, Činoherního klubu a Národního divadla moravskoslezského z Ostravy. Mezi nimi jsou například Kamil Halbich, Ivan Řezáč, Matěj Hádek, Martin Sitta, Robert Jašków, Kristýna Frejová, Klára Pollertová - Trojanová a Apolena Veldová. Nová podoba divadla vznikla podle návrhu architekta Davida Vávry. Hlavní sál zachová dispozici jednopohledového divadelního prostoru a je laděný do černé a tmavěmodré barvy. "Tomuto klasickému řešení jsme se snažili vše podřídit. Chtěli jsme, aby hlediště bylo kompaktní, celý prostor se zkomornil a odevšad bylo dobře vidět," vysvětlil Vávra. V hledišti s kapacitou 316 míst se znovu otevřely čtyři zadní lóže. Na stropě je umístěno netradiční centrální svítidlo. Jeviště má rozšířený portál, je hlubší a také je vybaveno moderní technologií. Bylo dokončeno devatenáct metrů vysoké provaziště, kde je osmnáct elektromotorových tahů. "Mohou jezdit různými rychlostmi i synchronizovaně. Máme také pět tzv. inteligentních světel, která rovněž umožňují fantastické efekty," doplnil Hrbek a zdůraznil, že hlediště bylo koncipováno tak, aby herecké výkony měly dostatečný prostor a byly dobře viditelné i v detailu. Výtvarným motivem sálu je podle Davida Vávry sám divák. "Například většina světel je řešena jako 'divákovo oko', dalším zdrojem inspirace pro výtvarné pojetí interiérů byl kubistický sloh, který se zachoval na fasádě divadla." Druhý hrací prostor, sklepní Studio, které vzniklo jako součást předchozího Divadla Labyrint, zůstává prakticky v nezměněné podobě, vybudován byl pouze nový vstup - točité schodiště. Během srpnových povodní bylo Studio částečně zatopené, přesto se otevře již 20. prosince premiérou hry Pomsta v nastudování stálého hosta divadla, souboru Buchty a loutky. Rekonstrukce Švandova divadla stála magistrát víc než 190 milionů korun, divadlo bude v dohledné budoucnosti fungovat jako příspěvková organizace s roční dotací 34 milionů korun. Začátkem roku se odehrají premiéry inscenací přenesených z CD 94 a zároveň budou vznikat nové projekty, nejbližší premiérou bude hra Sama Sheparda Pohřbené dítě. Divadlo se také stane stálou scénou pro přehlídku České divadlo 2002 - 2003, bude vydávat časopis Druhý břeh a ve své činnosti zde bude pokračovat i Dětské studio, které vzniklo při Divadle Labyrint. Ve Studiu by 6. a 7. ledna 2003 měla vystoupit francouzská herečka Annie Girardotová s monodramatem Madame Marguerite. Na listopad příštího roku se plánuje hostování písničkářky Suzanne Vega, která se představí autorským čtením.
PRAHA - Bezmála pět let po uzavření Divadla Labyrint (někdejšího Realistického divadlo) se ve 120 let staré divadelní budově opět bude hrát divadlo. Novou éru tuto sobotu otevře série šesti premiér hry maďarského dramatika Kornéla Hamvaie Čas katů v režii uměleckého šéfa souboru Michala Langa. Stálý soubor divadla, jehož ředitelem je Daniel Hrbek, tvoří herci divadelního sdružení CD 94, Činoherního klubu a Národního divadla moravskoslezského z Ostravy. Mezi nimi jsou například Kamil Halbich, Ivan Řezáč, Matěj Hádek, Martin Sitta, Robert Jašków, Kristýna Frejová, Klára Pollertová - Trojanová a Apolena Veldová. Nová podoba divadla vznikla podle návrhu architekta Davida Vávry. Hlavní sál zachová dispozici jednopohledového divadelního prostoru a je laděný do černé a tmavěmodré barvy. "Tomuto klasickému řešení jsme se snažili vše podřídit. Chtěli jsme, aby hlediště bylo kompaktní, celý prostor se zkomornil a odevšad bylo dobře vidět," vysvětlil Vávra. V hledišti s kapacitou 316 míst se znovu otevřely čtyři zadní lóže. Na stropě je umístěno netradiční centrální svítidlo. Jeviště má rozšířený portál, je hlubší a také je vybaveno moderní technologií. Bylo dokončeno devatenáct metrů vysoké provaziště, kde je osmnáct elektromotorových tahů. "Mohou jezdit různými rychlostmi i synchronizovaně. Máme také pět tzv. inteligentních světel, která rovněž umožňují fantastické efekty," doplnil Hrbek a zdůraznil, že hlediště bylo koncipováno tak, aby herecké výkony měly dostatečný prostor a byly dobře viditelné i v detailu. Výtvarným motivem sálu je podle Davida Vávry sám divák. "Například většina světel je řešena jako 'divákovo oko', dalším zdrojem inspirace pro výtvarné pojetí interiérů byl kubistický sloh, který se zachoval na fasádě divadla." Druhý hrací prostor, sklepní Studio, které vzniklo jako součást předchozího Divadla Labyrint, zůstává prakticky v nezměněné podobě, vybudován byl pouze nový vstup - točité schodiště. Během srpnových povodní bylo Studio částečně zatopené, přesto se otevře již 20. prosince premiérou hry Pomsta v nastudování stálého hosta divadla, souboru Buchty a loutky. Rekonstrukce Švandova divadla stála magistrát víc než 190 milionů korun, divadlo bude v dohledné budoucnosti fungovat jako příspěvková organizace s roční dotací 34 milionů korun. Začátkem roku se odehrají premiéry inscenací přenesených z CD 94 a zároveň budou vznikat nové projekty, nejbližší premiérou bude hra Sama Sheparda Pohřbené dítě. Divadlo se také stane stálou scénou pro přehlídku České divadlo 2002 - 2003, bude vydávat časopis Druhý břeh a ve své činnosti zde bude pokračovat i Dětské studio, které vzniklo při Divadle Labyrint. Ve Studiu by 6. a 7. ledna 2003 měla vystoupit francouzská herečka Annie Girardotová s monodramatem Madame Marguerite. Na listopad příštího roku se plánuje hostování písničkářky Suzanne Vega, která se představí autorským čtením.
</TEXT>
</DOC>
<DOC>
<DOCID>LN-20021210077</DOCID>
<DOCNO>LN-20021210077</DOCNO>
<DATE>12/10/02</DATE>
<TITLE>
Česká komora architektů uspořádala soutěž, v níž bylo oceněno 22 nízkorozpočtových rodinných domů
</TITLE>
<TEXT>
Jak postavit finančně nenáročný dům? Tato otázka trápí nejen ty, kteří při letošních srpnových záplavách přišli o střechu nad hlavou. Postavit co nejlevněji je přání většiny těch, kteří touží po vlastním rodinném domku. Přitom postavit dům za cenu kolem milionu korun není vůbec nemožné. Inspiraci pro realizaci nového domova najdete v dnešní příloze.
Chcete bydlet ve vlastním domě? Nemáte moc peněz a přitom chcete bydlet pohodlně? Nevylučuje se to. Jenom musíte mít štěstí a narazit na architekta, který dokáže všechny tři přání splnit. Stejné podmínky zadala i Česká komora architektů (ČKA). Vyhlásila soutěžní přehlídku návrhů realizací úsporných domů. Občanům a obcím chtěla komora nabídnout možnost vybrat si z návrhů staveb s nízkými realizačními náklady, zároveň však architektonicky kvalitních. Jedním z žádoucích kritérií soutěže byly zejména snadno realizovatelné stavby. Jejich investiční náklady budou odpovídat dotacím, které mají šanci získat lidé postižení povodněmi. Z celkového počtu zaslaných 66 návrhů vybrala odborná porota dvaadvacet. "Vybrali jsme takové návrhy, které nejlépe splnily požadavek na kvalitu architektonického řešení, jsou vhodné po stránce konstrukční, technologické i materiálové. A přitom jsou finančně nenáročné," potvrdil Jiří Plos, sekretář České komory architektů. Všech dvaadvacet vybraných návrhů představuje katalog "Úsporný dům 2002". "V katalogu jsou malé rodinné domky, které lze postavit i za méně než jeden milion korun," dodává Plos. Katalog je volně prodejný - stojí pětasedmdesát korun. Obcím postiženým povodněmi rozeslala komora katalog bezplatně. "Na vyžádání ho dostanou i postižení občané," dodává Markéta Kohoutová z tiskového oddělení ČKA. "Úsporné a co nejširšímu okruhu zájemců dostupné bydlení není pouze problémem po katastrofě, ale je to problém obecný," míní architekt Jan Štípek, člen přípravné pracovní skupiny pro vyhlášení soutěžní přehlídky. Katalog tak může sloužit jako inspirace všem, kteří uvažují o stavbě finančně nenáročného rodinného domu. Všech šestašedesát návrhů zaslaných do soutěžní přehlídky je vystaveno v prostorách ČKA. "Denně výstavu navštíví zhruba deset až dvanáct lidí. Většinou jde o zájemce, kteří se chtějí pustit do stavby domku a přišli se na výstavu inspirovat. Povodněmi postižení lidé chodí málo. Mají teď asi jiné starosti. Hodláme je začátkem příštího roku oslovit samostatně," popisuje Markéta Kohoutová.
Poznámka: příloha vznikla ve spolupráci s Českou komorou architektů, která vydala katalog "Úsporný dům 2002". S elektronickou podobou tištěného katalogu se můžete seznámit na www.cka.cc. Výstava všech šestašedesáti soutěžních projektů probíhá v prostorách ČKA: Oettingenský palác, Josefská 34/6, Praha 1, Malá Strana.
</TEXT>
</DOC>
<DOC>
<DOCID>LN-20021210078</DOCID>
<DOCNO>LN-20021210078</DOCNO>
<DATE>12/10/02</DATE>
<TITLE>
Chtěli jsme formou soutěžní přehlídky představit ukázky kvalitních nízkorozpočtových domů, a to víceméně jako protipól ostatním mnohdy nekvalitním nabídkovým projektům, říká v rozhovoru architekt Josef Smola, člen poroty, která vyhodnocovala soutěžní návrhy.
</TITLE>
<TEXT>
LN: Komora architektů uspořádala soutěžní přehlídku "Úsporný dům 2002" jako reakci na letošní povodně. Co bylo základním cílem soutěže?
Hlavním cílem bylo především rychle reagovat. Začaly se houfně objevovat nabídky nekvalitních typových domů. Oko architekta málokdy zůstává suché, vidí - li většinu nabídek těchto společností. Podstatný rozdíl je v tom, že většině firem jde především o obchod a prioritou není zájem klienta. Komora chtěla formou přehlídky představit ukázky kvalitních nízkorozpočtových domů, a to víceméně jako protipól této mnohdy problematické nabídce.
LN: Takže byla snaha mimo jiné konkurovat projektům developerských firem?
Nepoužil bych slovo konkurovat. Spíše byla snaha ukázat návod, jak je možné za naprosto srovnatelné peníze, za jaké nabízejí domy tyto firmy, realizovat dům, který má kvalitativně zcela jiné parametry. A to jak po stránce architektonické, dispoziční, ale i konstrukční, protože prvotní záměr byla rychlá pomoc lidem v postižených oblastech.
</TEXT>
<HEADING>
LN: Splnila přehlídka svůj účel?
</HEADING>
<TEXT>
Samozřejmě žádná věc není bez problémových míst. Zvlášť pokud se to má zvládnout za čtrnáct dnů, jako to bylo v tomto případě. Ale pokud bych to měl říct jedním slovem, myslím, že ano, splnila svůj účel. Bylo to rychlé a bylo to účinné.
LN: Z výsledků soutěže vzešel katalog, v němž je představeno 22 porotou vybraných návrhů. Co dále lidem přináší?
V rámci katalogu získávají klienti zejména inspiraci a širokou paletu zajímavých řešení příměstských, ale i venkovských rodinných domů v úrovni studie, která je po dopracování přílohou žádosti o územní rozhodnutí. Navíc jsou tu uvedeny kontakty na všechny vybrané architekty. Klient má tak možnost přímo kontaktovat projektový ateliér.
LN: Takže člověk zaplatí jen za stavbu domku, ale už nemusí platit za projektovou službu?
Samozřejmě za projektovou službu zaplatit musí. Celý jeho servis činí zrhuba 10 procent rozpočtu stavby, Po dokumentaci pro územní řízení se zpracovává projekt pro stavební povolení a projekt pro provedení stavby, který umožňuje získání přesného položkového rozpočtu od stavební firmy. Tím jsou vyloučeny takzvané "vícepráce".
LN: Jaké byly základní podmínky pro účast v soutěži?
Soutěž byla omezena jen na architekty pět let po škole a na autorizované architekty. Nebyly připuštěny práce studentské nebo třeba práce kolegů z Komory inženýrů.
LN: Jedním z hlavních kritérií návrhů byly nízké pořizovací náklady. Řešení domu pak samozřejmě musí být skromnější. Neodrazí se to v kvalitě bydlení?
Pokud je architekt skutečně profesionál, tak nikoliv. Je třeba ale dodat, že takový úsporný a jednoduchý dům realizovatelný za dostupnou cenu je podstatně náročnější zakázka než projekt rezidenční vily. Architekt si musí dobře promyslet všechny detaily, aby se skutečně vešel do pomyslného stropu ceny stavby.
LN: Byla směrodatná i rychlost realizace celé stavby? A za jak dlouho by mohl být takový dům vlastně postaven?
To je samozřejmě případ od případu různé. Řada kolegů například navrhovala konstrukční systém montované dřevostavby. Tam je to záležitost týdnů, maximálně několika měsíců. Navíc se jedná o suchý proces výstavby, takže lze dům montovat i v zimě.
LN: Do soutěžní přehlídky bylo zasláno 66 návrhů. Byli jste s takovou účastí spokojeni, nebo jste počítali s větším zájmem?
Šedesát šest návrhů bylo vzhledem k poskytnutému času velmi příjemné překvapení.
LN: Počítali autoři návrhů i s tím, že by takový dům mohl stát v záplavové zóně?
To je citlivá otázka. Po první prohlídce návrhů porota konstatovala, že jen málo staveb reagovalo na konkrétní povodňovou situaci. Ale objevily se tam i takové, které byly založené například na vysokém patkovém základu nebo na pilotách.
</TEXT>
</DOC>
<DOC>
<DOCID>LN-20021210079</DOCID>
<DOCNO>LN-20021210079</DOCNO>
<DATE>12/10/02</DATE>
<TITLE>
NÁVRH, KTERÝ SE V SOUTĚŽI UMÍSTIL MEZI PĚTI NEJLEPŠÍMI
</TITLE>
<TEXT>
Autor: Michal Bartošek, Milan Němec
Technologie a materiál: zděná stavba
Varianta: stěnová monolitická železobetonová konstrukce do systémového bednění
Zastavěná plocha: 82,60 m2
Obestavěný prostor: 570 m3
Náklady na realizaci podle autora: 1 970 000 Kč
Náklady na realizaci podle nezávislého ekonomického experta: 1 967 000 Kč
NÁVRH, KTERÝ SE UMÍSTIL MEZI PĚTI NEJLEPŠÍMI
Autor: Marie Palkovská, Tomáš Palkovský, Milan Landsmann
Technologie a materiál: dřevěná konstrukce
Zastavěná plocha: 61 m2
Obestavěný prostor: 324 m3
Náklady na realizaci podle autora: 900 000 Kč
Náklady na realizaci podle nezávislého ekonomického experta: 1 102 000 Kč
NÁVRH, KTERÝ SE UMÍSTIL MEZI DALŠÍMI DESETI OCENĚNÝMI
Autor: Michal Bartošek, Milan Němec
Technologie a materiál: montovaná stavba, dřevo
Zastavěná plocha: 43,31 m2
Obestavěný prostor: 182,98 m3
Náklady na realizaci podle autora: 550 000 Kč
Náklady na realizaci podle nezávislého ekonomického experta: 644 000 Kč
NÁVRH, KTERÝ SE UMÍSTIL MEZI DALŠÍMI DESETI OCENĚNÝMI
Autor: Marcela Kostková, Luděk Rýzner
Technologie a materiál: cihlový systém, plynosilikáty, dřevo
Zastavěná plocha: I. etapa 75 m2 II. etapa (dobudování podkroví) 75 m2
Obestavěný prostor: I. etapa 431,25 m3 II. etapa (dobudování stávajícího podkroví) 431,25 m3
Náklady na realizaci I. etapy podle autora: 1 320 000 Kč
Náklady na realizaci I. etapy podle nezávislého ekonomického experta: 1 552 000 Kč
NÁVRH, KTERÝ SE UMÍSTIL MEZI DALŠÍMI DESETI OCENĚNÝMI
Autor: Jana Langerová, Richard Vojtěch, Lukáš Vacek a Marek Řehoř
Technologie a materiál: zděná stavba
Zastavěná plocha: I. etapa 93 m2 II. etapa (dobudování stávajícího podkroví) 93 m2 III. etapa (přístavba) 27 m2
Obestavěný prostor: I. etapa 512 m3 II. etapa (dobudování stávajícího podkroví) 512 m3 III. etapa (přístavba) 150 m3
Náklady na realizaci I.etapy podle autora: 1 120 000 Kč
Náklady na realizaci I.etapy podle nezávislého ekonomického experta: 954 000 Kč
NÁVRH, KTERÝ SE UMÍSTIL MEZI DALŠÍMI DESETI OCENĚNÝMI
Autor: Jiří Smolík, Zdeněk Rychtařík, Robert Černý, Jiří Kostříž, Pavel Marek
Technologie a materiál: keramické bloky a panely
Zastavěná plocha: I. etapa 56,50 m2 II. etapa (rozšíření) 35,20 m2
Obestavěný prostor: I. etapa 338 m3 II. etapa (rozšíření) 112 m3
Náklady na realizaci I. etapy podle autora:1 180 000 Kč
Náklady na realizaci I.etapy podle nezávislého ekonomického experta: 1 183 000 Kč
</TEXT>
</DOC>
<DOC>
<DOCID>LN-20021210080</DOCID>
<DOCNO>LN-20021210080</DOCNO>
<DATE>12/10/02</DATE>
<TITLE>
krátce
</TITLE>
<TEXT>
KUTNÁ HORA - Kutnohorští zastupitelé minulé úterý odmítli návrh na výstavbu nového domu s pečovatelskou službou. "Celý záměr byl neekonomický," řekl starosta Ivo Šalátek. Jeden byt by podle něj přišel na tři miliony korun. Město nyní eviduje osm žádostí o tento druh bydlení. Podle Šalátka není situace nijak dramatická a je možné poptávku průběžně uspokojit současnými pečovatelskými byty. Pokud se počet žádostí výrazně nezvýší, je město schopno žádosti vyřídit během roku, dodal. Zastupitelé naopak podpořili výstavbu 18 nových bytů. Dům s 12 byty má stát kolem 14 milionů korun, výstavba 6 bytů v bývalé administrativní budově pak do 6 milionů korun. Město má slíbené státní dotace na byt ve výši 370 000 korun. O financování zbývajících nákladů bude město ještě jednat.
</TEXT>
</DOC>
<DOC>
<DOCID>LN-20021210081</DOCID>
<DOCNO>LN-20021210081</DOCNO>
<DATE>12/10/02</DATE>
<TITLE>
krátce
</TITLE>
<GEOGRAPHY>PRAHA</GEOGRAPHY>
<TEXT>
Praha 2 poskytne další tři byty lidem z jiných městských částí, které vyplavila voda. Byty první kategorie postiženým pronajme za regulované nájemné do konce června příštího roku. Druhá městská část pomohla najít přechodný domov 15 lidem, které velká voda připravila o střechu nad hlavou.
PRAHA - Praha 2 poskytne další tři byty lidem z jiných městských částí, které vyplavila voda. Byty první kategorie postiženým pronajme za regulované nájemné do konce června příštího roku. Druhá městská část pomohla najít přechodný domov 15 lidem, které velká voda připravila o střechu nad hlavou.
</TEXT>
</DOC>
<DOC>
<DOCID>LN-20021210082</DOCID>
<DOCNO>LN-20021210082</DOCNO>
<DATE>12/10/02</DATE>
<TITLE>
Lidé u nás stále umírají o sedm let dříve než ve vyspělých evropských zemích - mohou za to i naše stravovací návyky
</TITLE>
<TEXT>
Česká kuchyně? Knedlo, zelo, vepřo, guláš se šesti, svíčková na smetaně? Nic proti tomu. Pokud ale tento rituál zachováváte každý týden a ve všední den jej doplníte párem klobásek či smaženými játry s nezbytným pivečkem, počítejte s tím, že na stará kolena budete trpět nepříjemnými zdravotními problémy.
Jedí Češi zdravě? Podle odborníků, ale třeba i cizinců, kteří žijí v Česku, to zatím tak slavné není. Mezi nejoblíbenější jídla v Čechách a na Moravě stále patří ta, po kterých se tloustne a v cévách se nám vesele ukládají tukové pláty. Ty mohou po čase cévu ucpat a problém zvaný srdeční infarkt či nemoc kardiovaskulárního ústrojí je na světě. Nejvíce v jídle hřeší starší lidé. Ti vyrostli v době vlády tvrdé ruky jedné strany "pořádné" jídlo, zazděné několika žejdlíky piva a k tomu pár cigárek pro ně bylo častokrát jedinou kratochvílí, kterou si mohli svobodně dopřát. Dnes na to starší generace doplácí - zvyky zůstaly a zdravotní stav se mění k horšímu. Na nemoci srdce a cév dnes umírá v České republice každý druhý člověk. V porovnání s vyspělými západoevropskými zeměmi je náš život v průměru o sedm let kratší. "Přestože délku života významně prodloužily během posledních deseti let nové chirurgické metody a moderní léky, stále máme co dohánět v oblasti prevence," uvádí doc. MUDr. Lubomír Kužela, DrSc., z dietologické ordinace FN Královské Vinohrady. Prevencí se podle jeho slov rozumí zejména změna životních návyků.
</TEXT>
<HEADING>
První vlaštovky
</HEADING>
<TEXT>
Poté, co se otevřely hranice na západ a cestování přestalo být privilegiem hrstky vyvolených, začaly se pozvolna měnit i stravovací návyky. Obyvatelé České republiky si z cest začali přivážet nejen hezké suvenýry, ale i recepty na zdravější jídla. Hospodyňky začaly experimentovat nejen s různými exotickými pokrmy, ale snaží se "zlehčit" i klasické české pochoutky. Výrazná změna k lepšímu se začíná projevovat zvláště u mladší generace. Lidé ve svém jídelníčku preferují lehké pokrmy, kde je hojně zastoupena zelenina a ovoce. V letních měsících tohoto roku byl proveden rozsáhlý průzkum stravovacích zvyklostí ve vybraných městech České republiky. Během průzkumu se potvrdily pozitivní změny ve stravovacích zvyklostech. "Zároveň ale upozornil na nutnost další osvěty," vysvětluje docent Kužela. Podle výzkumu jedí nejzdravěji lidé na Karlovarsku. "Nejenže jedí málo uzenin a hodně ovoce a dávají přednost nízkotučnému mléku, ale rovněž nejvíce odmítají fast food a kouření," říká docent Kužela. Karlovarští berou zdravý životní styl vážně se vším všudy téměř 80 procent jejich obyvatel nekouří. Předpokládali byste, že v rybářské oblasti půjdou ryby na dračku? "Je to překvapivé, ale například Českobudějovičtí se v pravidelné konzumaci ryb řadí na jedno z posledních míst," upřesňuje docent Kužela. Obyvatelé jižních Čech ale nejsou výjimkou. Konzumace ryb je u nás obecně velmi nízká - rybí pochoutku si dá na talíř zanedbatelné procento mužů ( 0,4 %) a žen ( 0,5 %). Pravidelně konzumují ryby obyvatelé Plzně, nejvíce "rybářů" žije v Mostě.
</TEXT>
<HEADING>
Na Moravě sádlo, v Pardubicích máslo
</HEADING>
<TEXT>
Moravané si podle průzkumu zas potrpí na vepřové sádlo, v Ostravě jedí nejčastěji uzeniny. V Olomouci nemají lidé čas na teplé jídlo. Jihlava se pyšní největším počtem obyvatel, kteří mají moc rádi vepřové maso. Máslem si chléb denně namaže nejvíc obyvatel Pardubic, v Hradci Králové jedí denně sýry, pravidelně ovoce a luštěniny, v Brně žije nejvyšší počet vegetariánů. Vesničané vždy patřili a patří mezi samozásobitele, kteří si všechno potřebné vypěstují na zahrádce či chovají v chlívku. Praha je naopak místem, kde mají lidé hodně informací o zdravém životním stylu. Průzkum ukázal, že v Praze je nejvyšší zastoupení osob, které konzumují převážně drůbeží maso ( 71,6 %) a sýry. Více než 90 procent Pražanů pije převážně minerálky, čaj a vodu. V oblibě drůbežího masa předstihli Pražany pouze Mostečtí.
</TEXT>
<HEADING>
Dietní sestra poradí
</HEADING>
<TEXT>
Jen polovina lidí, oslovených během projektu, znala svou hladinu cholesterolu. "Šlo přitom o respondenty ve vyšší, tedy rizikovější, věkové skupině, kde průměrný věk dosáhl 57 let," uvádí dietní sestra a koordinátorka celého projektu Věra Králová. Svůj jídelníček podle jejích slov přitom konzultovala zhruba třetina osob. O existenci dietních sester věděla zhruba polovina dotázaných. Po konzultaci s dietní sestrou mnozí z těch, kdo se projektu zúčastnili, změnilo své stravovací návyky k lepšímu. "Obrat k lepšímu v našem stravování dokazuje i dlouhodobý pokles hladiny cholesterolu. Jeho hladina se v ČR během dvanácti let snížila ze 6,2 na 5,7 nmol/l. Přesto však má podle dostupných údajů u nás stále 70 procent občanů zvýšenou hladinu cholesterolu v krvi. Alarmující je rovněž fakt, že je stále hodně lidí, kteří svou hladinu cholesterolu vůbec neznají a prevenci se věnují jen okrajově," uzavírá docent Kužela.
DNEŠNÍ TÉMA: Jak se jí v Česku
Čtěte na stranách 25 a 26
Co dominuje jídelníčku v jednotlivých krajích České republiky
KARLOVARSKÝ KRAJ ryby minerálka ovoce drůbež
ÚSTECKÝ KRAJ drůbež hovězí pivo rostlinný tuk
LIBERECKÝ KRAJ rostlinný olej
PLZEŇSKÝ KRAJ pivo rychlé občerstvení
JIHOČESKÝ KRAJ polotučné mléko minerálka odmítají zeleninu
KRAJ VYSOČINA vepřové
drůbež
STŘEDOČESKÝ KRAJ odmítají uzeniny
KRÁLOVÉHRADECKÝ KRAJ ovoce sýry
PARDUBICKÝ KRAJ máslo
JIHOMORAVSKÝ KRAJ sýry vegetariánská jídla zelenina vepřové
ZLÍNSKÝ KRAJ vepřové
OLOMOUCKÝ KRAJ odmítají teplý oběd
</TEXT>
<HEADING>
MORAVSKOSLEZSKÝ KRAJ uzeniny rostlinný tuk
</HEADING>
<TEXT>
Pojízdná ambulance zdravého životního stylu navštívila celkem 17 českých a moravských měst. Celkem využilo služeb 2083 zájemců, 1878 z nich se zúčastnilo dotazníkové akce. Zpětný dotazník byl rozeslán 850 lidem dva měsíce po skončení akce, zpět jej zaslalo 540 lidí v průměrném věku 60 let.
PRAMEN: FLORA
</TEXT>
</DOC>
<DOC>
<DOCID>LN-20021210083</DOCID>
<DOCNO>LN-20021210083</DOCNO>
<DATE>12/10/02</DATE>
<TITLE>
Zapomeňte na knedlíky s omáčkou a jezte saláty. Zakažte si vdolky a místo nich chroupejte suchary. Místo uzeného si objednejte rybí filé vařené ve vodě bez soli. To jsou hesla křížové výpravy proti české kuchyni. Nepropadejte smutku - podobné hříšné věci klidně jíst můžete. Ale jen občas. A ve dnech "postních" můžete kalorické bomby nahradit méně těžkým kalibrem. Nebojte se experimentů - klasická svíčková omáčka chutná i s těstovinami, na ovocné knedlíky můžete místo másla a cukru dát nízkotučný ovocný tvaroh. Podobným odlehčujícím procesem prošla třeba i francouzská moderní kuchyně. Ta česká se nyní vydává podobným směrem. I když samozřejmě "šizené" jídlo nechutná nikdy úplně stejně jako to, na které jste zvyklí. Ostatně o nic jiného než o zvyk nejde.
</TITLE>
<HEADING>
Jak můžete nahradit kalorické bomby
</HEADING>
<TEXT>
* Smetanový tavený sýr můžete s úspěchem nahradit čerstvým sýrem cottage, žervé, budapešťskou pomazánkou, syrečky (jenom pozor na vysoký obsah soli) či nízkokalorickým taveným sýrem
* Místo kysané či sladké smetany zkuste zahustit omáčku sýrem cottage, podmáslím nebo jogurtem. Ten je výborný třeba do zeleninových jídel inspirovaných indickou kuchyní či do polévek (doporučujeme ten klasický ve skleničce).
* Polévku můžete zahustit místo kysané smetany třeba bramborovým pyré nebo instantní bramborovou kaší. Když polévku navíc zakápnete trochou mléka, bude chutnat úplně stejně.
</TEXT>
<HEADING>
Antikalorické triky
</HEADING>
<TEXT>
* při vaření masového vývaru občas seberte lžící tuk * když máte chuť na šunku, kupte si místo vepřové drůbeží * naučte se nové recepty z kuřecího a r ybího masa (třeba r ybí karbanátky) * do sekané dejte místo jednoho vejce dva bílky * kuře pečte bez kůže * místo bílého cukru použijte hnědý třtinový cukr (nízkokalorická sladila ocení ti, kteří právě drží dietu, ale ostatní jejich chuť okamžitě rozpoznají) * místo klasické majonézy zkuste sojanézu. Do pomazánek či salátů můžete použít i bílý jogurt.
</TEXT>
<HEADING>
Triky na smažení
</HEADING>
<TEXT>
Energetická hodnota smaženého jídla stoupá s množstvím použitého tuku. Vyberte si ten, který je pro smažení či fritování přímo určen. Pokrm by neměl v oleji plavat. Na smažení v klasické pánvi můžete zkusit použít olej s vínem (které navíc dodají jídlu výbornou chuť). Pokud z nějakého důvodu skutečně počítáte každou kalorii, můžete pánev postříkat olejem smíchaným s vodou v poměru 1:7 z rozprašovače na květiny. A ještě rada pro lidi s nemocným žlučníkem - když osmaženou porci ponoříte na vteřinku do vařící vody, zbavíte ji většiny tuku a nedělní řízek přitom zůstane stejně chutný. Nešetřete na nákupu kvalitní pánve. Na teflonových se dá smažit úplně bez tuku. Anebo si pořiďte tzv. non stick folii. Smažíte-li ve fritovacím hrnci, měli byste měnit olej po každém fritování.
Kalorovník
Kalorické hodnoty některých vybraných potravin (ve 100 g)
Vepř. maso libové 238 kcal
Hovězí zadní 182 kcal
Jehněčí maso 285 kcal
Králičí maso 163 kcal
Dušená šunka 153 kcal
Kuřecí prsa s kůží 145 kcal
Kuřecí bez kůže 105 kcal
Srnčí kýta 103 kcal
Kapr 126 kcal
Pstruh duhový 121 kcal Štika 83 kcal
Tuňák 159 kcal
Sardinky v oleji 222 kcal
Mléko 2 % tuku 50 kcal
Podmáslí 36 kcal
Smetana 30 % tuku 290 kcal
Sýr Cottage 80 kcal
Eidam 30 % t. v. s. 264 kcal
Lučina 60 % t. v. s. 291 kcal
Olomoucké tvarůžky 134 kcal
Vejce 160 kcal
Máslo 735 kcal
Olivový olej 897 kcal
Kešu ořechy 520 kcal
Mandle loupané 618 kcal
Lískové ořechy 686 kcal
Mléčná čokoláda 551 kcal
Brambory 79 kcal
Čočka 343 kcal
Brokolice 26 kcal
Zelený hrášek 76 kcal
Kukuřičný klas 106 kcal
Červená řepa 48 kcal
Cuketa 18 kcal
Kysané zelí 20 kcal
Mražený špenát 24 kcal
Ovesné vločky 386 kcal
Konzumní chléb 244 kcal
Těstoviny 367 kcal
Pramen: Fitness kuchařka plus, Olympia 2000
</TEXT>
</DOC>
<DOC>
<DOCID>LN-20021210084</DOCID>
<DOCNO>LN-20021210084</DOCNO>
<DATE>12/10/02</DATE>
<TITLE>
Vepřové, klobásy, koblihy, škvarky... Všechny tyto nezdravé dobroty se nám vybaví, řekne-li se "tradiční česká kuchyně". Není to tak úplně přesné. Spíše bychom totiž měli mít na jazyku chuť jáhlové kaše, pohankových placek, hrachu a křížal.
</TITLE>
<TEXT>
"Vezmi na půl druhého žejdlíka dobré smetany, dej do hrnka devět žloutků a jedno celé vejce..." Ne, Magdalena Dobromila Rettigová určitě nikdy neslyšela slovo cholesterol a zemřela ve věku šedesáti let, aniž by jí někdo změřil tlak. Její krém byl určitě skvělý, ale bez rizika žlučníkového záchvatu by jej dneska mohl pozřít jen málokdo. Rettigová je matkou zakladatelkou české měšťanské kuchyně. Té kuchyně, s jejíž zálibou v živočišných tucích a nedoceněním zeleniny se vyrovnáváme dodnes. Jdeme-li ale v kuchařských knihách dál proti proudu času až do dob "předrettigovských", nacházíme suroviny a postupy, proti kterým by ani hodně militantní dietolog nemohl nic namítat. Ostatně i většina současníků Rettigové jedla relativně zdravě už jen z toho důvodu, že si její příslovečnou "libru másla" nemohla dovolit. Lékaři často upozorňují, že ve srovnání s vyspělým světem česká populace konzumuje málo ryb. Přitom kam až paměť kronikářů sahá, ryby na stůl v Čechách patřily. Po staletí byly nejdostupnějším masem. České země dlouho platily za rybníkářskou velmoc. V sedmnáctém století ale ryby z lidové kuchyně téměř vymizely. Jednak soustavy rybníků zpustošila třicetiletá válka, jednak si vrchnost vymínila rybolovný "monopol". Ryba se tak stala luxusem. A do značné míry jím zůstala dodnes. Dát si čočku na Nový rok přináší peníze. Tomuto doporučení jsme ochotni vyhovět (co kdyby to nakonec byla pravda), ale dál už luštěniny celý rok mít nemusíme. Naši předci nevěděli nic o blahodárném vlivu vlákniny na metabolismus, přesto se hrachem, čočkou a boby živili ostošest. I když - už i oni věděli, že "Hrách loupený a tlučený vždy chválu má, ale neloupaný břicho nadýmá".
</TEXT>
<HEADING>
Bramborová revoluce
</HEADING>
<TEXT>
Luštěniny byly považovány za samostatný pokrm, nejen za důstojnou společnost pro pořádný kus uzeného. Místo masa se k nim přidávaly kroupy, a to až trapně často. Dodnes z tohoto obyčeje přetrvalo říkadlo "Hrách a kroupy, to je hloupý, to my máme každý den..." Rodina skloněná nad mísou vařených brambor. Tak si představujeme prostou večeři v roubené chaloupce. Brambory se ale dostaly do Čech z Německa poměrně pozdě, až na sklonku osmnáctého století. Na chudém Valašsku se dokonce rozšířily až v polovině století devatenáctého. Způsobily ale revoluci. Postupně upadly kvůli nim v zapomenutí desítky druhů kořenové zeleniny - pastinák, vodnice, sevlák, rapontika, bulvuška, tuřín... Je to škoda kvůli vitaminům, které obsahují. Když kaše, tak bramborová, s rybníčkem másla, a navíc čím dál častěji instantní. To dávné hospodyně měly větší fantazii. Dělaly kaši kukuřicovou (ony říkaly turkyňovou), pohankovou, z ječmene. Tou asi nejstarší byla kaše prosná - jáhlová. Někdy se jedla jen vařená, jindy zapečená. Upravovala se naslano i nasladko, to se pak sypala tvarohem či mákem. Mastila se většinou slaninou. Hospodyně ale byly nucené tuky šetřit, a tak mnohdy bylo omaštění jen symbolické. Jáhly jsou neobyčejně tvárná obilnina, dají se připravovat na mnoho způsobů a obsahují vitaminy skupiny B a také železo a fosfor. Na to, že bychom se neměli denně přejídat masem, si vzpomeneme možná tak na Velký pátek. K rytmu života ale dříve půsty neodmyslitelně patřily a skutečně se dodržovaly. Kromě dlouhých půstů před Velikonocemi a během adventu bylo ještě několik půstů jednodenních. Během půstů se zpočátku nekonzumovalo ani máslo, mléko a vejce. Základ postního jídla tvořily prosté polévky - z kmínu, česneku, hub, luštěnin, jíškou se zahušťovaly jen v neděli. Ale i v dobách půstu se našla příležitost na zpestření jídelníčku. Ptáčci z kynutého těsta v Podkrkonoší, "nadívání" - speciální postní pečivo na Vizovicku. Na Zelený čtvrtek se slušelo pojíst něco zeleného - leckde to byl špenát z kopřiv, jídlo sice na přípravu pracné, ale dobré a (jak jinak) zdravé.
Co bylo na staročeském jídelníčku
Jáhly - mají jemnou chuť, obsahují velké množství fluoru a kyseliny křemičité (působí na vlasy, kůži a zuby).
Kroupy - jsou výtečným zdrojem minerálních látek, vlákniny a vitaminů skupiny B. Vyrábějí se například z ječmene nebo pšenice
Cizrna - luštěnina, která se u nás pěstovala již ve středověku. Má oříškovou chuť a obsahuje velké množství bílkovin.
Pohanka - pěstovali ji pohané - odtud její název. Pohanka obsahuje velké množství rutinu, který má příznivý vliv na pružnost cév.
Pastinák - je velmi stará kulturní rostlina. Před rozšířením brambor měl v Evropě mnohem větší význam, než je tomu dnes. Je bohatý na vitamin C.
Dýně - nebo také tykev či turek se pěstovala se již v 7. tisíciletí př. n. l. Je oblíbenou součástí slaných i sladkých pokrmů. Žlutě a oranžově zbarvené plody obsahují velké množství beta karotenu.
Tuřín - pochází ze severní Afriky. Je mrazuvzdorný a má mnohostranné použití. Před zavedením brambor, ale i později se zasloužil o záchranu lidí od hladu. Doporučuje se při zánětlivých onemocněních zažívacího traktu. Obsahuje zejména cukr, vitaminy C a B a minerální látky.
Vodnice - jako zeleninu ji do jídelníčku zavedli Řekové a Římané. Má nízkou energetickou hodnotu, pikantní chut a obsahuje vitaminy B a C a minerální látky.
Červená řepa - pochází z východního Středomoří. Má nízkou energetickou hodnotu, obsahuje mnoho cukru, organických kyselin a minerálních látek. Má příznivý vliv při léčbě rakoviny.
Hlávkové zelí - je známo již z mladší doby kamenné, k jeho rozšíření neobyčejně přispěli Slované, kteří z něj začali připravovat zelí kysané. Vedle brambor a cibule je hlavním dodavatelem vitaminu C v zimním období.
</TEXT>
</DOC>
<DOC>
<DOCID>LN-20021210085</DOCID>
<DOCNO>LN-20021210085</DOCNO>
<DATE>12/10/02</DATE>
<TITLE>
říká šéfkuchař pražského hotelu Hilton Roberto Giudici
</TITLE>
<TEXT>
"Na každé kuchyni je něco dobrého. Na té vaší jsou to třeba palačinky či štrůdl," říká šéfkuchař hotelu Hilton Roberto Giudici.
</TEXT>
<HEADING>
LN: Jak byste hodnotil českou kuchyni?
</HEADING>
<TEXT>
Stejně jako na jiných, i na české kuchyni je něco zajímavé a velmi, velmi chutné. Máte specifické, drsné klima, a díky tomu jíte dost těžká jídla. V posledních letech česká kuchyně prodělala velký vývoj. Dnes u vás najdete jídla, která jsou mnohem více rafinovaná, mnohem lehčí a dobře připravená. Dovolil bych si říci, že z kuchyní zemí, které obklopují vaši republiku, patří ta vaše mezi nejlepší. I když tu vaříte taková jídla jako vepřové koleno, které je velmi těžké. Na druhé straně vaše palačinky nebo štrůdl jsou excelentní. Zkrátka byste měli být na svou kuchyni velmi hrdi.
</TEXT>
<HEADING>
LN: Vidíte v české kuchyni nějaká negativa?
</HEADING>
<TEXT>
Spočívají hlavně v poloze vaší země - nemáte možnost produkovat spoustu ingrediencí jako třeba v zemích Středozemního moře, kde je slunce, moře. Ale teď už je možné všechno dovážet, i když to není vždycky v té nejlepší kvalitě. A ještě - podle mě to jsou jídla těžká. Chtělo by to trochu pracovat na tom, aby byla lehčí. Jinak nevidím nějaká negativa v žádné kuchyni - každá je svým způsobem jedinečná, každá má své pozitivní stránky. Jen některé země mají větší štěstí v tom, že některé potraviny jsou tam dostupnější.
LN: Myslíte, že je velký rozdíl mezi českou a moravskou kuchyní?
Na Moravě je určitě lepší víno, to je zase dané polohou. Kromě toho tam nakupujeme i zeleninu. Moravané si proti Čechům také více potrpí na takový ten styl 'poctivé' domácí kuchyně.
</TEXT>
<HEADING>
LN: Lze české jídlo "vylehčit"?
</HEADING>
<TEXT>
To rozhodně. Třeba zahušťování omáček - jste zvyklí do nich dávat hodně mouky, spoustu másla, tuku. Teď, s novými způsoby přípravy, jsou jídla lehčí. I vepřové se zelím lze udělat daleko lehčím způsobem.
</TEXT>
<HEADING>
LN: Jaké české jídlo považujete za nejzdravější?
</HEADING>
<TEXT>
Určitě to jsou polévky, například česnečka. Potom určitě ryby z "bystré" vody, hlavně pstruh, štika. I kapr, i když toho nemám moc rád. Taky jiná jídla, jako pečená kachna. I ta se totiž dá připravit velmi lehce a stravitelně. No samozřejmě bych se vyhnul opravdu tučným jídlům, jako je uzené koleno. Na něm se toho totiž nedá moc měnit. Když z něj odstraníte všechen tuk, tak se nedá jíst. Ale jednou za čas si ho samozřejmě můžete dopřát - to vás nezabije.
LN: Co by měli Češi ve svém jídelníčku změnit?
Určitě by měli jíst víc mořských ryb a vůbec mořských plodů. Mladí lidé už to ale dělají, ti už jsou za vodou...
LN: Jaké ingredience by měl mít každý doma v zásobě?
Určitě by v domácnosti neměl chybět extra panenský olivový olej, čili papričky a samozřejmě česnek. Pokud máte doma kvalitní rýži, kvalitní těstoviny (pastu), čerstvou zeleninu, kousek masa, kousek ryby, vždycky z toho dokážete vykouzlit něco dobrého. A ještě jsem si vzpomněl - doma by nikdy neměl chybět kousek dobrého parmezánu!
</TEXT>
</DOC>
<DOC>
<DOCID>LN-20021210086</DOCID>
<DOCNO>LN-20021210086</DOCNO>
<DATE>12/10/02</DATE>
<TITLE>
říká šéfkuchař hotelu Palace Tomáš Petráň
</TITLE>
<TEXT>
"Cizinci naši kuchyni ochutnají a pak se zase vrátí ke klasice," domnívá se šéfkuchař Tomáš Petráň.
LN: Myslíte, že česká kuchyně je samostatná kulinářská kategorie?
Česká kuchyně jako taková neexistuje, je to spíš kuchyně monarchie. Náš hotel má rakouské majitele. A my se s nimi neustále dohadujeme, čí jsou povidlové taštičky, čí je řízek - včera jsme měli takovou diskusi o žemlovce.
</TEXT>
<HEADING>
LN: Vy sám rád jíte typická "česká" jídla?
</HEADING>
<TEXT>
Jsem českou kuchyní odkojený. I když až zas tak "typický Čech" nejsem - mám rád třeba mořské ryby, a ty v místní kuchyni chybějí. Na druhou stranu si ale určitě dám i řízek, koleno nebo pečenou kachnu. Když ji ale sním, tak skučím - protože je skutečně těžká.
LN: Snažíte se české speciality odlehčit, aby byly zdravější?
Jídla třeba nezahušťujeme moukou, ale spíš zeleninou jako svíčkovou. Ale jinak to vlastně moc nejde. Knedlíky neodlehčíte, to byste je musela vařit z něčeho jiného - třeba z tvarohu, ale už to nebude ono. Vepřové, které máme všichni rádi, také bez tuku není ono.
LN: Co se u nás jedlo v době před Rakouskem-Uherskem?
Zdravě na dnešní poměry se určitě jedlo tam, kde bylo chudo. Když jíte brambory na loupačku, tak je to určitě zdravější, než když máte možnost namazat si chleba se sádlem a se škvarkami.
</TEXT>
<HEADING>
LN: Jíme podle vás dneska zdravěji?
</HEADING>
<TEXT>
Myslím si, že ano. Je to dané i možností nákupu potravin. Ale také vlivem cizích kuchyní. Stejně jako ve světě i u nás je dneska nejoblíbenější italská kuchyně, to platí i pro nás. Nemluvím o pizze, spíš o zelenině, o těstovinách, o rybách. Ty ale zatím u nás nejsou úplně automatickou součástí jídelníčku. Zčásti i proto, že jsou dost často finančně nedostupné. Třeba takový mořský ďas stojí kolem 650 Kč...
</TEXT>
<HEADING>
LN: Myslíte, že polévka je grunt?
</HEADING>
<TEXT>
Hrozně rád vařím polévky. Ale přesto si nemyslím, že by to byl grunt. I když znám spoustu lidí, kteří si bez ní nedovedou představit svůj život.
LN: Jedna z teorií říká, že člověk by měl jíst jenom ty potraviny, které se pěstují v jeho okolí.
Sám to říkám a používám. Platí to hlavně o ovoci. Třeba jablko vám dá více vitaminů než kiwi dovezené z Chile.
</TEXT>
<HEADING>
LN: Chutnají vašim hostům typická česká jídla?
</HEADING>
<TEXT>
Už jsem prodal několik vagonů kachen, několik hektolitrů bramborové polévky a hodně jahodových knedlíků. Ta bramboračka je možná trochu upravená, kachna je vypečená tak, aby v ní nebylo tolik tuku. Je to ale stejné, jako když my přijedeme do cizí země - i naši hosté chtějí naši kuchyni vyzkoušet. A pak se vrátí ke své "klasice".
</TEXT>
<HEADING>
LN: Jakou kuchyni byste doporučil čtenářům?
</HEADING>
<TEXT>
Takovou, ve které je hodně zeleniny, ovoce a ryb. A hlavně nemít stejné návyky, jako mám já - celý den nejím a pak si dám chleba s máslem a se salámem.
Takovou, ve které je hodně zeleniny, ovoce a ryb. A hlavně nemít stejné návyky, jako mám já - celý den nejím a pak si dám chleba s máslem a se salámem.
</TEXT>
</DOC>
<DOC>
<DOCID>LN-20021210087</DOCID>
<DOCNO>LN-20021210087</DOCNO>
<DATE>12/10/02</DATE>
<TITLE>
zprávy
</TITLE>
<GEOGRAPHY>PRAHA</GEOGRAPHY>
<TEXT>
Novou zbraň proti zubnímu kazu dostávají do ruky stomatologové. Je jím přístroj, který dokáže odhalit ložisko ještě dříve, než jej zubní lékař může vidět pouhým okem. "Představte si běžné vyšetření. Lékař vám za pomoci reflektoru, zubního zrcátka a sondy prohlíží chrup. Zubní kaz začíná pod povrchem skloviny a pozná se až tehdy, když je její povrch porušen. To se může stát i při nešetrném ošetření sondou. Pak nezbývá než zub vyvrtat a vyplnit plombou. Nyní máme k dispozici přístroj, kterým vysíláme k zubu tenký laserový paprsek. Analyzátor sleduje jeho odraz od skloviny a dává nám najevo, že narazil na porézní hmotu, tedy pravděpodobně na počínající kaz. Důležité je, že dokud není prolomená sklovina, může pomocí místně aplikovaných prostředků napomoci tomu, aby se kaz zahojil sám," vysvětluje docent MUDr. Zdeněk Broukal z Výzkumného ústavu stomatologického v Praze.
PRAHA - Novou zbraň proti zubnímu kazu dostávají do ruky stomatologové. Je jím přístroj, který dokáže odhalit ložisko ještě dříve, než jej zubní lékař může vidět pouhým okem. "Představte si běžné vyšetření. Lékař vám za pomoci reflektoru, zubního zrcátka a sondy prohlíží chrup. Zubní kaz začíná pod povrchem skloviny a pozná se až tehdy, když je její povrch porušen. To se může stát i při nešetrném ošetření sondou. Pak nezbývá než zub vyvrtat a vyplnit plombou. Nyní máme k dispozici přístroj, kterým vysíláme k zubu tenký laserový paprsek. Analyzátor sleduje jeho odraz od skloviny a dává nám najevo, že narazil na porézní hmotu, tedy pravděpodobně na počínající kaz. Důležité je, že dokud není prolomená sklovina, může pomocí místně aplikovaných prostředků napomoci tomu, aby se kaz zahojil sám," vysvětluje docent MUDr. Zdeněk Broukal z Výzkumného ústavu stomatologického v Praze.
</TEXT>
</DOC>
<DOC>
<DOCID>LN-20021210088</DOCID>
<DOCNO>LN-20021210088</DOCNO>
<DATE>12/10/02</DATE>
<TITLE>
zprávy
</TITLE>
<GEOGRAPHY>KANSAS</GEOGRAPHY>
<TEXT>
Americký lékárník v honbě za ziskem po dobu deseti let ředil přípravky na chemoterapii. Píše o tom internetový server BBC. Padesátiletého multimilionáře Roberta Courtneyho potrestal soud v Kansasu třiceti lety vězení. Courtney svou vinu přiznal a prosil za odpuštění. Řekl, že od roku 1992 upravil tisíce balení přípravků Taxol a Gemzar. "Spáchal jsem strašný zločin, kterého hluboce lituji," řekl Courtney u soudu. "Přeji si, abych teď mohl všechno změnit." Odhaduje se, že zředěné léky dostalo asi 4200 pacientů. Federální úřady uvedly, že Courtney zřejmě vydělal z každého balíčku přípravku Gemzar asi 780 dolarů tím, že do roztoku dával méně účinné látky.
KANSAS - Americký lékárník v honbě za ziskem po dobu deseti let ředil přípravky na chemoterapii. Píše o tom internetový server BBC. Padesátiletého multimilionáře Roberta Courtneyho potrestal soud v Kansasu třiceti lety vězení. Courtney svou vinu přiznal a prosil za odpuštění. Řekl, že od roku 1992 upravil tisíce balení přípravků Taxol a Gemzar. "Spáchal jsem strašný zločin, kterého hluboce lituji," řekl Courtney u soudu. "Přeji si, abych teď mohl všechno změnit." Odhaduje se, že zředěné léky dostalo asi 4200 pacientů. Federální úřady uvedly, že Courtney zřejmě vydělal z každého balíčku přípravku Gemzar asi 780 dolarů tím, že do roztoku dával méně účinné látky.
</TEXT>
</DOC>
<DOC>
<DOCID>LN-20021210089</DOCID>
<DOCNO>LN-20021210089</DOCNO>
<DATE>12/10/02</DATE>
<TITLE>
zprávy
</TITLE>
<GEOGRAPHY>PRAHA</GEOGRAPHY>
<TEXT>
Čtyři až šest procent lidí, kteří zemřou na následky úrazů, by mohlo žít, kdyby jim někdo včas poskytl základní první pomoc. Často by stačilo, kdyby jim někdo vyndal zapadlý jazyk nebo poskytl umělé dýchání či masáž srdce. Společnost Relay ve spolupráci s Českým červeným křížem (ČČK) proto připravila kampaň s názvem Poskytnutí první pomoci je snadné a zvládne ji každý. Podle Lukáše Danihelka ze společnosti Relay jsou od 9. do 15. prosince v prodejnách tisku na nádražích velkých měst k dispozici letáky s radami pro poskytování první pomoci. Lidé si tak připomenou, jak nejlépe volat odbornou pomoc a co je třeba udělat co nejdříve. Dozvědí se, jak se mají zachovat, jestliže je postižený v bezvědomí, vdechl cizí těleso nebo se popálil. Letáky budou doplněny kresbami, které naznačí, do jaké polohy je třeba uložit člověka s poraněným břichem nebo hrudníkem. Také naznačí, jak zacházet s dítětem do jednoho roku, pokud mu cizí těleso blokuje proudění vzduchu do plic, i jak v takovém případě pomoci dospělému.
PRAHA - Čtyři až šest procent lidí, kteří zemřou na následky úrazů, by mohlo žít, kdyby jim někdo včas poskytl základní první pomoc. Často by stačilo, kdyby jim někdo vyndal zapadlý jazyk nebo poskytl umělé dýchání či masáž srdce. Společnost Relay ve spolupráci s Českým červeným křížem (ČČK) proto připravila kampaň s názvem Poskytnutí první pomoci je snadné a zvládne ji každý. Podle Lukáše Danihelka ze společnosti Relay jsou od 9. do 15. prosince v prodejnách tisku na nádražích velkých měst k dispozici letáky s radami pro poskytování první pomoci. Lidé si tak připomenou, jak nejlépe volat odbornou pomoc a co je třeba udělat co nejdříve. Dozvědí se, jak se mají zachovat, jestliže je postižený v bezvědomí, vdechl cizí těleso nebo se popálil. Letáky budou doplněny kresbami, které naznačí, do jaké polohy je třeba uložit člověka s poraněným břichem nebo hrudníkem. Také naznačí, jak zacházet s dítětem do jednoho roku, pokud mu cizí těleso blokuje proudění vzduchu do plic, i jak v takovém případě pomoci dospělému.
</TEXT>
</DOC>
<DOC>
<DOCID>LN-20021210090</DOCID>
<DOCNO>LN-20021210090</DOCNO>
<DATE>12/10/02</DATE>
<TITLE>
zprávy
</TITLE>
<GEOGRAPHY>PRAHA</GEOGRAPHY>
<TEXT>
První porodní dům v ČR připravuje v Praze-Roztylech občanské sdružení Centrum aktivního porodu. "Zařízení tohoto typu rozšiřuje nabídku pro maminky, které vidí porod jako přirozený děj v životě člověka a výrazně jim nevyhovuje prostředí klasických nemocnic. Je kompromisním řešením mezi dvěma extrémy - domácím a nemocničním prostředím, říká iniciátorka celého projektu, porodní asistentka Zuzana Štromerová. Podle ní bude porodní dům poskytovat celou škálu služeb, které porodnice a gynekologická oddělení většinou neposkytují. Své miminko zde budou moci přivést na svět ženy, u nichž se předpokládá, že porod proběhne bez komplikací. V budově, kterou se pro tento záměr podařilo získat díky podpoře městské části Praha 11, nyní probíhají rekonstrukce. To, kdy se zde narodí první dítě, záleží na tom, kolik finančních prostředků se sdružení podaří získat. Již minulý týden tu ale proběhl mezinárodní seminář "Efektivní vedení porodního domu a bezpečná péče mimo porodnici".
PRAHA - První porodní dům v ČR připravuje v Praze-Roztylech občanské sdružení Centrum aktivního porodu. "Zařízení tohoto typu rozšiřuje nabídku pro maminky, které vidí porod jako přirozený děj v životě člověka a výrazně jim nevyhovuje prostředí klasických nemocnic. Je kompromisním řešením mezi dvěma extrémy - domácím a nemocničním prostředím, říká iniciátorka celého projektu, porodní asistentka Zuzana Štromerová. Podle ní bude porodní dům poskytovat celou škálu služeb, které porodnice a gynekologická oddělení většinou neposkytují. Své miminko zde budou moci přivést na svět ženy, u nichž se předpokládá, že porod proběhne bez komplikací. V budově, kterou se pro tento záměr podařilo získat díky podpoře městské části Praha 11, nyní probíhají rekonstrukce. To, kdy se zde narodí první dítě, záleží na tom, kolik finančních prostředků se sdružení podaří získat. Již minulý týden tu ale proběhl mezinárodní seminář "Efektivní vedení porodního domu a bezpečná péče mimo porodnici".
</TEXT>
</DOC>
<DOC>
<DOCID>LN-20021210091</DOCID>
<DOCNO>LN-20021210091</DOCNO>
<DATE>12/10/02</DATE>
<TITLE>
rozhovor
</TITLE>
<TEXT>
"Člověk musí mít štěstí, bez něj nemůže ani jít na ryby, ani dělat chirurgii," říká prof. MUDr. Pavel Pafko, DrSc., přednosta III. chirurgické kliniky 1. lékařské fakulty UK. Jeho tým právě slaví pět let trvání programu transplantace plic.
LN: Je transplantace plic z hlediska chirurga ta nejnáročnější operace na hrudníku?
Ne. Jsou operace technicky složitější. Mnohé plicní nádory se odstraňují hůř. Transplantace plic je ale velmi náročná organizačně. Je u ní třeba sladit tým dvaceti až třiceti lidí.
LN: U jakého pacienta je nutné o tomto zákroku uvažovat?
Obecně jde o pacienta v konečném stadiu plicní choroby, který je odkázán na dýchání kyslíku z kyslíkového přístroje. Jeho život je spoutaný tím, že bez tohoto přístroje nemůže existovat, a očekávaná délka života je tak dvanáct až osmnáct měsíců. Ti lidé se doslova dusí. Viděl jsem v životě hodně utrpení. Ale musím říci, že sledovat někoho, jak se dusí, je snad to nejhorší. Pro tyto pacienty je transplantace jedinou nadějí.
LN: Navazujete s transplantovanými užší vztahy než s jinými pacienty?
Transplantovaný pacient dochází na kliniku permanentně. Během doby skutečně vznikají až rodinné vztahy. Jsou to lidé, ke kterým, ať chcete nebo nechcete, musíte zaujmout osobní stanovisko. Na rozdíl od někoho, koho vidíte jednou v životě. Tyto osobní vztahy ale mají spíše mí spolupracovníci, kteří po operaci transplantované dlouhodobě kontrolují.
LN: Takže pak na sále neoperujete "nějaké plíce", ale konkrétního pana Moravce?
Je to pan Moravec a často znáte i jeho manželku, jeho zázemí, celý jeho příběh.
LN: Jméno Moravec jsem nezvolila náhodou - byl to první pacient, kterému byly v ČR transplantovány plíce. Jak vy s odstupem času na tuto operaci vzpomínáte?
Jako na snad nejtěžší, co jsem kdy zažil. Ne z toho technického hlediska, ale kvůli odpovědnosti, kterou jsem cítil. Tenkrát jsem byl opravdu nervózní. Ale myslím, že každý člověk, když něco dělá poprvé, a navíc jej u toho okolí pozoruje, má určité obavy, jak to dopadne. Jde mu o pacienta a buďme upřímní, jde mu i o sebe. Když se to nepovede, tak se trápíte tím, že zemřel člověk, a navíc všichni řeknou: "No, bože, jak to dělali." Na tu první transplantaci nás vyjel podpořit profesor Walter Klepetko. Na jeho vídeňské klinice jsme se vlastně v této problematice vyučili. Vyrazil speciálem z Vídně, kvůli počasí ale musel přistát v Brně, odtud jel houkající sanitkou do Prahy. Dorazil, když už jsme byli skoro hotoví, ale i tak pro mě znamenal vysvobození. O tom, že v nás věřil, svědčí i to, že s sebou přivezl láhev šampaňského. Jsem rád, že jsme hned napoprvé měli štěstí. Člověk musí mít štěstí, bez něj nemůže ani jít na ryby, ani dělat chirurgii.
LN: Všech sedmačtyřicet tuzemských transplantací plic jste provedl vy. Nemáte strach, že když si třeba zlomíte nohu, tak se celý program zastaví?
Všechny ty transplantace provedl tým III. chirurgické kliniky ve Fakultní nemocnici v Motole. Další dva členové týmu jsou již připraveni transplantace provádět.
LN: Co vlastně pociťujete, když před náročnou operací berete skalpel do ruky? Je to strach?
Ne, to není strach. Člověk, který by permanentně měl mít strach ve chvíli, kdy vezme skalpel do ruky, ten podle mě na chirurgii nepatří. Profesionálové přece nesmějí být pořád nervózní. Herec, který by pořád byl nervózní, když jde na jeviště, ten by daleko ve své kariéře nedošel. Myslím, že i pacienti očekávají racionální postup, a ne nějaký zmatek plný emocí. Chtěla byste, až budete jednou ležet na operačním stole, aby nad vámi někdo lomil rukama, potil se, koktal nebo se mu chtělo močit? Ne. Chcete, aby tam přišel profesionál a aby to udělal v klidu, dobře a bez nějakého velkého stresu. Jsou situace, které člověka vedou k určitému pohnutí mysli, ale nesmí jich být moc. Čím větší profesionál, tím méně stresu. To je moje filozofie.
LN: A pociťujete alespoň napětí, když se pacient odpojuje od dýchacího přístroje...?
Samozřejmě. Zvláště u transplantací ano. Protože výsledek není dán pouze vaší manuální prací. Podle světových statistik deset až dvacet procent plic po transplantaci bezprostředně nefunguje. A teprve v dalším průběhu se ta nefunkční plíce pomalounku začne lepšit. A vy nikdy nevíte, když skončíte operaci a dáte dolů rukavice, jestli ten člověk patří mezi těch deset až dvacet procent. Anebo patří mezi těch osmdesát až devadesát a že to poběží od začátku dobře.
LN: Náklady na jednu transplantaci plic přesahují milion korun. Přesto ji provádíte vždy, když se najde vhodný dárce. Jak si vysvětlujete ten zázrak, že přestože naše společnost dává na zdravotnictví v absolutních číslech jen zlomek peněz než třeba státy EU, přesto se našim pacientům dostává v mnoha ohledech srovnatelné péče?
Na evropskou medicínu potřebujete evropské peníze. A jestli všechny státy dávají šest až osm procent ze svého hrubého domácího produktu na hlavu, tak to dává i Česká republika. V tom jsme evropští. Jenže hrubý domácí produkt v Německu či v Rakousku je tří - až čtyřnásobný proti našemu. Když si půjde koupit ředitel nemocnice v Čáslavi novou sanitku a ředitel nemocnice ve Vídni se rozhodne pro totéž, tak si kupují toho forda za naprosto stejné peníze. Když si objednají léky, dostanou je také za stejné ceny. Nechávám vám na úvaze, jak je možné, že za čtvrtinu peněz jsme schopni realizovat to, co oni. Uvědomte si, že pojišťovny proplácejí na jedno lůžko a den v Motole sedm set až osm set korun. Chtěl bych vědět, kolik stojí jedna noc v tomhle hotelu, kde teď sedíme. (V hotelu Renaissance stojí jednolůžkový pokoj bez snídaně 149 eur, pozn. red.) A přitom tady projdou dvě uklízečky, vymění ložní prádlo a vyluxují. V nemocnici se pohybují středoškolsky vzdělané sestry a vysokoškolsky vzdělaní lékaři čtyřiadvacet hodin denně. Přesto je to levnější. V tom je celý problém. Všude na světě, kde jsem byl, je pobyt v hotelu levnější než pobyt v nemocnici.
</TEXT>
</DOC>
<DOC>
<DOCID>LN-20021210092</DOCID>
<DOCNO>LN-20021210092</DOCNO>
<DATE>12/10/02</DATE>
<TITLE>
"Nikdo si nedovede představit, co to je za pocit, když se člověk může znovu nadechnout," říkají lidé, které z vysilujícího boje o každý doušek vzduchu vysvobodila transplantace plic.
</TITLE>
<TEXT>
"Je mi perfektně," odpovídá Miroslav Tejkal na prostou otázku, jak se má. V jeho případě to zdaleka není samozřejmé. Je totiž prvním českým pacientem, kterému byly transplantovány plíce. "Nikdo si nedovede představit, co to je za pocit, moci se znovu nadechnout. Lékaři mi diagnostikovali plicní fibrózu. Moje potíže se stále zhoršovaly. Dva roky jsem strávil připoutaný ke kyslíkovému přístroji. Nemohl jsem si dojít ani na záchod. Jak jsem vstal, dělaly se mi kola před očima a omdlel jsem. Lékaři mi předpovídali rok života," vypravuje čtyřiačtyřicetiletý muž. "Jedinou nadějí pro mě byla transplantace. Jenže ta se u nás ještě nedělala." Miroslav Tejkal měl štěstí. Byl jako první Čech zařazen do pilotního programu, ve kterém se měl tým našich zdravotníků na Univerzitní klinice chirurgie ve Vídni naučit transplantovat plíce. Aby mohl být Tejkal zapsán do listiny čekatelů, bylo třeba složit zálohu milion šilinků, tehdy asi dva a půl milionu korun.
</TEXT>
<HEADING>
Dobrodružná cesta do Vídně
</HEADING>
<TEXT>
"Celý život jsem se motal kolem aut. Spolupracoval jsem s firmou Auto Štangl. Když se pan Štangl o mých problémech dověděl, uspořádal sbírku a ty peníze sehnal. Na Vánoce v roce 1996 pak ve čtyři odpoledne zavolali, že mají dárce a že do deseti do večera musím být ve Vídni. No, bylo to dobrodružné. Dolů mě i s kyslíkem snášeli hasiči, protože jsem se nemohl ani hnout. Dál jsem jel sanitkou na heliport, odtud vrtulníkem. Pak nepřiletělo letadlo, které mělo přiletět, tak jsem letěl helikoptérou, která snad ani nesměla v noci vzlétnout. Nakonec jsem se do Vídně dostal kolem jedenácté. To už mně na nosítkách napichovali různé kanyly a hned jsem šel na sál. Pak už si jen vzpomínám, jak mi po operaci sestra nasadila kyslíkovou masku. Přišel profesor Klepetko, který mě operoval, tu masku mi takhle scvrnkl z obličeje a povídá: 'Kvůli tomu jsme vás netransplantovali.'V tu chvíli jsem si uvědomil, že můžu dýchat sám." Dnes vede Miroslav Tejkal téměř normální život. "Podnikám, rád se sejdu z kamarády, rád si zahraju na kytaru. Ani nejsem nějak moc poslušný pacient. Jím, na co mám chuť, to je na mně ostatně vidět. Nekouřím ale, to bych si nedovolil," dodává. Po Tejkalovi ještě dalších pět českých pacientů podstoupilo operaci ve Vídni. 22. prosince pak tým profesora Pavla Pafka poprvé provedl transplantaci plic na svém domácím pracovišti v motolské nemocnici. Nové plíce dostal tehdy šestačtyřicetiletý Josef Moravec. I on se dnes cítí dobře. "Vzpomínám si, že když mě odpojovali od dýchacího přístroje, tak nade mnou všichni stáli a blahopřáli mi," popisuje přelomový okamžik. Od té doby tu dostalo šanci opět volně dýchat čtyřicet šest dalších pacientů. V České republice se nyní dělá jeden tento zákrok na milion obyvatel ročně. To je srovnatelné například s Itálií nebo sVelkou Británií. Ve Španělsku, v zemi s nejlépe rozvinutým transplantačním programem na světě, je ale toto číslo sedmkrát vyšší. "Je pravda, že počet transplantací v České republice stále klesá. Letošní rok je nejhorší za posledních osm let," říká MUDr. Eva Pokorná, CSc., hlavní koordinátorka transplantací v ČR. Hlavním limitem pro rozvoj transplantací obecně je nízký počet dárců orgánů. Transplantologové vidí hlavní příčinu klesajícího počtu transplantací v nedokonalé legislativě a také v nepříliš motivujícím systému financování. "Je to i problém ekonomický. Pro okresní nemocnice není nic jednoduššího než vypsat úmrtní list. A je to také nejlevnější. Připravit dárce na transplantaci je velmi nákladné. Ve Španělsku se tyto peníze nemocnicím vracejí. U nás ne, spoléháme se na jejich altruismus, což nemusí vždy fungovat," říká Pavel Pafko.
Kolik lidí v Česku dnes čeká na transplantaci
ledvina 758 játra 26 srdce 66 plíce 12 slinivka 38
</TEXT>
</DOC>
<DOC>
<DOCID>LN-20021210093</DOCID>
<DOCNO>LN-20021210093</DOCNO>
<DATE>12/10/02</DATE>
<TITLE>
V šestnáctém zápase za Edmonton Oilers, svůj nový klub v NHL, konečně poprvé skóroval Jiří Dopita. K vítězné trefě na ledě Atlanty (3:0) mu kromě hokejových kvalit pomohla i shoda náhod.
</TITLE>
<GEOGRAPHY>ATLANTA</GEOGRAPHY>
<TEXT>
Dopitovi, jenž se úporně snaží napravit první nedobrý dojem, jenž u Oilers zanechal, pomohla bitka ze závěru úvodní třetiny. V ní se proti mladé hvězdičce Atlanty Iljovi Kovalčukovi postavil centr prvního útoku a druhý nejproduktivnější muž Edmontonu Mike Comrie. Po tradiční řeži dostal Comrie trest do konce zápasu a kouč Craig MacTavish posunul na jeho místo českého hokejistu. A za pouhé čtyři minuty působení v elitní formaci s Ryanem Smythem a Ansonem Carterem Dopita skóroval. Ve 24. minutě dostal přihrávku téměř za bránou, pár tempy se dostal před ni a povedenou střelou překonal brankáře Atlanty Byrona Dafoea. V duelu mohl přidat další gól poté, co mu ideálně nabil Smyth, ale rána v tomto případě cinkla o tyčku. Přesto si Dopita za zápas, který edmontonští novináři označili za jeho nejlepší představení sezony, vysloužil poctu - byl vyhlášen druhou hvězdou utkání za brankářem Salem, jenž nepustil ani gól. "Poprvé v sezoně připomínal hráče, kterému Oilers platí 1,75 milionu dolarů," napsal list Edmonton Journal. Dopita zaujal i báječnou statistikou na vhazování, z deseti buly vyhrál devět. "Na Comrieho místě dostal Jiří víc zodpovědnosti i minut na ledě," pravil trenér MacTavish. "Hokej je o sebevědomí, zvlášť u ofenzivních hráčů. Jiří je sice patnáct let hráčem světové třídy, ale stejně se potřebuje zapisovat do statistik, aby se cítil lépe. Není žádným tajemstvím, že moc sebedůvěry v posledních utkáních neměl. Doufejme, že ho tento zápas nastartoval," přál si kouč. Dopita po utkání sice odmítl se zámořskými novináři mluvit, spoluhráči ho však chválili. "Byl to hodně důležitý gól. V zápase dostal šanci a pevně ji uchopil," tvrdil například Ethan Moreau, autor druhé branky.
</TEXT>
<HEADING>
První náznak zlepšení? Bitka na Floridě
</HEADING>
<TEXT>
Gólu se Dopita dočkal v důležité chvíli, kdy bojuje o přízeň trenéra i týmu. Po měsíční pauze, během níž ho Oilers zařadili na seznam nechráněných hráčů a spekulovalo se, že už o něj nemají zájem, odehrál třetí utkání po sobě. "Nebylo to pro mě vůbec jednoduché, z domova nejsem zvyklý sedět a nehrát," přiznal před několika dny Dopita. Za klid a profesionální přístup, se kterým složitou dobu zvládl bez velkých gest nespokojenosti a naopak si v tréninku ještě přidával, ho ocenil i kouč. "Je to pravý profesionál," pravil MacTavish, kterého nedávno o Dopitových kvalitách přesvědčoval při inspekční cestě po zámoří i český reprezentační kouč Slavomír Lener. Zdá se, že vážnost situace si uvědomuje i Dopita. Flegmatickému hráči bývá v zámoří občas vyčítán chladný projev na ledě bez jakýchkoli emocí. V sobotu se ale pro sebe velmi neobvykle pustil na Floridě do šarvátky s Bradem Ferencem. Příliš nevadilo, že víc ran dostal, než rozdal. Ale ukázal týmové srdce. A včera již poprvé skóroval...
Výsledky NHL
</TEXT>
</DOC>
<DOC>
<DOCID>LN-20021210094</DOCID>
<DOCNO>LN-20021210094</DOCNO>
<DATE>12/10/02</DATE>
<TITLE>
Fotbalista Miroslav Baranek podle policie zřejmě zavinil nedělní dopravní nehodu nedaleko Líbeznic, při níž byli zraněni tři lidé. Vůz BMW, který útočník Sparty řídil, se dopoledne srazil v protisměru s nákladním automobilem.
</TITLE>
<GEOGRAPHY>RAHA</GEOGRAPHY>
<TEXT>
Sparťanský fotbalista jel podle mluvčí policie v Praze-východ Diany Buškové po silnici vedoucí od obce Zdiby k Líbeznicím moc rychle. V úseku s dopravním omezením pak nezvládl situaci a vjel do protisměru, v němž se střetl s avií. Policie ho podle Buškové vedle porušení dopravních předpisů podezírá i z trestného činu ublížení na zdraví. "Dechová zkouška u obou řidičů ale vyloučila, že by usedli za volant pod vlivem alkoholu," uvedla mluvčí.
</TEXT>
<HEADING>
Útočník si prý není vědom své chyby
</HEADING>
<TEXT>
Při srážce BMW s avií, řízenou čtyřiadvacetiletým mužem, si Baranek zlomil jamku kyčelního kloubu. Jeho švagr utrpěl zranění hlavy, Barankův devítiletý syn Matěj má otřes mozku a pohmožděniny na těle - oba by ale dnes měli být propuštěni z nemocnice do domácí péče. "Zatím nemůžeme říci, kdo je vinen a kdo nevinen, ale podezření v tuto chvíli spadá na řidiče osobního vozu BMW," doplnila policejní mluvčí. Sám Miroslav Baranek se vůbec nechtěl ke své nedělní dopravní nehodě vyjadřovat a tiskového mluvčího klubu Jiřího Vopršala požádal, aby toto přání přetlumočil novinářům. "Dvakrát jsem s ním mluvil, ale s novináři se teď nechce bavit," uvedl Vopršal. Zamítnuty byly prý i žádosti televizních stanic, které chtěly pořídit záběry havarovaného vozidla. Fotbalista se krom toho podle Vopršala domnívá, že nebyl viníkem srážky. "Míra se vyjadřoval v tom smyslu, že si není vědom nějaké vlastní chyby, ale uznává, že asi jel trochu rychleji," doplnil tiskový mluvčí Sparty.
</TEXT>
<HEADING>
Váchal: Bez operace budou rizika menší
</HEADING>
<TEXT>
Dnešní den by měl rozhodnout o tom, co sparťanského forvarda bude dál čekat. "Proběhne cétéčko a řada dalších laboratorních vyšetření. Potom se uvidí, jak dlouho bude léčba trvat a jestli nebude nutná operace," vysvětlil klubový lékař Sparty Jiří Váchal. "Zatím opravdu těžko předjímat, co bude. Není to v žádném případě banální záležitost, záleží na velké spoustě nejrůznějších faktorů," připojil sparťanský ranhojič. Baranka navštívil v nemocnici hned v neděli, kdy se nehoda stala. "Ze všeho nejdřív se zajímal o své dítě a obával se, jestli se mu něco vážného nestalo. V tomto případě ale o nic vážného naštěstí nejde," řekl Váchal. "A hned potom chtěl vědět, jak dlouho se sám bude léčit." To se útočník dozví s největší pravděpodobností dnes. Případná operace by podle Váchalova soudu délku léčby příliš neovlivnila, ale bylo by lepší, kdyby k ní nemuselo dojít. "Když se něco dá vyléčit bez pomoci operace, tak následná rizika jsou daleko menší," podotkl Váchal.
Dnešní den by měl rozhodnout o tom, co sparťanského forvarda bude dál čekat. "Proběhne cétéčko a řada dalších laboratorních vyšetření. Potom se uvidí, jak dlouho bude léčba trvat a jestli nebude nutná operace," vysvětlil klubový lékař Sparty Jiří Váchal. "Zatím opravdu těžko předjímat, co bude. Není to v žádném případě banální záležitost, záleží na velké spoustě nejrůznějších faktorů," připojil sparťanský ranhojič. Baranka navštívil v nemocnici hned v neděli, kdy se nehoda stala. "Ze všeho nejdřív se zajímal o své dítě a obával se, jestli se mu něco vážného nestalo. V tomto případě ale o nic vážného naštěstí nejde," řekl Váchal. "A hned potom chtěl vědět, jak dlouho se sám bude léčit." To se útočník dozví s největší pravděpodobností dnes. Případná operace by podle Váchalova soudu délku léčby příliš neovlivnila, ale bylo by lepší, kdyby k ní nemuselo dojít. "Když se něco dá vyléčit bez pomoci operace, tak následná rizika jsou daleko menší," podotkl Váchal.
</TEXT>
</DOC>
<DOC>
<DOCID>LN-20021210095</DOCID>
<DOCNO>LN-20021210095</DOCNO>
<DATE>12/10/02</DATE>
<TITLE>
Úspěch, ale jízda může pokračovat. Omlazený tým českých házenkářek na 5. ME v Dánsku postoupil ze základní do osmifinálové skupiny z druhého místa, nyní už svěřenkyně trenéra Jiřího Zerzáně čeká jeden velesilný soupeř za druhým. Kouč si však nemyslí, že by postup mezi nejlepší osmičku byl nemožný.
</TITLE>
<GEOGRAPHY>FARUM/PRAHA</GEOGRAPHY>
<TEXT>
Výhry nad Slovinskem a Běloruskem, jediná prohra s obhájkyněmi titulu Maďarkami. Tyto výsledky pasovaly české družstvo do velmi slušné pozice v šestičlenné osmifinálové skupině ve Farumu. Tam se dnes utkají s pravidelnými medailistkami z vrcholných podniků Norkami, zítra s mistryněmi světa Ruskami, přičemž klíčovým pro postup zřejmě ze čtvrtého místa by měl být čtvrteční duel s Němkami. "Jsme ve výhodě, Němky si do osmifinálové skupiny nepřinesly ani bod, my máme dva," těší Zerzáně.
</TEXT>
<HEADING>
LN: Další postup by znamenal slávu, opak zapomnění?
</HEADING>
<TEXT>
Už postup ze základní skupiny je největším úspěchem české ženské házené za posledních několik let. Nezapomeňte, že tahle generace hráček týmy Běloruska a Slovinska dosud neporazila.
LN: Před odletem jste se ale nechal slyšet, že uvíznout v základní skupině, tedy obsadit čtvrté místo, by byla ostuda. Což znělo docela sympaticky...
To že jsem řekl? Byl by to neúspěch. Ale teď to máme za sebou, udělali jsme i něco navíc. A ještě máme něco před sebou, ještě to chceme zkusit.
LN: Po prohře s Maďarskem jste údajně byl nazlobený. Proč? Za prohru s mistryněmi Evropy se přece nemusíte stydět...
Odehráli jsme kvalitní partii, opory jsem dost střídal, ale i další hráčky si vedly dobře. Nezlobím se, jen čekám, že některé hráčky konečně zapnou na sto procent. Ještě se jim to nepovedlo.
LN: Cesta do nejlepší osmičky asi povede přes tým Německa...
Jak se holky dozvěděly, ža máme i Německo, hned zavládla dobrá nálada, byť německá liga s řadou cizinek je velmi kvalitní. Jedině jsme měli obavy ze zákulisních tahů, a už to začalo. Dnes přeložili pro nás rozhodující zápas s Německem z 18.30 na 16.30. Je to o nás bez nás. Ani jsme jim nestáli za to, aby nám řekli, že je to kvůli norské televizi. Asi nejsme partnerem, asi si s námi můžou dělat, co chtějí. A taky nám přeložili úterní zápas s Norskem, hrajeme až v 18.30, to zase na přání německé televize. No jo, naše televize to stejně v přímém přenosu nedává, takže je to fuk.
LN: Za postup mezi nejlepších osm týmů by kolektiv bral od svazu 100 000 korun. Není to směšné?
My se o tom nebavíme. Holkám jde spíš o to, zda budou čisté dresy a tak. Ale dalším postupem by překročily vlastní stín. Ze světové špičky tady chybí jen Jižní Korea. Mistrovství Evropy je mistrovstvím světa.
LN: Mohl byste označit hráčky, na nichž hra českého týmu stojí?
Brankářka Černá, Čumplová, Romanová. Ty se mnou byly na prvním a dosud našem jediném ME v roce 1994. A Válová. Ostatní se teprve rozkoukávají.
</TEXT>
</DOC>
<DOC>
<DOCID>LN-20021210096</DOCID>
<DOCNO>LN-20021210096</DOCNO>
<DATE>12/10/02</DATE>
<TITLE>
V silně okleštěné sestavě se představí hokejová reprezentace na ruském Baltika Cupu, třetím turnaji série Euro Hockey Tour (16. - 22. 12.).
</TITLE>
<GEOGRAPHY>PRAHA</GEOGRAPHY>
<TEXT>
Doba, kdy se kolotoč v hokejových soutěžích láme do své druhé důležitější půle a čas pro odpočinek může mít cenu zlata, poznamenala i národní tým. "Nominace byla otázkou velké diskuse se všemi kluby. Stěžují si, že hráči jsou unavení a potřebují odpočívat," popisoval nominační patálie reprezentační kouč Slavomír Lener. Tomu bude kvůli různým problémům chybět téměř polovina ze stálého kádru reprezentace včetně kapitána Františka Kučery či dosavadní brankářské jedničky Petra Břízy. "S nimi a ještě s Michalem Sýkorou jsme měli již od léta dohodu, že je do Ruska nepovolám," vysvětluje Lener. Absentovat bude kvůli očekávanému přírůstku do rodiny i finský legionář Tomáš Kucharčík, zraněni jsou slávista Josef Beránek, Michal Broš (Sparta), Petr Tenkrát (Oulu) i Libor Procházka (Třinec). Švýcarská liga zase nemá v době Baltika Cupu přestávku, a ztraceni jsou tedy i Jaroslav Hlinka (Kloten) a Josef Marha (Davos). Proto například Lener musel použít i sílu a nominovat sparťany Ondřeje Kratěnu s Martinem Richterem, ač jejich tým čeká hned po svátcích švýcarský Spengler Cup a všeobecně se předpokládalo, že hráči mistrovského celku budou reprezentačních povinností zproštěni. "Vedení Sparty o to stálo. Ale nemohl jsem ustoupit," pravil Lener, jenž dal šanci v národním týmu méně známým tvářím. Debutovat bude slávistický bek Jan Hejda a litvínovský útočník Jindřich Kotrla. Po dlouhé době obleče národní dres i další litvínovský hráč a bronzový z MS '97 v Helsinkách Vlastimil Kroupa. Lener povolal také kompletní prní útok Vítkovic Kaděra - Burger - Moravec. V jedné formaci spolu turnaj začnou také legionáři ze sibiřského Omsku Vlasák, Patera, Procházka. Jejich klubovém kolegovi Jiřímu Šlégrovi, jenž se potýká se zraněním třísel, se nominace vyhla. "Jirka odehrál tři zápasy a zranil se. Od té doby nehraje a nebylo by fér ho v takovém stavu předhazovat soupeřům," pravil Lener, jenž k týmu povolal i brankáře CSKA Moskva Dušana Salfického. "Bude se s námi jen připravovat, na soupisku ho nenapíšeme. Půjde o takovou pojistku, kdyby se nám někdo zranil," vysvětloval Lener, jemuž pro ruský turnaj přibude do realizačního týmu v roli hostujícího pozorovatele kouč Radim Rulík z Omsku. Lenerův tým čeká v Moskvě série čtyř duelů s domácím Ruskem, Švédskem, Finskem a přizvaným Slovenskem. Hokejistům patří po dvou turnajích Euro Hockey Tour druhá příčka, na vedoucí Finy ztrácí jediný bod.
Nominace hokejové reprezentace na Baltika Cup
BRANKÁŘI: Svoboda (Pardubice), Málek (Slavia)
</TEXT>
</DOC>
<DOC>
<DOCID>LN-20021210097</DOCID>
<DOCNO>LN-20021210097</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Návrat slovenského fotbalisty Vladimíra Labanta z West Hamu United do Sparty je možná blíže, než se před několika dny zdálo. Zástupci anglického klubu totiž přiletí dnes ráno do Prahy jednat s vedením českého vicemistra o hráčově případném návratu na Letnou. Labant se totiž na podzim do sestavy podíval jen výjimečně a spíše vysedával na tribuně.
</TEXT>
</DOC>
<DOC>
<DOCID>LN-20021210098</DOCID>
<DOCNO>LN-20021210098</DOCNO>
<DATE>12/10/02</DATE>
<TITLE>
přiznává František Výborný, trenér hokejistů Litvínova, kteří už sedm kol nevyhráli
</TITLE>
<TEXT>
Euforii i chladné procitnutí stačil v letošní sezoně poznat trenér hokejistů Litvínova František Výborný. Po výtečném vstupu do extraligy, kdy se Severočeši vyhřívali na medailových pozicích, se jeho tým dostal do potíží a kdoví, jestli vůbec uhájí postup do play off.
LN: V úvodu soutěže vám pomohly především zkušenosti Jiřího Šlégra, nicméně nechce se věřit, že by mužstvo od jednoho vítězství k druhému táhl jediný hokejista...
Začátek extraligy se nám skutečně povedl nad očekávání excelentně. Většina hokejistů z našeho týmu podávala výkony na hranici možností. Hráli jsme jednoduše, sebevědomě, prosazovali se v koncovce, zkrátka pohoda. Uvědomte si ale také, že nám nepomáhal pouze Jirka Šlégr. Martin Ručinský sice odehrál pouze jedno utkání, ale chodil do kabiny a trénoval s námi. Tihle chlapi vnesli do mužstva jakéhosi vítězného ducha.
LN: Čím si myslíte, že Šlégr s Ručinským spoluhráče obohatili?
Bylo úžasné, jak dokázali do ostatních nalít sebevědomí. Všichni se jim snažili vyrovnat a to mančaftu strašně pomáhalo. Kdyby Šlégr s Ručinským v týmu zůstali, hrajeme dodnes mezi čtyřmi nejlepšími týmy extraligy. O tom jsem přesvědčený.
LN: Jenže Ručinský podepsal smlouvu v NHL, Šlégr odletěl za Hlinkou do Ruska a Litvínovu začaly problémy. Souvisely ale skutečně pouze s odchodem zmíněných dvou es?
Přihlásila se zranění, virové onemocnění, Kotrla, hrající v životní formě dostal trest na sedm utkání, a rázem se začalo prohrávat. Momentálně hoříme především na produktivitě. Hrajeme sice pohledný hokej pro lidi, jenže nestřílíme góly.
LN: Když nepočítáme nedělní duel sVítkovicemi (3:4 v prodl.) v předchozích pěti zápasech jste vsítili pouhé tři góly. To už snad nemůže být náhoda, ne?
Hokej na krásu už se zkrátka nenosí. Když můžeme vystřelit, raději ještě přihráváme. V Pardubicích jsme třeba v pátek jeli pětkrát sami na Adama Svobodu, ale všechno nám vychytal.
LN: Při vyslovení jména Adama Svobody nejspíš asi nostalgicky vzpomínáte na vašeho brankáře Martina Pince, jenž si léčí přetržené křížové vazy, ne?
Samozřejmě, že Pinc znamenal jistotu. Než se zranil, inkasoval nejméně branek ze všech gólmanů v nejvyšší soutěži.
LN: V předvánočním čase majitelé klubů s oblibou odvolávají trenéry. Neobáváte se, že by vás zmíněný osud mohl potkat?
Každý trenér musí s něčím podobným počítat. Jestli ale mám být upřímný, spíš si myslím, že mé odvolání momentálně není na pořadu dne.
LN: S jakými pocity sledujete žalostné výkony Havířova, týmu, jenž jste loni trénoval?
Já jsem tam prožil po sportovní stránce dobrý rok. Kluci byli nesmírně pracovití a ligou jsme prošli celkem v klidu. Havířov má teď ale docela jiné mužstvo...
</TEXT>
<HEADING>
LN: Znáte recept na co nejrychlejší litvínovské znovuvzkříšení?
</HEADING>
<TEXT>
Proti Vítkovicím jsme v neděli prohrávali 1:3, ale nevzdali se a dokázali jsme krátce před koncem normální hrací doby vyrovnat. Skutečně věřím, že jsme se právě v tomto utkání odrazili k lepším časům.
Proti Vítkovicím jsme v neděli prohrávali 1:3, ale nevzdali se a dokázali jsme krátce před koncem normální hrací doby vyrovnat. Skutečně věřím, že jsme se právě v tomto utkání odrazili k lepším časům.
</TEXT>
</DOC>
<DOC>
<DOCID>LN-20021210099</DOCID>
<DOCNO>LN-20021210099</DOCNO>
<DATE>12/10/02</DATE>
<TITLE>
ROMAN MÁLEK, Slavia
</TITLE>
<TEXT>
Především Roman Málek drží hokejisty Slavie na druhé příčce tabulky. Mužstvu dodává klid, jistotu a náležité sebevědomí, protože překonat ho je v poslední době takřka nemožné. V minulém týdnu napomohl mužstvu z Edenu ke třem výhrám, přičemž pustil pouze dvě branky. Od osmé vychytané nuly ho přitom dělilo v neděli pouze 65 vteřin. Jeho statistiky 1,41 inkasované branky na zápas a průměr obdržených gólů 95,64 jsou udivující.
</TEXT>
</DOC>
<DOC>
<DOCID>LN-20021210100</DOCID>
<DOCNO>LN-20021210100</DOCNO>
<DATE>12/10/02</DATE>
<TITLE>
Týden ve světě golfu
</TITLE>
<TEXT>
Při golfu nastávají prapodivné situace. Některé se rozeberou hned v klubovém baru a některé dojdou rozřešení až před soudem. To je i případ Andrewa Raitta, 33letého učitele golfu z klubu St. George's Hill Golf Club v anglickém Weybridgi. Ten při snaze odtrhnout od sebe rvoucí se psy (svého a pana Jeremyho Lunna) přišel o část malíčku, který mu Lunnův pes ukousl. Andrew Raitt se proto rozhodl dovolat odškodnění před londýnským soudem. Majitele psa zažaloval o téměř 2 miliony dolarů. Závratnou výši odškodnění přitom zdůvodňoval tak, že 540 000 USD je bolestné a zbylá částka je odhad jeho výher na turnajích, kterých se kvůli zranění nemohl zúčastnit. Pro důkaz tvrzení, že díky ukousnutému malíčku ztratil švih a tím i celou svou kariéru, si do soudní síně přinesl i golfovou hůl. Při své výpovědi pak demonstroval soudci, jak mu jeho zkrácený prst znemožňuje hrát tak jako předtím. "Kvůli tomu kousnutí jsem přišel i o možnost zahrát si Ryder Cup," tvrdil dokonce Raitt, který na evropské profesionální túře v minulých dvou letech nepředvedl žádný velký výkon a v současnosti je až na 320. místě evropského žebříčku. Soudce mu také na vějičku neskočil a jako bolestné mu nechal vyplatit "pouze" 7700 dolarů. To podle uraženého hráče nepokryje ani výdaje na tuto soudní při. Tomu se zdá na rozdíl od dříve zmíněných prohlášení Andrewa Raitta docela věřit. Proces totiž trval celých sedm let. Dalším horkým golfovým tématem posledních týdnů je klub Augusta National. Ne tedy přímo klub samotný, ale jeho stanovy, které zakazují ženám stát se členkami tohoto prestižního golfového spolku. Augusta National je každoročně hostitelem US Masters. A snad právě proto se celá věc řeší tak okázale. Prezident klubu Hootie Johnson je v názoru na věc velmi razantní: "Tak jako existuje mnoho různých spolků po celém světě, které jsou výhradně pánské či výhradně dámské, je i Augusta výhradně pánským spolkem. Je to naše právo." S tím neméně razantně nesouhlasí předsedkyně Národního shromáždění ženských organizací Martha Burková. "Je to nesmyslné a diskriminační. Budeme bojovat za to, aby byly tyto stanovy změněny." Američané jsou ohledně této kauzy rozděleni na dva přibližně stejně velké tábory. A proto asi patová situace ještě nějakou dobu potrvá.
</TEXT>
</DOC>
<DOC>
<DOCID>LN-20021210101</DOCID>
<DOCNO>LN-20021210101</DOCNO>
<DATE>12/10/02</DATE>
<GEOGRAPHY>LONDÝN</GEOGRAPHY>
<TEXT>
Trochu zvláštní závěr tenisového roku obstaral veteránský turnaj v londýnské Royal Albert Hall, jehož vítězem se stal Petr Korda. Mezi údery míčků občas z publika zazněla i rána od zátky šampaňského. "Ta akustika," rozplýval se Petr Korda, "co se týče halových turnajů, tohle vůbec nemá konkurenci." Akustika není jediné, co zápasy vRoyal Albert Hall odlišuje. Hrálo se naplno, ale uvolněněji, publikum se bavilo, hráči se předváděli. Na kurty se Korda vrátil loni v seniorské Delta Tour a letošek mu vyšel. Poprvé v životě vyhrál turnaj v Anglii. " Jsem šťastný, že hraji takový tenis jako dřív. Hraji od srdce, ne hlavou, to je velmi důležité dlouho jsem to nedokázal." Korda se chce dopracovat ke kondici, jakou měl v sezoně 1997/98. "Od loňska jsem měl zdravotní problémy, které vyvrcholily dost špatně," vysvětlil a postěžoval si, jak se na něm podepsalo tři a půl roku bez sportu. "Moje žena mi říkala, že špatně dopadnu," přiznal. Už se ale cítí dobře a především posiluje. "Co se týče síly, tak jsem na tom nebyl takhle nikdy v životě. Tenis chodím hrát minimálně," potvrdil. Letošní mužský okruh ATP se mu příliš nelíbil. Ovšem s výjimkou finále US Open hlavně pro fantastický výkon Samprase. "Ti čtyři hráči v semifinále hráli celodvorcový tenis," pochválil závěr newyorského turnaje. Z individualit ho nejvíce zaujal Radek Štěpánek, kterému během roku pomáhal. "Na čem jsme se domluvili, to se snažil udělat. To, co jsem si myslel, že může dosáhnout v tomto roce, tak dosáhl. Někde od šestistého třicátého se dostal na 60. místo na světě," připomněl Korda. Zda bude spolupráce pokračovat ještě příští rok, zatím neví. Nyní Štěpánkovi ještě pomáhá s přípravou do Austrálie. Středem všeho bude pro bývalou českou jedničku rodina. Dceři Jessice bude deset let a klube se z ní nadaná golfistka. Ovšem Kordovi ji nechtějí připravit o dětství. "Až jí bude čtrnáct, může třeba přidat, zatím ji sice rádi vidíme, ale nenutíme." Vedle školy a golfu chodí na gymnastiku, bruslit, lyžovat. "Když si něco vybere, budeme ji podporovat," dodal otec.
</TEXT>
</DOC>
<DOC>
<DOCID>LN-20021210102</DOCID>
<DOCNO>LN-20021210102</DOCNO>
<DATE>12/10/02</DATE>
<TITLE>
PRAHA - Poslední kolo fotbalové Ligy mistrů před zimní přestávkou se ponese v duchu měření sil anglických a španělských klubů. Dnes se ve druhém kole osmifinálových skupin střetnou Arsenal s Valencií a Barcelona s Newcastlem, ve středu pak Manchester s La Coruňou.
</TITLE>
<TEXT>
Dnešní program - skupina A: Inter Milán - Bayer Leverkusen, FC Barcelona - Newcastle United. Skupina B: Ajax Amsterdam - AS Řím, Arsenal - FC Valencie. Středa - skupina C: Borussia Dortmund - AC Milán, Real Madrid - Lokomotiv Moskva. Skupina D: Juventus Turín - FC Basilej, Manchester United - Deportivo La Coruňa.
</TEXT>
</DOC>
<DOC>
<DOCID>LN-20021210103</DOCID>
<DOCNO>LN-20021210103</DOCNO>
<DATE>12/10/02</DATE>
<GEOGRAPHY>BERLÍN/MILÁN</GEOGRAPHY>
<TEXT>
Německá lyžařka Hilde Gergová se nebude muset podrobit operaci kolena na levé noze, jež si zranila při sobotním sjezdu Světového poháru v Lake Louise. Olympijská vítězka ve slalomu z Nagana přijala dobrou zprávu od lékařů s nadějí, že by mohla stihnout únorové mistrovství světa ve Svatém Mořici. Vítězka SP v superobřím slalomu se po převozu do nemocnice obávala, že by zranění mohlo ohrozit nejen letošní sezonu, ale dokonce celou kariéru. Lékaři nakonec vynesli mírnější verdikt. "Operace není nutná. Nejvíce poškozen je křížový vaz, ale meniskus a kosti zůstaly v pořádku," prohlásil týmový lékař Ernst-Otto Münch. "Pokud by se vše hojilo dobře, mohla by začít lyžovat v polovině ledna," dodal. O týden se prodlouží rehabilitace Italky Isolde Kostnerové, která se zranila minulý týden při pádu v tréninku na sjezd SP v kanadském Lake Louise, kde si ve stokilometrové rychlosti pohmoždila rameno, bok a záda. Majitelka malého Křišťálového glóbu za sjezd, stříbrná sjezdařka z OH v Salt Lake City a mistryně světa v super-G z let 1996 a 1997 se v Miláně podrobila dalším testům a lékaři jí doporučili ještě sedm dní s návratem na bílé svahy počkat.
</TEXT>
</DOC>
<DOC>
<DOCID>LN-20021210104</DOCID>
<DOCNO>LN-20021210104</DOCNO>
<DATE>12/10/02</DATE>
<TEXT>
SP sdruženářů v Harrachově bude. Světový pohár v severské kombinaci se v Harrachově o víkendu uskuteční. Teplota klesla pod bod mrazu a organizátoři od nedělního večera uměle zasněžují tratě a můstek. V sobotu je na pořadu klasický závod, v neděli pak sprint. Skákat se bude na můstku K-90 a běhat na okruhu dlouhém 2,5 kilometru.
</TEXT>
</DOC>
<DOC>
<DOCID>LN-20021210105</DOCID>
<DOCNO>LN-20021210105</DOCNO>
<DATE>12/10/02</DATE>
<TITLE>
Házená
</TITLE>
<TEXT>
ME ve Švýcarsk: ženy - skupina A: ČR - Skotsko 3:11, ČR - Francie 6:9. Muži skupina B: ČR - Lucembursko 8:9.
Basketbal
</TEXT>
</DOC>
<DOC>
<DOCID>LN-20021210106</DOCID>
<DOCNO>LN-20021210106</DOCNO>
<DATE>12/10/02</DATE>
<TITLE>
V anketě o nejlepšího amerického sportovce uspěl poprvé cyklista, BBC hlasovala pro nejlepší světovou vytrvalkyni
</TITLE>
<TEXT>
Dvě velmi prestižní ankety znají po včerejšku své letošní vítěze. Britská BBC zvolila Sportovcem roku domácí vytrvalkyni Paulu Radcliffeovou, americký časopis Sports Ilustrated zase poprvé ve své historii jmenoval nejlepším sportovcem USA cyklistu. Pocty se dostalo Lanceovi Armstrongovi, vítězi Tour de France.
LONDÝN/NEW YORK - Britská vytrvalkyně Paula Radcliffeová získala v anketě televizní a rozhlasové stanice BBC titul Sportovní osobnost roku. Běžkyně tak završila úspěšný rok, v němž získala tři mistrovské tituly a zaběhla nejrychlejší maratonský čas světa. Svými výkony zastínila v anketě i anglického fotbalistu Manchesteru United Davida Beckhama. Třetí skončil překážkový žokej Tony McCoy.
</TEXT>
<HEADING>
Tři tituly a nejlepší čas roku
</HEADING>
<TEXT>
Radcliffeová se letos stala mistryní světa v krosu, na evropském šampionátu na dráze v Mnichově získala titul na desetikilometrové trati a třetí přidala na Hrách britského Společenství národů v závodě na 5000 metrů. Navíc při svém prvním startu na maratonské trati v Londýně vyhrála a při druhém pokusu na chicagském maratonu vytvořila časem 2:17:18 nový nejlepší světový výkon. "Je to pro mě neuvěřitelná pocta. Rok se mně sice podařil, ale přesto jsem ani nesnila o tom, že se ocitnu ve společnosti takových hvězd," říkala Radcliffeová v Londýně při slavnostním vyhlašování. Reagovala tak na fakt, že držiteli dalších cen udělovaných BBC se staly možná ještě větší hvězdy než je ona. Nejlepším zámořským sportovcem byl vyhlášen brazilský fotbalista Ronaldo, trenérem roku se stal kouč anglického Arsenalu Arsene Wenger. Týmem roku bylo vyhlášeno družstvo evropských golfistů a cenu za celoživotní výkon dostal bývalý hráč Manchesteru United, legendární severoirský fotbalista George Best.
</TEXT>
<HEADING>
Sportovcem roku USA je poprvé cyklista
</HEADING>
<TEXT>
V anketě časopisu Sports Ilustrated o nejlepšího amerického sportovce se z vítězství radoval cyklista Lance Armstrong. Jedenatřicetiletý závodník, jenž v roce 1997 úspěšně zvládl boj s rakovinou, si ocenění vysloužil čtvrtým vítězstvím na Tour de France za sebou. Armstrong vévodí legendárnímu závodu nepřetržitě od roku 1999, první titul vybojoval necelé tři roky poté, co u něho lékaři zjistili rakovinu varlat. Jeho první vítězství v Tour se však v Americe, na rozdíl od Evropy, ještě zvláštnímu ohlasu netěšilo. Tehdy například dostaly v prestižní anketě před Armstrongem přednost americké fotbalistky, které se v roce 1999 staly mistryněmi světa. Další Armstrongova vítězství už ale z Američana udělala superstar i v jeho rodné zemi. A tak když například před více než rokem americký prezident George W. Bush pořádal v Bílém domě první státní návštěvu pro svého mexického kolegu, nepozval na ni v roli největší celebrity některou z hollywoodských hvězd. Přednost tentokrát dostal právě Armstrong... A co vítěze obou prestižních anket spojuje? Téměř nic, až na nedávné prohlášení Britky. Nekompromisní bojovnice proti dopingu totiž prohlásila, že kvůli zneužívání podpůrných látek neuznává Tour de France. Tedy závod, v němž Armstrong kraluje. Závod, který by Američan příští rok rád vyhrál popáté.
V anketě časopisu Sports Ilustrated o nejlepšího amerického sportovce se z vítězství radoval cyklista Lance Armstrong. Jedenatřicetiletý závodník, jenž v roce 1997 úspěšně zvládl boj s rakovinou, si ocenění vysloužil čtvrtým vítězstvím na Tour de France za sebou. Armstrong vévodí legendárnímu závodu nepřetržitě od roku 1999, první titul vybojoval necelé tři roky poté, co u něho lékaři zjistili rakovinu varlat. Jeho první vítězství v Tour se však v Americe, na rozdíl od Evropy, ještě zvláštnímu ohlasu netěšilo. Tehdy například dostaly v prestižní anketě před Armstrongem přednost americké fotbalistky, které se v roce 1999 staly mistryněmi světa. Další Armstrongova vítězství už ale z Američana udělala superstar i v jeho rodné zemi. A tak když například před více než rokem americký prezident George W. Bush pořádal v Bílém domě první státní návštěvu pro svého mexického kolegu, nepozval na ni v roli největší celebrity některou z hollywoodských hvězd. Přednost tentokrát dostal právě Armstrong... A co vítěze obou prestižních anket spojuje? Téměř nic, až na nedávné prohlášení Britky. Nekompromisní bojovnice proti dopingu totiž prohlásila, že kvůli zneužívání podpůrných látek neuznává Tour de France. Tedy závod, v němž Armstrong kraluje. Závod, který by Američan příští rok rád vyhrál popáté.
</TEXT>
</DOC>
<DOC>
<DOCID>LN-20021210107</DOCID>
<DOCNO>LN-20021210107</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Počet žadatelů o azyl v ČR se v listopadu proti říjnu snížil ze 770 na 630. Zatímco loni v žádném měsíci neklesl počet pod 1200, letos s výjimkou ledna nepřevýšil 800. Vyplývá to ze statistických údajů odboru azylové a migrační politiky ministerstva vnitra. Výrazné snížení počtu žádostí proti loňsku oznámili pracovníci vnitra již v dubnu. Pokles podle nich zřejmě způsobila novela zákona o azylu, která platí od 1. února. Jejím smyslem je zabránit cizincům ve zneužívání azylu k nelegální migraci do dalších zemí. Omezuje i možnosti zaměstnávat tyto lidi a má azylové řízení urychlit. V listopadu přišlo nejvíce uchazečů o azyl z Evropy. Bylo jich téměř 390, početně nejsilnější skupiny pocházely ze Slovenska, Ukrajiny a Ruska. Z Asie se do ČR dostalo na 210 běženců, tři žadatelé o azyl byli z Kuby a více než deset lidí bylo bez státní příslušnosti. Loni hledalo v ČR útočiště přes 18 tisíc lidí, azyl dostalo 75 žadatelů.
</TEXT>
</DOC>
<DOC>
<DOCID>LN-20021210108</DOCID>
<DOCNO>LN-20021210108</DOCNO>
<DATE>12/10/02</DATE>
<GEOGRAPHY>OLOMOUC</GEOGRAPHY>
<TEXT>
Za brutální vraždu svého otce si třiačtyřicetiletý Rudolf Macko z Ostravy odpyká 14 let ve vězení. Rozhodl o tom včera Vrchní soud v Olomouci. Podle rozsudku Macko na otce zaútočil před dvěma lety neznámou sečnou zbraní a rozdupal mu hrudní koš. V minulosti několikrát soudně trestaného muže soudci poslali do vězení i za ublížení na zdraví a neplacení výživného pro jeho dvě nezletilé dcery. "Nelze přehlížet bohatou kriminální minulost obžalovaného a okolnosti případu. Nebylo zde ani doznání, ani lítost," řekl soudce Jaroslav Zbožínek. Podle rozsudku Macko v březnu roku 2000 brutálně napadl o 16 let staršího kamaráda, kterého bil pěstmi do obličeje a kopal do hlavy. Poškozený se léčil tři týdny. O dva měsíce později napadl po hádce svého otce. Podnapilý Macko vedl útok na obličej muže, jeho krk a hrudník a na ležícího důchodce několikrát skočil v pevných botách. Muž na místě zemřel. Macko až na neplacení výživného u soudu všechno popřel. Tvrdil, že otce měl rád a neměl důvod ho zabít.
</TEXT>
</DOC>
<DOC>
<DOCID>LN-20021210109</DOCID>
<DOCNO>LN-20021210109</DOCNO>
<DATE>12/10/02</DATE>
<GEOGRAPHY>BEROUN</GEOGRAPHY>
<TEXT>
Dvaadvacetiletá žena zemřela a tři lidé se včera těžce zranili při srážce osobního vozu a autobusu u Železné na Berounsku. Řidič osobního auta pravděpodobně nezvládl průjezd zatáčkou, vjel do protisměru a čelně se střetl s autobusem. Uvedla to středočeská policejní mluvčí Soňa Budská. Linkový autobus se srazil s felicií kolem 13.45 h na silnici ve směru od Berouna na Kladno. Oběť havárie i všichni zranění byli v osobním voze. V autobuse nikdo nebyl vážně zraněn. Na místě zasahoval vrtulník, hasiči i policie. Vzhledem k tomu, že autobus byl nakloněný, nebylo možné otevřít dveře a cestující museli vylézat oknem.
</TEXT>
</DOC>
<DOC>
<DOCID>LN-20021210110</DOCID>
<DOCNO>LN-20021210110</DOCNO>
<DATE>12/10/02</DATE>
<GEOGRAPHY>BYSEŇ</GEOGRAPHY>
<TEXT>
Neznámý pachatel zapálil v neděli v areálu Zemědělského družstva v Bysni na Kladensku velkokapacitní seník. Nikdo nebyl zraněn, družstvo však utrpělo škodu 13 milionů korun. Podle vedení družstva je stavba pojištěna, zásobu sena a slámy pro 250 kusů dobytka však chovatelé nemají čím nahradit. Je tak ohrožena živočišná výroba. Oheň zachvátil celý objekt, žár kolem 1000 stupňů Celsia poničil i betonovou konstrukci. "Objevili jsme dvě ohniska požáru za větracími ventilátory, jimiž se vhání vzduch při dosoušení sena. Pachatel navíc věděl, že hlídač střeží objekt do půl čtvrté ráno, a přišel až poté," dodal vyšetřovatel středočeských hasičů Jaroslav Westfál.
</TEXT>
</DOC>
<DOC>
<DOCID>LN-20021210111</DOCID>
<DOCNO>LN-20021210111</DOCNO>
<DATE>12/10/02</DATE>
<GEOGRAPHY>NERATOVICE</GEOGRAPHY>
<TEXT>
Jedenapadesátiletý muž z Neratovic na Mělnicku je podezřelý, že jako předseda bytového družstva zpronevěřil zhruba 800 tisíc korun. Hrozí mu až osm let vězení. Včera to uvedla policejní mluvčí Pavlína Šlajsová. Třem lidem údajně slíbil, že pokud odkoupí bytový podíl družstva, získají byt do osobního vlastnictví. Vybral od nich 307 000, 153 500 a 81 500 korun, peníze ale utratil. Policie také zjistila, že v 19 případech vybral neoprávněně z běžného účtu družstva celkem 448 tisíc korun. Na účet nesložil peníze, které vybral jako nájemné. Městskému úřadu nezaplatil téměř stotisícovou částku, kterou vybral od nájemníků ke koupení domu.
</TEXT>
</DOC>
<DOC>
<DOCID>LN-20021210112</DOCID>
<DOCNO>LN-20021210112</DOCNO>
<DATE>12/10/02</DATE>
<GEOGRAPHY>PARDUBICE</GEOGRAPHY>
<TEXT>
Trojice hostů přišla v pátek večer v jedné z pardubických restaurací o kabáty, mobilní telefony a platební kartu. Jejich svršky zmizely během večera i se šatnářem, kterému je svěřili. Až pozdě zjistili, že byl falešný. Muž v restaurační šatně se podle policejní mluvčí Hany Kvasničkové choval velmi galantně. Ženám, jež přišly v doprovodu jednoho muže, pomohl z kabátů a svršky vzal do úschovy i s telefony a platební kartou v kapse. "Rozčarování přišlo ve chvíli, kdy trojice odcházela. V šatně nebyl ani šatnář, ani jejich věci," řekla mluvčí. Až pak se hosté dozvěděli, že šatna byla v restauraci již před několika lety zrušena.
</TEXT>
</DOC>
<DOC>
<DOCID>LN-20021210113</DOCID>
<DOCNO>LN-20021210113</DOCNO>
<DATE>12/10/02</DATE>
<GEOGRAPHY>OSTRAVA</GEOGRAPHY>
<TEXT>
Některým domovům důchodců v Moravskoslezském kraji hrozí omezení provozu a propouštění zaměstnanců. Chybí jim pět milionů korun na krytí provozních ztrát. Včera to uvedl hejtmanův zástupce Jiří Carbol (KDU-ČSL). Do problémů se dostaly domovy důchodců v Kravařích na Opavsku, ve Frýdku-Místku a Frýdlantu nad Ostravicí. Peníze na provoz chybějí i ústavu sociální péče pro postiženou mládež ve Městě Albrechtice na Bruntálsku. "U těchto zařízení, která spravují obce a města, stát nepokryl provozní dotace v plné výši, ale asi jen v úrovni čtyřicet až padesát procent," řekl Carbol. Města nejsou schopna finanční ztráty dotovat. "V domovech jsou lidé i ze sousedních měst, a města tak nechtějí doplácet na občany z celého kraje," dodal Carbol. Chybějící peníze na provoz domu by mohl uhradit krajský úřad. Rada však uvolnění peněz nedoporučila. Rozhodnout má ve čtvrtek na svém jednání zastupitelstvo Moravskoslezského kraje.
</TEXT>
</DOC>
<DOC>
<DOCID>LN-20021210114</DOCID>
<DOCNO>LN-20021210114</DOCNO>
<DATE>12/10/02</DATE>
<GEOGRAPHY>KUŘIM</GEOGRAPHY>
<TEXT>
Pět dní je na útěku z věznice v Kuřimi na Brněnsku Richard Kolařík odsouzený za krádež a podvod. Ve středu pracoval bez dozoru mimo věznici a ve stanovený čas se nevrátil. "Byl to bezproblémový vězeň a vzorný pracovník. Do konce trestu mu zbývalo osm měsíců," řekl včera ředitel kuřimské věznice Jiří Mezník. Čtyřiatřicetiletý Kolařík pochází z Kroměříže, měří 182 centimetrů, je štíhlý, má modré oči, světlé vlasy a hnědý knír. V době útěku měl na sobě vězeňský oděv, který již mohl vyměnit za civilní oblečení. Kolaříkovi hrozí stíhání za maření výkonu úředního rozhodnutí. Kvůli útěku se může jeho trest prodloužit až o několik let. Policisté žádají o pomoc při pátrání po vězni Richardu Kolaříkovi. Informace mohou lidé sdělit na policejní tísňové lince 158 nebo na telefon kriminalistů z okresu Brno-venkov 974 626 504.
</TEXT>
</DOC>
<DOC>
<DOCID>LN-20021210115</DOCID>
<DOCNO>LN-20021210115</DOCNO>
<DATE>12/10/02</DATE>
<GEOGRAPHY>LITOVEL</GEOGRAPHY>
<TEXT>
Požár propukl včera ráno v části továrny na výrobu papírových hygienických potřeb v Litovli na Olomoucku. Oheň, který zachvátil jednu tovární halu a část skladovacích prostor, podle předběžných odhadů napáchal škodu kolem jednoho milionu korun. Příčinu požáru se zatím hasičům nepodařilo zjistit. "Požár nám byl nahlášen o půl sedmé ráno a o necelou hodinu později jsme oheň lokalizovali, takže se nešíří do okolí. Hořela střecha a výrobní a skladovací prostory jedné z hal. Na místě zasahovalo dvanáct hasičských jednotek," řekl včeta operační důstojník olomouckých hasičů. Zásah komplikoval dvanáctistupňový mráz. Hasičům totiž zamrzala voda. Litovelský podnik na výrobu papírových hygienických potřeb patří americké společnosti Kimberly-Clark.
</TEXT>
</DOC>
<DOC>
<DOCID>LN-20021210116</DOCID>
<DOCNO>LN-20021210116</DOCNO>
<DATE>12/10/02</DATE>
<TITLE>
Česko neuzavřelo s EU kapitolu zemědělství
</TITLE>
<TEXT>
Smrad ze zkažených vajec nejspíš stále zamořuje budovu ministerstva zemědělství. Jak jinak vysvětlit, že Špidlovi ministři odmítli přistoupit na celkem kompromisní návrh Evropské unie a uzavřít kapitolu zemědělství. Čechům nestačilo, že jim evropští úředníci zvedli dosti razantně výrobní kvóty na škrob. "Zapomněli jste na krávy," vzkázala Praha Bruselu. Evropané ustoupili i v otázce navyšování přímých plateb z prostředků národních rozpočtů a peněz určených na rozvoj venkova. Češi však opět s kamennou tváří odmítli hru uzavřít. Ministři Palas a Svoboda se rozhodli hrát vabank. Doufají, že do pátku jim k té trojičce, co už drží, přijde do rukou další karta a oni přebijí Evropany nádherným královským pokerem. Vsadili opravdu dost. Možná celý náš vstup do unie. To, co mohou vyhrát, však tak hodnotné není. Několik tisíc krav, pár miliard korun navíc k těm desítkám, co z Evropy k českým zemědělcům stejně poputuje. Ať tak, nebo tak, naši vyjednávači z Bruselu nepřijedou jako "ti špatní". Uspějí-li, budou na tom naši zemědělci líp. Pokud jejich snaha vyzní naprázdno, budou moct s klidným svědomím českým farmářům říct: "Udělali jsme pro vás všechno, co jsme mohli, ale víc nebylo v našich silách. Dokonce jsme kvůli vám postrašili zbytek národa odkladem vstupu do Evropské unie.
</TEXT>
</DOC>
<DOC>
<DOCID>LN-20021210117</DOCID>
<DOCNO>LN-20021210117</DOCNO>
<DATE>12/10/02</DATE>
<TITLE>
Televize a počítače s plochou obrazovkou jsou na masové nákupy zatím příliš drahé
</TITLE>
<TEXT>
Irové a Angličané budou nejštědřejší. Na vánoční dárky jsou ochotni vydat více než 550 eur. Ostatní Evropané jsou mnohem spořivější. Irové navíc utratí až 1400 eur za sváteční hodování.
PAŘÍŽ - Mezi vánočními dárky v západní Evropě zřejmě letos nebude žádný opravdový hit. Jestliže loni suverénně vedly přehrávače DVD a předloni digitální fotoaparáty, letos žádný z výdobytků moderní techniky patrně opravdovou hvězdou vánočních nákupů nebude. Vyplývá to z pravidelného předvánočního průzkumu společnosti Deloitte &amp;Touche.
</TEXT>
<HEADING>
Strašák euro přetrvává
</HEADING>
<TEXT>
Po přehrávači DVD by podle něj mohly zaujmout místo hitu mezi vánočními dárky televize a počítače s plochou obrazovkou. K tomu, aby byly kupovány v takovém měřítku, jsou však podle dotázaných ještě příliš drahé. Západoevropané si navíc v hojné míře stěžují na to, že zavedení eura způsobilo všeobecné zdražení. Co tedy obyvatelé západní Evropy letos najdou pod stromečkem? Nyní již tradiční vánoční dárky moderní doby, jako jsou CD, videokazety, DVD, knihy, oblečení a parfémy. Jejich nákup plánuje 96 procent ze 7600 dotázaných. Za dárky zřejmě nejvíce utratí Irové a Angličané, podle průzkumu na ně hodlají průměrně vynaložit více než 550 eur ( 16 500 korun). Francouzi, Němci a Španělé plánují utratit za dárky v průměru od 450 do 500 eur a Belgičané a Nizozemci mezi 300 a 350 eury.
</TEXT>
<HEADING>
Nizozemci darují hlavně drobnosti
</HEADING>
<TEXT>
Nizozemci podle všeho budou nakupovat především drobnosti i když jejich výdaje budou jedny z nejmenších, každý z nich chce v průměru koupit kolem 15 dárků oproti devíti vánočním darům Francouze a sedmi Belgičana. Výdaje za dárky však budou jen jednou částí celkových vánočních útrat. V řadě zemí totiž velké částky padnou i za domácí sváteční tabuli, oslavy s přáteli či večeři v restauraci. Španěla tak nakonec budou Vánoce a oslavy nového roku stát více než tisíc eur (přes 30 000 korun) a Ira dokonce 1400 eur (42 tisíc). Proti tomu Belgičan kvůli svátkům na konci roku utratí celkem kolem 600 eur, Němec a Nizozemec kolem 750 a Francouz zhruba 820 eur.
Nizozemci podle všeho budou nakupovat především drobnosti i když jejich výdaje budou jedny z nejmenších, každý z nich chce v průměru koupit kolem 15 dárků oproti devíti vánočním darům Francouze a sedmi Belgičana. Výdaje za dárky však budou jen jednou částí celkových vánočních útrat. V řadě zemí totiž velké částky padnou i za domácí sváteční tabuli, oslavy s přáteli či večeři v restauraci. Španěla tak nakonec budou Vánoce a oslavy nového roku stát více než tisíc eur (přes 30 000 korun) a Ira dokonce 1400 eur (42 tisíc). Proti tomu Belgičan kvůli svátkům na konci roku utratí celkem kolem 600 eur, Němec a Nizozemec kolem 750 a Francouz zhruba 820 eur.
</TEXT>
</DOC>
<DOC>
<DOCID>LN-20021210118</DOCID>
<DOCNO>LN-20021210118</DOCNO>
<DATE>12/10/02</DATE>
<GEOGRAPHY>PRAHA</GEOGRAPHY>
<TEXT>
Stažení deseti - a dvacetihaléřových mincí z oběhu, o kterém od června 2003 uvažuje ČNB, může vyvolat u obchodníků problémy s účtováním. Pokladnou zaznamenaná hodnota nákupu totiž vstupuje do účetnictví obchodníka. Podle členky představenstva Svazu obchodu Jany Kváčové proto musí ministerstvo financí závazně rozhodnout o tom, jakým způsobem mají obchodníci ceny zaokrouhlovat. V případě, že by zaokrouhlení prováděla pouze prodavačka ústně, vykazoval by obchodník jiné tržby, než jaké zaznamenala pokladna. ČNB navrhuje, aby obchodníci zaokrouhlovali až celý nákup, nikoli jednotlivé položky. Také obchodníci se přiklánějí k tomu, aby se zaokrouhloval až celý nákup. Zaokrouhlování u každého jednotlivého druhu zboží by totiž mohlo vyvolat zdražení, a to hlavně u levných položek denní potřeby. Navíc by omezilo možnost obchodníků konkurovat právě cenou u levného zboží. Ředitel obchodního řetězce Globus Petr Vyhnálek řekl, že stále je českou měnou koruna, která se dále dělí na 100 haléřů. Pokud tedy v oběhu nebudou desetníky, má to na tvorbu cen stejný vliv, jako když nyní nejsou v oběhu haléře. Podle Vyhnálka je návrh ČNB na zaokrouhlování celých nákupů logický, musí mu však předcházet rozhodnutí ministerstva financí o tom, jak mají obchodníci zaokrouhlovat a jak mají zaokrouhlené ceny účtovat. Kváčová uvedla, že jde i o technický problém. Ne každá pokladna umí automaticky zaokrouhlit součet za celý nákup. Účtenka z pokladny pak také pro zákazníka může sloužit jako daňový doklad, na kterém by byla zaznamenána jiná cena, než zákazník ve skutečnosti zaplatil. Software pokladen, které na zaokrouhlování nejsou vybaveny, bude podle Kváčové nutné přeprogramovat.
</TEXT>
</DOC>
<DOC>
<DOCID>LN-20021210119</DOCID>
<DOCNO>LN-20021210119</DOCNO>
<DATE>12/10/02</DATE>
<TITLE>
Až 400 firem se letos zajímalo o přeložení z Německa do Rakouska. Německým podnikatelům se nelíbí daňová politika spolkové vlády.
</TITLE>
<GEOGRAPHY>BERLÍN</GEOGRAPHY>
<TEXT>
Když šéf německého koncernu Siemens Heinrich von Pierer koncem října poprvé nahlas zauvažoval kvůli špatným rámcovým podmínkám a vládním daňovým plánům přeložit sídlo firmy z Mnichova do Rakouska, krátce poté záměr popřel. Jeho úvahy si ale osvojily mnohé střední podniky z jihu Německa, které se konkrétně obírají myšlenkou do Rakouska přesídlit. "Rakousko je pro bavorské podniky vždy typickým vstupním trhem do mezinárodního obchodu," uvádí představitel obchodní a průmyslové komory v Mnichově Manfred Gössl. Při dotazech firem, které se chtějí stěhovat, poukazuje na dobré podnikatelské podmínky v Rakousku a jeho geografickou proměnu v obchodní křižovatku s východoevropskými státy. O přeložení do Rakouska se letos začalo zajímat asi 400 podniků. Až pak následují jako cílové oblasti Švýcarsko a Itálie.
</TEXT>
<HEADING>
Příznivější podmínky
</HEADING>
<TEXT>
Bavorský zájem o Rakousko potvrzuje v deníku Die Welt i státní hospodářská rakouská organizace Austrian Business Agency ve Vídni. "Rakousko má stejně silné stránky jako Německo, ale příznivější podmínky," uvádí představitel organizace René Siegl. Rakousko sice není žádná země levných pracovních sil jako sousední Česko, ale přesto jsou náklady na práci při vysoké úrovni kvalifikace v Rakousku poněkud nižší než v Německu. Příhraniční rakouské oblasti už nyní z řady přestupů bavorských podniků profitují. Stížnosti německých podniků jsou prakticky stejné: 70 000 zákonů a vyhlášek pracovního, daňového a sociálního práva tvoří takřka neprůhlednou síť. Rakousko naopak německé podniky láká podnikatelsky příznivým daňovým systémem. Hospodářský růst je tam vyšší, růst produktivity patří v Evropě k nejvyšším a daně jsou nižší než v Německu. Právě daně se stávají velkým problémem největší evropské ekonomiky. Vláda Gerharda Schrödera ve snaze zacelit dluhy v rozpočtech se snaží zavádět nové daně. V půli listopadu zavedl spolkový kabinet 15procentní daň z kapitálových zisků. Nezávislí ekonomové na to reagovali tvrzením, že přitvrzování rozpočtové politiky v době hrozby ekonomické recese povede k prohloubení útlumu a naopak k dalšímu zhoršení veřejných financí.
Bavorský zájem o Rakousko potvrzuje v deníku Die Welt i státní hospodářská rakouská organizace Austrian Business Agency ve Vídni. "Rakousko má stejně silné stránky jako Německo, ale příznivější podmínky," uvádí představitel organizace René Siegl. Rakousko sice není žádná země levných pracovních sil jako sousední Česko, ale přesto jsou náklady na práci při vysoké úrovni kvalifikace v Rakousku poněkud nižší než v Německu. Příhraniční rakouské oblasti už nyní z řady přestupů bavorských podniků profitují. Stížnosti německých podniků jsou prakticky stejné: 70 000 zákonů a vyhlášek pracovního, daňového a sociálního práva tvoří takřka neprůhlednou síť. Rakousko naopak německé podniky láká podnikatelsky příznivým daňovým systémem. Hospodářský růst je tam vyšší, růst produktivity patří v Evropě k nejvyšším a daně jsou nižší než v Německu. Právě daně se stávají velkým problémem největší evropské ekonomiky. Vláda Gerharda Schrödera ve snaze zacelit dluhy v rozpočtech se snaží zavádět nové daně. V půli listopadu zavedl spolkový kabinet 15procentní daň z kapitálových zisků. Nezávislí ekonomové na to reagovali tvrzením, že přitvrzování rozpočtové politiky v době hrozby ekonomické recese povede k prohloubení útlumu a naopak k dalšímu zhoršení veřejných financí.
</TEXT>
</DOC>
<DOC>
<DOCID>LN-20021210120</DOCID>
<DOCNO>LN-20021210120</DOCNO>
<DATE>12/10/02</DATE>
<TITLE>
Více než 70 obrazů jednoho z nejvýznamnějších slovenských umělců dvacátého století je od soboty vystaveno v Pongráczovské kúrii v Liptovském Mikuláši.
</TITLE>
<TEXT>
LIPTOVSKÝ MIKULÁŠ (Slovensko) - Slovenské ministerstvo kultury, město Liptovský Mikuláš a četní přátele a obdivovatelé umělcova díla otevřením Centra Kolomana Sokola vzdali čest umělci, který ve čtvrtek 12. prosince oslaví 100. narozeniny. "Podstatnou část výstavy tvoří 48 obrazů, které umělec věnoval svému rodnému městu v uplynulém roce," řekl ředitel Galérie Petra Michala Bohúňa v Liptovském Mikuláši Karol Maliňák. Díla převážně ze 70. a 80. let uplynulého století doplňují Sokolovy kresby ze sbírek liptovské galerie a obrazy jeho prvních učitelů Eugena Króna a Maxe Švabinského. Návštěvníci stálé expozice zde například najdou i Řád T. G. Masaryka, který umělci propůjčil v roce 1991 prezident Václav Havel. Umělec, jenž v současnosti žije v americkém Tusconu, se vzhledem k pokročilému věku otevření centra nezúčastnil. Poděkování a pozdravy za něj odevzdal jeho 30letý vnuk Nicholaus. Jak řekl, je velkým obdivovatelem dědova díla, avšak sám se zabývá čistě přírodovědným oborem, geologií. V současnosti pracuje na rozšiřování newyorského metra. Koloman Sokol se v roce 1921 stal žákem soukromé kreslířské školy Eugena Króna v Košicích. O čtyři roky později byl přijat na AVU v Praze, kde studoval grafiku u Maxe Švabinského. Ve 30. letech byl členem spolku Hollar. V roce 1933 uzavřel manželství s americkou výtvarnicí českého původu Lýdií Kratinovou. Od roku 1948 žije střídavě v Kanadě a USA.
</TEXT>
</DOC>
<DOC>
<DOCID>LN-20021210121</DOCID>
<DOCNO>LN-20021210121</DOCNO>
<DATE>12/10/02</DATE>
<TITLE>
Slovácké divadlo uvedlo v režii J. A. Pitínského adaptaci slavného románu F. M. Dostojevského
</TITLE>
<TEXT>
Podkladem pro inscenaci Bratrů Karamazových byla Pitínskému dramatizace, kterou napsali společně s Peterem Scherhauferem na začátku osmdesátých let pro Divadlo Husa na provázku.
Inspiraci poznámkami Sergeje Ejzenštejna k Dostojevského románu dokládá podtitul inscenace odkazující s trochou nadsázky na nerealizovaný film ruského režiséra. Uherskohradišťská inscenace z nich čerpá především úhel pohledu na látku a akcenty motivů. U Ejzenštejna a jeho montáže má také kořeny tvar inscenace. Dramatizace nepředkládá příběh s lineárním dějem. Jako centrální je v textu vytknuta scéna výslechu, s níž jsou volně spojeny obrazy ozřejmující hlavní zlomy v ději a podávající výpověď k otázce viny. Montáž dějových fragmentů je uvedena scénou Dmitrijova zadržení. Z druhého dílu románu vytažený obraz potupně vysvlékaného Míti jako by ve zhuštěné podobě předznamenal odhalování, kterým budou muset projít úmysly všech účastníků vraždy starého Karamazova, přímých i nepřímých. Pitínského inscenace je především sled sugestivně propracovaných mizanscén uvedený projekcí sekvence z černobílého filmu I. Pyrjeva Bratři Karamazovi a uzavřený skvostným obrazem ze tmy vytažené ikony. Režisér promyšleně pracuje se světlem a šerosvitem i precizně výtvarně cítěnými gesty. Podstatné místo v budování atmosféry starého Ruska na strohé scéně mají hudební motivy z pravoslavných chorálů a ruské filmové hudby. Jako hlavní téma příběhu podtrhuje inscenace nejednoznačnost viny i střet náboženského myšlení s racionálním, který však kvůli mdlé postavě Aljoši nemůže naplno vyznít. Mezi bratry nevede ostrá linie oddělující černou od bílé. Aljoša je sice nejčistší, ale jeho pochybnosti jsou jen obdoba Ivanových. Aljoša není v žádném případě dobromyslný Idiot, přestože je mezi bratry postavou nejzářivější. Vynikající výkony v rolích obou starších bratrů (Tomáš Šulaj jako vášnivý a vznětlivý Dmitrij a Zdeněk Trčálek v roli rozumářského a přesto citově exaltovaného Ivana) nemají protiváhu v Aljošovi (v podání Davida Vaculíka alternujícího s Jiřím Hejcmanem), který je zde osekán na úsměvného dobráčka v klerice. Zápas o Boha tak inscenace zjednodušuje na souboj rozumu (Ivan) a naivní víry (Aljoša), vyprovokovaný nízkým otcem Karamazovem (Vladimír Doskočil).
</TEXT>
<HEADING>
Ukřičená první polovina
</HEADING>
<TEXT>
Ve skutečnosti ale prochází napříč všemi postavami, podílí se na jejich plastičnosti a nevyhne se ani vnitřnímu světu zbožného Aljoši. Slabinou inscenace je vysoká hladina expresivity nastavená hned počáteční scénou. Emocionální vypjatost románu se proměňuje v stabilní ukřičenost první poloviny. Také velká rozvolněnost dějových motivů působí roztříštěně a pro diváka neznalého předlohy pravděpodobně i nesrozumitelně. Druhá polovina je na tom podstatně lépe nejen s odstíny emocí, ale i s propojením útržků děje a vedlejších vyprávění do závěrečné polyfonie motivů. Z Dostojevského "vyprávění", koncentrujících mimo hlavní děj autorovy filozofické a náboženské postoje, použil Pitínský vizuálně efektního Velkého inkvizitora (Pavel Hromádka), figuru přízračně zlomenou v pase, na koturnech a v kardinálské červeni, jejíž "krvavý" charakter umocňuje i rudé nasvícení. Jeho polemika o lidské svobodě se dokonale prolne do Ivanova sebepoznání jako vraha zabíjejícího myšlenkou, neodporováním a přitakáním zlu. Podobně úspěšně prochází druhou polovinou groteskní postava Čerta přinášejícího anekdotu o hříšníkovi. V logice "slabého" Aljoši je nevyužití obdobně náboženskými tezemi nabité kapitoly Kána Galilejská, zobrazující krizi víry nejmladšího z bratrů nad mrtvým starcem Zosimou.
F. M. Dostojevskij: Bratři Karamazovi
Režie: Jan Antonín Pitínský
Scénář: Peter Scherhaufer a J. A. Pitínský
Hudba: Petr Hromádka
Scéna: Ján Zavarský
Kostýmy: Kateřina Bláhová
Dramaturgie: Iva Šulajová
Slovácké divadlo Uherské Hradiště
Premiéra 9. a 10. listopadu 2002
</TEXT>
</DOC>
<DOC>
<DOCID>LN-20021210122</DOCID>
<DOCNO>LN-20021210122</DOCNO>
<DATE>12/10/02</DATE>
<TITLE>
FOTOGRAFIE
</TITLE>
<TEXT>
Výstava nazvaná Propojeni obrazem - Česká humanitární fotografie 1990 - 2000 se do 21. ledna představuje v Brně. Celý soubor zahrnuje okolo 150 fotografií a je přizpůsobován možnostem vystavujících institucí.
Expozice byla poprvé představena v omezeném výběru v prostorách Senátu ČR, oficiální premiéru měla loni v Nejvyšším purkrabství Pražského hradu. Poté byla prezentována také v Kyjevě, Chebu a Moskvě. Poslední výstavní projekt otevřený v brněnském Místodržitelském paláci zahrnuje barevné i černobílé fotografie, práce profesionálů i amatérů. Společným jmenovatelem snímků je účel, pro který vnikly: iniciování pomoci prostřednictvím obrazu vypovídajícího o postižených lidech či oblasti účinněji než slovo. Některé byly pořízeny přímo pro potřeby humanitárních organizací, nebyly nikdy publikovány a posloužily pouze jako podklad pro získání sponzorské pomoci. Jiné jsou dobře známé z médií nebo z humanitárních výstav spojených s finančními sbírkami. Výběr snímků sleduje nejdůležitější tendence v oblasti českého, sociálně zaměřeného fotografického dokumentu a reportáže v posledním desetiletí. Současně nepřímo připomíná práci humanitárních organizací i osoby, místa a události, pro které fotoreportáž byla nebo je jedním ze způsobů zprostředkování pomoci. Mezi vystavenými pracemi se objevují dlouhodobější projekty stejně jako jednorázové akce na podporu aktuálních potřeb. K prvním patří například snímky Libuše Taylorové, exulantky, která se od sedmdesátých let zaměřuje na zachycení problémů zemí "třetího" světa, cykly Jindřicha Štreita se sociální tematikou, z nichž je zde zahrnut soubor Cesta ke svobodě dotýkající se problematiky drogové závislosti. Pod Štreitovým vedením a ve spolupráci s Občanským sdružením Ecce homo také vznikl rozsáhlý projekt na pomoc hendikepovaným lidem nazvaný Náš svět. Tématem integrace postižených osob do běžné společnosti se zabývá i Roman Sejkot dokumentující aktivity sportovce postiženého Downovým syndromem nebo Dana Kyndrová fotografující v prostředí zrakově postižených. Objevují se projekty mapující životy dětí v náhradních rodinách (pěstounské rodiny fotografuje Jan Voběrek), dětských domovech nebo dětí bez rodiny (projekt Antonína Kratochvíla Mongolsko o dětech žijících na ulici). Pomocí zemím ve válečném a poválečném stavu se zabývá fotoreportér Jan Šibík spolupracující s organizací Člověk v tísni a Českým výborem pro UNICEF (projekty SOS Kosovo a Podejte ruce dětem ze Sierry Leone). Projekty směrované na pomoc při náhlých krizových situacích, přírodních nebo humanitárních katastrofách připomenou například zemětřesení v Turecku, válku v bývalé Jugoslávii nebo i nedávné záplavy. Součástí výstavy jsou také snímky vytvořené dětmi (Pavel Dias pracoval s dětskými pacienty na hematologických a onkologických odděleních, Daniela Horníčková s nevidomými dětmi, organizace HEY s dětmi v romských komunitách).
</TEXT>
</DOC>
<DOC>
<DOCID>LN-20021210123</DOCID>
<DOCNO>LN-20021210123</DOCNO>
<DATE>12/10/02</DATE>
<TEXT>
Bure je asi vyřazen do konce sezony. Útočník hokejistů New York Rangers Pavel Bure se chystá na artroskopickou operaci levého kolena, které si poranil v pátečním utkání s Buffalem. Podle klubového mluvčího má poškozenou chrupavku a vazy a nejspíš pro něj letošní sezona předčasně skončila.
</TEXT>
</DOC>
</CZE>