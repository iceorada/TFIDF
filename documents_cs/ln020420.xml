<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020420001</DOCID>
<DOCNO>LN-20020420001</DOCNO>
<DATE>04/20/02</DATE>
<TITLE>
Právo a majetkové vztahy vzniklé na základě Benešových dekretů jsou neměnné. Dohodla se
</TITLE>
<HEADING>
na tom pětice předsedů stran na včerejším "summitu".
</HEADING>
<GEOGRAPHY>PRAHA</GEOGRAPHY>
<TEXT>
Pětice šéfů parlamentních stran už má jasno v tom, co vzkáže odpůrcům Benešových dekretů v Maďarsku, Rakousku a německém Bavorsku. Na návrhu dokumentu, jehož text mají LN k dispozici, se na schůzce s ministrem zahraničí Janem Kavanem dohodli předsedové ČSSD, ODS, KSČM, KDU-ČSL a Unie svobody-DEU. Dokument by nyní měla schválit sněmovna. Jednání se od počátku účastnili i komunisté, takže dokument vznikl za podpory všech hlavních politických sil. Podle dohody předsedů však měl zůstat utajen, až do doby, než projde vedením všech stran a začne se o něm jednat ve sněmovně. Pokud se text zásadně nezmění, prohlásí sněmovna příští týden, že dekrety vznikly jako důsledek porážky nacismu. Poslanci nejspíš odsouhlasí, že dekrety byly účinné v době svého vzniku a "dnes na jejich základě nemohou vznikat žádné nové právní vztahy". Poslední bod prohlášení pak odmítne snahy některých zahraničních politiků zrušit ty dekrety, které zbavily majetku a občanství Maďary a sudetské Němce. "Právní a majetkové vztahy, které z nich (dekretů) vyplynuly, jsou nezpochybnitelné, nedotknutelné a neměnné," napsali předsedové ve společném návrhu.
"Dekrety nebudeme rušit, tak jako nelze rušit minulost," řekl po skončení schůzky ministr Kavan. "Snažili jsme se vyslat dva signály - pro naše občany, že se nic nemění a jejich majetek je nedotknutelný, a do zahraničí, že nemáme žádné zákonodárství, které by nebylo v souladu s právem Evropské unie," komentoval šéf diplomacie. Jednotu hlavních aktérů schůzky si po jejím skončení pochvalovali všichni šéfové stran. "Dovoluji si tvrdit, že docházelo k vzájemnému respektu a jisté vstřícnosti při posuzování detailů," řekl předseda komunistů Miroslav Grebeníček. Jediní komunisté však nakonec měli k návrhu dvě blíže neurčené výtky, nad kterými musí Grebeníček ještě "intenzivně pracovat" se svým stranickým grémiem. S textem se ztotožnil předseda ODS Václav Klaus, který k probíhajícím jednáním měl dosud nejvíce výhrad. "Ještě nejsme ani zdaleka u konce a budeme další vývoj podrobně sledovat," podotkl Klaus. Dříve požadoval zvláštní klauzuli v přístupové smlouvě mezi EU a ČR, která by potvrdila zachování dekretů. Ve včerejším návrhu však po podobném požadavku není ani stopa. Hovořil také o šoku, který mu způsobilo nedávné prohlášení premiéra Zemana a evropského komisaře Güntera Verheugena. Pobouřila jej pasáž, v níž oba politici hovoří o revizi české restituční legislativy a o jejím uvedení do souladu s právem EU tak, aby nedocházelo k diskriminaci na základě národnosti. Ve včerejším prohlášení "velké parlamentní pětky" se už nic podobného neopakuje. Naopak se v textu píše, že "rozsah a podmínky restitučního zákonodárství jsou zcela a výlučně v pravomoci českých ústavních orgánů". Shodně s prohlášením Zeman - Verheugen hovoří pět předsedů tehdy, když deklarují, že dekrety nyní nevytvářejí žádné právní vztahy. Zároveň s premiérem a komisařem se i předsedové odvolávají na česko- německou deklaraci. Oba texty ale odlišně zmiňují 2. světovou válku. Zatímco prohlášení předsedů "odmítá otevírání otázek souvisejících s koncem války", hovoří Zeman s Verheugenem o překonání starých rozporů a o tom, že "nikdy nesmíme zapomenout bolest a utrpení způsobené hrůzami druhé světové války".
* vyzdvihujíc pozitivní význam Česko-německé deklarace a v ní vyjádřenou vůli nezatěžovat budoucnost politickými a právními otázkami pocházejícími z minulosti,
* potvrzujíc, že dobré sousedské vztahy a plnoprávné členství ČR v EU patří k zahraničněpolitickým prioritám ČR,
* vycházejíc z toho, že rozsah a podmínky restitučního zákonodárství jsou zcela a výlučně v pravomoci českých ústavních orgánů,
</TEXT>
<HEADING>
sněmovna prohlašuje, že:
</HEADING>
<TEXT>
1. československé zákonodárství z let 1940 - 1945, včetně dekretů prezidenta republiky, vzniklo podobně jako v jiných evropských zemích v důsledku války a porážky nacismu.
2. poválečné zákony a dekrety prezidenta republiky se realizovaly (byly konzumovány) v období po svém vydání a dnes již na jejich základě nemohou vznikat žádné nové právní vztahy.
3. právní a majetkové vztahy, které z nich vyplynuly, jsou nezpochybnitelné, nedotknutelné a neměnné.
</TEXT>
</DOC>
<DOC>
<DOCID>LN-20020420002</DOCID>
<DOCNO>LN-20020420002</DOCNO>
<DATE>04/20/02</DATE>
<TITLE>
PRAHA - Po osmi letech "vlády" Richarda Falbra mají odboráři nového šéfa. Stal se jím s největší pravděpodobností dosavadní místopředseda Českomoravské konfederace odborových svazů a senátor Milan Štěch. Ten byl jediným kandidátem na post odborového šéfa. Falbrova nástupce zvolili delegáti 3. sjezdu včera večer. Oficiální výsledek oznámí konfederace dnes dopoledne. Odstupující předseda Falbr se rozloučil projevem, v němž zhodnotil čtyři roky od minulého sjezdu, které byly i roky vlády ČSSD. Podle něj začal fungovat sociální dialog jako jedna z priorit demokracie a české odbory jsou nyní silné a sebevědomé. Na závěr vládě poděkoval. Slova odcházejícího "táty odborářů" si vyslechli vedle více než pěti set odborářů i premiér Miloš Zeman a šéf sněmovny Václav Klaus, či šéf ČSSD Vladimír Špidla. Jak Klaus, tak Zeman ve svém vystoupení ocenili, že se v Česku podařilo udržet sociální smír a rozvinout sociální dialog. Premiér upozornil na to, že v posledních čtyřech letech země víceméně nezažila stávku. "Samozřejmě, pokud nepočítám patnáctiminutovou stávku na železnici, které si ovšem cestující nevšimli, protože takové zpoždění jim přišlo normální," zavtipkoval předseda vlády.
</TITLE>
<TEXT>
Včera odboráři zhodnotili svou dosavadní činnost a mluvili i o roli odborů ve společnosti v následujícím čtyřletém období. Odstupující předseda ČMKOS Richard Falbr se v projevu věnoval například globalizaci nebo korupci. Podle něj by měla být korupce mezi odboráři nemilosrdně trestána. Konfederace však dosud podle její mluvčí Jany Kašparové žádný případ uplácení a přiklonění se na stranu zaměstnavatelů místo hájení zájmů zaměstnanců neřešila. "Pokud rezignují (odboroví funkcionáři), musí být vyměněni. Pokud se nechají zkorumpovat, musí být vyměněni," trval na svém Falbr. Přestože si podle Kašparové zaměstnanci dosud na úplatnost svých zástupců nestěžovali, s jejich postupem vždy spokojeni nebyli a kritizovali ho. Neobraceli se pak na orgány centrály, ale přímo na Falbra, uvedla mluvčí. Další téma, o němž odboráři jednali, se dotklo voleb. Odborová centrála sice nemůže svým členům říkat, koho volit, ale připravila k volbám do sněmovny materiál, v němž informuje zaměstnance, jak hlasovali poslanci jednotlivých stran při projednávání konkrétních zákonů. Českomoravská konfederace odborových svazů včera zároveň vyzvala odboráře, aby šli volit. Centrála se také podle jejího nového předsedy Milana Štěcha zeptala parlamentních stran, zda podpoří vstup republiky do Evropské unie, zda budou podporovat vznik samostatného kodexu práce a jaké změny budou prosazovat v důchodové reformě. Fakta, která mají pomoci odborářům v rozhodování, budou distribuována základním organizacím. "Myslím si, že naši členové - zaměstnanci - jsou dostatečně chytří, že sledují veřejné dění a dobře vědí, koho volit," řekl Štěch. Odbory jsou nepolitickou organizací a sdružují zaměstnance různé politické orientace. Štěch je členem ČSSD. Na dotaz ČTK, zda jako předseda odborářů setrvá v politické straně, Štěch řekl, že odpoví až po volbách. Také odcházející šéf odborů Falbr byl členem sociální demokracie, ale před zvolením do čela odborů členství pozastavil. ČMKOS sdružuje 31 odborových svazů. S 900 tisíci členy je největší odborovou centrálou v ČR.
Senátor Milan Štěch (48) pracoval po Falbrově boku jako místopředseda ČMKOS dvě funkční období. Do vedení konfederace přišel v roce 1994 z Odborového svazu KOVO.
</TEXT>
</DOC>
<DOC>
<DOCID>LN-20020420003</DOCID>
<DOCNO>LN-20020420003</DOCNO>
<DATE>04/20/02</DATE>
<TEXT>
Už dlouho nebyla česká politická scéna tak jednotná jako v posledních dnech, kdy bojovala o nedotknutelnost poválečných dekretů prezidenta Beneše. Semknutost politiků včera stvrdili šéfové parlamentních stran v návrhu usnesení sněmovny. Dokument je to strohý, vůči kritikům z Evropy vstřícný v jediném bodě: dekrety už neplatí, byly "konzumovány". Teď zbývá jen počkat do příštího týdne, zda se ke společné spotřební teorii předsedů připojí i poslanci. Vzhledem k disciplíně českých partají o tom netřeba pochybovat. Tedy nic nového? Dekretová nuda? Kdeže. Včerejší schůzka totiž fakticky obnovila dlouho popíranou demokratičnost komunistické strany. Nebývalo zvykem, aby předseda komunistů Grebeníček dopředu probíral s předsedy parlamentních stran zásadní otázky české zahraniční politiky. Od včerejška už je nová norma: komunisté jsou jedni z nás. Grebeníčkova rétorika, že jeho strana nedopustí revizi 2. světové války, nápadně připomínala slova šéfů ODS a ČSSD. Za to, že byl včera Grebeníček přizván jako rovnocenný partner, však mohou všechny strany, které se jednání účastnily. Klaus, Špidla, Svoboda, Marvanová nebo Grebeníček, kdo se v tom má nyní vyznat.
</TEXT>
</DOC>
<DOC>
<DOCID>LN-20020420004</DOCID>
<DOCNO>LN-20020420004</DOCNO>
<DATE>04/20/02</DATE>
<TITLE>
Prezidentské volby ve Francii budou vyrovnané
</TITLE>
<TEXT>
PAŘÍŽ (od dopisovatelky LN ve Francii) - Francouzi budou zítra volit prezidenta. Nedělní první kolo voleb bude zároveň tečkou za jednou z epoch francouzské politiky. Poprvé v historii páté republiky budou Francouzi volit hlavu státu na období pěti let místo dosavadních sedmi. Hlasování bude určitou reprízou prezidentského klání z roku 1995. Tehdy i nyní totiž mezi hlavní favority patří Jacques Chirac a Lionel Jospin. První z nich nyní do voleb nastupuje z pozice hlavy státu, druhý jako premiér. Před sedmi lety zvítězil Chirac a i letošní průzkumy voličských preferencí mu přisuzují vedení, i když pouze těsné. Mezi oběma favority se tak zřejmě rozhodne až v druhém kole, kam by podle propočtů měli postoupit. Zatímco vlastní hlasování bude zřejmě napínavé, v předvolební kampani chyběla témata a argumenty levice a pravice se téměř překrývaly. Oč chudší ale bylo období před volbami na velké myšlenky, o to bylo zábavnější díky různým incidentům a televizním parodiím, které si braly na mušku jednotlivé kandidáty a jejich prázdné slogany.
Občasný divák večerních zpráv mohl snadno dojít k závěru, že prezidentská kampaň ze všeho nejvíce připomíná pořad Komik a jeho svět. Dva z pravicových kandidátů - Jean-Pierre Chévenement a Francois Bayrou - dostali do obličeje šlehačkovým dortem. "Potravinovému útoku" neunikl ani premiér Jospin. Na posledním předvolebním vystoupení ve městě Rennes jej dva mladíci zasáhli do obličeje proudem kečupu. Později se ukázalo, že na plastových tubách inkriminované nálože bylo napsáno "Kečup pro opravdovou levici" a "Zčervenejme společně", což bylo zjevnou parodií na Jospinovy volební slogany. Násilí jako prostředek argumentace ale bylo použito i na straně kandidátů. Francois Bayrou zaplnil stránky novin poté, co se mu během návštěvy chudého předměstí Štrasburku snažil desetiletý kluk dostat do kapes a prezidentský kandidát mu před kamerami bez otálení jednu vrazil. Vysloužil si tím sice hněv kolemjdoucích včetně hochova otce, ale dlouhodobě se mu toto netradiční politické gesto vyplatilo. "Bayrouova facka" svému "autorovi" zajistila vzestup volebních preferencí o jedno procento. S čistým štítem z předvolební kampaně nevyšel ani Jacques Chirac. Ten se totiž ve francouzské verzi pořadu "Gumáci" objevil v obleku Supermana - ovšem na hrudi měl napsáno dvojsmyslné "SM", což je i "supermanteur", neboli superlhář. Přezdívka se tak uchytila, že jí prezident začal být častován nejen rozzlobenými voliči na mítincích, ale i svými politickými oponenty.
Předvolební průzkumy:
Jacques Chirac 19,5 % Lionel Jospin 18,0 % Jean-Marie Le Pen 14,0 %
</TEXT>
</DOC>
<DOC>
<DOCID>LN-20020420005</DOCID>
<DOCNO>LN-20020420005</DOCNO>
<DATE>04/20/02</DATE>
<TITLE>
Český fotbal vypadá jako velké loutkové divadlo. Od mechanických herců vedou krátké nitky za kulisy. Ti, kdo za ně tahají, sice nejsou vidět, ale každý je zná. I když se letos hodně změnily poměry a první ligu po dlouhých letech možná nevyhraje pražská Sparta, intriky a machinace vesele bují dál. Mají totiž silné podhoubí. Nasvědčuje tomu mnohé. Podivuhodné výroky rozhodčích, šikovně nařízené penalty i méně okatá opatření, dohodnuté zápasy. Některé duely sázkové kanceláře raději stáhnou ze své nabídky. Každý ví, jak dopadnou. To, co se děje, přiznávají i sami hráči a někteří funkcionáři. Ovšem po straně. Jejich slova se neobjeví v blocích novinářů. V jiných případech hovoří hodně obecně. Chybějí totiž důkazy. Jak by ne, když se po nich nikdo neshání. Pokud je má přece jen někdo v rukou, drží jimi v šachu ostatní.
</TITLE>
<TEXT>
Hrozivé je, že se špinavosti netýkají jen první ligy. Stačí se vyptávat i v divizi nebo v přeboru: lepkavé bahno je všude. Jen se liší částky, za které lze uplatit soupeřovy hráče nebo sudí, kteří pomohou k vítězství anebo alespoň budou pískat "rovinu". I to něco stojí. Nárokům rozhodčích se ostatně nelze divit. Potřebují si přece vydělat na to, aby si u příslušných komisí zajistili postup mezi kolegy ve vyšších soutěžích.
</TEXT>
<HEADING>
Hříšní lidé fotbalové obce
</HEADING>
<TEXT>
V malém začínali i mnozí "bafuňáři". Ti nejschopnější z nich se pak vypracovali mezi elitní bossy, kteří mají pod palcem celé město, v němž působí jejich klub. Je to uzavřená společnost, v níž platí zvláštní zvyklosti a pravidla. Jako v mafii. Každý na toho druhého něco ví. Existují usvědčující videozáznamy či fotografie z tajných schůzek. Proslulé jsou dýchánky v motelu Melikana na dálnici D 1. Fascinující je sledovat, jak se stejní lidé navzájem pomlouvají, a pak si přátelsky třesou rukama a plácají se po zádech. Důvod? Vědí, že se potřebují. Proto tak dlouho drželi u moci bývalého předsedu fotbalového svazu Františka Chvalovského nebo místopředsedu Jana Gottvalda, které vyšetřuje policie. Svazky se nepřetrhaly, ani když skončili ve vazbě. Ačkoli ti dva po sobě zanechali dluhy, dál drželi nad vodou vesnické fotbalové rarity Blšan a Drnovic. Ani desetimilionové kauce pro ně kupodivu nejsou potíž. Nikoho nezaráží, že Chvalovský v minulých měsících jednal za Blšany se Slavií o přestupu talentovaného obránce a svému mužstvu slíbil prémie, když se zachrání v lize. Pokud se někdo přece jen ozve a upozorní na křiklavé případy, jako třeba někdejší manažer Bohemians Klusáček, okamžitě je považován za zrádce a dostane "černou známku". Kluboví šéfové s bohorovným klidem mluví o škůdcích fotbalu a tvrdí, že se nic nekalého neděje. Kritici se pozoruhodně rychle stáhnou, protože se stanou terčem výhrůžek. Znají to i novináři. Když nahlédnou pod pokličku, dostanou výhrůžný telefonát, a to různého kalibru. Ten nejtěžší slibuje problémy rodinných příslušníků nebo rovnou fyzickou likvidaci. Nikdo neví, jak daleko je od slov ostrých jako břitva k bolestivému šrámu. Nakonec se tedy novináři sami (ne)chtěně podílejí na udržování celého systému. Co v takové situaci dělá fotbalový svaz? Nic. Není se co divit, když ho řídí titíž lidé, kteří řídí kluby. A i na nejvýš postavené se najdou diskreditující informace. Třeba dokument o rozdělení funkcí, který možná v pravou chvíli vyplave. Antikorupční komise, která jeden čas existovala, kupodivu nic podstatného nezjistila... Všechno samozřejmě není špatné. Někteří lidé se stále zuby nehty brání tomu, aby se namočili. Ale jít o víkendu na fotbal a těšit se na drama s nečekanou zápletkou, to je mnohdy jako hrát s vyloženými kartami. A jestli se to fanouškům nelíbí, dostanou nálepku primitivů a diletantů. Tak jaký kus asi budou dávat dnes?
V malém začínali i mnozí "bafuňáři". Ti nejschopnější z nich se pak vypracovali mezi elitní bossy, kteří mají pod palcem celé město, v němž působí jejich klub. Je to uzavřená společnost, v níž platí zvláštní zvyklosti a pravidla. Jako v mafii. Každý na toho druhého něco ví. Existují usvědčující videozáznamy či fotografie z tajných schůzek. Proslulé jsou dýchánky v motelu Melikana na dálnici D 1. Fascinující je sledovat, jak se stejní lidé navzájem pomlouvají, a pak si přátelsky třesou rukama a plácají se po zádech. Důvod? Vědí, že se potřebují. Proto tak dlouho drželi u moci bývalého předsedu fotbalového svazu Františka Chvalovského nebo místopředsedu Jana Gottvalda, které vyšetřuje policie. Svazky se nepřetrhaly, ani když skončili ve vazbě. Ačkoli ti dva po sobě zanechali dluhy, dál drželi nad vodou vesnické fotbalové rarity Blšan a Drnovic. Ani desetimilionové kauce pro ně kupodivu nejsou potíž. Nikoho nezaráží, že Chvalovský v minulých měsících jednal za Blšany se Slavií o přestupu talentovaného obránce a svému mužstvu slíbil prémie, když se zachrání v lize. Pokud se někdo přece jen ozve a upozorní na křiklavé případy, jako třeba někdejší manažer Bohemians Klusáček, okamžitě je považován za zrádce a dostane "černou známku". Kluboví šéfové s bohorovným klidem mluví o škůdcích fotbalu a tvrdí, že se nic nekalého neděje. Kritici se pozoruhodně rychle stáhnou, protože se stanou terčem výhrůžek. Znají to i novináři. Když nahlédnou pod pokličku, dostanou výhrůžný telefonát, a to různého kalibru. Ten nejtěžší slibuje problémy rodinných příslušníků nebo rovnou fyzickou likvidaci. Nikdo neví, jak daleko je od slov ostrých jako břitva k bolestivému šrámu. Nakonec se tedy novináři sami (ne)chtěně podílejí na udržování celého systému. Co v takové situaci dělá fotbalový svaz? Nic. Není se co divit, když ho řídí titíž lidé, kteří řídí kluby. A i na nejvýš postavené se najdou diskreditující informace. Třeba dokument o rozdělení funkcí, který možná v pravou chvíli vyplave. Antikorupční komise, která jeden čas existovala, kupodivu nic podstatného nezjistila... Všechno samozřejmě není špatné. Někteří lidé se stále zuby nehty brání tomu, aby se namočili. Ale jít o víkendu na fotbal a těšit se na drama s nečekanou zápletkou, to je mnohdy jako hrát s vyloženými kartami. A jestli se to fanouškům nelíbí, dostanou nálepku primitivů a diletantů. Tak jaký kus asi budou dávat dnes?
</TEXT>
</DOC>
<DOC>
<DOCID>LN-20020420006</DOCID>
<DOCNO>LN-20020420006</DOCNO>
<DATE>04/20/02</DATE>
<TEXT>
Francouzský prezident Jacques Chirac se zdraví se svými příznivci na svém posledním předvolebním mítinku ve městě Lille. Chirac je před zítřejším prvním kolem prezidentských voleb mírným favoritem, v patách je mu ale dosavadní premiér Lionel Jospin.
</TEXT>
</DOC>
<DOC>
<DOCID>LN-20020420007</DOCID>
<DOCNO>LN-20020420007</DOCNO>
<DATE>04/20/02</DATE>
<GEOGRAPHY>ROKYCANY</GEOGRAPHY>
<TEXT>
Policisté se psy vycvičenými na hledání drog chodí v rokycanském okrese do škol a kontrolují, zda školáci nemají drogy. Podle mluvčího tamní policie Zdeňka Beneše nehledají konkrétní viníky, ale jednají tak "na pozvání škol čistě z preventivních důvodů". Podle právníků je však jednání policie protizákonné. "Je to porušování ústavních práv. Policisté na to nemají právo a školy nemají oprávnění jim to umožnit," říká advokát Václav Vlk. Šéfka odboru prevence ministerstva vnitra Jitka Gjuričová zase podotkla, že "něco takového nemá s primární prevencí nic společného". Školáci při "přepadovce" musejí čekat na chodbě. V případě, že je nalezena droga, je viník podle množství drogy potrestán. Kolik takových případů bylo, však Beneš nechtěl komentovat.
</TEXT>
</DOC>
<DOC>
<DOCID>LN-20020420008</DOCID>
<DOCNO>LN-20020420008</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Patnáctiminutový aplaus zaplněného hlediště Národního divadla. tak diváci ocenili včerejší premiéru opery Osud Leoše Janáčka, kterou nastudoval světoznámý americký režisér Robert Wilson. Podle ředitele naší první scény Jiřího Srstky byla premiéra očekávanou událostí, a to nejenom v tuzemsku. Opera Osud se objevila na scéně v Praze poprvé po sto letech. Kontroverzní režisér začal s přípravou inscenace už na podzim a Janáčkovo dílo považuje za výjimečné a mimořádně poetické. "Poskytuje režisérovi velkou svobodu a hudba je zde úžasně mnohovrstevnatá," vysvětlil Wilson.
</TEXT>
</DOC>
<DOC>
<DOCID>LN-20020420009</DOCID>
<DOCNO>LN-20020420009</DOCNO>
<DATE>04/20/02</DATE>
<TITLE>
Role hrdiny dne připadla včera Richardu Falbrovi. Odstupujícímu šéfovi odborů lichotili Zeman, Klaus i Špidla.
</TITLE>
<GEOGRAPHY>PRAHA</GEOGRAPHY>
<TEXT>
Je krátce po desáté a v jednom ze sálů Kongresového centra to vře. Více než pět stovek odborářů z jedenatřiceti organizací už sedí na svých místech, čeká se jen na prominentní hosty. Jako první přichází Miloš Zeman a rozdává úsměvy na všechny strany. Nejvíc jich má pro muže, pro něhož se za osm let šéfování Českomoravské konfederaci odborových svazů vžila přezdívka "odborářský táta" - pro Richarda Falbra. Za okamžik se k dvojici připojuje Václav Klaus, rovněž ve zjevně dobré náladě. Falbr, předsedu vlády po levici a předsedu sněmovny po pravici, usedá do první řady. Sjezd otevírá za doprovodu "lidskoprávní hymny" We shall overcome čtvrthodinový film o uplynulých čtyřech letech odborářské centrály. Na velkém plátně se objevuje Falbr, jak se zachmuřenou tváří kritizuje politiku ODS. Zeman se s úsměvem chytá za hlavu, odborářský šéf smířlivě poplácává Klause po rameni. Po filmu následuje série proslovů. A všechny Falbra za osm let v čele odborů chválí. Bouřlivý aplaus sklízí Miloš Zeman s "projevem na rozloučenou", napěchovaným bonmoty. "Richard Falbr je vášnivý včelař. Dovolte tedy, abych mu popřál, aby mu nikdy v životě neuletěly včely," zakončil řeč premiér. Pochvalu za to, že "byl slyšet a přitom nevyhrocoval situaci", vzkázal Falbrovi po řediteli politického odboru své kanceláře Pavlu Fischerovi také Václav Havel. Ještě před obědem stihli Špidla se Zemanem pokřtít novou knihu rad pro zaměstnance Sebeobrana zaměstnance aneb Jak přežít v zaměstnání. Křtiny bílým vínem sledovali odboroví předáci, očekávaný Falbrův nástupce Milan Štěch i Václav Klaus se sklenkou becherovky v ruce. Karlovarským likérem si pak přiťukli. "Když jsem se podíval na titul, tak jsem řekl, že je potřeba vydat i druhý díl s názvem Sebeobrana důchodce. Musím hájit své zájmy," glosoval s úsměvem předseda vlády.
PRAHA - Je krátce po desáté a v jednom ze sálů Kongresového centra to vře. Více než pět stovek odborářů z jedenatřiceti organizací už sedí na svých místech, čeká se jen na prominentní hosty. Jako první přichází Miloš Zeman a rozdává úsměvy na všechny strany. Nejvíc jich má pro muže, pro něhož se za osm let šéfování Českomoravské konfederaci odborových svazů vžila přezdívka "odborářský táta" - pro Richarda Falbra. Za okamžik se k dvojici připojuje Václav Klaus, rovněž ve zjevně dobré náladě. Falbr, předsedu vlády po levici a předsedu sněmovny po pravici, usedá do první řady. Sjezd otevírá za doprovodu "lidskoprávní hymny" We shall overcome čtvrthodinový film o uplynulých čtyřech letech odborářské centrály. Na velkém plátně se objevuje Falbr, jak se zachmuřenou tváří kritizuje politiku ODS. Zeman se s úsměvem chytá za hlavu, odborářský šéf smířlivě poplácává Klause po rameni. Po filmu následuje série proslovů. A všechny Falbra za osm let v čele odborů chválí. Bouřlivý aplaus sklízí Miloš Zeman s "projevem na rozloučenou", napěchovaným bonmoty. "Richard Falbr je vášnivý včelař. Dovolte tedy, abych mu popřál, aby mu nikdy v životě neuletěly včely," zakončil řeč premiér. Pochvalu za to, že "byl slyšet a přitom nevyhrocoval situaci", vzkázal Falbrovi po řediteli politického odboru své kanceláře Pavlu Fischerovi také Václav Havel. Ještě před obědem stihli Špidla se Zemanem pokřtít novou knihu rad pro zaměstnance Sebeobrana zaměstnance aneb Jak přežít v zaměstnání. Křtiny bílým vínem sledovali odboroví předáci, očekávaný Falbrův nástupce Milan Štěch i Václav Klaus se sklenkou becherovky v ruce. Karlovarským likérem si pak přiťukli. "Když jsem se podíval na titul, tak jsem řekl, že je potřeba vydat i druhý díl s názvem Sebeobrana důchodce. Musím hájit své zájmy," glosoval s úsměvem předseda vlády.
</TEXT>
</DOC>
<DOC>
<DOCID>LN-20020420010</DOCID>
<DOCNO>LN-20020420010</DOCNO>
<DATE>04/20/02</DATE>
<TITLE>
Práci v regionu a v Senátu se chce po odchodu z postu šéfa Českomoravské konfederace odborových svazů věnovat Richard Falbr.
</TITLE>
<TEXT>
LN: Končíte po osmi letech v čele odborů. Co se vám nejvíc povedlo?
V prvé řadě se mi podařilo udržet konfederaci pohromadě. A dosáhnout toho, že se zbavila despektu, kterým byly odbory provázeny na počátku devadesátých let jako pozůstatek minulosti. Taky se mi dařilo přesvědčit všechny vlády, že má cenu vést sociální dialog. Mám dobrý pocit i z toho, že mezi zeměmi východního bloku jsou naše odbory nejsilnější.
</TEXT>
<HEADING>
LN: V čem jste chyboval?
</HEADING>
<TEXT>
Nepovedlo se mi, aby se odborové svazy slučovaly a bylo jich míň, abychom vybudovali silné regionální struktury v krajích. Myslím, že by mohly být dobrým partnerem krajským vládám.
LN: Bude se vám stýskat?
Samozřejmě. Po předsednictví ne, ale po odborech určitě.
LN: Vrcholní čeští politici vás chválili. Lichotilo vám to?
Potěšilo mě to, protože za práci v odborech málokdy dostanete pochvalu.
</TEXT>
<HEADING>
LN: Co máte nyní v plánu?
</HEADING>
<TEXT>
Chci se věnovat hlavně regionu. Kromě toho, že do roku 2004 budu v Senátu, jsem také předseda Hospodářské a sociální rady Mostecka, Ústí nad Labem.
Chci se věnovat hlavně regionu. Kromě toho, že do roku 2004 budu v Senátu, jsem také předseda Hospodářské a sociální rady Mostecka, Ústí nad Labem.
</TEXT>
</DOC>
<DOC>
<DOCID>LN-20020420011</DOCID>
<DOCNO>LN-20020420011</DOCNO>
<DATE>04/20/02</DATE>
<TITLE>
Ministr domluvil Meclové. Ministr Bureš řekl ředitelce Vězeňské služby ČR, aby si příště do restaurace nebrala služební věci.
</TITLE>
<GEOGRAPHY>PRAHA</GEOGRAPHY>
<TEXT>
Ředitelce českých věznic Kamile Meclové hrozí peněžní trest. Začátkem dubna jí neznámý zloděj ukradl v jedné pražské restauraci kabelku, ve které měla i služební věci. Kromě listin (podle Meclové nedůležitých) přišla i o své pečetidlo a také klíč k takzvané horké lince, tedy k rychlému spojení s nejvyššími představiteli země v nějaké krizové situaci. Ministr spravedlnosti Jaroslav Bureš, její jediný nadřízený, dal krádež prošetřit. "Pokud se prokáže, že porušila vnitřní předpisy, čeká ji zkrácení platu v řádu desetitisíců korun," řekl včera LN ministr spravedlnosti Jaroslav Bureš. Meclová navštívila Bureše hned druhý den po krádeži a řekla mu, co se jí ztratilo. V rozhovoru pro LN o několik dní později ale ztrátu služebních věcí nepřiznala. Na přímou otázku odpověděla, že se jí neztratilo vůbec nic služebního. Poté, co vyšlo najevo, že neříkala pravdu, odmítla věc komentovat. Včera řekla, že měla v restauraci kabelku neustále u sebe. "Bylo to dílo mžiku. Myslela jsem, že takhle ji mám lépe pod kontrolou," uvedla. Druhý den jí ministr uložil, jaká má přijmout opatření, aby ztráta neohrozila vězeňskou službu. Okamžitě byl překódován klíč k "horké lince". Ministr Meclové zároveň řekl, aby si příště do restaurace nebrala služební věci. Bureš včera dodal, že ukradený klíč by mohl být zneužit jen teoreticky. Případ Meclové nyní prošetřuje Burešova generální inspekce. "Rozhodující je zjištění, zda vůbec bylo v pořádku, že si věci brala s sebou. Jestliže zjistím, že postupovala v rozporu s vnitřními pokyny, tak to nemohu ponechat bez povšimnutí. To je evidentní," řekl Bureš, který by měl zprávu inspekce dostat do konce příštího týdne. Ředitelka Vězeňské služby České republiky Kamila Meclová pro LN uvedla, že je ochotna přijmout kázeňský trest za svou nedbalost. "Nic takového by se stávat nemělo," připustila.
PRAHA - Ředitelce českých věznic Kamile Meclové hrozí peněžní trest. Začátkem dubna jí neznámý zloděj ukradl v jedné pražské restauraci kabelku, ve které měla i služební věci. Kromě listin (podle Meclové nedůležitých) přišla i o své pečetidlo a také klíč k takzvané horké lince, tedy k rychlému spojení s nejvyššími představiteli země v nějaké krizové situaci. Ministr spravedlnosti Jaroslav Bureš, její jediný nadřízený, dal krádež prošetřit. "Pokud se prokáže, že porušila vnitřní předpisy, čeká ji zkrácení platu v řádu desetitisíců korun," řekl včera LN ministr spravedlnosti Jaroslav Bureš. Meclová navštívila Bureše hned druhý den po krádeži a řekla mu, co se jí ztratilo. V rozhovoru pro LN o několik dní později ale ztrátu služebních věcí nepřiznala. Na přímou otázku odpověděla, že se jí neztratilo vůbec nic služebního. Poté, co vyšlo najevo, že neříkala pravdu, odmítla věc komentovat. Včera řekla, že měla v restauraci kabelku neustále u sebe. "Bylo to dílo mžiku. Myslela jsem, že takhle ji mám lépe pod kontrolou," uvedla. Druhý den jí ministr uložil, jaká má přijmout opatření, aby ztráta neohrozila vězeňskou službu. Okamžitě byl překódován klíč k "horké lince". Ministr Meclové zároveň řekl, aby si příště do restaurace nebrala služební věci. Bureš včera dodal, že ukradený klíč by mohl být zneužit jen teoreticky. Případ Meclové nyní prošetřuje Burešova generální inspekce. "Rozhodující je zjištění, zda vůbec bylo v pořádku, že si věci brala s sebou. Jestliže zjistím, že postupovala v rozporu s vnitřními pokyny, tak to nemohu ponechat bez povšimnutí. To je evidentní," řekl Bureš, který by měl zprávu inspekce dostat do konce příštího týdne. Ředitelka Vězeňské služby České republiky Kamila Meclová pro LN uvedla, že je ochotna přijmout kázeňský trest za svou nedbalost. "Nic takového by se stávat nemělo," připustila.
</TEXT>
</DOC>
<DOC>
<DOCID>LN-20020420012</DOCID>
<DOCNO>LN-20020420012</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel se včera vrátil z dovolené, kterou společně s manželkou Dagmar trávil na Maltě. Na ostrově ve Středozemním moři pobýval soukromě od 9. dubna. Předtím tam Havel přijel na státní návštěvu. Do Prahy se prezident vrátil běžným turistickým letadlem.
</TEXT>
</DOC>
<DOC>
<DOCID>LN-20020420013</DOCID>
<DOCNO>LN-20020420013</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Bývalý tenisový reprezentant a podnikatel Milan Šrejber je již zdráv, a proto byl včera z pankrácké vězeňské nemocnice přemístěn do cely, kterou obývá s dalšími čtyřmi vězni. V pondělí má padnout rozhodnutí o tom, ve které české věznici si odpyká pětiletý trest odnětí svobody za zneužívání informací v obchodním styku. Pankrác slouží jako příjmová věznice pro Prahu a střední Čechy. Vězni nastupující trest jsou zde do doby, než je dispečer vězeňské služby přidělí do jednotlivých zařízení podle typu a délky trestu a dalších kritérií.
</TEXT>
</DOC>
<DOC>
<DOCID>LN-20020420014</DOCID>
<DOCNO>LN-20020420014</DOCNO>
<DATE>04/20/02</DATE>
<GEOGRAPHY>VLAŠIM</GEOGRAPHY>
<TEXT>
Policie prověřuje nové souvislosti v případu Jiřího Kajínka, odsouzeného na doživotí za dvojnásobnou vraždu. Výsledky by podle ministra vnitra Stanislava Grosse měly být známy v poměrně krátké době. "Pokud se ukáže, že je co prošetřovat i ve vztahu k jiným osobám, tak se to prošetřovat bude," řekl včera ministr bez bližších podrobností.
</TEXT>
</DOC>
<DOC>
<DOCID>LN-20020420015</DOCID>
<DOCNO>LN-20020420015</DOCNO>
<DATE>04/20/02</DATE>
<TITLE>
Francii zítra čeká první kolo prezidentských voleb
</TITLE>
<TEXT>
Amerikanizace voleb ztělesněná zapojením manželek kandidátů do předvolební kampaně ve Francii příliš neuspěla.
PAŘÍŽ - Funkce francouzského prezidenta, kdysi tak vážený post se značnými pravomocemi, ztratil v posledních letech hodně ze svého lesku. Podobně zešedivěla i témata v předvolební kampani. Voliči si stěžují především na to, že programy dvou hlavních soupeřů nadcházejícího prezidentského klání - dosavadní hlavy státu Jacquesa Chiraka a premiéra Lionela Jospina - se od sebe takřka neliší a že ani jeden nepřišel s novým tématem. Jejich kampaň se zredukovala na prázdná gesta a nicneříkající slogany: zatímco socialista Jospin chce být "prezidentem jinak", plakáty republikána Chiraka propagují "Francii ve velkém stylu, Francii společně".
</TEXT>
<HEADING>
Když dva dělají totéž
</HEADING>
<TEXT>
V ekonomických otázkách se oba kandidáti natolik přiblížili středu, že je Francouzi začali obviňovat ze zrady vlastní politické ideologie a snahy zalíbit se všem. U Jospina mají levicoví voliči pocit, že příliš často zavírá oči nad hromadným propouštěním zaměstnanců a dalšími "kapitalistickými" praktikami velkých mezinárodních firem - místo toho, aby jako správný socialista hájil na prvním místě práva pracujících. Chirac se zase na vkus pravicových voličů až příliš angažuje v sociální sféře a nebrání dostatečně zájmy byznysu. Jediným konkrétním předvolebním tématem se stal boj proti vzrůstající kriminalitě, ale ani tam nepřišli kandidáti s žádným převratným řešením. Francouzům také příliš nejde pod nos styl jejich kampaně: oba kandidáti totiž ve stylu amerických politiků zapojili do předvolebního boje své manželky, za což sklidili kritiku komentátorů a výsměch mezi dotázanými voliči.
</TEXT>
<HEADING>
Hlasy na truc
</HEADING>
<TEXT>
Není proto divu, že by podle průzkumů veřejného mínění neměl v prvním kole ani jeden z nich překročit hranici 20 procent hlasů. Chirac má podle nejnovějších údajů vyjít z klání s asi 19,5 procenta, zatímco Jospin si zřejmě odnese pouhých 18 procent. Ostatní hlasy si mezi sebou rozdělí zbývajících 14 kandidátů. Míra nespokojenosti voličů se odráží v rozdrobenosti volebních preferencí mezi slabší kandidáty a v alarmující tendenci volit politické radikály. Černá ovce francouzské a potažmo i evropské politiky, ultrapravicový Jean-Marie Le Pen vyjde podle průzkumů z prvního kola s podporou jen o čtyři procentní body menší než premiér Jospin. Čtvrté místo je v odhadech se sedmi až deseti procenty hlasů rezervováno pro trockistickou kandidátku Arlette Laguillerovou, jejíž strana Dělnický boj propaguje komunistickou revoluci. Vzhledem k tomu, že Francie patří mezi nejrozvinutější demokracie na světě, mohou takovéto radikální tendence překvapit. Podle politologů jde ale v těchto případech spíše o hlasování "na truc". Většině Francouzů je jasné, že Chirac s Jospinem stejně obdrží nejvíce hlasů, a tudíž postoupí do druhého kola. Tím, že svůj hlas dají kandidátovi s jasným programem, jim ale voliči vyšlou signál o své nespokojenosti.
Systém voleb: První kolo prezidentských voleb se uskuteční zítra. Prezidentem by se stal ten kandidát, který by získal více než polovinu hlasů. Do druhého kola (5. května) postoupí dva nejúspěšnější kandidáti.
</TEXT>
<HEADING>
Průzkum volebních preferencí pátek 19. dubna 2002
</HEADING>
<TEXT>
Jacques Chirac 19-20 % Lionel Jospin 18 % Jean-Marie Le Pen 14 % Arlette Laguillerová 7-10 % Jean-Pierre Chevenement 5 %
Jacques Chirac 19-20 % Lionel Jospin 18 % Jean-Marie Le Pen 14 % Arlette Laguillerová 7-10 % Jean-Pierre Chevenement 5 %
</TEXT>
</DOC>
<DOC>
<DOCID>LN-20020420016</DOCID>
<DOCNO>LN-20020420016</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
"Jeho myšlenky vždy pocházejí od posledního člověka, s kterým mluvil," tvrdí zlí jazykové o dosavadním francouzském prezidentovi Jacquesu Chirakovi. Veterán francouzské politiky, který se z pouličního prodavače krajně levicového deníku L'Humanité vypracoval na vůdce neogaullistů, zůstává i ve svých 69 letech pro Francouze záhadou. Pro nynější prezidentské klání si možná právě proto vybral čitelná témata: snížení daní o třetinu a "nulovou toleranci" při trestání zločinů. Právě kriminalita je po sérii vražd a útoků, které otřásly zemí, ústředním tématem letošních voleb. Chirac vytýká vládě nedostatečnou přísnost v boji proti zločinu. Na rozdíl od Jospina nehovoří o příčinách kriminality, shodně s ním hodlá zřídit zvláštní ministerstvo pro koordinaci spolupráce mezi justicí, policií a vládou. Chirac ve snaze přitáhnout co nejvíce voličů počítá s poskytováním dětských přídavků všem matkám bez ohledu na to, zda pracují, či ne. Nezapomněl ani na hýčkanou kulturu a kritizuje nebezpečí, jež jí hrozí od "anglosaského parního válce". Dosavadní prezident, dvojnásobný premiér a dlouholetý pařížský starosta sází na své zbraně: žoviální vstřícnost, společenský šarm a plamenné proslovy. Jeho klíčovým slovem je "vášeň", a to pro Francii i pro Francouze. Vládu kritizuje za nedostatečné potírání korupce, sám konfrontaci s justicí zatím uniká. V tom mu loni pomohl i Kasační soud, nejvyšší soudní instance v zemi. Rozhodl, že po dobu výkonu prezidentské funkce nejen nemůže být stíhán, ale ani nemusí vypovídat v korupčních aférách, které se vážou na jeho pobyt na pařížské radnici.
</TEXT>
</DOC>
<DOC>
<DOCID>LN-20020420017</DOCID>
<DOCNO>LN-20020420017</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Případné vítězství dosavadního premiéra Lionela Jospina v prezidentských volbách by pro něj zároveň znamenalo dostatečnou satisfakci: vrátil by totiž Chirakovi prohru z předchozího klání z roku 1995. Vůdce francouzské levice Jospin vsadil na jistoty: chlubí se klesající nezaměstnaností, slibuje ubytování všem bezdomovcům a stejně jako Chirac hodlá bojovat proti kriminalitě. Přibral ovšem i sliby, které u socialistů nejsou příliš obvyklé: daňové škrty, provázené kontrolou výdajů a odstraněním rozpočtového deficitu. V předvolební kampani ovšem minimálně jednou šlápl vedle. Ve snaze zlepšit své vyhlídky na vítězství podnikl neuvážený osobní útok na svého soka, když prezidenta označil za "unaveného, stárnoucího a vyčerpaného". To ale Francouzi vnímali jako příliš agresivní a výsledkem byl pouze pokles Jospinových preferencí (Chirakův tým mezitím ve snaze dokumentovat prezidentovo mladistvé uvažování přišel s nápadem, aby byly v kampani použity nahrávky oblíbených skupin Daft Punk a St. Germain - obě kapely to ale odmítly). Jospin sází především na solidnost, kterou ovšem poněkud nabouralo jeho otálení s přiznáním, že v mládí udržoval kontakty s trockisty. Naopak kladné body si připsal po zjištění, že při původně podezřelé koupi letního sídla v západní Francii bylo všechno v pořádku, a že dokonce zaplatil více, než byla tržní cena. Někdejší univerzitní profesor, pocházející z levicového prostředí, dokázal léta zůstávat ve stínu své strany a čekat na příležitost, která ho dostane na vrchol. Po obsazení premiérské funkce doufá, že zasedne i v křesle prezidenta.
</TEXT>
</DOC>
<DOC>
<DOCID>LN-20020420018</DOCID>
<DOCNO>LN-20020420018</DOCNO>
<DATE>04/20/02</DATE>
<TITLE>
Charles de Gaulle
</TITLE>
<HEADING>
leden 1959 - duben 1969
</HEADING>
<TEXT>
Spolupracoval na návrhu nové francouzské ústavy, která ve Francii nastolila v roce 1958 pátou republiku. Poskytl nezávislost koloniím černé Afriky. V roce 1966 Francie vystoupila z vojenského integrovaného systému Severoatlantické aliance.
</TEXT>
<HEADING>
Georges Pompidou květen 1969 - duben 1974
</HEADING>
<TEXT>
Pokračoval v politice generála de Gaulla. Za jeho vlády v roce 1972 bylo v referendu schváleno rozšíření Evropského společenství. V roce 1973 podal návrh na zkrácení prezidentského mandátu o dva roky (na pět let), který ovšem neprošel.
</TEXT>
<HEADING>
Valéry Giscard d'Estaing květen 1974 - květen 1981
</HEADING>
<TEXT>
Zakladatel Národní federace nezávislých republikánů (která se v roce 1978 stala součástí Svazu pro francouzskou demokracii - UDF). Od 1. března 2002 předseda Konventu Evropské unie.
</TEXT>
<HEADING>
Franćois Mitterrand květen 1981 - květen 1995
</HEADING>
<TEXT>
První levicový prezident poválečné Francie (člen Socialistické strany), jeden z hlavních budovatelů Evropského společenství. Za jeho vlády byl v roce 1981 zrušen trest smrti. V prezidentských volbách v roce 1988 porazil Jacquese Chiraka a získal druhý mandát.
</TEXT>
<HEADING>
Jacques Chirac od května 1995
</HEADING>
<TEXT>
Člen gaullistické strany Sdružení pro republiku (RPR). V době Mitterrandova mandátu byl předsedou vlády (1986 - 1988). V roce 1995 vrátil Francii do vojenských struktur NATO.
Člen gaullistické strany Sdružení pro republiku (RPR). V době Mitterrandova mandátu byl předsedou vlády (1986 - 1988). V roce 1995 vrátil Francii do vojenských struktur NATO.
</TEXT>
</DOC>
<DOC>
<DOCID>LN-20020420019</DOCID>
<DOCNO>LN-20020420019</DOCNO>
<DATE>04/20/02</DATE>
<TEXT>
PAŘÍŽ (od dopisovatelky LN ve Francii) - "Já jediný mohu ohrozit jednoho ze dvou hlavních kandidátů," říká Jean-Marie Le Pen, předseda ultrapravicové Národní fronty. Po několika hubených letech, kdy se zdálo, že má radikální pravice ve Francii odzvoněno, připomíná Le Penovo tažení na prezidenta zmrtvýchvstání. Podle oficiálních průzkumů získá v zítřejších volbách 14 procent hlasů. Tento ostřílený harcovník s hřívou bílých vlasů a malýma očima odjakživa stavěl svůj politický program především na xenofobii. Zuřivě agituje za zastavení přílivu emigrantů, na něž svádí růst kriminality a nezaměstnanosti. Žlučovité napadání ostatních politiků patří k jeho kampani stejně jako plíseň k rokfóru. Soustředil se především na prezidenta Chiraka, kterého obviňuje z toho, že zaprodal pravicové ideály socialistům. Na žádném z předvolebních mítinků neopomene utrousit slogan: "Chirac je stejný jako Jospin, jenom horší." Třiasedmdesátiletý Le Pen však není jediným radikálem, který se teď vyhřívá na výsluní francouzské politiky. Na druhé straně politického spektra se vynořila 62letá důchodkyně Arlette Laguillerová, kandidátka strany Dělnický boj, jejíž ultralevicový program podporuje sedm až osm procent voličů. Arlette, jak jí Francouzi familiárně říkají, figuruje na politické scéně již přes 30 let, ale teprve letos slaví skutečný úspěch. Starší voliči si ji pamatují ještě jako militantní trockistku v kožené bundě, ale dnešní mládeži, která se na její předvolební setkání sjíždí v houfech, evidentně imponuje i jako ošumělá penzistka. Její program je jasný: chce se bít za práva pracujících, a to i za cenu nastolení komunismu. Každý z mítinků končí zpěvem Internacionály. Arlette zůstává i přes svůj úspěch politicky nekompromisní. Hlasy voličů za vládní křeslo prý prodat nehodlá. "Většina ostatních kandidátů patří sociálně i politicky do tábora buržoazie. Soutěží jen o to, jak zlepšit podmínky pro manažery, obchodníky a bankéře. Co se mě týče, já zůstanu v táboře pracujících. Chci bránit jejich zájmy - morální, materiální i sociální,"řekla.
</TEXT>
</DOC>
<DOC>
<DOCID>LN-20020420020</DOCID>
<DOCNO>LN-20020420020</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Pražské letiště v Ruzyni není dostatečně zabezpečeno vůči případným teroristickým útokům. Prokázala to včerejší reportáž České televize. Její reportérka Nora Nováková se ve čtvrtek bez problémů dostala skrz budovu sloužící pro odbavování nákladních zásilek až na letištní plochu. Přítomné úřednici stačilo odůvodnění, že je zaměstnankyní jedné letecké společnosti a nese na plochu poštu. Reportérka se po odletové ploše pohybovala přibližně dvacet minut. Dostala se do odstaveného letadla a přišla i do kontaktu s již odbavenými cestujícími, kteří právě nastupovali do jednoho z letadel. Podle mluvčího ČSA Daniela Plovajka udělaly aerolinie takové kroky, aby se něco podobného už nemohlo opakovat. ČSA také zahájily ve spolupráci s Českou správou letišť a bezpečnostními složkami vyšetřování celého případu. V pořadu ČT "21" včera Plovajko uvedl, že se o vniknutí reportérky na plochu brzy dozvěděl a ještě ten večer jí to telefonicky oznámil. Odmítl variantu, že by měla možnost předat případnému komplicovi v letadle výbušninu. Odůvodnil to slovy, že nikdo z cestujících nemůže vědět, do kterého letadla nastoupí. Veřejnost podle něj zná jen označení východu z letadla a zbytek je interní informace aerolinií. Určité selhání bezpečnostního systému připustil Václav Vosecký z ředitelství Cizinecké a pohraniční policie.
</TEXT>
</DOC>
<DOC>
<DOCID>LN-20020420021</DOCID>
<DOCNO>LN-20020420021</DOCNO>
<DATE>04/20/02</DATE>
<GEOGRAPHY>KLADNO</GEOGRAPHY>
<TEXT>
Policie obvinila šest pracovníků Dolu Schöller v Libušíně na Kladensku v souvislosti s loňským výbuchem metanu. Výbuch na místě usmrtil tři horníky, čtvrtý zemřel na následky popálení v nemocnici. Policejní mluvčí Kateřina Varhulíková uvedla, že vyšetřovatel muže stíhá za obecné ohrožení, hrozí jim až deset let vězení. Muži jsou podezřelí, že zanedbali dohled nad dodržováním technologie těžby a nad bezpečností v dole. Explozi zapříčinilo porušení pravidel odvětrávání plynů.
</TEXT>
</DOC>
<DOC>
<DOCID>LN-20020420022</DOCID>
<DOCNO>LN-20020420022</DOCNO>
<DATE>04/20/02</DATE>
<GEOGRAPHY>BRNO</GEOGRAPHY>
<TEXT>
Na listopadovém zasedání NATO v Praze by mělo být Izraeli nabídnuto členství v této bezpečnostní organizaci. Navrhují to členové tuzemské Konzervativní strany. Chtějí proto po parlamentních volbách oslovit novou vládu s tím, aby tuto myšlenku navrhla na pořad jednání pražského summitu aliance. Místopředseda Konzervativní strany Roman Joch uvedl, že toto řešení může dát Izraeli jistotu, že si může dovolit jakékoliv bezpečnostní ústupky.
</TEXT>
</DOC>
<DOC>
<DOCID>LN-20020420023</DOCID>
<DOCNO>LN-20020420023</DOCNO>
<DATE>04/20/02</DATE>
<TITLE>
Manželka dřívějšího rektora, který odstoupil kvůli pozitivnímu lustračnímu osvědčení, povede královéhradeckou univerzitu.
</TITLE>
<TEXT>
HRADEC KRÁLOVÉ - Rektorkou královéhradecké univerzity byla včera zvolena Jaroslava Mikulecká, která je nyní ve funkci děkanky fakulty informatiky a managementu. Z celkem 20 možných hlasů ji volilo 13 členů akademického senátu. Další kandidát, prorektor Bohumil Vybíral, získal sedm hlasů a student pedagogické fakulty Radim Štěchovský nezískal hlas žádný. Mikulecká nahradí ve funkci rektora Pavla Cyruse, jemuž skončilo funkční období na začátku března. Poté začal univerzitu dočasně řídit prorektor Antonín Slabý. Kandidáta, který byl zvolen rektorem loni v říjnu, prezident Václav Havel nejmenoval. Byl jím manžel Jaroslavy Mikulecké Peter, jenž před časem sám odstoupil kvůli pozitivnímu lustračnímu osvědčení.
</TEXT>
<HEADING>
Prioritou bude dostavba univerzitního areálu
</HEADING>
<TEXT>
Mezi priority, které chce Mikulecká během svého funkčního období uskutečnit, patří dostavba univerzitního areálu u soutoku Labe a Orlice. Také by chtěla zvýšit počet fakult z dosavadních dvou na tři. Po svém zvolení řekla, že školu povede podle programu, který původně připravil její manžel. Veřejnou debatu s kandidáty před volbou provázela vzrušená atmosféra. Došlo i na osobní slovní výpady mezi Štěchovským a některými studenty. Štěchovský se například veřejně přiznal, že nedávno zbil jednu studentku na univerzitní toaletě. Policie incident vyšetřuje, ale dosud nikoho neobvinila. Děkan pedagogické fakulty Vladimír Wolf připustil, že o napadení bude jednat disciplinární komise, která by mohla Štěchovského z univerzity vyloučit. Manžel Mikulecké sám na funkci rektora v březnu rezignoval poté, co mu přišlo z ministerstva vnitra pozitivní lustrační osvědčení. Při loňské volbě se však prokazoval osvědčením z roku 1995, které je negativní. Mikulecký tvrdí, že oba dokumenty mají navíc stejné jednací číslo. Proto chce věc řešit u soudu. Královéhradecká univerzita vznikla předloni v září z Vysoké školy pedagogické. Nyní na dvou fakultách studuje téměř 4700 studentů.
Mezi priority, které chce Mikulecká během svého funkčního období uskutečnit, patří dostavba univerzitního areálu u soutoku Labe a Orlice. Také by chtěla zvýšit počet fakult z dosavadních dvou na tři. Po svém zvolení řekla, že školu povede podle programu, který původně připravil její manžel. Veřejnou debatu s kandidáty před volbou provázela vzrušená atmosféra. Došlo i na osobní slovní výpady mezi Štěchovským a některými studenty. Štěchovský se například veřejně přiznal, že nedávno zbil jednu studentku na univerzitní toaletě. Policie incident vyšetřuje, ale dosud nikoho neobvinila. Děkan pedagogické fakulty Vladimír Wolf připustil, že o napadení bude jednat disciplinární komise, která by mohla Štěchovského z univerzity vyloučit. Manžel Mikulecké sám na funkci rektora v březnu rezignoval poté, co mu přišlo z ministerstva vnitra pozitivní lustrační osvědčení. Při loňské volbě se však prokazoval osvědčením z roku 1995, které je negativní. Mikulecký tvrdí, že oba dokumenty mají navíc stejné jednací číslo. Proto chce věc řešit u soudu. Královéhradecká univerzita vznikla předloni v září z Vysoké školy pedagogické. Nyní na dvou fakultách studuje téměř 4700 studentů.
</TEXT>
</DOC>
<DOC>
<DOCID>LN-20020420024</DOCID>
<DOCNO>LN-20020420024</DOCNO>
<DATE>04/20/02</DATE>
<TEXT>
JABLONEC NAD NISOU - Veřejnou omluvu v médiích žádá od ministra kultury Pavla Dostála jablonecký starosta Jiří Čeřovský (ODS). Dostál při nedávné besedě s občany Jablonce označil nejvyššího muže jablonecké radnice za hlupáka. "Vaše vyjádření o mé osobě považuji za neodůvodněné, poškozuje mě jako občana," napsal včera Čeřovský ministrovi v dopise, který dostane i předseda vlády Miloš Zeman. Dostálova mluvčí Dita Fuchsová řekla, že ministr se ke starostovu požadavku vyjádří až poté, co dopis obdrží. Setkání Dostála s občany Jablonce se konalo 10. dubna po výjezdním zasedání vlády v Libereckém kraji. K nelichotivým slovům o Čeřovském ho přiměla skutečnost, že starosta nepřišel na jeho besedu. Čeřovský měl v té době pravidelné, plánované setkání s občany v Proseči. Radnice je organizuje druhým rokem. "Dal jsem jim jen přednost před předvolebním mítinkem ČSSD, nevidím na tom nic hloupého," řekl starosta.
</TEXT>
</DOC>
<DOC>
<DOCID>LN-20020420025</DOCID>
<DOCNO>LN-20020420025</DOCNO>
<DATE>04/20/02</DATE>
<GEOGRAPHY>OLOMOUC</GEOGRAPHY>
<TEXT>
Za loupežné přepadení podnikatelů na okraji Olomouce potrestal včera olomoucký krajský soud čtveřici mužů podmíněnými tresty. Pátý obžalovaný odešel od soudu se souhrnným nepodmíněným trestem ve výši 2,5 roku a šestý muž vyvázl bez trestu. Podle rozsudku muži před devíti lety vylákali dva podnikatele z Brna do Olomouce a pomocí zbraní se pokusili zmocnit 400 tisíc korun. Jednoho z nich přitom lehce zranili. Státní zástupce, který původně navrhoval muže obvinit i z pokusu o vraždu, požadoval tresty v rozmezí od šesti do devíti let. Po vynesení rozsudku uvedl, že si promyslí, zda se proti němu odvolá. "Obžaloba uvažovala o mnohem přísnější právní kvalifikaci. Dospěli jsme k názoru, že není na místě a čin jsme posoudili jako loupež," řekl včera soudce Petr Angyalossy.
</TEXT>
</DOC>
<DOC>
<DOCID>LN-20020420026</DOCID>
<DOCNO>LN-20020420026</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Obyvatelé Jílového, Psár a Kamenice protestují proti spalovně odpadů, kterou chce v Dolních Jirčanech v okrese Praha-západ postavit sdružení obcí pražského jihovýchodního regionu. Petici proti spalovně podepsalo přes 500 občanů. Svůj nesouhlas se chystají vyjádřit 24. dubna na veřejném shromáždění v Psárech. Většinovým vlastníkem spalovny mají být obce Dolní Břežany, Jesenice, Psáry a Zlatníky.
</TEXT>
</DOC>
<DOC>
<DOCID>LN-20020420027</DOCID>
<DOCNO>LN-20020420027</DOCNO>
<DATE>04/20/02</DATE>
<GEOGRAPHY>POLIČKA</GEOGRAPHY>
<TEXT>
Městský hotel Opus přebuduje Polička na Svitavsku na radnici. Kvůli novým úředníkům, kteří přijdou na městský úřad po reformě veřejné správy, do něj investuje minimálně 29 milionů korun. Peníze na rekonstrukci radnice nemá, proto rekonstrukci rozdělí na několik etap. Radnice má dnes 34 úředníků. V souvislosti s převzetím některých kompetencí okresního úřadu by mohlo přibýt dalších 31 až 50 nových úředníků. "Ministerstvo vnitra doporučuje 40 nových úředníků, okresní úřad ještě o deset více," konstatoval tajemník. Město chce vystačit s 31 novými úředníky, kteří jsou ochotni do Poličky přejít z okresního úřadu.
</TEXT>
</DOC>
<DOC>
<DOCID>LN-20020420028</DOCID>
<DOCNO>LN-20020420028</DOCNO>
<DATE>04/20/02</DATE>
<TITLE>
Do Ostravy přišel Ind Kumar Vishawanatthan před pěti lety. Přivedl ho sem zájem o romskou komunitu. Založil občanská sdružení, která mají za cíl Romům pomoci. Ind hovoří lámaně česky, většinou se usmívá. Věci, o kterých hovoří, však tak úsměvné nejsou.
</TITLE>
<TEXT>
LN: Jak se za pět let změnily podle vás podmínky pro život Romů v Ostravě? Zlepšují se?
Těžko říci. Určité zlepšení vidím. Například město si uvědomilo, že je nutné něco dělat, aby se soužití mezi Romy a majoritou zlepšilo. Magistrát začal podporovat různé projekty. Vzniklo několik malých sdružení, která Romům pomáhají. Na druhé straně je tu šok z transformace ekonomiky. Romové potřebují více pomoci, aby se z toho vyhrabali. Například podnikatelé zrestituovali a koupili mnoho činžovních domů a začali se Romů, coby podnájemníků, zbavovat. Obrovský počet romských rodin je tak bez domova.
LN: V poslední době se hodně mluví o lichvě mezi Romy. Už jste se s tím setkal?
Ano. A často. Začalo to někdy před třemi lety. Lichva začíná mít zločinnou úroveň. Zatím nevíme, jak tomu čelit. Lichva ničí životy chudých Romů.
</TEXT>
<HEADING>
LN: Jak taková lichva vlastně funguje?
</HEADING>
<TEXT>
Hlavní příčinou je malá dostupnost drobných půjček. V Ostravě je velká nezaměstnanost, Romové nemají práci a nikdo jim nepůjčí. Například romská tradice vyžaduje důstojný pohřeb - a to znamená finance. Vyrojili se žraloci, kteří začali půjčovat peníze. Romové mezi Romy. Úrok dělá sto procent týdně! Lichva nabrala takové obrátky, že lidé v Přívoze, ve Vítkovicích nebo na Zárubku jsou úplně bez peněz. Žraloci-lichváři číhají na poštách, u sociálních úřadů, navštěvují dlužníky doma. Odebírají jim celé sociální dávky. Problém je ještě v tom, že peníze si většinou půjčují ženy. Kvůli hladovým dětem. A když se do toho začnou plést jejich muži, čeká je krvavý konflikt.
LN: Jak se k těmto problémům podle vás staví policie?
Romové policii nevěří. Většina útoků lichvářů se tak přemaskuje na něco jiného: chlapi se nepobodali kvůli lichvě, ale například kvůli milence. Situace se může brzy ještě vyhrotit. Dlužníci mohou být lichváři dohnáni ke krádežím a další trestné činnosti. Zatím se to v Ostravě nestalo. Ale víme, že někteří ostravští Romové žebrají v Anglii. Aby měli z čeho platit půjčky a především úroky. Lichva s sebou může nést i zdravotní rizika. Ženy s dětmi mají strach navštěvovat doktory. Žijí ve špíně, protože jim vypnuli vodu, kterou neměli z čeho zaplatit. A tak mají strach, co by paní doktorka na jejich špinavé děti řekla.
LN: A co rasismus? Máte o něm nějaké zprávy?
Byl jsem svědkem už několika útoků extremistů na Romy. Romové na policii nešli. Mají strach, že by si je extremisté opět našli. Ochrana svědků podle mne příliš nefunguje. Hrozně mne mrzí, že ještě neexistuje žádná koncepce, jak v takových věcech postupovat. Podobná koncepce chybí například i ve školství a v dalších věcech. Máme představu, že například projekt, o kterém jsme mluvili s Nizozemci, by pomohl tyto věci nastartovat.
</TEXT>
</DOC>
<DOC>
<DOCID>LN-20020420029</DOCID>
<DOCNO>LN-20020420029</DOCNO>
<DATE>04/20/02</DATE>
<GEOGRAPHY>JETŘICHOVICE</GEOGRAPHY>
<TEXT>
Do říčky Kamenice u Jetřichovic v Národním parku České Švýcarsko na Děčínsku včera vysadili rybáři 74 tisíc plůdků lososa atlantského. Malí lososi tam během dvou let povyrostou na zhruba 20 centimetrů a vydají se k moři. Po dvou až třech letech se vracejí zpět do Kamenice. Hospodář děčínské organizace Českého rybářského svazu Zdeněk Chutný uvedl, že před 14 dny vysadili rybáři stejné množství plůdků lososa atlantského i do Ohře. Ekonomka severočeské organizace rybářského svazu řekla, že program návratu lososů do severočeských řek stojí ročně 1,3 milionu korun. Milion korun dostávají rybáři od ministerstva životního prostředí, 300 tisíc korun platí sami. Severočeští rybáři vysazují lososy již pět let. V Labi se lososi vyskytovali do roku 1935, kdy skončila stavba střekovských zdymadel v Ústí nad Labem. Ta byla nepřekonatelnou překážkou pro putující ryby. V Labi byl poslední losos uloven podle rybářů v roce 1950.
</TEXT>
</DOC>
<DOC>
<DOCID>LN-20020420030</DOCID>
<DOCNO>LN-20020420030</DOCNO>
<DATE>04/20/02</DATE>
<TEXT>
Ojedinělá expozice Hasičského muzea v Čechách pod Kosířem na Prostějovsku připomíná zašlou slávu Smékalových závodů, které před více než sto lety patřily k nejslavnějším výrobcům hasičské techniky v rakousko-uherském mocnářství. Muzeum vybudovali před dvěma lety dobrovolní hasiči a nadšenci ve zchátralé budově bývalé Smékalovy továrny. K vidění jsou staré hasičské stříkačky, helmice, vědra, proudnice či hasičské mundúry.
</TEXT>
</DOC>
<DOC>
<DOCID>LN-20020420031</DOCID>
<DOCNO>LN-20020420031</DOCNO>
<DATE>04/20/02</DATE>
<TITLE>
Mezinárodní kongres budou příští týden hostit České Budějovice. Vědci, politici a intelektuálové z několika evropských zemí se budou zabývat otázkou, jak si mohou lidé v éře globalizace uchovat svou identitu.
</TITLE>
<TEXT>
ČESKÉ BUDĚJOVICE - Přeshraniční region, tvořený jižními Čechami, Dolním Bavorskem a Horními Rakousy se může údajně v budoucnu stát vzorem pro účinnou regionální politiku Evropské unie. Potvrzují to nejen vyjádření některých evropských politiků, ale i význam, jaký EU přisuzuje kongresu Region budoucnosti - jižní Čechy - střední Evropa, který se bude od 26. do 28. dubna konat v Českých Budějovicích. V době, kdy se v EU oslabuje vliv centrálních vlád států, se bude podle pořadatelů kongresu naopak úměrně posilovat význam regionů, vymezených nikoliv státními hranicemi, ale společnými geografickými, kulturními a historickými spojitostmi jejich obyvatel. "Už amsterdamská úmluva EU jasně předpověděla, že centrální řízení států bude postupně selhávat a pravomoci se budou přesouvat k regionům," řekl rektor Jihočeské univerzity v Českých Budějovicích František Střeleček. Záleží tak podle něj na regionech, jak se dokáží na tuto situaci připravit. Například pro Jihočechy tak bude po vstupu do Evropské unie stejně důležitá spolupráce s českou vládou jako i zemskými vládami v Horních Rakousích a Dolním Bavorsku. Mimo jiné proto, že na přeshraniční projekty přispívá EU stejně jako na rozvoj regionů v členských státech. "Pro jižní Čechy má tak oživení sousedské výměny rozhodující význam," domnívá se Střeleček.
</TEXT>
<HEADING>
Regiony si uvědomují svoji identitu
</HEADING>
<TEXT>
Kongres se tak bude mimo jiné zabývat tím, jak mohou Bavoři, Hornorakušané a Jihočeši spolupracovat tak, aby to přispělo rozvoji všech tří zemí, tvořících společný prostor se společnými kulturními hodnotami a historickým vývojem. "Tato spolupráce přitom neznamená nic jiného než návrat k přirozenému historickému vývoji, který násilně přerušila doba komunismu," řekl prorektor Jihočeské univerzity Václav Bůžek. Rakouský profesor a zároveň ředitel kongresu Helmut Renöckl navíc tvrdí, že posílení pocitu příslušnosti lidí k určitému kulturnímu regionu, byť v něm lidé hovoří různými jazyky, je jedinou obranou vůči ztrátě národní identity v éře globalizace a rušení hranic. "Regiony si začínají uvědomovat svoji identitu a začínají o ni pečovat," uvedl Renöckl. Fakt, že této otázce věnuje stále větší pozornost i Evropská unie, podle něj dokládá účast na kongresu. Jednání se zúčastní i Friedemann Allgayer, který v bruselské centrále EU vede oddělení regionální politiky a dohlíží nad rozdělováním evropských peněz do regionů. Přednášet bude na Jihočeské univerzitě i prezident Evropské hospodářské komory Manfred Leitl a pověřenec EU Erhard Busek. "Myslím, že politici Evropské unie mají pro tento přeshraniční region u hranic Rakouska, Česka a Bavorska zvláštní slabost, protože vzhledem k jeho historickému vývoji se může skutečně stát modelovým příkladem pro regionální politiku EU," tvrdí Renöckl. Pořadateli kongresu jsou kromě Jihočeské univerzity i univerzity v Pasově a v Linci a zemské a krajské vlády. O výsledky kongresu mají údajně eminentní zájem vedení EU a příhraniční regiony v Polsku a ve Slovinsku.
Kongres se tak bude mimo jiné zabývat tím, jak mohou Bavoři, Hornorakušané a Jihočeši spolupracovat tak, aby to přispělo rozvoji všech tří zemí, tvořících společný prostor se společnými kulturními hodnotami a historickým vývojem. "Tato spolupráce přitom neznamená nic jiného než návrat k přirozenému historickému vývoji, který násilně přerušila doba komunismu," řekl prorektor Jihočeské univerzity Václav Bůžek. Rakouský profesor a zároveň ředitel kongresu Helmut Renöckl navíc tvrdí, že posílení pocitu příslušnosti lidí k určitému kulturnímu regionu, byť v něm lidé hovoří různými jazyky, je jedinou obranou vůči ztrátě národní identity v éře globalizace a rušení hranic. "Regiony si začínají uvědomovat svoji identitu a začínají o ni pečovat," uvedl Renöckl. Fakt, že této otázce věnuje stále větší pozornost i Evropská unie, podle něj dokládá účast na kongresu. Jednání se zúčastní i Friedemann Allgayer, který v bruselské centrále EU vede oddělení regionální politiky a dohlíží nad rozdělováním evropských peněz do regionů. Přednášet bude na Jihočeské univerzitě i prezident Evropské hospodářské komory Manfred Leitl a pověřenec EU Erhard Busek. "Myslím, že politici Evropské unie mají pro tento přeshraniční region u hranic Rakouska, Česka a Bavorska zvláštní slabost, protože vzhledem k jeho historickému vývoji se může skutečně stát modelovým příkladem pro regionální politiku EU," tvrdí Renöckl. Pořadateli kongresu jsou kromě Jihočeské univerzity i univerzity v Pasově a v Linci a zemské a krajské vlády. O výsledky kongresu mají údajně eminentní zájem vedení EU a příhraniční regiony v Polsku a ve Slovinsku.
</TEXT>
</DOC>
<DOC>
<DOCID>LN-20020420032</DOCID>
<DOCNO>LN-20020420032</DOCNO>
<DATE>04/20/02</DATE>
<TITLE>
Poznat prostředí, v němž žijí Romové, mohli ostravští pedagogové a sociální pracovníci při akci, kterou dotuje nizozemský Svaz měst a obcí a Evropská komise.
</TITLE>
<GEOGRAPHY>OSTRAVA</GEOGRAPHY>
<TEXT>
Zlepšit vztahy etnických menšin s většinovou populací. To je zadání projektu, který se v současné době koná za podpory Nizozemska v pěti českých městech - Ostravě, Brně, Semilech, Táboře a Českých Budějovicích. V Ostravě se Nizozemci spolu s českými pedagogy a sociálními pracovníky vydali na pracovní semináře do romských komunitních center. "V Nizozemsku máme své menšiny i své vlastní problémy a musíme dojít ještě dlouhý kus cesty, vy jste na té cestě teprve na začátku," tak zhodnotil jeden z nizozemských specialistů na integraci menšin Winston Brooker včera v Ostravě svůj pobyt mezi ostravskými Romy. Do komunitních center se Nizozemci vypravili společně s českými pedagogy a sociálními pracovníky s cílem poznat prostředí, ve kterém Romové žijí. "Jde o to, aby nastal vztah důvěry," řekla o projektu jeho koordinátorka Ingrid Štegmannová. Akci dotuje nizozemský Svaz měst a obcí a také Evropská komise. Jen Ostrava tak získala jeden milion korun. Více než stovka sociálních pracovníků a pedagogů se mohla v uplynulých dnech přesvědčit, jak Romové žijí. "Pedagogové by měli více pochopit, proč romské děti například nemají pastelky a pera v pořádku. Chystání věcí do školy prostě není pro Romy prioritní věcí," uvedla Iva Rovňáková z ostravského magistrátu. "Jde o to, jak se naučit lépe s Romy komunikovat, aby nás přestali brát jako ty suché úředníky," dodala. Několik seminářů v komunitních centrech prý bylo velice úspěšných: "Máme naději, že se státní správa s romskou komunitou sblíží," hodnotí projekt Ind Kumar Vishawanathan, který již pátým rokem mezi ostravskými Romy žije. Podle něj by se tak život v Ostravě mohl stát méně konfliktním. Úředníci ostravského magistrátu včera uvedli, že takový mezinárodní projekt tu byl poprvé. Semináře v komunitách mají pokračovat do konce roku, pro sociální pracovníky se počítá i se vzájemnými výměnnými misemi mezi ČR a Nizozemskem.
OSTRAVA - Zlepšit vztahy etnických menšin s většinovou populací. To je zadání projektu, který se v současné době koná za podpory Nizozemska v pěti českých městech - Ostravě, Brně, Semilech, Táboře a Českých Budějovicích. V Ostravě se Nizozemci spolu s českými pedagogy a sociálními pracovníky vydali na pracovní semináře do romských komunitních center. "V Nizozemsku máme své menšiny i své vlastní problémy a musíme dojít ještě dlouhý kus cesty, vy jste na té cestě teprve na začátku," tak zhodnotil jeden z nizozemských specialistů na integraci menšin Winston Brooker včera v Ostravě svůj pobyt mezi ostravskými Romy. Do komunitních center se Nizozemci vypravili společně s českými pedagogy a sociálními pracovníky s cílem poznat prostředí, ve kterém Romové žijí. "Jde o to, aby nastal vztah důvěry," řekla o projektu jeho koordinátorka Ingrid Štegmannová. Akci dotuje nizozemský Svaz měst a obcí a také Evropská komise. Jen Ostrava tak získala jeden milion korun. Více než stovka sociálních pracovníků a pedagogů se mohla v uplynulých dnech přesvědčit, jak Romové žijí. "Pedagogové by měli více pochopit, proč romské děti například nemají pastelky a pera v pořádku. Chystání věcí do školy prostě není pro Romy prioritní věcí," uvedla Iva Rovňáková z ostravského magistrátu. "Jde o to, jak se naučit lépe s Romy komunikovat, aby nás přestali brát jako ty suché úředníky," dodala. Několik seminářů v komunitních centrech prý bylo velice úspěšných: "Máme naději, že se státní správa s romskou komunitou sblíží," hodnotí projekt Ind Kumar Vishawanathan, který již pátým rokem mezi ostravskými Romy žije. Podle něj by se tak život v Ostravě mohl stát méně konfliktním. Úředníci ostravského magistrátu včera uvedli, že takový mezinárodní projekt tu byl poprvé. Semináře v komunitách mají pokračovat do konce roku, pro sociální pracovníky se počítá i se vzájemnými výměnnými misemi mezi ČR a Nizozemskem.
</TEXT>
</DOC>
<DOC>
<DOCID>LN-20020420033</DOCID>
<DOCNO>LN-20020420033</DOCNO>
<DATE>04/20/02</DATE>
<GEOGRAPHY>PŘÍBRAM</GEOGRAPHY>
<TEXT>
Až tři roky vězení hrozí dvěma majitelům firmy Montas Příbram, která vyráběla vadné zásobníky plynu na propan-butan. Jsou podezřelí z obecného ohrožení a poškozování spotřebitele. Příbramský policejní rada podal okresnímu státnímu zastupitelství návrh na jejich obžalobu. Příbramská policejní mluvčí Milena Doubková uvedla, že trestní oznámení na majitele firmy podal inspektorát bezpečnosti práce. Firma vyrobila asi 20 vadných nadzemních nádrží o objemu 4850 litrů, které se používají i k vyhřívání rodinných domů. Muži údajně nedodrželi předepsané technologické předpisy a falšovali protokoly o tlakových zkouškách.
</TEXT>
</DOC>
<DOC>
<DOCID>LN-20020420034</DOCID>
<DOCNO>LN-20020420034</DOCNO>
<DATE>04/20/02</DATE>
<TEXT>
ČESKÉ BUDĚJOVICE - Jindřichohradečtí kriminalisté obvinili třiačtyřicetiletého muže z Pelhřimova ze znásilnění dvou devatenáctiletých dívek z Českých Budějovic, které v úterý stopovaly u Veselí nad Lužnicí. Poté, co jim zastavil a usadil je na zadní sedadlo, odbočil do lesa, kde je svázal lanem a přinutil k sexu. Policejní mluvčí Dušan Klícha uvedl, že muž obětem vyhrožoval, že je ubije, pokud se budou vzpírat. Po činu dívky odvezl do Českých Budějovic. Policisté navrhli, aby byl muž vzat do vazby. Hrozí mu až osm let vězení.
</TEXT>
</DOC>
<DOC>
<DOCID>LN-20020420035</DOCID>
<DOCNO>LN-20020420035</DOCNO>
<DATE>04/20/02</DATE>
<GEOGRAPHY>BRNO</GEOGRAPHY>
<TEXT>
Celkem 70 akcí na celé Moravě dosud finančně podpořil projekt Morava se baví, který začal v únoru. "Šlo o akce lokálního charakteru, jako jsou plesy či různé folklorní slavnosti, tak o akce většího rozsahu - například hudební či filmové festivaly," řekla včera manažerka projektu Petra Pospěchová. "V dubnu projekt podpoří například brněnský festival Jaro na nádvoří nebo festival Academia film v Olomouci, první víkend v květnu pak Seminář archivních filmů v Uherském Hradišti," uvedla Pospěchová. Na 30. dubna je naplánován Slet čarodějnic v Mikulově na Břeclavsku. V uplynulých dvou měsících projekt daroval dohromady 236 tisíc korun na Dny evropského filmu v Brně, festival Šansony a songy v brněnském klubu Alterna, či Velikonoce na Valašsku v rožnovském skanzenu.
</TEXT>
</DOC>
<DOC>
<DOCID>LN-20020420036</DOCID>
<DOCNO>LN-20020420036</DOCNO>
<DATE>04/20/02</DATE>
<TITLE>
"Plynového monopolu" se obávají čeští konkurenti německé RWE Gas, která kupuje Transgas.
</TITLE>
<GEOGRAPHY>PRAHA</GEOGRAPHY>
<TEXT>
Konkurenci německé RWE Gas se nelíbí prodej Transgasu a osmi distribučních plynárenských společností do rukou této firmy. Své připomínky již Úřadu pro ochranu hospodářské soutěže (ÚOHS) zaslalo devět firem a jedna fyzická osoba. Mezi firmami jsou přímí konkurenti RWE Gas, jako SPP Bohemia, Pražská či Jihočeská plynárenská. Mluvčí SPP Bohemia Marie Pressburgerová uvedla, že úřad vyzval ke stanovisku podniky, které mají licenci na těžbu ropy a plynu. Podle informací z tisku se SPP Bohemia nezdá ovládnutí trhu jednou firmou, protože ta by mohla omezit dodávky plynu z těžby na území ČR. Free Trade Energy Agency (FTEA) považuje situaci, kdy by byl dovoz, vývoz i distribuce plynu v rukou jednoho vlastníka, za chybu. "Různí majoritní vlastníci tranzitu a jednotlivých distribucí by byli pro trh s plynem lepší variantou," řekl ředitel FTEA Petr Matoulek s tím, že není podstatné, že jde o RWE. "Metalimex není proti privatizaci Transgasu. Pouze uplatnil některé připomínky k pozici regulátora trhu s plynem," uvedl mluvčí Metalimexu Radek Chalupa. Dříve se s plynem volně neobchodovalo.
</TEXT>
<HEADING>
Existují politické tlaky?
</HEADING>
<TEXT>
Protahující se řízení komplikuje činnost RWE v Transgasu. "RWE není naším vlastníkem. Tím bude až ve chvíli, kdy spojení povolí antimonopolní úřad," řekl mluvčí Transgasu Jiří Wrobel. K postupu úřadu se ozývají hlasy, že je ovlivněn politickými zájmy. Úřad je ovládán lidovci, kterým může vadit, že peníze za plyn by utratila už tato vláda. "ÚOHS vždy postupuje v souladu se zákonem. Ke spekulacím se zásadně nevyjadřujeme," reagoval mluvčí ÚOHS Kristián Chalupa. "Problém je v tom, že tato vláda si to nepředjednala s antimonopolním úřadem," dodává poslanec ODS Martin Kocourek.
Kdo má připomínky k prodeji Transgasu
Metalimex
Západočeská energetika
Pražská plynárenská
IFNE
ESPO Týniště nad Labem
Moravské naftové doly
SPP Bohemia
Jihočeská plynárenská
Free Trade Energy Agency jedna fyzická osoba
Pramen: ÚOHS
</TEXT>
</DOC>
<DOC>
<DOCID>LN-20020420037</DOCID>
<DOCNO>LN-20020420037</DOCNO>
<DATE>04/20/02</DATE>
<TITLE>
Praha - Vládě sociální demokracie se nepodařilo zastavit růst daňových nedoplatků. Jeho dynamika nicméně v posledních dvou letech klesla. Nedoplatky se již třetí rok pohybují okolo 100 miliard korun. "Koncem března dosáhly 103,7 miliardy korun," řekla včera náměstkyně ministra financí Yvona Legierská. Největší problém přitom stále je výběr daně z přidané hodnoty a spotřební daně. Podle ministra financí Jiřího Rusnoka nedošlo během vlády ČSSD k dramatickému růstu daňových nedoplatků. "Z těchto pohledávek státu lze vymoci 10 až 15 procent, zbytek je mrtvý," dodal. "Pokud vyhrajeme volby, chceme dosáhnout toho, aby se nezvyšoval dluh plátců daní vůči státu," zněly předvolební sliby v lednu 1998 z úst tehdejšího místopředsedy ČSSD Iva Svobody. Nejvyšší nárůsty těchto pohledávek státu vznikly v letech 1997 a 1998. Nedoplatky se totiž zvýšily o 15,5 miliardy korun na konci roku 1997 a 17 miliard korun na konci roku 1998 a dosáhly tehdy 81 miliard.
</TITLE>
<HEADING>
Sliby chyby
</HEADING>
<TEXT>
"Když jsme odcházeli z ministerstva financí, byla výše daňových nedoplatků 63 miliard korun. Myslím, že vláda neodhadla reálné možnosti a nesplnila své sliby," řekl Ivan Pilip, stínový ministr financí Unie svobody. "Je však pravda, že část nedoplatků je ovlivněna metodicky, protože je stará řadu let a naskakují z ní úroky," uvedl.
</TEXT>
<HEADING>
Státní dluh roste
</HEADING>
<TEXT>
"Státní dluh České republiky činil ke konci března 358,4 miliardy korun," informoval včera náměstek ministra financí Eduard Janota. Od konce minulého roku tak státní dluh vzrostl o 13,4 miliardy korun. Letošní první tři měsíce hospodařil stát s deficitem 15,7 miliardy korun, zatímco o rok dříve měl přebytek 2,4 miliardy Kč. Důvodem byly výdaje nad rámec schváleného rozpočtu.
"Státní dluh České republiky činil ke konci března 358,4 miliardy korun," informoval včera náměstek ministra financí Eduard Janota. Od konce minulého roku tak státní dluh vzrostl o 13,4 miliardy korun. Letošní první tři měsíce hospodařil stát s deficitem 15,7 miliardy korun, zatímco o rok dříve měl přebytek 2,4 miliardy Kč. Důvodem byly výdaje nad rámec schváleného rozpočtu.
</TEXT>
</DOC>
<DOC>
<DOCID>LN-20020420038</DOCID>
<DOCNO>LN-20020420038</DOCNO>
<DATE>04/20/02</DATE>
<TITLE>
Ekonomický diář Jaroslava Plesla
</TITLE>
<TEXT>
Francie volí nového prezidenta a mnoho mladých Francouzů čelí stejnému problému jako jejich čeští vrstevníci - nemají koho volit. Obšírně o tom informuje americký týdeník Business Week. "Pětina Francouzů ve věku do pětadvaceti let je bez práce, a ti, kdo práci mají, musejí platit na štědré penze zvyšujícího se počtu důchodců," napsal Business Week v redakčním komentáři. A tak není divu, že se zvláště mladí Francouzi stále častěji stěhují do zahraničí. Například Jérome Wirth a Frédéric Herbinet, majitelé internetové společnosti Beweb s ročním obratem 2,5 milionu dolarů, odcházejí i se svou firmou z Paříže do Londýna. Jaké z toho plyne poučení pro nás? Pokud nejsou čeští politici schopni oslovit mladé lidi, brzy je tu převálcuje Strana důchodců. A na družební výlety mohou jezdit třeba do Paříže.
Londýn se stal oblíbeným pracovním místem mnoha kontinentálních Evropanů navzdory různým kulturním odlišnostem, jako je třeba agresivní britský tisk. "Nikde na kontinentu není tisk tak svobodný jako tady," řekl listu Financial Times italský manažer Paolo Scaroni, který z Londýna řídí britskou sklářskou firmu Pilkington. "Když mluvíte s britskými novináři, nemůžete se nikdy úplně uvolnit. Ani se k nim nemůžete chovat jako v jiných zemích, kde stačí říct: 'Pošlete mi otázky a já vám odpovím písemně'," dodává Scaroni. Z toho by si měli vzít poučení nejen mnozí čeští manažeři, ale i spousta politiků.
Změnit přístup k práci s informacemi by měli i někteří čeští novináři, například komentátor Práva Martin Hekrdla. Minulý týden poučoval čtenáře o prorůstání politiky s médii a jako příklad si vybral italského premiéra Silvia Berlusconiho. Ten je prý "důkazem rovnice, která čím dál víc v informační éře vychází: ekonomická + mediální moc = moc politická". S tím se dá ještě souhlasit. Ovšem v dalším případě se soudruh Hekrdla trochu sekl. "Panuje obecné přesvědčení, že dnešní starosta New Yorku Michael Bloomberg nebyl by věru starostou bez podpory svého kanálu s 'maskovaným' názvem - Bloomberg TV," napsal komentátor Práva. Kdyby si býval soudruh Hekrdla Bloombergovu televizní stanici alespoň jednou naladil (s pomocí satelitu to jde i v Praze), nemohl by nikdy napsat podobnou pitomost. Bloomberg TV totiž vysílá jen a pouze ekonomické zprávy. K žádné masové předvolební agitce se tudíž nehodí.
Ale zpátky k mladým Evropanům. Mezinárodní konzultantská společnost FutureBrand zjišťovala, jaký vztah mají Evropané ve věku 20 až 22 let k obchodním značkám. Vypravila proto skupinu dobrovolníků na týdenní autobusový výlet po evropských metropolích. Účastníci zájezdu museli každý večer odpovídat na otázky jako "Co je to styl?", "Co znamená být evropský?" atd. A na co výzkumníci přišli? "Tato generace jí u McDonald's, nosí boty Nike a cítí se neschopná změnit systém. Není to však lenost, ale pragmatismus," řekl šéf výzkumu Chris Nurko listu Financial Times a dodal: "Dokonce zpochybňují dělení na mužské a ženské věci, což dobře ilustruje, jakým problémům dnes čelí majitelé obchodních značek."
S mizející hranicí mezi tím, co je ženské, a co mužské, se celkem slušně vyrovnává švédská firma Mölnlycke, výrobce dámské hygieny značky Libresse. Když v Česku před časem zahájila reklamní kampaň spojenou se založením Libresse Clubu, rozhodl jsem se otestovat, zda má nárok na členství i muž. Tento týden jsem dostal odpověď. V růžové obálce formátu A5 jsem nalezl nejen členskou legitimaci, ale i slušně zpracovaný reklamní katalog a jako bonus též "nejmenší slipovou vložku na světě". Kaňkou na jinak hezkém marketingovém výkonu firmy Mölnlycke je pouze průvodní dopis, který začíná trochu krkolomným oslovením: "Milá Jaroslav!"
</TEXT>
</DOC>
<DOC>
<DOCID>LN-20020420039</DOCID>
<DOCNO>LN-20020420039</DOCNO>
<DATE>04/20/02</DATE>
<GEOGRAPHY>BRUSEL</GEOGRAPHY>
<TEXT>
Členské státy Evropské unie souhlasily s tím, aby se České republice přislíbila možnost dočasných kompenzačních plateb z rozpočtu EU, pokud by se po vstupu do unie dostala do situace, kdy by její příspěvek převyšoval její příjmy. Zamítly naopak požadavek Prahy na přechodné období, po které by se její platby do rozpočtu EU zvyšovaly postupně. Znamená to, že bude muset platit plnou sumu hned. Kompenzace by ale měly být omezeny pouze na období do roku 2006, zatímco při všech minulých rozšířeních měli nováčkové nárok podstatně déle.
</TEXT>
</DOC>
<DOC>
<DOCID>LN-20020420040</DOCID>
<DOCNO>LN-20020420040</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Největší česká loterijní společnost Sazka loni hospodařila s rekordním čistým ziskem 1,134 miliardy korun. Oproti roku 2000 vzrostl profit o 61 milionů korun, a to při výrazně nižších výnosech a navzdory poklesu tržeb z loterií.
</TEXT>
</DOC>
<DOC>
<DOCID>LN-20020420041</DOCID>
<DOCNO>LN-20020420041</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Rekordní prodeje Komerční banky a silný pokles Českých radiokomunikací byly včera hlavní příčinou druhé ztráty akcií na burze za sebou. Index PX 50 ztratil 0,49 procenta a klesl na 443,1 bodu. Koruna posílila na 30,10 Kč za euro.
</TEXT>
</DOC>
<DOC>
<DOCID>LN-20020420042</DOCID>
<DOCNO>LN-20020420042</DOCNO>
<DATE>04/20/02</DATE>
<TITLE>
1. mimořádná šance*
</TITLE>
<TEXT>
Předplatíte-li si Lidové noviny na rok, získáte osmiprocentní slevu a navíc si můžete vybrat ze tří prémií:
* První možností (dárek A) je kniha 999 turistických zajímavostí, ve které najdete podrobné popisy a mapy turisticky nejzajímavějších míst České republiky. Její cena je téměř 1000 korun a Vy ji získáte zdarma!
* Druhou možností (dárek B) je obsáhlá kniha Lexikon zemí světa, která obsahuje přehled všech zemí s mapkami, fotografiemi, vlajkami a podrobnými informacemi. Cena publikace je téměř 800 korun a Vy ji získáte zdarma!
* Třetí možností (dárek C) je dvoudílný Slovník českých spisovatelů po roce 1945 - knihu, ve které najdete o moderních českých autorech skutečně všechno podstatné. Její cena je téměř 800 korun a Vy ji získáte zdarma!
2. mimořádná šance*
Předplatíte-li si Lidové noviny na půl roku, získáte čtyřprocentní slevu a navíc si můžete vybrat ze dvou prémií:
* První možností (dárek D) je obrazová publikace Divy světa s barevnými fotografiemi a podrobnými popisy fascinujících staveb a památek od Kolosea po Tádž Mahal. Cena publikace je kolem 400 korun a Vy ji získáte zdarma!
* Druhou možností (dárek E) je obsáhlá kniha Dějiny planety Země s barevnými fotografiemi a kresbami, která zachycuje více než tři miliardy trvající vývoj života na naší planetě. Cena publikace je kolem 400 korun a Vy ji získáte zdarma!
</TEXT>
<HEADING>
Mimořádná nabídka
</HEADING>
<TEXT>
Jak si předplatné objednat? a) zatelefonujte na předplatitelskou linku 0800 312 312 b) vyplňte předplatní lístek a pošlete jej na adresu:
Oddělení předplatného, Lidové noviny, Pobřežní 224/20, 186 21 Praha 8 c) vyplňte předplatní lístek a pošlete jej faxem na pražské číslo 02/ 25 098 599
</TEXT>
</DOC>
<DOC>
<DOCID>LN-20020420043</DOCID>
<DOCNO>LN-20020420043</DOCNO>
<DATE>04/20/02</DATE>
<TITLE>
Pilot stroje, který narazil do milánského mrakodrapu, chtěl podle jeho syna spáchat sebevraždu
</TITLE>
<TEXT>
Zkušeným pilotem byl 67letý Luigi Fasulo, který se svým strojem narazil ve čtvrtek do milánského mrakodrapu.
MILÁN - Italští vyšetřovatelé zatím nevědí, proč starší švýcarský pilot narazil ve čtvrtek večer s malým letadlem do nejvyšší budovy v Miláně. Existuje několik teorií, které nyní úřady prověřují: sebevražda, zdravotní problémy (infarkt), technická závada (pilot neviděl přes kouř vycházející z porouchaného motoru) či nepochopení příkazů řídící věže milánského letiště Linate. Teorii o sebevraždě podporuje syn 67letého Luigiho Fasula Marco. Ten řekl italskému listu La Repubblica, že jeho otec měl finanční problémy. "Byla to sebevražda, sebevražda, věřte mi. Existují lidé, kteří se ho pokoušeli finančně zruinovat, a tak spáchal sebevraždu," tvrdí Marco. Podle něj měl Luigi Fasulo velké dluhy, údajně mu z účtu zmizelo 140 tisíc eur. Fasulův synovec je však zcela opačného názoru. "Miloval život," řekl s tím, že neměl důvod páchat sebevraždu. Nicméně do Švýcarska už vyrazili italští detektivové, aby prověřili soukromý život Luigiho Fasula. Sebevražda nepřijde pravděpodobná ani vyšetřovatelům. "Existuje řada způsobů jak spáchat sebevraždu. Bylo by lehčí narazit s letounem do pole za Milánem," řekl státní zástupce Gerardo D'Ambrosio. Letadlo narazilo ve čtvrtek za jasného počasí do budovy Pirelli v centru Milána, kde sídlí regionální vláda Lombardie. Pilota a další dva lidé zahynuli, 29 osob bylo zraněno. Luigi Fasulo odlétl ze švýcarského Locarna krátce po páté hodině odpoledne. Podle svědků byl ve velice dobrém zdravotním stavu. Důvodem jeho cesty bylo ušetřit na daních za pohonné hmoty. Podle pilotů je to na letišti v Locarnu obvyklá praxe. Pilot natankuje své malé letadlo ve Švýcarsku a odletí do Itálie. Potom se vrátí a požádá o vrácení daní za palivo, které "vyvezl" do zahraničí. Ve chvíli, kdy se Fasulo blížil k letišti, hlásil, že má drobné problémy s podvozkem. Po krátké konverzaci s věží bylo přerušeno radiové spojení a v 17.42 letoun typu Piper Air Commander narazil do věže. Luigi Fasulo byl údajně velice zkušený pilot. Licenci získal před více než třiceti lety a svou lásku k létání přenesl na jednoho ze dvou synů, který je pilotem u švýcarských aerolinií Swiss. Fasulo měl nalétáno 5000 hodin a před deseti lety přežil nouzové přistání na poli. Od té doby se mu také přezdívalo "vyschlá nádrž". Jeho letadlu totiž tehdy mezi Ženevou a Curychem došlo palivo, ale Fasulovi se podařilo přistát. Zničil letadlo, ale jemu a jeho šesti pasažérům se nic nestalo.
Itálie zveřejnila přepis rozhovoru mezi pilotem malého letadla, které ve čtvrtek narazilo do milánského mrakodrapu, a kontrolní věží. Záznam dokazuje, že švýcarský pilot měl menší nedorozumění s věží, které nicméně nevysvětluje příčinu havárie. Rozhovor začal probíhat těsně před nárazem do budovy v 17.42 h. Švýcarský pilot Luigi Fasulo se začal připravovat na přistání na milánském letišti Linate, ale směřoval na špatnou přistávací dráhu.
Kontrolní věž: "Dávej pozor, směřuješ na nesprávnou ranvej, srovnej se."
Fasulo: "Mám menší problém s podvozkem."
Kontrolní věž: "Rozumím. Kruž nad ATA." (ATA je soukromá přistávací dráha v západní části letiště Linate)
V tu chvíli se k letišti přibližovala helikoptéra.
Pilot helikoptéry: "Žádám o povolení zahájit přistávání."
Kontrolní věž: "Ne, odleť, odleť."
</TEXT>
<HEADING>
Fasulo se mylně domníval, že pokyn platí jemu.
</HEADING>
<TEXT>
To byla pilotova poslední slova. kontrolní věž se jej pokusila ještě několikrát kontaktovat s tím, aby se vrátil na letovou dráhu vedoucí k ranveji číslo 36, ale Fasulo neodpovídal. Za několik sekund narazil do mrakodrapu Pirelli.
Pramen: Reuters
</TEXT>
</DOC>
<DOC>
<DOCID>LN-20020420044</DOCID>
<DOCNO>LN-20020420044</DOCNO>
<DATE>04/20/02</DATE>
<TITLE>
První výrazný debakl utrpěl v Senátu USA prezident George W. Bush, když se proti jeho návrhu zákona postavila nadpoloviční většina senátorů.
</TITLE>
<GEOGRAPHY>WASHINGTON</GEOGRAPHY>
<TEXT>
Američtí senátoři v noci na včerejšek zamítli většinou hlasů (54 ku 46) návrh zákona, který by umožnil těžbu ropy v chráněné oblasti Aljašky. K přijetí bylo nutných nejméně 60 hlasů. Demokraté, kteří mají v horní komoře Kongresu USA většinu, výsledek přivítali jako výraz péče o ekologii. Republikáni prezidenta George W. Bushe prosazovali povolení těžby na Aljašce s tím, že by se vytvořila nová pracovní místa a snížila závislost USA na zahraničních dodávkách energetických surovin. "Je to velká porážka americké bezpečnosti a velké vítězství Saddáma Husajna a jiných států, které nám prodávají ropu a pak exportují terorismus," tvrdil například republikán Conrad Burns. I mluvčí Bílého domu Ari Fleischer zdůraznil, že "Senát ztratil příležitost vést Ameriku k větší energetické nezávislosti". Komentář listu The Washington Post tvrdí, že prohra je pro Bushe o to nepříjemnější, že se třem potenciálním demokratickým kandidátům na post prezidenta - Thomasi Daschlemu, Johnu Kerrymu a Josephu Liebermanovi - podařilo nejen zablokovat klíčový zákon, ale navíc i získat nadpoloviční většinu hlasů. S demokraty hlasovalo osm republikánských "přeběhlíků", zatímco s republikány jen pět neloajálních demokratů.
</TEXT>
<HEADING>
Aljašská příroda je symbol
</HEADING>
<TEXT>
"Boj ještě není u konce," nevzdal se nadějí na zahájení těžby na Aljašce vůdce republikánské menšiny v Senátu Trent Lott. Bushovi lidé se pokusí prosadit zákon umožňující využívat přírodní bohatství potomkům původních Američanů, kteří na nejsevernější výspě USA žijí. Podle umírněného republikána Lincolna Chafeeho je otázka aljašské těžby nejen věcí racionálních úvah - jde současně i o symbol vztahu k životnímu prostředí. "Domnívám se, že životní prostředí je významná věc a my jako republikáni jsme zde zranitelní," uvedl.
"Boj ještě není u konce," nevzdal se nadějí na zahájení těžby na Aljašce vůdce republikánské menšiny v Senátu Trent Lott. Bushovi lidé se pokusí prosadit zákon umožňující využívat přírodní bohatství potomkům původních Američanů, kteří na nejsevernější výspě USA žijí. Podle umírněného republikána Lincolna Chafeeho je otázka aljašské těžby nejen věcí racionálních úvah - jde současně i o symbol vztahu k životnímu prostředí. "Domnívám se, že životní prostředí je významná věc a my jako republikáni jsme zde zranitelní," uvedl.
</TEXT>
</DOC>
<DOC>
<DOCID>LN-20020420045</DOCID>
<DOCNO>LN-20020420045</DOCNO>
<DATE>04/20/02</DATE>
<TITLE>
Izraelské tanky se včera opět objevily i v místech, odkud byly nedávno staženy.
</TITLE>
<GEOGRAPHY>JERUZALÉM</GEOGRAPHY>
<TEXT>
Izraelská vláda se nemůže shodnout na tom, jak naložit s palestinským vůdcem Jásirem Arafatem, kterého izraelské tanky od konce března izolují v jeho sídle v Ramalláhu. Podle listu Maariv požadoval izraelský premiér Ariel Šaron na čtvrtečním zasedání jeho kabinetu, aby byl Arafat ze země vypovězen. Proti tomu se ale postavil šéf ministerstva obrany Benjamin Ben Eliezer. Šaronův nekompromisní postoj vůči Arafatovi podporuje podle Maarivu především ministr financí Silvan Šalom a náčelník generálního štábu izraelské armády Šaul Mofaz. Naproti tomu Arafatovo vyhnání odmítají kromě Ben Eliezera především šéf tajné služby Šin Bet Avraham Dichter a koordinátor vojenských akcí na Západním břehu generál Amos Gilad. Rozhodnutí nad Arafatovým osudem v izraelském kabinetu dosud nepadlo a izraelští vojáci budou jeho sídlo obléhat i nadále. Palestinský Nábulus by ale měly opustit do neděle, prohlásil včera opětovně Ben Eliezer. Kdy a jak se Izrael z palestinských území nakonec stáhne, není dosud jasné. Izraelská armáda totiž vždy nějaké území opustí, ale přitom zase jiné obsadí. Mezitím, co Izrael opustil Džanín, vtrhly jeho jednotky do města Kalkílija, ze kterého se nedávno stáhly. Izraelské tanky se včera objevily také v palestinském uprchlickém táboře Rafán v pásmu Gazy. Prováděly zde "rutinní operaci", komentovaly tuto akci izraelské armádní zdroje. Tři Palestinci při ní byli zabiti.
JERUZALÉM - Izraelská vláda se nemůže shodnout na tom, jak naložit s palestinským vůdcem Jásirem Arafatem, kterého izraelské tanky od konce března izolují v jeho sídle v Ramalláhu. Podle listu Maariv požadoval izraelský premiér Ariel Šaron na čtvrtečním zasedání jeho kabinetu, aby byl Arafat ze země vypovězen. Proti tomu se ale postavil šéf ministerstva obrany Benjamin Ben Eliezer. Šaronův nekompromisní postoj vůči Arafatovi podporuje podle Maarivu především ministr financí Silvan Šalom a náčelník generálního štábu izraelské armády Šaul Mofaz. Naproti tomu Arafatovo vyhnání odmítají kromě Ben Eliezera především šéf tajné služby Šin Bet Avraham Dichter a koordinátor vojenských akcí na Západním břehu generál Amos Gilad. Rozhodnutí nad Arafatovým osudem v izraelském kabinetu dosud nepadlo a izraelští vojáci budou jeho sídlo obléhat i nadále. Palestinský Nábulus by ale měly opustit do neděle, prohlásil včera opětovně Ben Eliezer. Kdy a jak se Izrael z palestinských území nakonec stáhne, není dosud jasné. Izraelská armáda totiž vždy nějaké území opustí, ale přitom zase jiné obsadí. Mezitím, co Izrael opustil Džanín, vtrhly jeho jednotky do města Kalkílija, ze kterého se nedávno stáhly. Izraelské tanky se včera objevily také v palestinském uprchlickém táboře Rafán v pásmu Gazy. Prováděly zde "rutinní operaci", komentovaly tuto akci izraelské armádní zdroje. Tři Palestinci při ní byli zabiti.
</TEXT>
</DOC>
<DOC>
<DOCID>LN-20020420046</DOCID>
<DOCNO>LN-20020420046</DOCNO>
<DATE>04/20/02</DATE>
<TITLE>
Severoirská policie objevila "seznam mrtvých". Tajný seznam Irské republikánská armády (IRA) obsahuje jména britských konzervativců, proti nimž mají být vedeny útoky. IRA však tvrdí, že neporuší příměří, které vyhlásila.
</TITLE>
<TEXT>
ICTY obžaluje první Albánce. Žalobkyně Mezinárodního trestního tribunálu pro bývalou Jugoslávii Carla del Ponteová oznámila, že ještě letos mají být obviněni první členové Kosovské osvobozenecké armády ze zločinů proti lidskosti.
Mečiar ztrácí popularitu. Předsedovi strany Smer Robertu Ficovi důvěřuje podle posledních průzkumů 21,2 % Slováků, zatímco vůdci Hnutí za demokratické Slovensko Vladimíru Mečiarovi jen 19,7 procenta.
Evropa v OSN neuspěla. Komise OSN pro lidská práva včera zamítla rezoluce o porušování lidských práv v Rusku a Zimbabwe navržené Evropskou unií.
</TEXT>
</DOC>
<DOC>
<DOCID>LN-20020420047</DOCID>
<DOCNO>LN-20020420047</DOCNO>
<DATE>04/20/02</DATE>
<TITLE>
Neobyčejně napjatá je atmosféra v Maďarsku před zítřejšími parlamentními volbami. Podle posledních průzkumů veřejného mínění by měli zvítězit socialisté.
</TITLE>
<GEOGRAPHY>BUDAPEŠŤ</GEOGRAPHY>
<TEXT>
V Maďarsku vrcholí volební horečka. Zítra se zde uskuteční druhé kolo parlamentních voleb, které definitivně rozhodne o tom, kdo bude Maďarům vládnout v následujících čtyřech letech. U moci by chtěla zůstat pravicová vládní koalice charizmatického premiéra Viktora Orbána. Šanci vystřídat jeho kabinet ale mají socialisté z Maďarské socialistické strany (MSZP). Ti Orbánovu koalici v prvním kole volebního klání porazili se ziskem 42 procent hlasů. Orbánovo volební seskupení, tvořené jeho vlastním Svazem mladých demokratů (Fidesz) a stranou Maďarské demokratické fórum (MDF), zaostalo v prvním kole jen o jedno procento hlasů. Podle posledního předvolebního průzkumu ale od té doby voličskou podporu ještě více ztratili. V sondáži maďarské agentury Medián z minulého týdne podpořilo socialisty 51 procent dotázaných, zatímco Orbánově koalici dalo svůj hlas 42 procent respondentů. Ke konečnému vítězství socialistů by mohla přispět i jejich dohoda o vzájemné podpoře kandidátů, kterou uzavřeli s Aliancí svobodných demokratů (SZDSZ). Ta je třetí stranou, která v prvním kole voleb překonala pětiprocentní hranici nutnou ke vstupu do parlamentu. Neradostné vyhlídky donutily vládní pravici mezi dvěma koly voleb k nebývale agresivní volební kampani. K propagaci vládní politiky a k útokům všeho druhu proti levici neváhal blok Fidesz-MDF zneužít i veřejnoprávní média, zejména televizi. Masové mítinky pravice a Orbánovy projevy vysílala veřejnoprávní maďarská televize opakovaně - údajně na žádost tisíců diváků. Během kampaně se Orbán snažil plně využívat hru na maďarskou nacionální strunu a stejně tak i kartu maďarské menšiny v sousedních zemích. Osmatřicetiletý premiér prohlašoval, že nezvítězí-li pravice, bude ohrožena vlast a všechny hodnoty. Orbán doufá, že mu pomůže i podpora důchodců. Vláda totiž v úterý bezprecedentním způsobem rozhodla o zvýšení důchodů o 4,5 procenta. Paradoxem zůstává, že vládní pravice se staví do pózy sociálního ochránce mas a varuje obyvatelstvo před socialistickou vládou s argumenty, že by to byla vláda "velkého a cizího kapitálu". Na tu by prý obyčejný maďarský občan jen doplatil. Opozice reagovala na útoky vládní koalice umírněně, nešla do pouličních konfrontací. Místo masových shromáždění pořádala besedy u kávy, majálesy a nejrůznější akce pro rodiny a děti. Socialisté, za které na premiérský post kandiduje bývalý komunistický ministr financí Péter Medgyessy, se programově prezentovali jako "klidná síla". Útočnou Orbánovu předvolební rétoriku socialisté odmítají s tím, že prý rozděluje národ. "Nechci být premiérem pěti plus pěti milionů Maďarů, ale deseti milionů Maďarů," řekl Medgyessy. Po svém volebním vítězství se prý socialisté budou především snažit eliminovat narůstající sociální rozdíly v maďarské společnosti.
Maďarský parlament
* má celkem 386 křesel * v prvním kole parlamentních voleb se rozdělilo 185 mandátů
MSZP (socialisté) 93
Fidesz-MDF (vládní koalice) 87
SZDSZ (liberálové) 5 * v druhém kole se hlasuje o zbývajících 201 mandátů
Odhady volebních výsledků: socialisté 193 křesel
SZDSZ 23 křesel
Fidesz-MDF 170 křesel
Pramen: agentura Szonda Ipsoz
</TEXT>
</DOC>
<DOC>
<DOCID>LN-20020420048</DOCID>
<DOCNO>LN-20020420048</DOCNO>
<DATE>04/20/02</DATE>
<TEXT>
Nejméně čtyři lidé zahynuli, 133 osob skončilo v nemocnici a další desítky v provizorní ošetřovně pro lehká zranění, když v noci na včerejšek vykolejil zvláštní vlak na přepravu automobilů společnosti Amtrak. Ten převážel z Orlanda do Washingtonu 440 cestujících i s jejich automobily. Vlak je využíván zejména důchodci, kteří se tak zbavují nutnosti řídit tisíce kilometrů při přesunu po vlastní ose. Strojvůdce tvrdí, že příčinou nehody byly rozpojené koleje.
</TEXT>
</DOC>
<DOC>
<DOCID>LN-20020420049</DOCID>
<DOCNO>LN-20020420049</DOCNO>
<DATE>04/20/02</DATE>
<GEOGRAPHY>WASHINGTON</GEOGRAPHY>
<TEXT>
Americká vláda včera vydala varování před možnými útoky na banky v hlavním městě Washingtonu a ve dvanácti státech federace. O varování rozhodla porada představitelů americké tajné služby FBI, ministerstva spravedlnosti, financí a úřadu vnitřní bezpečnosti. "Nejde o žádnou specifickou hrozbu konkrétní instituci," zdůraznil ministr spravedlnosti John Ashcroft. "Nezavíráme banky ani nežádáme občany, aby se jim vyhýbali. Neměníme ani celkový stupeň nebezpečí platný pro celé území USA," dodal ministr. Úroveň nebezpečí je dlouhodobě označena takzvaným žlutým stupněm jako "zvýšená". Zpravodaj televize NBC na základě zdrojů z Bílého domu a úřadu vnitřní bezpečnosti upřesnil, že hrozba má vycházet od teroristické sítě Al Kajda Usámy bin Ládina. Podle dalších údajů vychází varování z různých informací, které přicházely ze zahraničí již od počátku týdne. "Známe zdroj, nevíme ale, jak je informace opodstatněná," uvedl jeden z vládních úředníků. Bezprostředně po oznámení hrozby poklesly ceny akcií na burze. Podle odborníků by se však měly rychle vrátit k normálu.
</TEXT>
</DOC>
<DOC>
<DOCID>LN-20020420050</DOCID>
<DOCNO>LN-20020420050</DOCNO>
<DATE>04/20/02</DATE>
<TITLE>
Jako hrdinové se zachovali naši milovaní. To tvrdí pozůstalí po obětech uneseného letounu, který se zřítil v Pensylvánii.
</TITLE>
<TEXT>
PRINCETON, USA - Rodinní příslušníci těch, kdo 11. září svedli bitvu s únosci při letu číslo 93 a zahynuli při havárii, si včera poslechli záznam černé skříňky - přístroje zaznamenávajícího dění na palubě letadla i chování přístrojů. Jde o velice neobvyklý postup, protože záznam je kvůli vyšetřování tajný. Lidé, kteří měli možnost si záznam poslechnout, byli spokojeni, protože se přesvědčili o tom, že se jejich příbuzní chovali jako hrdinové. "Byla jsem velice hrdá," řekla Deana Burnettová, jejíž manžel Tom zemřel ve zříceném stroji United Airlines. Poslechu záznamu z nalezené černé skříňky se zúčastnilo v Princetonu ve státě New Jersey na 70 lidí. I když není záznam příliš kvalitní, mohou být rozpoznány hlasy některých jednotlivců a každopádně jsou od sebe rozpoznatelné hlasy cestujících, posádky a únosců. "Mohu vám s jistotou říct, že podle záznamů se naši milovaní zachovali hrdinsky," řekla 52letá Alice Hoganová, jejíž syn Mark Bingham tehdy zahynul. V letadle United Airlines, které havarovalo v Pensylvánii, bylo 11. září 2001 včetně čtyř únosců 44 lidí. Z telefonních hovorů vedených z paluby letadla během únosu vyplynulo, že se cestující poté, co se dozvěděli o nárazu letounů do Světového obchodního centra v New Yorku, snažili únosce přemoci. "Jsem na svého syna pyšná - a zároveň na všechny statečné lidi, jejichž hlasy jsme slyšeli na záznamu," řekla Hoganová.
</TEXT>
<HEADING>
Bojovali až do konce
</HEADING>
<TEXT>
Catherine Stefaniová ztratila dceru, 21letou Nicole Millerovou. "Pásky dokazují, že cestující bojovali s únosci. Bojovali až do konce," tvrdí. Federální úřad pro vyšetřování (FBI) požádal všechny, kteří záznamy slyšeli, aby nikomu nesdělovali detaily. Postup FBI má i své odpůrce. Piloti a odborníci na letectví se obávají, že přehrání záznamů z černé skříňky pozůstalým může mít negativní dopad na budoucí případy. Piloti a aerolinie totiž mohou být kvůli tomu terčem různých obvinění, vyšetřování a soudních sporů.
Catherine Stefaniová ztratila dceru, 21letou Nicole Millerovou. "Pásky dokazují, že cestující bojovali s únosci. Bojovali až do konce," tvrdí. Federální úřad pro vyšetřování (FBI) požádal všechny, kteří záznamy slyšeli, aby nikomu nesdělovali detaily. Postup FBI má i své odpůrce. Piloti a odborníci na letectví se obávají, že přehrání záznamů z černé skříňky pozůstalým může mít negativní dopad na budoucí případy. Piloti a aerolinie totiž mohou být kvůli tomu terčem různých obvinění, vyšetřování a soudních sporů.
</TEXT>
</DOC>
<DOC>
<DOCID>LN-20020420051</DOCID>
<DOCNO>LN-20020420051</DOCNO>
<DATE>04/20/02</DATE>
<TITLE>
Rokycanští policisté bojují s drogami
</TITLE>
<TEXT>
V rokycanském okrese bojují s drogami svérázným způsobem. V základních a středních školách se stává, že přijde do třídy učitel a řekne žákům: Mobilní telefony a osobní věci odložte na lavice a všichni ze tříd. Žáci pak na chodbě čekají, až všechny jejich osobní věci pečlivě očichá policejní pes. Místní policisté tomu říkají primární prevence sociálněpatologických jevů. Zatím nikoho nepolapili, ale problém nastane v okamžiku, kdy někoho chytí. Jak bude "prevence" pokračovat? Vyloučí takovou "černou ovci" ze školy a preventivně ji internují, aby nenakazila ostatní? Budou dotyčného vyslýchat, dokud se nepřizná? K čemu? Vlastně je škoda, že nikoho nechytili. Pak by se vyjevila zrůdnost a nesmyslnost takového postupu. Prevence je - alespoň podle slovníku - činnost, která má něčemu zabránit. Rokycanští policisté však předcházejí či zabraňují pouze tomu, aby je někdo nařkl z nečinnosti. A myslím, že mohou mluvit o štěstí, že je dosud nikdo nezažaloval. Jejich "prevence" se totiž odehrává za hranicí zákona. A dokud je ČR právním státem, platí zákony pro všechny, i pro policisty. Rokycanští se ve svém nadšeném boji proti drogám inspirovali u čínských a severokorejských kolegů. Ještěže jsou v Česku zakázány veřejné popravy.
</TEXT>
</DOC>
<DOC>
<DOCID>LN-20020420052</DOCID>
<DOCNO>LN-20020420052</DOCNO>
<DATE>04/20/02</DATE>
<TITLE>
Socialisté mohou zcela ovládnout Francii
</TITLE>
<TEXT>
Víkendové prezidentské volby ve Francii jsou pouhou předehrou k rozhodující bitvě druhého kola, v níž se zcela jistě střetne premiér Lionel Jospin s dosavadním prezidentem Jacquesem Chirakem. Jospinovi socialisté tak mají po dlouhé době šanci řídit Francii ze dvou nejdůležitějších míst najednou, i když zatím jen do červnových parlamentních voleb. Francouzi ale řeší úplně jiné problémy než zda zvolit socialistu, nebo salonního pravičáka. Podle předvolebních průzkumů je jedním z největších společenských témat rostoucí násilí, s nímž se Jospinova vláda nedokázala vyrovnat. Chirac proto z boje proti kriminalitě udělal jedno z ústředních hesel své kampaně. Jospin se mu ale ve slibech vyrovnal. Navíc kontroval úspěchy v ekonomice a nenápadně připomínal Chirakovu zkorumpovanost, opotřebovanost a stáří. I proto je relativně čistý Jospin favoritem. Co by Jospinovo vítězství znamenalo pro Francii, není těžké uhodnout. Socialisté by před volbami do dolní komory hodně posílili svou šanci na nové vítězství. To by jim pomohlo v dalším uskutečňování jejich vlastní varianty "třetí cesty", v níž je liberalizace omezena sociálním ohledem. Totéž by socialistická Francie ještě důsledněji prosazovala v Evropské unii. Pro Evropu jsou francouzské prezidentské volby důležité i v jiném ohledu. Jospinovo vítězství by totiž velmi pomohlo německému kancléři Schröderovi, který se na podzim chystá obhájit svou pozici. Sociální demokrat Schröder a socialista Jospin by si jako šéfové dvou pilířů unie rozuměli bez rušivého vlivu Chiraka mnohem lépe. Ne že by byl Chirac od Jospina názorově tak daleko. Jospin by však nemusel v unii tolik politicky taktizovat.
</TEXT>
</DOC>
<DOC>
<DOCID>LN-20020420053</DOCID>
<DOCNO>LN-20020420053</DOCNO>
<DATE>04/20/02</DATE>
<TITLE>
Richard Falbr odchází z čela odborů
</TITLE>
<TEXT>
Po osmi letech odchází z čela Českomoravské konfederace odborových svazů Richard Falbr. Nechává za sebou konsolidované odboráře, kteří mají při vyjednávání se zaměstnavateli a vládou silnou pozici. Na síle odborářů se vlastně ani úbytek členské základny v průběhu 90. let neprojevil. Jednou z příčin bylo i to, že Falbr nevystupoval příliš konfrontačně, vlastně ani nemusel - Klausovým ani Zemanovým vládám se do nějaké větší konfrontace nechtělo. Kromě krátkého zastavení vlaků nedošlo v Česku "za Falbra" k sociálnímu střetu. A to se ještě Duškovi železničáři od Falbrova svazu trhli. Umírněnou taktiku i rétoriku chce Falbr předat i svému nástupci Štěchovi - prý pro tenhle přístup k nám proudí zahraniční investoři. S čím měl Richard Falbr, příznivec a bývalý a budoucí člen ČSSD, největší potíže, je moderní levice. Blairova politika je pro něj nepřijatelná a směr, kterým se vydala EU, jakbysmet. Ministra průmyslu a obchodu Grégra včera představil jako "miláčka odborů". Je-li Falbrovi nástupce opravdu tak myšlenkově blízký, jak tvrdí, čekají Štěcha těžké časy. Bude muset bojovat nejen s českými zaměstnavateli, s budoucím vývojem v EU, ale dokonce i s koncepcemi zahraničních sociálních demokracií.
</TEXT>
</DOC>
<DOC>
<DOCID>LN-20020420054</DOCID>
<DOCNO>LN-20020420054</DOCNO>
<DATE>04/20/02</DATE>
<TITLE>
Institut řízených provokací sám korupci neodstraní, ale může v tom pomoci
</TITLE>
<TEXT>
Je dobře, že u nás začala diskuse o takzvaných řízených provokacích. O návrhu vlády, který předpokládá legislativní změny, se bude ještě drahnou dobu polemizovat v parlamentu, v médiích i na předvolebních mítincích.
</TEXT>
<HEADING>
Proti korupci na všech frontách
</HEADING>
<TEXT>
Již v tomto stadiu diskuse se ale šikují řady těch, kteří dopředu vědí, že je to celé nesmysl, že to nemá cenu, že návrh je nebezpečný, zneužitelný apod. "Je to návrat ke státu špiclů, provokatérů a udavačů," řekl například Ivan Langer (ODS). Známý pražský advokát Oldřich Choděra napsal pro čtvrteční LN článek Korupci nezastavíme provokacemi. Je pravda, že institut řízené provokace sám o sobě korupci nezastaví. Je to pouze jeden z mnoha možných, využitelných (a ve světě vyzkoušených) nástrojů. Korupční prostředí v České republice je stále větším problémem. Míra korupce se dnes dá i "měřit" určitými sociologickými metodami. Nedůvěřivcům lze doporučit osobní rozhovor s někým ze zahraničních podnikatelů u nás či si přečíst jejich podněty, stížnosti, dopisy a návrhy. Korupce u nás také výrazně vadí Evropské unii či nadnárodníma institucím, jako jsou Světová banka či OECD. Podle Choděry je daleko lepší, aby se všude, kde to jen trochu jde, zavedl podobný systém jako u vydávání cestovních pasů, který již platí hezkou řádku let: ten, kdo chce pas rychleji, zaplatí prostě vyšší taxu. Choděrova myšlenka je správná, ale s institutem řízených provokací si přece neodporuje. Právě naopak. S takovou mírou korupce, jako je u nás, je třeba bojovat všemi možnými osvědčenými nástroji a rozumně smýšlející občan i politik by se tomu vůbec neměli bránit. Zpoplatnění promptního vyřízení některých úředních úkonů znamená jeden nástroj (nelze jej použít vždy a všude), institut řízené provokace pak další možnost (rovněž ji nelze použít vždy a všude). Například si lze jen obtížně představit, že za promptní vyřízení žádosti o politický azyl nebo české státní občanství se bude platit vyšší taxa. Tuto praxi nelze také zjevně použít například na památkovém úřadu. Na druhé straně je asi zřejmé, že provokaci nebude možné nikdy použít například proti soudcům (také v českém soudnictví je korupce rozšířena, ale pochopitelně se obtížně dokazuje), protože by tak byla zásadním způsobem narušena jejich nezávislost. Provokace se zase bude týkat pouze úředníků či policie, ačkoliv nabídce úplatků je vystavena i řada expertů a soudních znalců. Ti sice stojí mimo administrativu, ale jejich posudek je mnohdy zásadní pro rozhodnutí státní správy.
</TEXT>
<HEADING>
Nejde o kriminalizaci
</HEADING>
<TEXT>
Míru korupce pochopitelně nejlépe ze všeho sníží malý stát a jednoduchá, přehledná a srozumitelná pravidla. Obchodní rejstřík nemusí například vůbec spravovat soud (v Nizozemsku tak například činí obchodní komora). Rovná daň - kdyby ji navrhoval někdo důvěryhodný - je také v tomto ohledu dobrou myšlenkou, protože zjednoduší a zpřehlední práci finančních úřadů. Otázkou ovšem je, zda je myšlenka malého liberálního státu u nás v brzké době politicky uskutečnitelná. Asi není. I bez malého státu bychom se ale neměli vzdávat ostatních nástrojů pro boj s korupcí, tedy vzdávat se represe. V neposlední řadě by měli s uplácením bojovat sami vysocí politici. Ti mají jít příkladem v průhlednosti a čistotě jednání nebo by alespoň měli dávat najevo, že jim korupce vadí, a nikoliv se tvářit, že ji považují za normální, nebo tvrdit, že ti, co kritizují její míru, pouze pomlouvají náš stát. Rozhodně by pak měl platit institut provokace i pro ta nejvyšší patra státní správy. Ministr je koneckonců také úředníkem, pouze má někdy poslaneckou imunitu. Udavačství za okupace či totality, na které naráží poslanec Langer, nemá s věcí nic společného. Ti, kteří na nabízený úplatek od provokatéra kývnou, pouze přijdou o zaměstnání. Budou se také moci odvolat k soudu. Agenti-provokatéři budou mít jasně a přísně dané mantinely pro své počínání. V tomto ohledu jsou námitky Choděrova textu naprosto liché. Nejde přece o kriminalizaci. Nakonec je třeba zdůraznit, že tentokrát nejde o obvykle přihlouplý a namyšlený český experiment. Provokace jsou nebo byly po nějakou dobu umožněny i v mnohých západních zemích a ukázaly se jako užitečné. Stačí se poučit, a můžeme se tak vyvarovat i možných chyb a nástrah při jejich zavedení. Hlavně nic nevymýšlet!
Míru korupce pochopitelně nejlépe ze všeho sníží malý stát a jednoduchá, přehledná a srozumitelná pravidla. Obchodní rejstřík nemusí například vůbec spravovat soud (v Nizozemsku tak například činí obchodní komora). Rovná daň - kdyby ji navrhoval někdo důvěryhodný - je také v tomto ohledu dobrou myšlenkou, protože zjednoduší a zpřehlední práci finančních úřadů. Otázkou ovšem je, zda je myšlenka malého liberálního státu u nás v brzké době politicky uskutečnitelná. Asi není. I bez malého státu bychom se ale neměli vzdávat ostatních nástrojů pro boj s korupcí, tedy vzdávat se represe. V neposlední řadě by měli s uplácením bojovat sami vysocí politici. Ti mají jít příkladem v průhlednosti a čistotě jednání nebo by alespoň měli dávat najevo, že jim korupce vadí, a nikoliv se tvářit, že ji považují za normální, nebo tvrdit, že ti, co kritizují její míru, pouze pomlouvají náš stát. Rozhodně by pak měl platit institut provokace i pro ta nejvyšší patra státní správy. Ministr je koneckonců také úředníkem, pouze má někdy poslaneckou imunitu. Udavačství za okupace či totality, na které naráží poslanec Langer, nemá s věcí nic společného. Ti, kteří na nabízený úplatek od provokatéra kývnou, pouze přijdou o zaměstnání. Budou se také moci odvolat k soudu. Agenti-provokatéři budou mít jasně a přísně dané mantinely pro své počínání. V tomto ohledu jsou námitky Choděrova textu naprosto liché. Nejde přece o kriminalizaci. Nakonec je třeba zdůraznit, že tentokrát nejde o obvykle přihlouplý a namyšlený český experiment. Provokace jsou nebo byly po nějakou dobu umožněny i v mnohých západních zemích a ukázaly se jako užitečné. Stačí se poučit, a můžeme se tak vyvarovat i možných chyb a nástrah při jejich zavedení. Hlavně nic nevymýšlet!
</TEXT>
</DOC>
<DOC>
<DOCID>LN-20020420055</DOCID>
<DOCNO>LN-20020420055</DOCNO>
<DATE>04/20/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Miroslav Švandrlík spisovatel
1. Sociální demokracie. Ale ať vyhraje ta, nebo ona strana, musí dělat středovou politiku.
2. Špidla, aniž bych z toho měl velkou radost.
3. Ať udělají něco s daněmi, aby to bylo srozumitelnější a jednoduché.
Jan Kraus autor, herec a moderátor
1. Myslím, že sociální demokrati.
2. Myslím, že Špidla.
3. To by bylo asi tak na dvacet stran.
</TEXT>
</DOC>
<DOC>
<DOCID>LN-20020420056</DOCID>
<DOCNO>LN-20020420056</DOCNO>
<DATE>04/20/02</DATE>
<TITLE>
Undergroundový básník Ivan Martin Jirous kandiduje do parlamentu a chce založit vlastní politickou stranu Uctívači ginga
</TITLE>
<TEXT>
Rozhovor týdne
Ivan Martin Jirous
</TEXT>
<HEADING>
s otcem českého undergroundu hovořila Renata Kalenská
</HEADING>
<TEXT>
Do politického života se rozhodli zapojit i lidé, od nichž by to nikdo asi nečekal. Je mezi nimi i otec českého undergroundu Ivan Martin Jirous řečený Magor. Kandiduje za Balbínovu poetickou stranu, která sídlí - stylově - přímo v hospodě.
LN: Nedávno jsi odmítal kandidovat do sněmovny či do Senátu, neboť "kdo chce s vlky býti, musí s nimi výti". Nyní kandiduješ za Balbínovu poetickou stranu (BPS). Proč jsi změnil názor?
Jednou jsem byl v Balbínově poetické hospodě a Jirka Hrdina mi dal podepsat žádost o registraci jeho strany. Mně se to líbilo. Je to v podstatě navázání na tradici Strany mírného pokroku v mezích zákona Jaroslava Haška. A pak mi Jirka volal, zda bych za ně nechtěl kandidovat. A proč ne. Já chci navíc letos zakládat i vlastní stranu. Ale tyhle volby ještě vynechávám, musí se to pořádně připravit. Kdyby BPS získala pět procent a dostala se do parlamentu, byla by tam aspoň sranda.
LN: Umíš si sám sebe představit, jak sedíš ve sněmovně, vznášíš námitky, předkládáš pozměňovací návrhy?
Proč ne? Nebyl bych tam jedinej kretén.
LN: Založení vlastní politické strany - to myslíš vážně?
Já se tím zabývám už delší dobu. Moje strana by se jmenovala Uctívači ginga. Gingo (ginkgo) je jinan dvoulaločný. Známo z Foglara - takový přechod mezi jehličnanama a listnáčema. To je ale samozřejmě kamufláž. V podstatě mi jde o legalizaci jisté přírodní látky, záměrně neříkám droga.
</TEXT>
<HEADING>
LN: Ty ji ovšem neužíváš.
</HEADING>
<TEXT>
Zato ji pěstuju. Ale jinak - já sám jsem nebyl volit už několikrát a letos konečně volit můžu - Balbínovu stranu.
LN: Myslím, žes volit ani nemohl. Neměls občanský průkaz.
V životě jsem ztratil bezpočet občanek, ale teď už ji mám dlouho. Ovšem nemám třeba pas, protože mi ho ukradli romští spoluobyvatelé. V Olomouci jsme měli čtení s Vráťou Brabencem. Na nádraží pak byli Romové a já tam usnul. Když jsem se probudil, v kapse u saka jsem pas neměl. Jinak jsou ale Romové slušný lidi, takže veškeré ostatní doklady mi nechali.
</TEXT>
<HEADING>
LN: Vraťme se zpět k tvé vlastní straně.
</HEADING>
<TEXT>
Podle mého názoru - kdyby se nám podařilo zvednout ty rockery z hospod, aby šli volit, to by byla taková síla! Každý člověk si vybírá společnost k sobě koherentní a všichni, které jsem ze svého okolí oslovil, do toho jdou. A já jsem ochoten přinést vlastní oběť na oltář vlasti. Dal jsem si předsevzetí, že kdyby byla moje strana zaregistrována, celé to volební období bych nepil. To proto, abych se nedopustil nějakých excesů, které by proti mně pochopitelně byly zneužity.
LN: To je pěkné předsevzetí. Co když ho ale porušíš? Odstoupíš?
To ne! Půjdu se vyzpovídat.
LN: V jaké jsi fázi?
Teprve píšu program. A Balbínovu stranu považuju za takový dobrý předstupeň, kdy si ověřím ty stranické mechanismy.
LN: Balbínova strana si vytvořila zajímavý harmonogram preferencí. Počítáte s pětatřicetiprocentní podporou, což je jistě nadsázka. Jaký výsledek odhaduješ ty?
Abych ti pravdu řekl, když jsem zkoumal tenhle graf, nepochopil jsem z něj vůbec nic. To je asi podobné, jako když normální člověk zkoumá lejstra k daňovému přiznání. Ten graf je asi vážně mystifikace. Co se týče mého odhadu, nechci být prorokem, ale spousta lidí, kteří se o této straně dozvěděli, prohlásila, že konečně mají koho volit. Hodně lidí to dosud nevědělo. Ti, co volili ODS, jsou zklamáni takzvanou opoziční smlouvou. Mně je to celkem u prdele, doteď jsem nevolil a půjdu až teď. A nevylučuju, že bychom těch pět procent mohli dostat.
LN: Skutečně se chcete dostat do parlamentu? Není vaším cílem spíš získat jeden a půl procenta, a tím pádem i státní příspěvek? Docela dobrý způsob podnikání...
Ty kvóty neznám. A nenapadlo mě to ani v nejdivočejších snech. Takhle. Myslím, že člověk nemá brát život zas až tak vážně. Může se také bavit. Já se touto kandidaturou především bavím, ale kdybychom se do parlamentu skutečně dostali, této funkci bych se věnoval naplno.
LN: Už jsi přemýšlel o tom, do kterého ze sněmovních výborů by ses zapojil?
Vůbec. Tak dalece ještě neuvažuju. Ale víš, stejně je to asi iluzorní, že bychom těch pět procent nakonec získali. Teď mě tak oklikou napadá - Pierre Cabanne na sklonku svého života vydal knihu Rozhovory s Marcelem Duchampem. A Duchamp v ní mimo jiné říká: "Když začal kubismus, my jsme se tím tenkrát především úžasně bavili. Teprve později se někteří z nás začali brát vážně." Myslím, že jedno z neštěstí téhle země je, že se lidi berou přespříliš vážně. A přitom k tomu nemají žádnej důvod.
LN: Váš kandidát Jiří Dědeček se rozhodně vážně nebere. Prohlásil, že pokud se dostane do parlamentu, nejdřív něco vytuneluje a pak z politiky rychle uteče. Jaké jsou tvoje plány?
Já bych v té politice poctivě zůstal. Jsem příliš blbej na to, abych dokázal něco vytunelovat. Ne že by mi nápad Jirky Dědečka vadil!
LN: Snažil by ses přizpůsobit podobě politiků? Hutka prohlásil, že oblek na sebe nevezme.
Já bych v obleku taky samozřejmě nechodil. Ani to není povinné. A oblek nemám. Vlastně mám dvě saka. Krásný! Jedno mi visí na mříži ve Stromovce. Vůbec nic mu není. Někdo ho prostě vyřadil, že už ho nepotřebuje, tak ať si ho vezme někdo jinej! Všechno oblečení, co mám, mi buď někdo daroval, nebo jsem ho našel v kontejneru.
LN: Z čeho jste vlastně zaplatili předvolební kauci? Z tržeb hospody, tedy vašeho stranického sídla? Nebo přispívali členové a kandidáti? Jak tě tak poslouchám, asi by na to mnozí z vás neměli.
Já bych se teda na nic skládat nemohl, protože žiju pod hranicí existenčního minima.
</TEXT>
<HEADING>
LN: To předpokládám, když ti odpojili i elektřinu.
</HEADING>
<TEXT>
No, na chalupě. Až to zaplatím, zase mi ji zapojej. Jinak ale nevím, kdo kauci zaplatil. Já se o tyhle finanční vztahy zásadně nezajímám. Někdy je lepší nic nevědět. Nebyl jsem ani na valné hromadě strany. Ta byla asi dost výživná, protože se protáhla až do ranních hodin...
</TEXT>
<HEADING>
LN: Zřejmě šlo o zásadní politickou debatu.
</HEADING>
<TEXT>
Nejspíš. Nepochybně se tam střetávaly různé názorové proudy. Ale s těmi penězi - já za stranu jen kandiduju a její zákulisní machinace jsou pro mě zatím neprůhledné. Neprůhledné - to je v současnosti krásné české slovo.
LN: Víš alespoň něco o stranickém programu?
Program je pětibodový. Četl jsem nějaký letáček. Velice se mi líbí.
LN: Jaké jsou to body?
Já si nevzpomenu. Myslím, že jsem ten leták někomu dal.
LN: Na všechno připravený politik. Ale k tomu programu - nechtěl bys do něj prosadit odtržení Vysočiny od zbytku Čech a Moravy? To je sice původně myšlenka zemřelého básníka Andreje Stankoviče, ale ty jsi jejím velkým zastáncem.
Do programu Balbínovy strany prakticky nezasahuju. Pokud se mi ale podaří prosadit tu moji politickou stranu, odtržení Vysočiny je samozřejmě metafora. V mém programu bude nastolení monarchie. Pak už nebude nutné Českomoravskou vysočinu odtrhávat. Ale otázka zní: Co je dnes vlastně Vysočina? Domníval jsem se, že jedna z věcí, které tu budou po listopadu napraveny, bude obnovení historických zemských hranic. Podle mě to není náhoda, ale záměr bolševiků, ve kterém současná vládní garnitura úspěšně pokračuje. To, čemu říkal Václav Havel identita, je jedna z nejdůležitějších věcí. Člověk má napřed cítit lásku k rodnému místu, pak k regionu, pak teprve k zemi a pak, dejme tomu, k Evropě. Dnes jsou lidi vykořeněný a zblblý. Jsme takový stádo, který ani neví, u který ohrady má nocovat. Masám - použiju marxistické slovo - se vždycky vládne líp než lidem, kteří jsou zakotveni a vědí, co chtějí.
LN: Sám jsi zmínil současnou garnituru. Kdysi jsi vyslovil přání dělat u nás guerillu proti klausovsko-zemanovské diktatuře. Máme tvé nově se zrodivší politické ambice považovat za začátek této guerilly?
To ne. Zatím to není tak akutní.
LN: Do programu BPS mluvit nechceš, ale předvolební kampaň bude hodně v tvých rukou. Jak bude vypadat?
Doufám, že se mi podaří dohodnout koncerty spřátelených kapel. A kdykoli budu mít nějaké čtení, spojím to s kampaní.
LN: Budeš nosit i stranické tričko, jako to dělá "geniální guvernér" BPS Jiří Hrdina?
Já už v tom tričku taky chodím. Teď se ale, myslím, pere. Jinak se pokusím zformulovat svůj vlastní, osobní program, který bude pochopitelně loajálně vycházet z hlavního programu BPS.
LN: Dá se čekat i klasická šňůra předvolebních mítinků?
To se ještě musíme domluvit. Když bude nějaký mítink, proč tam neříct, co si představujeme. Zatím jsem rozdal pár letáků. Musím vyfasovat nové. Rozdávám to lidem, které potkávám, a to je vlastně úplně stejný, jako kdybych to říkal přes mikrofon více lidem, ne? Jednou jsem přijal kandidaturu a to s sebou nese jisté závazky. A já jsem ochoten jim dostát.
LN: Začínáš mluvit krásně státotvorně. Proč vlastně BPS odmítá přijmout více než pět členů?
Grémium se prostě rozhodlo, že pět členů je dost a ostatní můžou být sympatizanti. Agenda pětičlenné strany se určitě udržuje lépe než agenda strany, která má členů deset tisíc. I z ekonomického hlediska je to velmi zdravé, byť i nedemokratické opatření. A já, jak známo, nejsem příznivcem demokracie, takže mi to nevadí.
LN: Co se stane s BPS, když se nedostane do parlamentu ani nezíská státní příspěvek?
Půjdem to zapít, přehodnotit předchozí předvolební kampaň a připravit se na další volby. Ale jak říkám, v té době už bych měl mít tu svoji stranu. Pak samozřejmě budu s Balbínovou stranou fúzovat.
</TEXT>
<HEADING>
LN: Taky budeš prosazovat omezený počet členů?
</HEADING>
<TEXT>
Naopak. Tam bude neomezený počet členů. Už jsem domluvený se spoustou lidí. Třeba do toho půjde kapela Tři sestry. Já chci hlavně zcela nedemokraticky udělat třicetičlenné předsednictvo. Chci tam mít i feministky, cikány a podobně. Mělo by to být kluci a holky půl na půl. Ženských v politice je čím dál méně. Myslím, že jsme v Evropě kuriózní příklad státu, kde je diskriminace žen neuvěřitelná. To se musí řešit.
LN: Začínám být na rozpacích. Původně jsem to celé vnímala jako třeba Klausův poradce Jakl, který balbínovce při sběru podpisů podpořil. Prohlásil, že je to dobré jako legrace a jako zviditelnění Balbínovy poetické hospody.
Já to myslím vážně. A uvědomuju si tu zodpovědnost. Já jsem v životě dělal vždycky všechno zodpovědně.
LN: Chce se BPS účastnit i senátních a komunálních voleb?
Určitě. Ale vlastně by možná bylo skoro lepší být senátorem než poslancem. Já teď nevím, kdo má lepší plat. Asi senátoři, že jo?
LN: Nevědomky už sbíráš hlasy tady na Letné. Místní číšníci tvrdí, že po tvém odchodu z lokálu běží vyhrabat z koše tvé básně, které jsi tam jakožto špatné zahodil...
No jasně. Už v dobách hluboko před velkým listopadem se mi stala podobná věc. Psal jsem sbírku Magorova mystická růže, která pak vyšla. Byl jsem v hospodě U Lojzy na Praze 2, pak jsem se ráno nějak probudil a uvědomil jsem si, že jsem v noci napsal strašnou spoustu básní. Tak jsem jel taxíkem k Lojzovi a ptal jsem se ho: "Lojzo, nenechal jsem tady náhodou nějaké básně?" A on mi řekl: "Ty krávo, byla toho plná hospoda, protože ses stěhoval od stolu ke stolu a všude jsi něco čmáral. Zametl jsem to a všechno je to na dvoře v popelnicích." Běžel jsem na dvůr a otočil jsem víka těch popelnic. Byly v nich vajgly a všechno to svinstvo z restaurace. Z toho vyčuhovaly útržky papírů popsaných mým rukopisem. Chvíli jsem na to koukal a pak jsem si znechuceně řekl: "To bych se na to mohl vysrat, abych se v takovým svinstvu hrabal. To si raději napíšu nový."
LN: Scházíme se den po pohřbu sochaře Karla Nepraše, tvého přítele. Krátce ses s ním rozloučil v Respektu, ale jinak, myslím, ne...
Do pohřební síně jsem přišel asi o dvě minuty později a rozloučení už probíhalo. Měl jsem napsanou řeč, ale bylo mi sděleno, že jeho rodina si to nepřeje. Nakonec se zjistilo, že to bylo nedorozumění. Pak jsem to ale přečetl v hospodě. Bylo to takové surovější, něco jako Křižovnická škola čistého humoru bez vtipu.
</TEXT>
<HEADING>
LN: Jakými slovy ses s Neprašem nakonec rozloučil?
</HEADING>
<TEXT>
"Karel Nepraš, jehož pochováváme a oplakáváme, není jediným. Mnozí nás poslední dobou opustili. Jest a zůstane však naplněním kurtoazie - dvornosti, dvorského umění. Nejde jen o to, že Karel tvořil kurtoazní umění. Byl kurtoazní. Dvorný k ženám, dvorný v artefaktech. Byl minesengrem v životě i v sochařství. Legitimním následníkem a pokračovatelem české karolínské gotiky. Když princ waleský po bitvě u Kresčaku - Crécy - stanul nad tělem Jana Lucemburského, pravil: Zde zahynula koruna rytířstva. Pak vzal si do svého erbu Janovu devizu: Ich diene - Sloužím. Karel Nepraš sloužil svým děťátkům, žákům své školy, jež ho dnes spolu s námi oplakávají. Jistěže tady zůstává mnoho dobrých sochařek a sochařů. Nicméně - smrtí Karla Nepraše omšela koruna českého sochařství. Sbohem, Karle."
Kunsthistorik Ivan Martin Jirous (57) prohlašuje, že by chtěl jako odpůrce demokracie nastolit monarchii
</TEXT>
</DOC>
<DOC>
<DOCID>LN-20020420057</DOCID>
<DOCNO>LN-20020420057</DOCNO>
<DATE>04/20/02</DATE>
<TITLE>
Odborníci zjistili, že kuřácké páry přivádějí na svět častěji dívky než chlapce
</TITLE>
<GEOGRAPHY>Rodičům</GEOGRAPHY>
<TEXT>
nekuřákům se asi z 55 procent rodí chlapci. Pokud však muž i žena kouří více než 20 cigaret denně, pravděpodobnost, že se narodí chlapec, o deset procent klesá.
PAŘÍŽ - Páry, které v době, kdy počínají potomka, kouří cigarety, mají nižší pravděpodobnost, že budou mít syna, než kdyby nekouřily. Vyplývá to ze studie, kterou ve svém posledním čísle uveřejnil britský lékařský časopis The Lancet. V posledních letech se rodí stále méně chlapců. Vědci předpokládají, že hlavní příčinu je třeba hledat ve znečištěném ovzduší. Toxické látky prý mohou ovlivňovat činnost mužských rozmnožovacích orgánů. Podle nejnovější studie japonského týmu lékařů má proto kouření mužů i žen velký vliv na pohlaví jejich budoucího potomka. Ničí totiž spermie s mužským chromozomem a může také ohrozit ukotvení zárodku v děloze. Doktor Misai Fukuda s kolegy ze své vlasti a z Dánska zjišťoval pohlaví 11 815 novorozenců, kteří na jeho gynekologické klinice přišli na svět od prosince 2000 do července 2001. Lékaři se 5372 matek ptali, zda v době tří měsíců před početím kouřily nebo zda kouřil jejich manžel. Ve skupině, kde nekouřil ani jeden z manželů, se narodilo 121 chlapců na 100 dívek, zatímco ve skupině, v níž oba rodiče kouřili více než 20 cigaret denně, to bylo 82 chlapců na 100 dívek. Lékaři také zjistili, že se méně chlapců narodilo i těm manželům, z nichž více než 20 cigaret kouřil pouze jeden. "Nevíme přesně, co to způsobuje. Předpokládáme však, že spermie, které jsou nositeli mužského chromozomu Y, jsou citlivější na kouř než ty, které jsou nositeli chromozomu X," uvedla jedna ze spoluautorek studie, dánská profesorka Anne Grete Bysková z dánské Univerzitní nemocnice v Kodani. "Buňky spermatu s chromozomem Y byly méně plodné a embrya, která z nich vznikala, byla méně životaschopná," podotkla. Již dřívější výzkum objevil rozdíly mezi nositeli chromozomů X a Y. "Spermie s mužským chromozomem jsou o něco rychlejší než ty s ženským chromozomem, ale jsou méně odolné," uvedl pro časopis New Scientist Alexander Lerchl z univerzity v německých Brémách. Jiné studie ukázaly, že se vedle kuřáků stávají častěji otci dívek také armádní piloti a potápěči.
</TEXT>
</DOC>
<DOC>
<DOCID>LN-20020420058</DOCID>
<DOCNO>LN-20020420058</DOCNO>
<DATE>04/20/02</DATE>
<TEXT>
NEW YORK - Výrobci hraček v americkém státě Connecticut přišli na nápad, jak vydělat: začali prodávat figurky osobností spjatých s teroristickými útoky z 11. září. Zájemci si tak mohli koupit figurku George W. Bushe, bývalého starosty New Yorku Rudolpha Giulianiho a britského premiéra Tonyho Blaira. Sběratelé se však začali shánět také po figurce Usámy bin Ládina, a tak vznikla čtvrtá figurka, která jde také nejvíce na odbyt. Dobře se prodává také napodobenina amerického prezidenta. "Nejdříve jsme prodávali jen figurky opravdových mužů, kteří změnili svět. Figurka bin Ládina - to bylo kvůli obchodu," řekl Emil Vicale, ředitel společnosti Herobuilders. Jedna panenka stojí 27 dolarů (asi 945 korun).
</TEXT>
</DOC>
<DOC>
<DOCID>LN-20020420059</DOCID>
<DOCNO>LN-20020420059</DOCNO>
<DATE>04/20/02</DATE>
<GEOGRAPHY>LONDÝN</GEOGRAPHY>
<TEXT>
Lékaři z britského Bristolu přišli s novou léčbou pacientů trpících Parkinsonovou chorobou. Léčba zatím pomohla regenerovat mozky pěti pacientů. Jeden z nich se prý naučil znovu se smát a vrátil se mu čich. Lékaři si však zatím nejsou jisti, zda bude mít nová léčba dlouhotrvající účinky, a zda ji tedy budou moci podstoupit všichni nevyléčitelně nemocní. Parkinsonovu chorobu způsobuje odumírání buněk produkujících dopamin. Jde o látku, která zajišťuje komunikaci mezi nervovými buňkami mozku. Parkinsonici tak pomalu ztrácejí vládu nad svým tělem - zpomalují se jejich pohyby, končetiny zachvacuje třes. Třetina nemocných trpí demencí. Metoda vyvinutá týmem vědců z Nemocnice Frenchay v Bristolu, vedeným neurochirurgem Stephenem Gillem, může znamenat pro tyto nemocné novou naději. Odborníci za pomoci "automatického čerpadla" pumpují růstový hormon GDNF (buňkami glie produkovaný neutropní faktor) přímo do nejvíce postižených částí mozku. "Jsme schopni dopravit potřebný lék do nejvíce postižené oblasti velice přesně," řekl pro BBC Gill. "K výrazným pokrokům však došlo již po dvou měsících," uvedl dále. "Jsme na začátku cesty. Musíme prokázat, že léčba je dlouhodobě účinná, bezpečná a že v dříve poškozených oblastech buňky znovu pracují," uvedl člen týmu Nik Patel.
</TEXT>
</DOC>
<DOC>
<DOCID>LN-20020420060</DOCID>
<DOCNO>LN-20020420060</DOCNO>
<DATE>04/20/02</DATE>
<GEOGRAPHY>LONDÝN</GEOGRAPHY>
<TEXT>
Tom Cruise chce být první hereckou hvězdou, která stane na Měsíci. V americkém Národním úřadu pro letectví a vesmír (NASA) si prý už domlouvá možnost letu v raketoplánu. Devětatřicetiletý herec prohlásil, že být kosmonautem si přál od dětství. "Vážně, letěl bych v tu ránu. Byl bych prvním hercem ve vesmíru - a to by bylo senzační. Už jsem začal jednat o výcviku astronauta a letu raketoplánem." Cruise oznámil svůj záměr na světové premiéře filmu Space Station, k němuž čte na žádost astronautů doprovodný komentář. "Člověk vždycky cestoval, poznával a dobýval. Objevování kosmu je povinností této planety. Byl to odjakživa i můj sen. Vždycky mě fascinoval vesmír, program Apollo a často jsem v televizi sledoval starty raket," řekl. Při práci na filmu strávil Cruise den v NASA: "Byl jsem v Houstonu celý den, nasával odbornou terminologii a sledoval, jak jsou ti lidé zapálení," líčil.
</TEXT>
</DOC>
<DOC>
<DOCID>LN-20020420061</DOCID>
<DOCNO>LN-20020420061</DOCNO>
<DATE>04/20/02</DATE>
<TITLE>
Marcela. Jméno je ženským protějškem jména Marcel. Obě jsou římského původu, patří starému rodu Marcellů. Jedná se vlastně o zdrobnělinu jména Marcus, odvozeného od boha války Marse. Základem slova pak je prastaré řecké marnamai - "bojuji". V církevním kalendáři má dnes svátek Hugo. Základem jména je snad staroněmecké slovo hugu čili "duch" nebo "mysl". Hugo bychom tedy mohli přeložit jako "duchaplný".
</TITLE>
<HEADING>
neděle
</HEADING>
<TEXT>
Alexandra. Jméno je řeckého původu a vychází z mužského jména Alexandros, což znamená "obhájce mužů". V církevním kalendáři bychom dnes našli Anselma. Jedná se o německé jméno vzniklé ze starogermánských slov ans (bůh) a helm (přilba). Dohromady tedy jméno znamená "boží helmice", ale lze je vysvětlit i tak, že jeho nositel je pod boží ochranou. Dnes má svátek i patron vrátných a pomocník při trampotách Konrád z Parzhamu.
Alexandra. Jméno je řeckého původu a vychází z mužského jména Alexandros, což znamená "obhájce mužů". V církevním kalendáři bychom dnes našli Anselma. Jedná se o německé jméno vzniklé ze starogermánských slov ans (bůh) a helm (přilba). Dohromady tedy jméno znamená "boží helmice", ale lze je vysvětlit i tak, že jeho nositel je pod boží ochranou. Dnes má svátek i patron vrátných a pomocník při trampotách Konrád z Parzhamu.
</TEXT>
</DOC>
<DOC>
<DOCID>LN-20020420062</DOCID>
<DOCNO>LN-20020420062</DOCNO>
<DATE>04/20/02</DATE>
<TEXT>
Jistě se všichni shodneme na tom, že dosáhnout shody není jednoduché. A že nejsnazší cesta k ní je zbavit se všech, kteří se neshodují. Pokud ale například televizní moderátor pokládá za vhodné zahájit každou druhou otázku obratem "jistě se shodneme na tom, že...", "určitě se mnou budete souhlasit, že ...", může to uvažujícímu člověku způsobit nakonec i vážnou újmu na zdraví. Proč se k čertu ptá, když už předem ví, že každá odpověď je zbytečná? "Jistě se shodneme na tom, že výkon mužstva byl špatný." Není o čem mluvit. Ale tento obrat, který zprvu vypadá jen hloupě a v podstatě neškodně, se nakonec v povolanějších rukou stává zbraní, protože nepozorovaně přechází do rozkazovacího způsobu. Nelze než souhlasit, vzpírat by se mohl jen hlupák či sabotér. Slovo "jistě" už není výrazem pochyb či váhání, je to jasně vyjádřená výhrůžka. Jistě se shodneme, ale pak není o čem mluvit. Protože to, na čem bychom se po takové výzvě skutečně shodnout mohli, jsou už jen fráze a klišé, třeba že se nemá krást. Výzva skrytá ve zmíněném obratu je pobídka k hledání kacířů, protože nezahajuje rozhovor, ale vyšetřování. Nic na tom nezmění ani milý úsměv televizního moderátora. Neshoda je drama, shoda je už jenom konverzační komedie. Jistá shoda je stroj na výrobu banalit. A banalita je nejstrašnější forma politické korektnosti. Pod maskou slušnosti totiž skrývá děs z vyslovení nebo dokonce vytvoření vlastního názoru. Jistě se shodneme na tom, že něco takového je krajně nepříjemné. A určitě se shodneme i na tom, že něčemu takovému je nejlépe se vyhnout. V této mytologii shody si najednou slušnost a zbabělost podávají ruce. Shoda se totiž zaměnila za pohodlí; ti, jejichž povaha je dobrodružnější, si vykládají pasiáns, ti usedlejší luští křížovky. Zítřek je návratem včerejška. Je to tak, protože tak to bylo vždycky. Život je zábavný kaleidoskop. Banalita shody je mytologická, protože odpovídá dřív, než je položena otázka, to jest táže se tak, že otázka je už odpovědí: není lépe shodnout se, než se neshodovat? Její poslední fází je pak už jen tvrzení, že věci jsou takové, jaké jsou. Peníze jsou peníze a láska je láska. Temelín je Temelín a politika je politika. Na tom se jistě všichni shodneme. Princip jisté shody likviduje nejen otázky a odpovědi, ale i věci. V tom je jeho síla. Jenže jeho skrytá moc jde ještě dále: spolu s otázkou ruší i tazatele. Je-li shoda jistá, je každý, kdo se ptá, hříčka a omyl přírody. Jen blázni či zvrhlíci se neshodují. Je to pohodlné, tím spíše, že na první pohled tak nevinné. Jistě se shodneme na tom, že korupce je korupce. A určitě se shodneme i na tom, že dějiny skončily a nastala šťastná doba konverzačních komedií. Kdybychom se totiž neshodli, dostali bychom strach a vlastně ani nevěděli z čeho. Určitě se mnou budete souhlasit, že by to bylo nemilé.
</TEXT>
</DOC>
<DOC>
<DOCID>LN-20020420063</DOCID>
<DOCNO>LN-20020420063</DOCNO>
<DATE>04/20/02</DATE>
<TITLE>
Francouzi hledají způsob, jak profitovat z globalizace a zároveň si udržet vlastní výjimečnost
</TITLE>
<TEXT>
Ať se to ostatním líbí či ne, země galského kohouta zaujímá v mezinárodním povědomí jedinečné místo. Okolní svět zpravidla Francouze buď obdivuje pro jejich životní styl, nebo jej dohání k zuřivosti jejich arogance a paličatost. Jedno je však jisté: národ, který dal světu ideály moderní republiky, Edith Piaf, ChČteauneuf-du-Pap, Reného Descartesa, béarnaiskou omáčku, Brigitte Bardotovou, žiletky, sochu Svobody a Zinedina Zidana, nelze ignorovat.
Ačkoliv Francouzi reprezentují pouhé jedno procento světové populace, o svém zvláštním postavení jsou přesvědčeni až do morku kostí. A aby jejich pozice na mezinárodním poli snad někomu náhodou neunikla, nechal si francouzský prezident přišít na své oficiální obleky perleťový knoflík, upoutávající pozornost na skupinových fotografiích s hlavami ostatních světových velmocí. Pro svou údajnou výjimečnost mají Francouzi i vlastní termín: l'exception franćaise. V poslední době se ovšem tato výjimečnost stala terčem mnoha znepokojivých dotazů. Ano, Francie stále zůstává zdaleka nejnavštěvovanější zemí na světě. Má nukleární zbraně, je členem stálé Rady bezpečnosti OSN a patří mezi země G7. Produkuje to nejlepší víno, nejdražší parfémy a nejchutnější paštiku z kachních jater. Ale co vlastně v dnešním světě znamená být Francouzem? Jak si uchovat národní identitu tváří v tvář sjednocené Evropě s jednotnou měnou, jak odolávat tlakům narůstající imigrace a postupující ekonomické a kulturní globalizace a přitom stále zůstat u kormidla dějin?
</TEXT>
<HEADING>
Kampaň bez myšlenek
</HEADING>
<TEXT>
V průběhu uplynulé dekády doznala Francie řady sociálních i hospodářských změn, které rozpoutaly debatu o měnícím se národním charakteru a o směru, kterým by se země měla ubírat. Ostré střety mezi "globalizátory" uznávajícími nezadržitelnost vlivu anglosaské kultury a těmi, kteří horují pro zachování národní identity děj se co děj, charakterizují dnešní sociální klima. Jenže otázka, jak si udržet svou l'exception a zároveň zůstat konkurenceschopní ve stále více homogenním světě, zůstává nezodpovězena. Francie se ocitá na prahu nového tisíciletí bez jasného cíle a ani neogaullistický prezident Jacques Chirac, ani socialistický premiér Lionel Jospin nepřišli během svého boje o prezidentské křeslo s jedinou novou myšlenkou. Francouzská společnost přitom trpí mnoha chronickými neduhy. Z hospodářského hlediska byla 90. léta pro Francii obdobím stagnace a dlouhodobé nezaměstnanosti, která se tvrdošíjně držela na 13 procentech. Srazit se ji podařilo až v posledních dvou letech levicovému kabinetu socialisty Jospina, ovšem pouze za cenu snížení konkurenceschopnosti francouzských výrobců. Jospin vyřešil nedostatek pracovních míst šalamounsky: prosadil zákon o zkrácení pracovní doby na 35 hodin týdně s tím, že platy zaměstnanců zůstanou zachovány. Firmy tak byly nuceny buď snížit kapacitu výroby, nebo vytvořit nová pracovní místa. Je pravda, že od roku 2000 klesla celková nezaměstnanost z 12,6 procenta na nynějších devět procent a Francie zaznamenala zvýšený hospodářský růst. Podle pravicové opozice však 35hodinový týden přichází státní pokladnu příliš draho. Přispěl sice k vytvoření 240 000 pracovních míst, ale každé z nich prý bude daňové poplatníky stát 240 000 eur ročně, nehledě k tomu, že mnoho soukromých firem loni snížilo výrobní kapacitu o plných deset procent.
</TEXT>
<HEADING>
Kriminalita mládeže
</HEADING>
<TEXT>
Chronická nezaměstnanost stále zůstává palčivým problémem hlavně mezi mladými Francouzi. Jedná se především o obyvatele chudých předměstských čtvrtí, v mnoha případech druhé či třetí generace přistěhovalců ze severní Afriky a dalších bývalých francouzských kolonií. Ti jsou často soustředěni v pochmurných panelákových ghettech na předměstí velkých metropolí jako Paříž a Marseille, z nichž se jen velmi těžko uniká. Právě mládež ze sociálně slabých vrstev se podílí na nebývalém nárůstu kriminality, která za rok 2001 vzrostla o plných 7,7 procenta a vůbec poprvé překročila hranici čtyř milionů trestných činů spáchaných za jeden rok. Podle státních statistik se kriminalita mládeže do 18 let za poslední čtyři roky zdvojnásobila. Jedná se sice většinou o kapesní krádeže, ale počet ozbrojených přepadení a případů agresivního chování také nebývale stoupl. Zvýšená kriminalita se stala jedním z hlavích společenských a předvolebních témat. Ukázalo se však, že ve Francii nelze řešit problémy "po americku". Když koncem loňského roku prezident Chirac oznámil, že je třeba nastolit "nulovou toleranci" - systém tvrdého trestání i těch nejmenších přestupků použitý bývalým newyorským starostou Rudolphem Giulianim - zvedla se proti němu vlna protestů ze strany intelektuálů i řadových občanů. Liberální Francouzi totiž tradičně dávají přednost humánnějším řešením, například vzdělávacím programům, a před užitím hrubé síly preferovaným ve Spojených státech se mají na pozoru. Chirac nakonec od svého návrhu tiše upustil poté, co mu šéf Jospinovy předvolební kampaně Jean Glavany připomněl, že prezident má sám na vlastním účtu něco nevyřešených pohledávek. Chirakovo jméno totiž mnohokrát padlo v souvislosti s vyšetřováním korupčního skandálu na pařížské radnici v době, kdy byl nynější prezident starostou hlavního města. Od soudního vyšetřování jej chrání jen imunita jeho ústavní funkce. "Nulová tolerance, to je výborný nápad," prohlásil Glavany posměšně. "Ale jen pod podmínkou, že budeme mít také nulovou imunitu." Zvýšená kriminalita však bohužel nekončí pouličními zlodějíčky. V poslední době se ve Francii stejně jako ve Spojených státech začínají objevovat útoky ozbrojených šílenců, kteří bez zjevného důvodu vyjdou do ulic a střílejí na nevinné spoluobčany. K zatím nejkrvavějšímu masakru došlo koncem března na pařížském předměstí Nanterre, kde psychicky narušený muž na radnici chladnokrevně postřílel dvěma revolvery 8 lidí a zranil dvacítku dalších, než se jej přítomným podařilo odzbrojit. Pařížská policie bohužel předvedla trestuhodnou nedbalost den poté, neboť obviněnému se podařilo uniknout a spáchat sebevraždu skokem z okna ze čtvrtého patra soudní budovy. K podobně násilným incidentům došlo ve Francii již několikrát, například loni v říjnu, kdy ozbrojený mladík postřílel na ulici středofrancouzského města Tours čtyři osoby. Debaty o tom, jak podobným krveprolitím zabránit, plní stránky novin, ale ani experti, ani politici si s tak prudkým zvýšením kriminality nevědí rady.
</TEXT>
<HEADING>
Špatná integrace přistěhovalců
</HEADING>
<TEXT>
Současně se Francie potýká s dalším nepříjemným problémem: od vzplanutí posledního izraelsko-palestinského konfliktu před téměř dvěma lety se zde vzedmula vlna násilných útoků proti místním židům. Národ, který se nikdy úplně nevypořádal s vlastní kolaborantskou historií, si byl nucen vyslechnout obvinění z antisemitismu od představitelů Izraele a Spojených států. Náměstek izraelského ministra zahraničí dokonce Francii označil za "nejhorší ze všech západních zemí" poté, co několik mladíků arabského původu zapálilo židovskou školu a pokusilo se poničit synagogu na pařížském předměstí Créteil. Vzedmutá vlna násilí proti francouzským židům úzce souvisí s již téměř dvouletým izraelsko-palestinským konfliktem. Pozorovatelé se shodují na tom, že drtivá většina útoků ve Francii pochází od nespokojených dospívajících muslimů, kterým se nepodařilo plně se integrovat do společnosti. "Jedná se o rozzlobené mladíky bez zaměstnání, bez vzdělání a bez jasné identity, neboť v severní Africe je považují za Francouze a ve Francii za Araby," prohlásil Emmanuel Winetraub, který předsedá francouzské sekci Židovského světového kongresu. "Nezávislost Palestiny pro ně představuje jasný, spravedlivý cíl, ke kterému se upínají, který dává jejich existenci smysl." Obviňovat francouzskou společnost jako takovou z antisemitismu však nelze. Drtivá většina populace odsuzuje podobné útoky jako projev barbarství. Problém tkví spíše v laxním přístupu zdejších úřadů k řešení případných incidentů. Politici jsou si dobře vědomi toho, že až 10 procent francouzské populace pochází původem z arabských zemí, především z Alžírska, Tunisu a Maroka. Ti reprezentují nezanedbatelnou část potenciálních voličů, zatímco židovská menšina je ve srovnání s nimi nepatrná. Politické vrstvy tudíž často budí zdání, jako by jim problémy židovské menšiny byly spíše na obtíž.
</TEXT>
<HEADING>
Místo svatby PACS
</HEADING>
<TEXT>
Moderní Francie se kromě kriminality potýká i s řadou dalších sociálních změn. K těm nejvýraznějším patří rozpad tradiční rodiny. Díky hlubokým změnám ve společenském chápání morálky není výchova dětí mimo tradiční manželství již dávno považována za vadu na kráse. Zatímco počet uzavřených manželství klesl v letech 1970 - 1995 o 35 procent, počet nemanželských dětí - často vychovávaných oběma nesezdanými rodiči - stoupl pětkrát. Na tomto vývoji se svým příkladem bezesporu podílely filmové hvězdy jako Catherine Deneuveová (otec její dcery, Marcello Mastroianni, se nikdy nerozvedl se svou italskou manželkou), Isabelle Adjaniová, Emmanuelle Béartová či Sophie Marceauová, které nepovažovaly za nutné provdat se za otce svých dětí.
Tuše, že tento trend by mohl mít za následek pokles již tak slabé porodnosti, Jospinův kabinet brzy po svém zvolení odhlasoval takzvaný PACS neboli Civilní pakt solidarity, který umožňuje uzavřít dvojicím legální smlouvu skýtající mnoho finančních a legálních výhod rezervovaných do té doby jen pro právoplatné manžele. Jedná se především o daňové úlevy, právo na dědictví pozůstalosti atd. Této smlouvy mohou využít i dvojice stejného pohlaví, takže jejím schválením se Francii přiřadila k zemím s nejvstřícnější politikou vůči homosexuální menšině.
</TEXT>
<HEADING>
Mocní trockisté
</HEADING>
<TEXT>
Prvenství si země galského kohouta může přičíst i v politické sféře. Jako jediná vyspělá kapitalistická země světa se totiž může pochlubit tím, že v její vládě figurují komunisté. Je však třeba si uvědomit, že ve Francii nebyl komunismus nikdy zkompromitován tak jako ve východní Evropě. Pro národ, který nikdy nepocítil totalitární formu komunismu na vlastní kůži, si marxistická ideologie podržela romantický nádech a pro mnohé představuje reálnou alternativu ke kapitalismu anglosaského typu. Pokud dnes francouzská komunistická strana schází na úbytě a volební preference jejího kandidáta nepřesahují 5 procent, je to paradoxně proto, že ji voliči nepovažují za dostatečně radikální. Komunisté se podle nich příliš zkompromitovali koalicí se Socialistickou stranou a jejich program se posunul k politickému středu. Pro mnoho levicově smýšlejících Francouzů je pravou hvězdou prezidentské kampaně 62letá Arlette Laguillerová, předsedkyně radikální trockistické strany Lutte Ouvriere (Dělnický boj). Tato bankovní úřednice v důchodu otevřeně propaguje nastolení komunismu a každý předvolební mítink končí zpěvem Internacionály se zdviženou pěstí a úsměvem na rtech. Zajímavé je, že Laguillerová přitahuje kromě proletariátu zejména mladé intelektuální voliče, jimž imponuje její zapálení a neochota k politickým kompromisům. Nespokojenost s neslanou nemastnou vládnoucí garniturou se bohužel projevuje i vzrůstem podpory ultrapravicového Jean-Marie Le Pena, jehož volební preference se během prezidentské kampaně vyšplhaly až na 13 procent. Xenofobní program Le Penovy Národní fronty imponuje zejména venkovským voličům obávajícím se přílivu imigrantů a pokračujícího uvolňování trhu. Ať už se novým prezidentem stane Jospin, nebo znovu vyhraje Jacques Chirac, nebudou to ve své funkci mít snadné. Před oběma kandidáty, svázanými umírněnou politikou středu, stojí problém, jak vymanit Francii ze současných ekonomických a společenských problémů a přitom uchovat její národní specifičnost. Koneckonců, již jejich předchůdce generál Charles de Gaulle si v 60. letech povzdychl: "Vládnout lidu schopnému vyrobit tři sta dvacet pět druhů sýra jest zhola nemožné." Rozdíl je jen v tom, že počet francouzských sýrů od té doby vzrostl na pět set.
Prvenství si země galského kohouta může přičíst i v politické sféře. Jako jediná vyspělá kapitalistická země světa se totiž může pochlubit tím, že v její vládě figurují komunisté. Je však třeba si uvědomit, že ve Francii nebyl komunismus nikdy zkompromitován tak jako ve východní Evropě. Pro národ, který nikdy nepocítil totalitární formu komunismu na vlastní kůži, si marxistická ideologie podržela romantický nádech a pro mnohé představuje reálnou alternativu ke kapitalismu anglosaského typu. Pokud dnes francouzská komunistická strana schází na úbytě a volební preference jejího kandidáta nepřesahují 5 procent, je to paradoxně proto, že ji voliči nepovažují za dostatečně radikální. Komunisté se podle nich příliš zkompromitovali koalicí se Socialistickou stranou a jejich program se posunul k politickému středu. Pro mnoho levicově smýšlejících Francouzů je pravou hvězdou prezidentské kampaně 62letá Arlette Laguillerová, předsedkyně radikální trockistické strany Lutte Ouvriere (Dělnický boj). Tato bankovní úřednice v důchodu otevřeně propaguje nastolení komunismu a každý předvolební mítink končí zpěvem Internacionály se zdviženou pěstí a úsměvem na rtech. Zajímavé je, že Laguillerová přitahuje kromě proletariátu zejména mladé intelektuální voliče, jimž imponuje její zapálení a neochota k politickým kompromisům. Nespokojenost s neslanou nemastnou vládnoucí garniturou se bohužel projevuje i vzrůstem podpory ultrapravicového Jean-Marie Le Pena, jehož volební preference se během prezidentské kampaně vyšplhaly až na 13 procent. Xenofobní program Le Penovy Národní fronty imponuje zejména venkovským voličům obávajícím se přílivu imigrantů a pokračujícího uvolňování trhu. Ať už se novým prezidentem stane Jospin, nebo znovu vyhraje Jacques Chirac, nebudou to ve své funkci mít snadné. Před oběma kandidáty, svázanými umírněnou politikou středu, stojí problém, jak vymanit Francii ze současných ekonomických a společenských problémů a přitom uchovat její národní specifičnost. Koneckonců, již jejich předchůdce generál Charles de Gaulle si v 60. letech povzdychl: "Vládnout lidu schopnému vyrobit tři sta dvacet pět druhů sýra jest zhola nemožné." Rozdíl je jen v tom, že počet francouzských sýrů od té doby vzrostl na pět set.
</TEXT>
</DOC>
<DOC>
<DOCID>LN-20020420064</DOCID>
<DOCNO>LN-20020420064</DOCNO>
<DATE>04/20/02</DATE>
<TITLE>
filozofie
</TITLE>
<TEXT>
Didier Eribon
</TEXT>
<HEADING>
Michel Foucault (1926-1984) (Academia)
</HEADING>
<TEXT>
Životopis francouzského filozofa Michela Foucaulta ze všeho nejvíc připomíná dobrodružný román. Čtenář se v něm stránku po stránce noří nejen do komplikovaného a stále nesmírně živého světa Foucaultova myšlení, ale i do hektického intelektuálního dění poválečné Francie. Znovuzrození Hegela, nástup existencialismu, vzpoura nových marxistů, strukturalismus a dekonstrukce, to vše není jen pouhým pozadím, na němž by vystupovala figura Michela Foucaulta, nýbrž je to integrální součástí jeho díla. Bez toho by Foucaultovo myšlení nemohlo být onou "novou událostí ve filozofii", jak je označil jeho přítel Giles Deleuze. Eribon se samozřejmě nevyhýbá ani Foucaultovu soukromí, které v mládí vážně poznamenala traumatická zkušenost s postavou nemilovaného otce a s vlastní homosexualitou, z níž se ve Foucaultově psaní postupně stane politické téma. "O žádné civilizaci se nedá mluvit, dokud nebude povoleno manželství mezi muži," řekne Foucault po jedné večeři u psychoanalytika Jacquese Lacana. Eribonův životopis je výborným doplňkem k četbě Foucaultových knih. Jako samostatný úvod do Foucaulta ale těžko někoho zláká. Ostatně sám Eribon připomíná, že nejde o studii. A potom: životopis se může stát inspirativní propedeutikou jenom v případě, že autor už definitivně zemřel.
kulturní bedekr
Miloslav Krieger
</TEXT>
<HEADING>
Plzeňský poutník aneb Plzní ze všech stran (Baset)
</HEADING>
<TEXT>
Málo měst se u nás může pochlubit takovým zájmem historiků o jejich dějiny jako Plzeň. I nově vydaný bedekr Miloslava Kriegera je především průvodcem historií města. Autor nás postupně provádí plzeňským centrem i jednotlivými městskými částmi, představuje historii i současnost významných staveb - světských i sakrálních. Sympatický je výtvarný doprovod knihy, stejně jako exkurze přibližující každodenní život plzeňských měšťanů. Úsměvně působí povzdech jednoho pražského kanovníka nad městem Plzní, kde "jedovatý přetrpký nápoj se v něm vaří, jenž kámen plodí a ledviny svírá". Heslem Plzně bylo kdysi In hoc signo vinces - V tomto znamení zvítězíš. Kdo by si tehdy pomyslel, že Plzeň jednou zvítězí právě v tomto tekutém znamení. Plzeňský poutník je na rozdíl od ryze praktických průvodců knihou určenou spíše pro čtení samo, postrádá totiž konkrétní údaje o dopravním spojení, otevírací době památek a podobně. Textu nepochybně prospěla úzká spolupráce s historiky. Škoda jen občasných stylistických klopýtnutí a korektorských omýlení. Nabízí se otázka: Komu je tato kniha určena? Návštěvníkům, nebo místním? Odpověď může naznačit nejen chybějící rejstřík, který nám přespolním putování poněkud komplikuje, ale i žebříčky nejprodávanějších knih. Plzeňský poutník se drží na prvních místech právě v Plzni.
psychologie
Jiří Hoskovec - Milan Nakonečný - Miluše Sedláková
</TEXT>
<HEADING>
Psychologie XX. století (Karolinum)
</HEADING>
<TEXT>
Svou knihu, shrnující některé významné psychologické směry a školy 20. století, psali zkušení pedagogové pro studenty oboru, psychology v praxi a "orientačně i pro odborníky příbuzných oborů". Předložený text má ovšem šanci zaujmout i ostatní čtenáře, které zajímá, jakými cestami se nemarxistická věda o člověku a jeho duševním životě ubírala v uplynulém století. Každý ze spoluautorů se v jednotlivých kapitolách věnuje těm směrům psychologické teorie, které jsou mu blízké - od amerického strukturalismu, funkcionalismu, gestaltismu, behaviorismu a jejich neopodob až ke kognitivnímu hnutí na jedné straně (M. Sedláková a J. Hoskovec) a na druhé pak od psychologie fenomenologické přes humanistickou až k transpersonální (M. Nakonečný). Sympaticky působí, že si jejich učebnice i ve výsledném tvaru uchovala "otevřenou" podobu, kde to mezi jednotlivými autory často zajiskří v hodnocení konkrétních otázek, problémů či celých směrů. Čtenář tak před sebou nemá knihu-norimberský trychtýř. Je na něm, aby si utvořil vlastní názor. Vzorně zpracovaná literatura a jmenný i věcný rejstřík příznivý dojem jen potvrzují.
</TEXT>
<HEADING>
historie
</HEADING>
<TEXT>
Vladislavské zřízení zemské a počátky ústavního zřízení v českých zemích (1500 - 1619) (Historický ústav AV ČR a Ústav právních dějin PF UK)
V roce 1500 vyšlo tiskem Vladislavské zřízení zemské pro České království, první kodifikace zemského práva na našem území. V dané době se ovšem nejednalo o nic výjimečného, neboť i v sousedních zemích, v Bavorsku, Sasku, Slezsku či Polsku, byly přibližně ve stejném období vydávány podobné zákoníky, jež upravovaly otázky ústavního, správního, procesního či majetkového práva. V Českém království však vyšla zásadní iniciativa k vydání Vladislavského zřízení zemského z řad utrakvistických i katolických stavů, jež si v pohusitském období vydobyly výsadní politické postavení. Jestliže o sto padesát let dříve Karel IV. s prosazením obecně závazného zákoníku neuspěl, pak na sklonku 15. věku nemohl Vladislav Jagellonský tlaku stavů z řad šlechty a měšťanstva nijak zabránit. Sborník příspěvků z mezinárodní konference pořádané v prosinci roku 2000 v Praze, který editovali Dalibor Janiš, Karel Malý a Jaroslav Pánek, obsahuje více než dvacet srovnávacích studií - českých, slovenských, německých, rakouských i polských autorů - věnovaných problematice vývoje stavovské monarchie a stavovství ve středoevropském prostoru. Hlavní pozornost je v nich samozřejmě kladena na správní a právní dějiny, a to jak v normativní rovině, tak v konfrontaci s každodenní praxí, jež se od představ kodifikátorů přelomu středověku a novověku někdy i dosti výrazně lišila.
politika
Pavel Šaradín
Historické proměny pojmu ideologie (Centrum pro studium demokracie a kultury)
Pojem ideologie udělal za dvě stě let své existence docela pěknou kariéru. Poprvé jej použil v roce 1796 francouzský osvícenec Destutt de Tracy v neutrálním významu "věda o idejích". Svůj dodnes často pejorativní nádech získal o několik let později, když Napoleon kritizoval de Tracyho jako nudného a protivného teoretika, který nedokáže pochopit a podpořit jeho politiku. Odtud byl již jen krok k vlivnému marxistickému pojetí, podle kterého je ideologie "falešné vědomí". V posledním století pak s různě definovaným pojmem ideologie pracovala většina nejvýznamnějších politických myslitelů. Vnést trochu jasno do vymezení pojmu ideologie se pokusil politolog z olomoucké filozofické fakulty Pavel Šaradín. Ve své nepříliš rozsáhlé studii cituje desítky různých definic ideologie, tak jak se za dvě století objevily v politologické reflexi. Závěrem se pokouší o definici vlastní: respektuje při tom ambivalentnost pojmu, takže vymezení jsou nakonec hned dvě - neutrálně-pozitivní a negativní. V příloze pak můžeme najít delší citace z děl těch myslitelů, kteří vymezení pojmu ideologie nejvíce ovlivnili.
</TEXT>
</DOC>
<DOC>
<DOCID>LN-20020420065</DOCID>
<DOCNO>LN-20020420065</DOCNO>
<DATE>04/20/02</DATE>
<TITLE>
Před čtyřiceti lety skončila politická kariéra mocného Rudolfa Baráka
</TITLE>
<TEXT>
Nově zpřístupněné dokumenty z archivu ÚV KSČ osvětlují pozadí procesu s bývalým ministrem vnitra Rudolfem Barákem.
Kariéra Rudolfa Baráka začínala celkem nenápadně. Po válce působil jako předseda Okresního národního výboru v Boskovicích a později v Blansku a od roku 1950 jako předseda Krajského národního výboru v Brně. V září 1953, kdy se stal ministrem vnitra, ještě ke stranické špičce nepatřil. Jeho mocenský vliv se zvýšil se zpravodajskými úspěchy ministerstva vnitra. Jako člen politbyra, v němž se projednávala nejdůležitější rozhodnutí režimu, se ministr vnitra včlenil do nejvyšší stranické elity. Ambiciózní ministr se stal neoficiálně uznávaným následníkem prezidenta a prvního tajemníka ÚV KSČ Antonína Novotného. Skutečné příčiny pádu ministra vnitra zatím nebyly přesvědčivě objasněny. Jisté je pouze to, že v červenci roku 1961 předtím velmi přátelský vztah Novotného k Barákovi prudce ochladl. Barák opustil ministerstvo vnitra a stal se náměstkem předsedy vlády. Na uvolněný post zasedl Lubomír Štrougal, do té doby ministr zemědělství. Ještě na konci června 1961 politbyro schválilo další Barákovo veřejné vystoupení, už 4. července byl ale usnesením politbyra snížen počet členů Barákovy ochranky. Během července byl Barák "uvolněn" z funkce předsedy bytové komise a komise k vypracování návrhu na zabezpečení činnosti stranických a státních orgánů za branné pohotovosti státu. V nejvyšších kruzích komunistického režimu se rozhořel tichý, ale úporný mocenský boj. Tradované vysvětlení, podle něhož Rudolf Barák tajně sbíral proti Antonínu Novotnému kompromitující materiály, nemusí být pravdivé - prověřování minulosti čelných komunistických funkcionářů probíhalo se souhlasem a pomocí Moskvy. Akce proti Barákovi zřejmě vycházela spíše z jeho sporů se stranickým aparátem.
Ještě před Vánocemi roku 1961 dostal Barák k zodpovězení otázky formulované na základě udání, že se dopustil zpronevěry prostředků ministerstva vnitra. Na schůzi politbyra 23. ledna 1962 pak došlo k emotivnímu střetnutí, během kterého se Barák údajně zmínil o kompromitujících informacích o některých čelných funkcionářích. První tajemník jednání oficiálně ukončil, aby krátce nato znovu politbyro svolal, tentokrát však bez Barákova vědomí. Prominentní člen politbyra byl náhle všem nepohodlný a bylo zahájeno jeho vyšetřování. Jeho součástí byla prohlídka kanceláře Barákova osobního tajemníka Vlastimila Jenyše, v jehož trezoru pracovníci předsednictva vlády našli několik zalepených obálek. "Z rozhodnutí soudruha Novotného šli převzít tento materiál členové stranické komise soudruzi Štrougal, Mamula a Procházka. Letmým ohledáním a hmatem bylo zjištěno, že v několika obálkách nejsou písemnosti a po otevření první z nich byly nalezeny valuty," uvádí zpráva o vyšetřování. Vzápětí na předsednictvo vlády dorazili Antoním Novotný v doprovodu předsedy vlády Viliama Širokého, přiveden byl ale také Rudolf Barák. Další peníze pak vyšetřovatelé "objevovali" v jeho vlastním trezoru. Zatčeni byli Barákovi nejbližší spolupracovníci - Jenyš, Jiří Ondráček, Jiří Souček a další. 25. ledna zatčený Vlastimil Jenyš, do té doby odmítající všechna obvinění, "ve večerních hodinách požádal vyšetřovatele, aby zavolal s. Kotála, kterému chce sdělit závažné skutečnosti". Náměstek ministra vnitra a někdejší Novotného spoluvězeň v koncentračním táboře v Mauthausenu Jindřich Kotál pak vyslechl jeho výpověď, obsahující především tvrzení, že se Barák i Jenyš pokoušeli v obavách před odhalením nelegálně získaných valut zbavit. Vypovídat začal pod nátlakem i Jiří Ondráček, který popsal obsah několika svých rozhovorů s Barákem, ve kterých Barák "mluvil o svých politických aspiracích na nejvyšší státní funkce, pomlouval jednotlivé členy politického byra, z nichž nikdo podle něho není schopen řídit stát".
</TEXT>
<HEADING>
Lékařská péče zvláštního druhu
</HEADING>
<TEXT>
Ačkoli vyšetřování bylo v plném proudu, místopředseda vlády zůstával stále na svobodě. Když ho 29. ledna vyšetřovací komise pozvala na jednání, vymluvil se na špatné zdraví a nepřišel. Dalšího dne stranické vedení přijalo usnesení zbavující Baráka funkce člena politbyra, místopředsedy vlády, předsedy vládní komise pro národní výbory, poslance Národního shromáždění a člena ústředního výboru. Zároveň byl vyloučen z KSČ a vydán trestnímu stíhání. Politbyro se rozhodlo "zabezpečit lékařskou prohlídku a léčení R. Baráka ve Vojenské nemocnici v Praze s tím, že bude provedeno jeho izolování". O zvláštní povaze lékařské péče, kterou členové politického byra chtěli svému někdejšímu kolegovi poskytnout, nejlépe vypovídá záznam z projednávání vyšetřovací zprávy. Podle pořízených poznámek Novotný konstatoval: "Lékaři doporučují do nemocnice, ne do sanatoria, do voj. nemocnice, jeho nikdo do voj. nemocnice nedostane, neboť ví, co to znamená." "Otázka sebevraždy - je nebezpečí," komentoval Barákovu situaci Karol Bacílek. "Bojí se, má se rád," oponoval Pavel David. "Bojím, že bere určitě drogy," nesouhlasil Lubomír Štrougal (toto tvrzení přitom bylo zjevně nepravdivé). "Není vyloučena sebevražda, je teď usvědčen, chycen," přisadil si Bruno Köhler, který ale hned upozornil, že něco takového "ztíží nám situaci". Namísto izolace ve vojenské nemocnici byl Barák nakonec zatčen. Ještě několik dní nato ale členové politbyra zjišťovali, jakými dalšími funkcemi ho kdysi ještě obdařili - 7. února politbyro rozhodlo, že v té době už zatčený a ze strany vyloučený Rudolf Barák přestane být ještě členem vojenské komise obrany ÚV KSČ a "ideové rady pro úpravy Pražského hradu".
</TEXT>
<HEADING>
Luxusní svetr
</HEADING>
<TEXT>
Ignorovat Barákovo nepopiratelné charisma si stranické vedení nedovolilo, ve snaze potvrdit oficiálně vyhlášenou tezi o Barákově "zlodějně" proto přistoupil ministr vnitra Štrougal k pozoruhodnému představení. "Vzhledem k situaci v bývalém volebním obvodu Rudolfa Baráka byla dne 22. února 1962 uspořádána v Kulturním domě v Blansku výstavka zabavených věcí Baráka. ... K větší přesvědčivosti byly na výstavce instalovány především cennější věci zahraničního původu zabavené při domovních prohlídkách, vydané jednotlivými ukrývači, a věci nalezené v úkrytech, včetně peněžních a valutových částek." Okresní výbor v Blansku poté zorganizoval pro stranické funkcionáře blanenského okresu a vybrané činovníky Jihomoravského kraje návštěvu. Expozici údajně nalezených "specielních" zapalovačů, tranzistorů a další západní techniky si prohlédlo asi 1200 lidí. Žaloba proti Barákovi a jeho spolupracovníkům se jen těžko vyrovnávala s nedostatkem důkazů. Konstatování, že Barák "spřádal zavrženíhodné intriky proti vedoucím funkcionářům strany a státu" ("zatímco náš lid se zvýšenou bdělostí a ostražitostí vůči mezinárodnímu imperialismus vedenému Spojenými státy severoamerickými zajišťoval bezpečnost republiky"), znělo sice velmi poeticky, nic z toho však žádný konkrétní paragraf nepostihoval. Podle obžaloby Barák "v úmyslu poškodit socialistické společenské státní zřízení a obranyschopnost republiky ... mařil a ztěžoval plnění důležitého úkolu státního orgánu a ozbrojeného sboru" - takto se žalobce dopracoval až k obvinění z trestného činu sabotáže. Tato kvalifikace ale byla v rozporu s jiným tvrzením obžaloby, že Barák kradl kvůli svému osobnímu obohacení. Vyšetřovatelé se nakonec soustředili na absurdní obvinění, podle kterých kapitán rozvědky Jiří Ondráček Barákovi na Západě koupil "specielní mixer, gramofon na baterie, zlaté plnicí pero Parker a luxusní svetr". V myslích členů politbyra bylo rozkrádání neodmyslitelně spojeno s hromaděním nadbytečného luxusu - v Barákových "skrýších" proto byly "nalézány" tranzistory (18 kusů), náramkové hodinky (14 kusů), fotoaparáty, kamery, magnetofony, televizory a textil. Stejného druhu bylo zřejmě i "objevení" obrazu Pabla Picassa, který měl podle žaloby Barák ukrýt pod trámem na půdě.
</TEXT>
<HEADING>
Proces
</HEADING>
<TEXT>
Na zasedání 6. března politbyro určilo, kteří soudci budou obviněné soudit. Už jenom fakt, že Baráka soudil vojenský soud, byl v rozporu s platným právem. Stranické vedení dále uložilo provést proces ve dnech 17. -19. dubna 1962, "zčásti před organizovanou veřejností". "Nástin obžaloby" předložil politbyru generální prokurátor Jan Bartuška 31. března a obdržel zde přesné instrukce, jak dál postupovat. Text "politické byro se domnívá, že prokurátor by měl navrhnout trest odnětí svobody ve výši 15 let" se dostal i do usnesení, kde byl ale o týden později přeškrtnut - k této úpravě je pak dopsáno: "A. Novotný - dop. neprotokolovat." Z projednávání byla pro jistotu vyloučena i "organizovaná veřejnost". Kromě toho bylo rozhodnuto o konání soudu s manželkou a oběma syny Rudolfa Baráka, kteří byli nejprve internováni a poté zatčeni. Po vynesení rozsudku zmizel ministr vnitra na několik let ve vězení. Teprve po pádu Novotného v roce 1968 vyšly v Kulturních novinách články Jiřího Ondráčka o procesu s Barákem a veřejnost se dozvěděla do té doby neznámé informace o pozadí jeho pádu. Stranické vedení se případem znovu začalo zabývat 16. dubna a na později schválený návrh Alexandera Dubčeka na přerušení výkonu trestu byl Barák propuštěn. Plány sovětského vedení na Barákovu účast v nové poinvazní vládě ztroskotaly na zuřivém odporu ostatních prosovětských činitelů (Lubomíra Štrougala i Gustáva Husáka). I přes své naděje spojené s osobou J. V. Andropova se Rudolf Barák do politiky už nikdy nevrátil. Spletité Barákovy osudy snad jednou vysvětlí další dokumenty z českých nebo ruských archivů. Jak ovšem nedávno ve své výpovědi před soudem nad aktéry akce Asanace uvedl vedoucí odboru archivní a spisové služby ministerstva vnitra Jan Frolík, z Archívu ministerstva vnitra se po listopadu 1989 ztratil mimo jiné i Barákův vyšetřovací spis.
Na zasedání 6. března politbyro určilo, kteří soudci budou obviněné soudit. Už jenom fakt, že Baráka soudil vojenský soud, byl v rozporu s platným právem. Stranické vedení dále uložilo provést proces ve dnech 17. -19. dubna 1962, "zčásti před organizovanou veřejností". "Nástin obžaloby" předložil politbyru generální prokurátor Jan Bartuška 31. března a obdržel zde přesné instrukce, jak dál postupovat. Text "politické byro se domnívá, že prokurátor by měl navrhnout trest odnětí svobody ve výši 15 let" se dostal i do usnesení, kde byl ale o týden později přeškrtnut - k této úpravě je pak dopsáno: "A. Novotný - dop. neprotokolovat." Z projednávání byla pro jistotu vyloučena i "organizovaná veřejnost". Kromě toho bylo rozhodnuto o konání soudu s manželkou a oběma syny Rudolfa Baráka, kteří byli nejprve internováni a poté zatčeni. Po vynesení rozsudku zmizel ministr vnitra na několik let ve vězení. Teprve po pádu Novotného v roce 1968 vyšly v Kulturních novinách články Jiřího Ondráčka o procesu s Barákem a veřejnost se dozvěděla do té doby neznámé informace o pozadí jeho pádu. Stranické vedení se případem znovu začalo zabývat 16. dubna a na později schválený návrh Alexandera Dubčeka na přerušení výkonu trestu byl Barák propuštěn. Plány sovětského vedení na Barákovu účast v nové poinvazní vládě ztroskotaly na zuřivém odporu ostatních prosovětských činitelů (Lubomíra Štrougala i Gustáva Husáka). I přes své naděje spojené s osobou J. V. Andropova se Rudolf Barák do politiky už nikdy nevrátil. Spletité Barákovy osudy snad jednou vysvětlí další dokumenty z českých nebo ruských archivů. Jak ovšem nedávno ve své výpovědi před soudem nad aktéry akce Asanace uvedl vedoucí odboru archivní a spisové služby ministerstva vnitra Jan Frolík, z Archívu ministerstva vnitra se po listopadu 1989 ztratil mimo jiné i Barákův vyšetřovací spis.
</TEXT>
</DOC>
<DOC>
<DOCID>LN-20020420066</DOCID>
<DOCNO>LN-20020420066</DOCNO>
<DATE>04/20/02</DATE>
<TITLE>
Ve své Kritice čistého rozumu vyvrátil Immanuel Kant tradiční metafyziku i její plytkou kritiku
</TITLE>
<TEXT>
Kantova Kritika čistého rozumu, která poprvé vyšla roku 1781, zásadním způsobem změnila náš přístup k poznání skutečnosti. Její přínos bývá označován za "kopernikánský obrat". Podobně jako Koperník zcela zásadně změnil naše chápání postavení Země ve vesmíru, Kant provedl zásadní obrat v našem postoji k poznání skutečnosti.
Immanuel Kant (1724-1804) jako první ukázal, že způsob, jakým rozumíme skutečnosti, není určen tím, jaká je skutečnost nezávisle na našem poznání. Z pozice poznávajícího se může nanejvýš zdát, že naše poznání je zcela vedeno jen věcmi, které jsou poznávány, stejně tak jako se z pozice pozemšťana nutně zdá, že Země stojí a Slunce je v pohybu. Ve skutečnosti je tomu ale právě naopak: Naše poznání vychází vstříc poznávanému, a tedy ono je v pohybu, nikoli poznávané věci. Věci, o nichž víme, jsou totiž vždy až věcmi, jak jsou pro nás, a to znamená: věcmi, jak je poznáváme. To, co naše poznání určuje, tedy nemohou být věci, jak jsou o sobě, nezávisle na našem poznání - takové věci by nebyly vůbec věcmi pro nás, a nemohly by tudíž v nejmenším ovlivnit postup našeho poznání. To, co určuje naše poznání skutečnosti, je spíše způsob, jakým jsou věci pro nás, tedy způsob, jakým o věcech víme prostřednictvím našeho poznání. Kantův kopernikánský obrat lze shrnout: za základ našeho pojetí skutečnosti je třeba brát způsob našeho poznání věcí, a nikoli věci, jak jsou o sobě, nezávisle na našem poznání.
</TEXT>
<HEADING>
Smysly a rozum
</HEADING>
<TEXT>
O všech věcech víme podle Kanta jedině na základě smyslové zkušenosti. Platí to i o věcech, o nichž nemáme vlastní smyslovou zkušenost: měl ji někdo jiný, kdo nám o svém pozorování podává zprávu způsobem, jemuž máme důvod věřit. Jediným soudcem, rozhodujícím o věrohodnosti takové zprávy, je přitom náš rozum. Může rozhodovat na základě logických kritérií - totiž neprotiřečí-li si ono tvrzení o stavu věcí. Neprotiřečí-li si, je-li tedy logicky správné, přihlíží rozum ještě k celku našeho dosavadního poznání skutečnosti a posuzuje, jestli je s ním dané tvrzení o stavu věcí slučitelné. Aby toho byl rozum schopen, musí být nejen logickým nástrojem, ale musí se rovněž nacházet v nutném vztahu k veškerému poznání, které máme: ať už je založeno na naší smyslové zkušenosti nebo na smyslové zkušenosti, kterou máme odjinud. Jedině tak může být uvedeným soudcem - schopností považovat určitá tvrzení o skutečnosti za pravdivá a jiná za chybná. Prostřednictvím rozumu tak víme a umíme posoudit, co je poznatelnou skutečností. To je velmi důležité k dosažení vlastního cíle Kritiky čistého rozumu, tedy ke kritice čistého rozumu.
</TEXT>
<HEADING>
Kritika staré metafyziky
</HEADING>
<TEXT>
Co je čistý rozum a jeho kritika? Rozum je nutně přítomen u veškerého poznání skutečnosti, které máme. Přesto není smyslově přístupná skutečnost tím jediným, co je rozumem myšleno. Podle Kanta je součástí našeho způsobu poznání i takzvaný čistý rozum, který myslí předměty, jež prokazatelně nejsou známy na základě jakékoli smyslové zkušenosti. Takovým předmětem je Bůh, jako inteligentní základ světa. Je jím ale i sám svět, do něhož jako do uspořádaného celku skutečnosti umisťujeme veškeré naše dílčí poznatky. Ani ten nejsme na základě smyslové zkušenosti schopni takto v celku poznat: jako poznatelný předmět si ho jen myslíme a jako takový ho přimýšlíme ke každé jednotlivé věci, kterou do celku světa zahrnujeme. Podle Kanta patří ke způsobu našeho poznání, že věci situujeme do světa, stejně tak jako patří ke způsobu našeho poznání i to, že uspořádanost světa a jeho vznik se vším, co do něj patří, připisujeme vyšší inteligenci, která je jeho základem. Svět či Boha tak myslíme přinejmenším právě tak nutně, jako myslíme i jednotlivé věci poznané na základě smyslové zkušenosti v rámci jedné, vnitřně uspořádané skutečnosti. Co je nyní ale podle Kanta kritikou čistého rozumu? Kritikou čistého rozumu Kant popírá tradiční metafyziku, která se považuje za vědu nadsmyslového poznání předmětů čistého rozumu. Problémem této metafyziky bylo podle Kanta zaměňování předmětů myšlených čistým rozumem se skutečnými věcmi. Kant naproti tomu ukazuje, že tyto předměty nemyslíme tak, jako myslíme skutečné věci. Přesto je ale myslíme, a sice spolu se skutečností, když například umisťujeme jednotlivé poznatky do celku světa. Tak neodmyslitelně patří ke skutečnosti, jak ji známe, i když nejsou čímkoli, co by bylo v jejím rámci poznatelné.
</TEXT>
<HEADING>
Podmínky poznání skutečnosti
</HEADING>
<TEXT>
Kantova kritika čistého rozumu má v tomto smyslu negativní a pozitivní část. Ta negativní ukazuje, že předměty myšlené čistým rozumem nejsou žádnými skutečnými poznatky. Pozitivní částí této kritiky je zjištění, že tyto předměty jsou přesto myšleny nutně jako podmínky utvářející pojetí skutečnosti, jež zastáváme. Touto dvojí kritikou Kant kritizuje nejenom tradiční metafyziku. Popírá zároveň i plytkou kritiku metafyziky, která vychází z předpokladu, že nejsou-li předměty čistého rozumu poznatky učiněnými na základě smyslové zkušenosti, jsou pouhými neoprávněnými výmysly. Tuto kritiku Kant vyloučil jednak tím, že popřel, že by předměty čistého rozumu mohly být skutečnými věcmi. Tím kritice metafyziky vzal její východisko, resp. možnost říci, že žádné takové věci nejsou. Dále ji vyloučil tím, že ukázal, že předměty myšlené čistým rozumem nutně patří ke způsobu našeho poznání, v němž zaujímají své specifické místo. Svou kritikou čistého rozumu tak Kant kritizuje nejen tradiční metafyziku, ale i uvedený plytký způsob, jak kritizovat metafyziku vůbec. Kant sám považuje metafyziku jako takovou za nutnou, kritizuje jen její určitou podobu, kterou jí propůjčila tradiční metafyzika. Ve své Kritice čistého rozumu se Kant snažil především ukázat, jak metafyzice správně rozumět a tak ji neztratit.
</TEXT>
<HEADING>
České vydání
</HEADING>
<TEXT>
Kantova Kritika čistého rozumu vychází v pražském nakladatelství Oikúmené ve spolehlivém a čtivém překladu. Ke kvalitě českého vydání přispěla i jeho důkladná redakce. Její zásluhou vzniklo vydání srovnatelné s vydáním americkým a anglickým, které jednoznačně předčí vydání německá. Obsahuje totiž kromě přehledně vypracovaného obsahu, který je spolehlivým průvodcem komplikovaně členěným dílem, i řadu důležitých poznámek. V nich jsou vysvětleny reálie, jež dnes již nepatří k obecnému povědomí, a jsou do nich zahrnuty také Kantovy vlastní poznámky, které se dochovaly po stranách jeho exempláře prvního vydání knihy. Smlčet nelze ani krásnou výtvarnou podobu knihy. Vydání Kantovy Kritiky čistého rozumu je bezpochyby účinným zadostiučiněním českému publiku, které mělo doposud k dispozici pouze nepřesný a zastaralý překlad z roku 1930.
Immanuel Kant: Kritika čistého rozumu. V překladu Jaromíra Loužila (ve spolupráci s Jiřím Chotašem a Ivanem Chvatíkem) vydalo nakladatelství Oikúmené, Praha 2001. 567 stran, cena a náklad neuvedeny.
</TEXT>
</DOC>
<DOC>
<DOCID>LN-20020420067</DOCID>
<DOCNO>LN-20020420067</DOCNO>
<DATE>04/20/02</DATE>
<TITLE>
Polemika o názorech Ludvíka Vaculíka pokračuje. Petr Zídek (LN 30. 3.) v nich našel nebezpečný populismus. Podle Daniely Iwashity (LN 13. 4.) jde ale o nepochopení. Dnes přinášíme reakci Ivana Breziny.
</TITLE>
<TEXT>
Daniela Iwashita přisoudila Vaculíkovi sokratovskou metodu odkrývání pravdy záměrným provokováním a konfrontací protichůdných názorů. V recenzi výboru fejetonů Rituál slova Ludvíka Vaculíka (21. 3.) napsala, že jeho radikální výroky jsou jen jakýmsi vedlejším produktem "myšlení o věcech". Jenže i pokud Vaculík tuto tvůrčí metodu vědomě používá (což vůbec není jisté), často jí neomluvitelně překračuje hranice slušnosti, soudnosti a vkusu. Ve fejetonu Našim lachtanům (Literární noviny 24/1991) popsal Vaculík své zděšení z ostravských domů, zničených "občany cikánského původu". Dospěl k názoru, že "rovnoprávnost s námi v naší civilizaci má pro Cikány cenu malou". A hned také nabídl rázné řešení: zřízení "cikánských obcí", kde by si "Cikáni" žili po svém. Ven bychom je pouštěli jen za určitých podmínek. "Rozhodne-li se Cikán žít mezi námi, znamená to, že přijímá náš řád, a když ho bude těžce porušovat, bude vrácen... kam? Do své obce, do tábora?" Podle autora zbývá už jen vyřešit drobný technický problém: "Máme jim nechat ty už zničené části měst, nebo (raději!) jim určit území, kde začnou, obrazně řečeno, ohněm na holé zemi?" Respektovaný český intelektuál tedy otevřeně volal po zřízení "cikánského" koncentráku. Nedělo se nic. Když se ale o pár let později ústecká radnice rozhodla oddělit hlučné romské neplatiče nájemného od spořádaných občanů keramickým plotem, byl z toho mezinárodní skandál. "Při prvních snímcích útoku letadel na mrakodrapy světového obchodu mě napadlo, že mají, oč si říkali," napsal Vaculík jen čtyři dny po vraždě tří tisíc lidí (Mrakodrapy, 15. 9. 2001). "Toto si Amerika připravovala celým svým filmovým trhem, jehož špína se převaluje až k nám. Vždyť ono je to v jeho řádu, že jim někdo boří mrakodrapy!" Nedělo se nic. Když ale ve stejnou dobu předseda ultrapravicového Národního bloku Jan Kopal řekl, že si USA teroristický útok "zasloužily" za svou politiku, byl obviněn z veřejného schvalování trestného činu.
</TEXT>
<HEADING>
Cizáci ven!
</HEADING>
<TEXT>
Ve fejetonu Kolektivní vina (LN 5. 3.) Vaculík napsal: "Ukrajinci, ven! Je mezi vámi moc lotrů. Nejsme povinni snášet to, my to nevychytáme, a protože mezi vámi nemůžeme rozlišovat, rozlište se doma, a přijďte." Nedělo se nic. Když ale v listopadu 1999 ultrapravicová Vlastenecká fronta vydala prohlášení, že svazky s přistěhovalci jsou degradací manželství, označil to ministr vnitra Grulich za podněcování národnostní a rasové nenávisti. "Nad tím, jak se Češi chovali po válce k nevinným Němcům, cítil jsem hněv a lítost, že se i v našem národě našly takové svině jako v německém," pokračuje Vaculík v Kolektivní vině. Čtěme pozorně: hněv a lítost necítí nad utrpením oněch nevinných Němců. On ji cítí nad svým vlastním kmenem, který se snížil na úroveň nenáviděných německých sviní!
</TEXT>
<HEADING>
Omezovat myslitele nelze
</HEADING>
<TEXT>
Vaculík si dopisuje se státním zastupitelstvím a požaduje zákaz brutálních filmů. Když ale novinám vytknete, že tisknou jeho brutální, xenofobní a rasistické názory, sesype se na vás hejno apologetů. Omezovat totalitou pronásledovaného hrdinu, cenzurovat nekonvenčního myslitele, to přece nejde! Jenže pokud smí Vaculík, proč nesmí třeba Kopal, Sládek, Národní aliance? Když se k bin Ládinovi, romským rezervacím a vyhánění Ukrajinců hlásí pravicoví extremisté, je to jaksi v řádu věcí. Máme ty lidi zaškatulkovány a víme, že je nesmíme brát vážně. Vaculíkovo renomé (a tedy i odpovědnost) je nepoměrně větší než odpovědnost skinheada, vykřikujícího hesla o bílé rase. I jeho máme totiž zaškatulkovaného a řada čtenářů jej bohužel vážně bere. Zdá se, že jisté historické zásluhy a intelektuální aura poskytují automatický mandát k tomu, aby mohl člověk veřejně tvrdit cokoli. Ludvík Vaculík tento mandát má, Vladimír Skoupý z Národní aliance jej nemá. Druhý jmenovaný v říjnu 1999 prohlásil, že plynové komory nikdy neexistovaly. Bude jej Daniela Iwashita hájit, že chtěl jen vyprovokovat "myšlení o věci"? Bude čekat, až Skoupý po Vaculíkově vzoru doplní názor přesně opačný? Poznávacím znamením příslušníků hnutí skinheads jsou pečlivě vyleštěné šněrovací boty Dr. Martens. Copak si Iwashita opravdu nevšimla, že zatímco holohlavci martensky pyšně vystavují na odiv, přispěvatel Lidových a Literárních novin je cudně skrývá pod nohavicemi seriózního obleku?
Vaculík si dopisuje se státním zastupitelstvím a požaduje zákaz brutálních filmů. Když ale novinám vytknete, že tisknou jeho brutální, xenofobní a rasistické názory, sesype se na vás hejno apologetů. Omezovat totalitou pronásledovaného hrdinu, cenzurovat nekonvenčního myslitele, to přece nejde! Jenže pokud smí Vaculík, proč nesmí třeba Kopal, Sládek, Národní aliance? Když se k bin Ládinovi, romským rezervacím a vyhánění Ukrajinců hlásí pravicoví extremisté, je to jaksi v řádu věcí. Máme ty lidi zaškatulkovány a víme, že je nesmíme brát vážně. Vaculíkovo renomé (a tedy i odpovědnost) je nepoměrně větší než odpovědnost skinheada, vykřikujícího hesla o bílé rase. I jeho máme totiž zaškatulkovaného a řada čtenářů jej bohužel vážně bere. Zdá se, že jisté historické zásluhy a intelektuální aura poskytují automatický mandát k tomu, aby mohl člověk veřejně tvrdit cokoli. Ludvík Vaculík tento mandát má, Vladimír Skoupý z Národní aliance jej nemá. Druhý jmenovaný v říjnu 1999 prohlásil, že plynové komory nikdy neexistovaly. Bude jej Daniela Iwashita hájit, že chtěl jen vyprovokovat "myšlení o věci"? Bude čekat, až Skoupý po Vaculíkově vzoru doplní názor přesně opačný? Poznávacím znamením příslušníků hnutí skinheads jsou pečlivě vyleštěné šněrovací boty Dr. Martens. Copak si Iwashita opravdu nevšimla, že zatímco holohlavci martensky pyšně vystavují na odiv, přispěvatel Lidových a Literárních novin je cudně skrývá pod nohavicemi seriózního obleku?
</TEXT>
</DOC>
<DOC>
<DOCID>LN-20020420068</DOCID>
<DOCNO>LN-20020420068</DOCNO>
<DATE>04/20/02</DATE>
<TITLE>
Román amerického spisovatele Chucka Palahniuka není čtení pro útlocitné duše
</TITLE>
<TEXT>
Tender Branson, hlavní postava a zároveň vypravěč tohoto krutého příběhu, byl nejprve outsiderem, později oslavovanou mediální hvězdou, nakonec masovým vrahem. Co z toho je ale pravda? Existuje v současném světě vůbec hranice mezi skutečností a mediální fikcí? Autor románu strhává masku nejen kazatelům o morálce, ale především všemocným mediálním praktikám.
Samo curriculum vitae amerického prozaika Chucka Palahniuka se podobá hororovému příběhu. Jeho dědeček zešílel a zastřelil svou manželku. Chuckova otce zachránila jen skutečnost, že se duchapřítomně schoval pod postel. Ale ani on rodovému prokletí neunikl: rozpadlo se mu manželství a nakonec se stal obětí brutální vraždy z žárlivosti.
</TEXT>
<HEADING>
Nepříjemný Chuck Palahniuk
</HEADING>
<TEXT>
Palahniuk se narodil v Oregonu v roce 1962, vystudoval žurnalistiku, ale poté třináct let pracoval v továrně na automobily. Byl to neutěšený život, který později popsal ve své románové prvotině Klub rváčů (1996, česky 2000): jednotvárná frustrující práce, alkohol, sem tam nějaká rvačka. Z tohoto románového debutu se brzy stala kultovní záležitost. Věhlas knihy i jejího autora se ještě znásobil po uvedení zdařilého filmového přepisu. Druhý román nazvaný Program pro přeživší, který nyní v českém překladu vydává nakladatelství Odeon, už nikoho nenechal na pochybách, že do americké literatury vtrhla výrazná osobnost, s jejímž drsným hlasem se musí počítat. Část kritiky ostatně dodnes považuje toto dílo za autorovu nejlepší knihu. Nejenže potvrdila jeho talent, ale jméno Chuck Palahniuk se začalo vyslovovat společně se jmény renomovaných, světoznámých autorů, např. Kurtem Vonnegutem, Jerzy Kosinským či Breatem Eastonem Ellisem. Každého, kdo knihou zalistuje, zřejmě překvapí, že začíná na straně 228, a to čtyřicátou sedmou kapitolou. Čísla stránek, stejně jako kapitol, jsou totiž řazena sestupně. Nejde jen o samoúčelnou formální hříčku. Už na začátku se totiž dovídáme, že hlavní hrdina a vypravěč si zvolil kuriózní způsob sebevraždy. Řítí se sám v uneseném letadle a sestupně číslované stránky jako by odpočítávaly minuty jeho života. Odkázán pouze na zbytek paliva v nádržích, namlouvá Tender Branson do černé skříňky letadla svůj neuvěřitelný životní příběh. Náboženská komunita Kréda, v níž prožil mládí, byla společenstvím lidí, kteří se uzavřeli před výdobytky moderního světa. Když Tender dospěl, musel komunitu opustit. Narodil se o tři minuty později než jeho bratr Adam a v této kolonii mohl zůstat jen prvorozený syn. To bylo jedno z pravidel sekty.
</TEXT>
<HEADING>
Sekta a její pravidla
</HEADING>
<TEXT>
Ve vnějším světě mají smlouvu s ďáblem a ten jim pohání automobily a nese letadla po nebi, připravuje Tendera na život "venku" starší bratr Adam. Zlo proudí elektrickým vedením a lidé jsou pak líní. Strkají špinavé talíře do takových kredencí a ty je umyjí za ně. Voda tekoucí trubkami odnese jejich odpadky a sračky, takže se pak o ně musí starat někdo jiný. Nedlouho poté, co se Tender "vypraví do světa", dojde k tragédii, která výrazně změní jeho život. Komunita "krédistů" spáchá kolektivní sebevraždu, kterou v průběhu následujících deseti let vzdor státnímu "programu pro přeživší" praktikují i zbylí členové žijící vně komunity. Za čas je Tender posledním "krédistou", který přežil. Vykonává podřadné práce jako uklízeč domů. Už tehdy je mu jasné, že svět je daleko horší, než mu líčil starší bratr. Zabij se! opakuje proto do telefonního sluchátka lidem, kteří jsou psychicky na dně a omylem u něj hledají útěchu. Svět až tak za moc určitě nestojí. Jako poslední člen náboženské sekty se Tender stává tučným soustem pro agenta mediálního byznysu. Díky plastické chirurgii a chemické magii farmaceutického průmyslu z něho agentura udělá hvězdu, mesiáše, který zná recept na všechny problémy světa. Zcela nezávisle na jeho vůli se rozjíždí podivný, ale do nejmenšího detailu vypočítaný šoubyznys: nadopovaný "spasitel" v televizi a na stadionech odříkává věty sestavené mediálními poradci, je fiktivním autorem knih, které nenapsal (např. veleúspěšné Modlitební knihy pro všední den, obsahující modlitbu za utišení autoalarmu, modlitbu za udržení erekce či modlitbu za nalezení ztracené kontaktní čočky atd.). V režii agentury Tender zakládá na pozemku bývalé komunity Kréda jakousi obludnou pornoskládku, kam se hromadně sváží veškerá pornografie (s pomocí Boží odvrátím svět od neustálé touhy po sexu), činí podvodné zázraky atd. Jeho fiktivní svatba má být mediální událostí číslo jedna... Karta se však obrací. Tender potkává blízkou osobu z mládí. Vymaní se z chapadel zrůdného náboženského šoubyznysu, prchá a v očích veřejnosti se, rovněž díky všemocným médiím, stává brutálním masovým vrahem, odpovědným za stovky lidských životů.
</TEXT>
<HEADING>
Vnější svět - návod k použití
</HEADING>
<TEXT>
Kolísáme mezi iluzí a skutečností, a obojí je nesnesitelné. Tato slova Jeana Baudrillarda by mohla uvozovat Program pro přeživší, sžíravý, neobyčejně temný, ale skvěle napsaný příběh o vyspělých formách manipulace. Nemilosrdně a takříkajíc až do morku kosti totiž odhaluje jak prázdnotu populárních televizních kazatelů, tak zejména zhoubnou moc reklamy, PR agentur a médií v současném světě. Médií, která vystoupila ze svého mediálního prostoru a získala plnou moc nad lidskými životy: Všichni se díváme na stejné televizní pořady. Všichni posloucháme totéž v rozhlase, všichni opakujeme stejné řeči. (...) Velice brzy budeme všichni myslet ve stejnou dobu na stejné věci. Dokonalé unisono. Synchronizace. Sjednocení. Rovnost. Stejnost. Jako mravenci. Jako hmyz. Ovce. Tenderově výpovědi před sebevraždou odpovídá překotný styl románu. Pro zvýšení absurdity, která je součástí snad každého vypravěčova kroku, autor navíc prokládá text jednak řadou citátů z bible, jednak výčtem nesmyslných praktických návodů pro úklid domu, názvů farmaceutických přípravků, vulgárních nápisů na veřejných toaletách či přihlouplých modliteb. Nakladatelství Odeon českému čtenáři předkládá v kvalitním překladu Richarda Podaného znepokojivé, navýsost aktuální literární dílo. Ocenit je nutno i to, že v řadě Světová knihovna (Program pro přeživší je jejím čtrnáctým svazkem) oživuje tradici doslovů, jehož se v této knize zasvěceně ujal Ivan Adamovič. Nezbývá než Odeonu popřát, aby měl ve výběru titulů ze současné světové prózy i nadále tak šťastnou ruku jako dosud. A rovněž nezbývá než doufat, že si brzy budeme moci v překladu přečíst i další díla Chucka Palahniuka, ať už jeho další dva romány (Neviditelná monstra a Zalknutí) či chystaný horor Ukolébavka, který má ve Spojených státech vyjít v září tohoto roku.
Kniha týdne
Chuck Palahniuk
PROGRAM PRO PŘEŽIVŠÍ
Přeložil Richard Podaný.
Vydalo nakladatelství Odeon,
Praha 2002, 228 stran.
</TEXT>
</DOC>
<DOC>
<DOCID>LN-20020420069</DOCID>
<DOCNO>LN-20020420069</DOCNO>
<DATE>04/20/02</DATE>
<TITLE>
próza
</TITLE>
<TEXT>
Romesh Gunesekera
</TEXT>
<HEADING>
Útes (Paseka)
</HEADING>
<TEXT>
Vztah pán - sluha, zdánlivě opotřebované literárně-filozofické téma. Natož když se spisovatel ani nepokusí o nějakou tvarovou eskapádu a předvede tuhle starou dvojici postav v jednoduché, epicky chudé próze, jejíž příběh lze nejlépe vystihnout slovy: Jak chudý chlapec ke štěstí přišel. Všechny tyto předsudečné chytrosti kniha srílanského autora Romeshe Gunesekery (* 1954) vyvrací. Jeho Útes je nebývale úsporná freska lidských osudů, které nesou nesmazatelné stopy času a místa, jež jsou jim vyměřeny, aniž by se přitom vychýlily ze své vlastní, jedinečné oběžné dráhy. Ta je diktována vždy jen tím, co je v jejím středu. Tak pan Salgado krouží kolem svých vědeckých problémů (jen načas se vychýlí a učiní středobodem svého světa ženu), jeho snoubenka Nílí kolem požitků, přítel Días kolem financí... A hlavní hrdina, sluha Triton, kolem svého pána. Dům pana Salgada byl středem vesmíru a všechno, co bylo na světě důležité, se odehrávalo v tomto uzavřeném prostoru. Vypadalo to, že i slunce vychází z naší garáže a večer se ukládá k spánku za chlebovníkem v zahradě. Z toho stokrát omletého příběhu pána a sluhy Gunesekerovi vyrostla lyricky vytříbená, a přitom neobyčejně smyslná prózu, která dá i Středoevropanovi na chvíli ucítit tropické vůně, chutě a barvy.
Nicolas Ancion
</TEXT>
<HEADING>
Čtvrté patro (Mladá fronta)
</HEADING>
<TEXT>
Věříš na štěstí? Otázka, již položí Toni svému příteli Seržovi na jedné z bruselských křižovatek, roztočí kolotoč událostí, které jako by směřovaly k jedinému - totiž odpovědi, že štěstí neexistuje. Alespoň ne trvalé a ne pro hrdiny Ancionova příběhu. Nešťastný tazatel vzápětí vstoupí pod kola autobusu. Policisté by zdánlivě banální situaci zpracovali do jednoho z mnoha případů dopravních nehod. Serge se však rozhodne vzít situaci do svých rukou a vydává se v policejním antonu na zběsilou jízdu Bruselem, aby zpravil o přítelově smrti jeho strýce Rogera a ulevil tak přepjatým nervům. Bláznivý kolotoč však už nelze zastavit, a tak není divu, že Serge, místo aby splnil své poslání, bere na Rogerovo naléhání záskok jako instalatér ve čtvrtém patře jednoho polorozpadlého domu jakéhosi bruselského Žižkova či Karlína, který má brzy ustoupit moderním budovám úřednického města EU. V jiném bytě na tomtéž čtvrtém patře postarší muž, Thomas, vypráví své nemocné ženě Marii příběh o mladíkovi Seržovi, který se ocitne v jistém domě, aby zaskočil za přítele instalatéra... Příběhy se v tu chvíli propojí jako dvě řady dominových kostek a příběh instalatéra proti své vůli i příběh obyvatel činžáku vydíraných hamižným majitelem se ve zrychlujícím se tempu, s výjimečnou jazykovou invencí (zde je třeba ocenit skvělý překlad Zory Jandové) podbarvenou černým humorem a ohromující hutností a úsporností řítí dominovým efektem ke svému tragickému konci, kdy se zřítí i ta poslední dominová kostka - starý dům o čtyřech patrech. Čtvrté patro je nejúspěšnějším románem belgického frankofonního autora Nicolase Anciona (1971).
Friedrich Dürrenmatt
</TEXT>
<HEADING>
Údolí vzhůrunohama (Odeon)
</HEADING>
<TEXT>
Příběh se odehrává v horské vsi, jejíž prapodivné jméno dobře charakterizuje to, oč v knize jde. Všechno je vzhůru nohama, naruby. Její obyvatelé - horalé, milionáři na odpočinku, gangsteři - jsou dost věrným zpodobením reálných obyvatel současného Švýcarska. Mezi nimi se vyjímá Velký stařec s vousy, Bůh, který má svůj "na hlavu postavený protějšek" v hlavním protagonistovi Mojžíši Melkerovi. Melker, potulný kazatel, ale také trojnásobný vrah svých majetných manželek, na jejichž úkor přišel k penězům, přesvědčuje milionáře a miliardáře, aby se na čas uchýlili do lázeňského domu v Údolí vzhůrunohama a pěstovali tu maximálně střídmý život a ještě si svou nuznou situaci užívali. "Rozčilovalo mě, co všechno se v dnešní době označuje za křesťanské. Uvažoval jsem, jak by vypadal bůh, kdyby se dnes personifikoval. Z gangsterského bosse se stal Velký stařec. Napsal jsem Údolí vzhůrunohama," charakterizoval svůj poslední román (česky vychází v překladu Jany Zoubkové) slavný švýcarský dramatik. Dürrenmatt, syn evangelického faráře, v něm velkolepou závěrečnou scénou apokalypsy, tragickou i komickou zároveň, završil svou celoživotní rozepři s náboženstvím. Text datovaný 19. dubna 1989 byl poslední knihou vydanou za autorova života.
humor
Tom Sharpe
</TEXT>
<HEADING>
Povznesení Henryho Wilta (Aurora)
</HEADING>
<TEXT>
Volné pokračování humoristických románů Nový život Henryho Wilta a Henry Wilt má smůlu anglického spisovatele Toma Sharpa vypráví další příhody průměrného britského intelektuála a nepříliš úspěšného učitele, který se díky svým průměrným schopnostem, jež dokáže zcela neprůměrně používat, stane vedoucím katedry angličtiny na zcela podprůměrné škole. Wiltova profesní situace se tedy stabilizuje, jeho život však díky nevšednímu rodinnému zázemí - lehce excentrická manželka a bláznivá čtyřčata - nikterak nezevšední. V Povznesení Henryho Wilta (český překlad pořídila Milena Turner) se vodopád bláznivých zápletek a černého humoru spustí, když hlavní hrdina na blízké americké letecké základně zatají své přednášky a příjmy za ně a policejní inspektor Flint v něm neomylně vycítí drogového dealera, ne-li špióna. Tom Sharpe, vlastním jménem Thomas Ridley (1928), je kromě trilogie o Wiltovi, která mu vynesla mezinárodní úspěch - i díky filmovému zpracování z roku 1989 -, autorem dalších dvou desítek humoristických knih.
Colin Dexter
</TEXT>
<HEADING>
Den pokání (Motto)
</HEADING>
<TEXT>
Za víc než čtvrtstoletí, které uplynulo od doby, kdy se poprvé v detektivní literatuře objevila postava oxfordského inspektora Morse, vydobyl si tento vzdělaný a osamělý milovník vážné hudby, křížovek, skotské a ležáků (a samozřejmě také policista, který vždy uspěje tam, kde všichni před ním ztroskotali) mezi literárními detektivy postavení opravdu důstojné. Čtenáři i kritika mu vesměs svorně přisuzují stejnou pomyslnou příčku jako Sherlocku Holmesovi, Herculu Poirotovi či třeba Philu Marlowovi - tedy tu nejvyšší. Morseovskou sérii tvoří kniha povídek a třináct románů; poslední z nich, Den pokání (přeložil Václav Fišer), se právě dostává i k českým čtenářům. Vražda zdravotní sestry Yvonne Harrisové, ženy nadmíru přitažlivé a rozhodně žádné světice, je už rok starým případem. Přesto vrchní superintendant Strange z důvodů zprvu nepochopitelných neváhá přepadnout inspektora Morse v jeho staromládeneckém bytě a přesvědčit ho, aby ukončil dovolenou a pustil se do vyšetřování, protože to dosavadní, vedené jeho kolegy, nepřineslo žádné výsledky. Stejně nepochopitelné je pro seržanta Lewise, Morseova podřízeného a nejbližšího spolupracovníka, že se jeho šéfovi právě do tohoto případu tak zoufale nechce. Přesto jsou nuceni znovu začít hledat vraha - a seržant Lewis, občas poněkud zmatený Morseovými postupy a vždy o krok pozadu za svým inspektorem, po čase získá podezření, že Morse ví od začátku o případu víc, než je ochoten přiznat...
Víkendový výběr LN ze zajímavých beletristických novinek vzniká ve spolupráci s pražskými knihkupectvími Academia a Fišer
</TEXT>
</DOC>
<DOC>
<DOCID>LN-20020420070</DOCID>
<DOCNO>LN-20020420070</DOCNO>
<DATE>04/20/02</DATE>
<TITLE>
rozhovor:
</TITLE>
<HEADING>
Filip Renč
</HEADING>
<TEXT>
Režisér Filip Renč (36) připravuje po úspěšných Rebelech a muzikálu Kleopatra projekt o tolik diskutovaném životě slavné herečky Lídy Baarové.
LN: Máte rád žraloky?
Žralok je nezkrocená síla. Je to dravec, který nebere pod vodou na nic ohledy.
LN: Obdiv nad jejich sílou byl důvod, proč jste se nechal zlákat k práci na dokumentu o žralocích?
Dokument o bílém žralokovi točil Zdeněk Loveček-Lichtag. Já mu pomáhal jen při jedné výpravě. Pak jsem začal točit film Rebelové, tak jsem u jeho projektu nebyl až do konce.
LN: Nevzbudilo to ve vás chuť natočit přírodovědný, cestopisný dokument? Jste dokumentarista, ne?
Byl by to uklidňující prvek, to ano. Ale myslím, že cestopisů je dost, a moc hezky profesionálně udělaných. Já bych ten žánr asi neobohatil.
LN: A nutkání zůstat na čas mimo vlast - třeba pracovně, ani to se při natáčení v Jihoafrické republice nedostavilo?
Když se mi nepodařilo odejít studovat do Anglie, vlastně přestoupit z FAMU do Londýna, přestal jsem to zkoušet. Pak jsem natočil Requiem pro panenku a začal se definitivně ,zabydlovat' doma.
</TEXT>
<HEADING>
LN: Závidíte kolegům působícím v zahraničí...
</HEADING>
<TEXT>
... oni se ale potýkají se stejnými problémy jako my. Shánějí peníze, dobrou látku, dobré kolegy, dobré herce, a snaží se prorazit. Zahraničí je ale dost široký pojem.
LN: Patříte k režisérům, jimž se dobře shánějí na film peníze?
Určitě ne. Na Rebely jsem je sháněl šest let. Na Válku barev si producentka půjčila, a možná se jí to ani nevrátilo. Tam můžu klidně mluvit o finančním krachu. A film Requiem pro panenku byl ještě částečně hrazen státními financemi a půjčkou nějaké banky. Za deset let jsem natočil tři celovečerní filmy, a já myslím, že je to málo. Mohlo jich být o pět víc.
</TEXT>
<HEADING>
LN: Všechno mají na svědomí peníze?
</HEADING>
<TEXT>
Všechno ne. Paradoxně jsem teď odmítl natáčení jednoho filmu na Slovensku. U něj šlo všechno obráceně, peníze byly, ale nepodařilo se nám dát dohromady slušný scénář.
</TEXT>
<HEADING>
LN: Nemohl jste nabídnout nějaký svůj?
</HEADING>
<TEXT>
Ne, ty finance byly vázány na určité téma, nešlo scénář vyměnit. Navíc, nejsem psavec, který by měl v šuplíku kila volných scénářů. Psaní scénáře je šílená řehole. Sedět několik měsíců na zadku, pít jedno kafe za druhým a vymýšlet - to je vážně děs. Ale bez toho to zkrátka nejde. Samo natáčení je pak už jen taková třešnička na dortu.
</TEXT>
<HEADING>
LN: Pracujete nadále i v reklamě.
</HEADING>
<TEXT>
Ano. Založil jsme si proto i vlastní produkci. Reklama je jedna z filmových disciplín, umění zkratky, a zároveň nám umožňuje se věnovat větším filmovým nebo televizním projektům.
LN: I v reklamě se může režisér realizovat. Dělat ji třeba vtipnou...
Ten obor se rychle mění. Mění se lidé v reklamních agenturách, tím i zájem o režiséry, scenáristy atd. Jsou to uzavřené skupiny, co mají občas až polomafiánský charakter.
LN: Nechcete moc o reklamě mluvit, ale vaše jméno v ní už něco znamená.
Myslím, že režisér začne agenturu zajímat ve chvíli, kdy se o něm píše, mluví v jiných souvislostech. Mladých kluků, co dělají reklamu, přibývá. Je to dobrá příležitost se naučit technické věci i poznat lidi.
</TEXT>
<HEADING>
LN: Pozná se, že tu reklamu dělal Renč?
</HEADING>
<TEXT>
Dřív to šlo. To nás reklamu dělalo pár a předháněli jsme se, kdo natočí lepší. Teď už to asi poznat nelze. I když osobně stále dávám přednost reklamě hrané před digitální a trikovou. Ale že by tím byl vždycky poznat můj rukopis?
LN: Ještě k filmům; Requiem pro panenku, Polojasno, Válka barev, Rebelové... Každý čerpá z odlišné oblasti. Je to přirozené, nebo se musíte přemáhat a utíkat od svého tématu?
Se svým momentálním rozpoložením jsem se vypořádal ve Válce barev. Podle toho to divácky dopadlo. Člověk nemá točit své deníčky ani niterné problémy. To moc lidí nezajímá. Nicméně své téma nemám, ale naprosto přesně vím, že končím-li práci na určitém žánru, musím ho na čas opustit. Teď bych například nezačal dělat další muzikál. Ani náhodou! Stejně jako divák, tak i jako režisér mám rád žánrovou pestrost.
LN: Dobu, v níž se odehrává poslední film Rebelové, jste neprožil. Bylo jejich natáčení proto těžší?
Kdybych měl jako režisér točit jen věci, co jsem viděl a zažil, bude to hodně trapné a nudné. To bych se nemohl pustit do žádného historického filmu... U Rebelů nám pomohlo, že z těch let existovaly televizní dokumenty, filmové snímky, prostudoval jsem i hromadu písemností. Ovšem Rebelové byli především fikce - love story na pozadí nekompromisní doby.
</TEXT>
<HEADING>
LN: Vy chystáte historický snímek?
</HEADING>
<TEXT>
Chystám s Českou televizí a dalšími spolupracovníky životopisnou ságu o Lídě Baarové, kterou píše Ivan Hejna. Vedle televizní tetralogie by měla vzniknout i filmová verze pro kina. Je to rozsáhlý, náročný projekt a natáčet by se mělo začít na jaře příštího roku. Teď je čas příprav. Moc se na tu práci těším. Točit hodláme na spoustě míst a herce hledat po celé Evropě. I proto, že část dialogů se odehraje v němčině.
LN: To je film, který vás posune výš a proslaví za hranicemi?
O tom nepřemýšlím. Ale domnívám se, že je to evropská látka.
LN: O Lídě Baarové chtělo točit film víc režisérů...
Nejvíc snad Otakar Vávra.
</TEXT>
<HEADING>
LN: Setkal jste se s Baarovou někdy osobně?
</HEADING>
<TEXT>
Ne. Bohužel zemřela dřív, než jsem se k tomuto tématu dostal. Její životní příběh je neuvěřitelný a rozporuplný. Byla i milenkou říšského ministra propagandy Goebbelse, za což tvrdě zaplatila ona i celá její rodina.
LN: Který svůj film máte rád? Pro jeho obsazení, provedení, úspěch...
Každá věc, kterou udělám, mě začíná v den premiéry šíleně štvát. Jakmile film dodělám a je hotov, je to pro mě cizí tvor. Znám naprosto přesně každý jeho milimetr, takže pak už ho nechci vidět ani o něm slyšet. Nechci se dívat na chyby, které už nejdou odstranit. Prostě ho v jisté fázi přestanu milovat.
LN: Pochybujete o hotovém filmu? Jestli vůbec stojí za to?
Ano, znám ta muka. Ideální je dát si po premiéře informační vakuum! Chce to vydržet pár týdnů, abych viděl, jak na snímek reaguje publikum. Pak to chce nečíst zlé kritiky, ale to se mi nedaří. Zvláštní je, že tolik se u nás nenadává na hloupé americké filmy jako na všechny české. Kritika podráží nepochopitelně českému filmu nohy. Na druhé straně - režisér, který si myslí, že jeho dílo je dokonalé - je blbec.
LN: Podle čeho tedy posuzujete, jestli je váš film dobrý, nebo slabý?
Anonymně jdu do kina a sleduji reakce diváků. Jsou-li tam nějací...
LN: Hodnotíte si vzájemně tvorbu s Hřebejkem, Svěrákem a dalšími kolegy?
Jedině na úrovni ironie a sarkasmu. Ne, opravdu, my se dost málo stýkáme. Nesvěřujeme se navzájem.
LN: Neposloucháte, co si říkají ani při premiéře?
Premiéry jsou neobjektivní. Jsou tam pozvaní lidé. Kamarádi, rádobykamarádi i nepřející vlkožrouti... Premiéry a bankety jsou festivaly falešných řečí.
LN: Vy třeba ve filmech Jana Svěráka hrajete, a on ve vašich. Pak o své tvorbě přece musíte dopředu vědět.
Že si hrajeme vzájemně ve filmech, byla dohoda, ale Honza se v novinách zmínil, že ji považuje za hloupost. Nevím, jak to bude dál. Já ji považuji za recesi. V každém případě to jsou epizodní role v rozsahu jednoho natáčecího dne. Takže proniknout do ducha filmu se žádnému nepodaří.
LN: Vy na filmy kamarádů chodíte?
Občas.
LN: Máte za sebou svůj první muzikál, ze kterého jste se musel rekreovat. Proč on, proč Kleopatra?
Chtěl jsem si odpočinout od filmu. Od filmu jsem si odpočinul, ale vlítnul do příšerné dřiny. Je to vysilující. Hlavně v tom neustálém opakování dokola. Čtyři alternace, jejich kombinace a stále dokolečka. Film je milosrdný v tom, že se záběr natočí, a je to. Do Kleopatry jsem šel i proto, že jsem si chtěl zkusit divadelní režii. I když to není klasické divadlo, spíš multimediální divadelní show. Divadlo je hodně kolektivní práce a my jsme měli na Kleopatře dobrou a profesionální partu. A lidi na to chodí!
LN: Stálo to za to?
Jistě. Věděl jsem, že se jedná o klasický zábavný showbyznys. V těch mantinelech jsem i uvažoval.
LN: Chodíte pop zpěváky kontrolovat, jestli nevnášejí do muzikálu náhodou své pohledy?
Občas. A občas se i naštvu, to když si rozjedou vlastní režii.
LN: Není práce se zpěváky populární hudby coby herci vysilující?
Naopak! Například moje spolupráce s Ceasarem Jirkou Helekalem nás oba posunula do výšin divadelního nebe.
</TEXT>
<HEADING>
LN: Posloucháte "své" pěvce i v civilu?
</HEADING>
<TEXT>
Já českou pop music moc neposlouchám. Rád si poslechnu Mira Žbirku, Monkey Business, líbí se mi občas Richard Müller a Jana Kirschner.
LN: Umíte vy sám zpívat?
Měl jsem ze zpěvu jedničku, tak nevím. Ale v Rebelech jsem s Honzou Kalouskem zpíval sbory! Mužské!
LN: Předváděl jste při zkoušení Kleopatry jak chcete, aby to či ono znělo?
Slyšel jsem, když něco znělo falešně. Ale na to byl odborník pan profesor Eduard Klezla, který mi moc pomohl.
LN: Film, televizní příběh, muzikál, reklama, dokument... chybí třeba režie opery, baletu, pantomimy.
To je jiná planeta! Baletní představení bych nedokázal, protože tomu nerozumím, a operu už vůbec ne. Při opeře nikdy nerozumím, o čem zpěváci zpívají, i když třeba hezky. Takže pak ztrácím souvislosti děje.
LN: V muzikálu taky nemusí být zpěvákům zrovna rozumět...
Samozřejmě, to je jejich chyba. Proto mám na Kleopatře tři filmové projekce, aby se divák mohl na něco koukat, když právě třeba nerozumí textu.
</TEXT>
<HEADING>
LN: Jaké období dnes prožíváte? Radost, neklid, hledání...
</HEADING>
<TEXT>
Prožívám radost, neklid a hledání... Udělal jsem za první čtvrtrok hodně práce a teď se připravuju na další velkou věc. Na Baarovou. U této práce se nenechám ani z příprav vyrušit!
LN: Nevyruší vás ani volby?
Doufám že ne. Ale zajdu tam a hodím lísteček. Asi pro Koalici.
LN: Zajímají vás osobnosti. Vybral byste z politického spektra nějakou jako předlohu pro svůj film? Ladin, Milošević...
Chystám se na Goebbelse. Ten si s těma dvěma naprosto nezadá. On byl profesorem v šíření zla a politické demagogie. Od něj by se mohli novodobí diktátoři učit.
</TEXT>
</DOC>
<DOC>
<DOCID>LN-20020420071</DOCID>
<DOCNO>LN-20020420071</DOCNO>
<DATE>04/20/02</DATE>
<TITLE>
Máme jednu ohromnou výhodu. Jako pozůstatek z komunismu máme připraveny dva stožáry - na jeden se vyvěšovala naše vlajka a na druhý sovětská. A i v EU je předpis, že se vyvěšují dvě vlajky, národní a evropská. Takže máme vlastně vystaráno dopředu.
</TITLE>
<TEXT>
Vladimír Železný o vstupu Česka do EU
Vedete stupidní kampaň proti kuřákům. Protestuji proti politice USA v této oblasti. Podpořte nás, diskriminovanou menšinu.
Zeman na recepci s elitou Miami během cesty po USA
Když Evropské unii nevadí ten podvod 17. listopadu, rozkradená a vytunelovaná země, kdy všechno zprivatizovali komunisté, estébáci a milicionáři, tak jí určitě nebudou vadit ani Benešovy dekrety.
</TEXT>
<HEADING>
Předseda Pravého bloku Petr Cibulka o Benešových dekretech
</HEADING>
<TEXT>
Byli jsme bůhvíproč stvořeni tak, že strašně toužíme olizovat chlupy - copak to není komické? A díval ses někdy během masturbace na sebe do zrcadla?
Michal Viewegh o spojení humoru a sexu ve svých knihách
Slečnu musíte taky přemlouvat, a ne že ji zatáhnete do křoví a nehledíte na to, že křičí.
Vladimír Mlynář o tom, proč Unie svobody překazila snahu ODS a ČSSD o většinový volební systém, když ho sama měla ve volebním programu
Vrcholem cynismu je oznámení, že část ruského dluhu bude umořena vystřelením české družice do vesmíru. Nabízí se otázka, zda by se v ní nenašlo místo i pro premiéra Zemana.
Michael Žantovský o způsobu splacení ruského dluhu
</TEXT>
</DOC>
<DOC>
<DOCID>LN-20020420072</DOCID>
<DOCNO>LN-20020420072</DOCNO>
<DATE>04/20/02</DATE>
<TITLE>
Ve čtvrtek zemřel ve věku 87 let slavný norský badatel a cestovatel
</TITLE>
<TEXT>
příběh:
Snílek i pragmatik. Muž s povahou dobrodruha, který organizoval výpravy, o kterých si vyprávěl celý svět.
Všechno, co jsem dokázal, bylo díky pochybovačům, řekl jednou Thor Heyerdahl. Světlovlasý Nor zastával přesvědčení, že existovalo jediné dávnověké kulturní centrum, které ovlivnilo vznik všech známých civilizací. Vědecký svět ho zahrnul kritikou a posměšky. Heyerdahl vstal od stolu a vydal se hledat důkazy. Svérázný vědec měl citlivý vztah k přírodě, který sám dál prohluboval. Hodně sportoval a záhy, přes útlý věk, dokázal být často v přírodě sám. Údiv okolí nad svým chováním nevnímal. V pubertě měl pocit, že je nevydařené dítě, a proto se dvojnásob všem snažil dokázat, že je lepší.
</TEXT>
<HEADING>
Svatební cesta do "pravěku"
</HEADING>
<TEXT>
Hned po absolvování střední školy postoupil na univerzitu v Oslu, kde studoval biologii a geografii. Oborům, které zde vystudoval, se ale začal systematicky věnovat až po druhé světové válce - v níž sám, jako voják, strávil čtyři roky. Hned po vysoké škole odjel s první ženou Liv na rok do Polynésie na ostrov Fatu Hiva zkoumat faunu a zkusit "návrat do pravěku." Vrátil se s řadou otázek z jiných oborů. Záběr jeho zájmu se postupem času rozšiřoval, takže se Heyerdahl stal navíc archeologem, etnografem, antropologem, mořeplavcem... V roce 1941 publikoval svou originální teorii o starobylých námořních trasách. Jedni byli uneseni, druzí si klepali na čelo. A to až do chvíle, kdy uspořádal první, nejslavnější expedici nazvanou Kon-Tiki. To se stalo o šest let později. Na pobřeží Peru postavil vor a spolu s šesti přáteli se 28. dubna vydal přeplout Tichý oceán. Téměř 8000 kilometrů. Následovaly další výzkumy. Například pověstná výprava (1951 - 56) na Velikonoční ostrov (popsaná v jeho knize Aku-Aku), kam se v roce 1986 vydal znovu, tentokrát s Čechem Pavlem Pavlem. V povědomí veřejnosti zůstaly i cesty 1969 a 1970 na papyrusových člunech Ra a Ra-2, na nichž pro změnu přeplouval Atlantik. Tím rozporuplný vědec dokazoval, že takovéto lodě mohly klidně z Egypta plout do střední Ameriky. V letech šedesátých slavný Nor začal přednášet. Přednášel po celém světě, ve všech významných metropolích. Neunikla mu ani Praha, kam přijel v roce 1964. Následoval však návrat na moře. A již zmíněné Ra. Po jejich úspěchu se pustil do stavby plavidla Sumerů. Do rákosového člunu, který nazval Tigris. Plavbou na něm (1977) - už ve svém důchodovém věku - dokazoval pro změnu možné spojení Indie, Sumeru a Egypta.
</TEXT>
<HEADING>
Neúnavný experimentátor
</HEADING>
<TEXT>
Následná expedice neúnavného badatele měla cíl opět v Peru. Koncem osmdesátých let zahájil archeologické vykopávky na pyramidovém poli v Jižní Americe u městečka Túcume. Také záhy začal s výzkumem pyramid na Kanárském Tenerife, kam se proto i natrvalo odstěhoval. Prý se tam cítil nejvíce doma. Domorodci označovali jeho zdejší haciendu, nejstarší dům ostrova, za Bílý dům. Na svých cestách průkopník experimentálního zkoumání minulosti také psal a natáčel. Dokonce za filmový dokument, vzniklý při první expedici, získal Seňor Kon -Tiki - jak mu často na jihu přezdívali - Oscara. Kniha popisující strhujícím způsobem tuto cestu byla pak přeložena do desítek jazyků. Poslední výpravou nezdolného Nora byla cesta, již podnikl na jaře 2001 na jihozápad Ruska. U Azovského moře hledal důkazy, které by podpořily jeho teorii o kavkazském původu Vikingů (kniha Honba za Odinem). Potřebné důkazy tu však nenašel a expedici ukončil. Odjel. Nikoli však zlomen.
</TEXT>
<HEADING>
Soukromí bylo tabu
</HEADING>
<TEXT>
O svém soukromí Thor Heyerdahl příliš rád nemluvil. Nicméně přiznával, že vstává denně v šest ráno a v sedm už pracuje. Tak do pěti odpoledne. Pak následovala práce s kamením na zahradě. Seveřan měl další zásady, které ho údajně držely v dobré formě: po obědě deset minut spal. A měl-li se jednoho vzdát, pak jídla na úkor spánku. Byl nekuřák. A badatelova rodina, zázemí? Heyerdahl byl třikrát ženat. Svou poslední, o mnoho mladší, manželku Jacquelin si vzal v roce 1996! (Údajně byla dobrou přítelkyní jeho druhé ženy.) Ze svých manželství měl pět dětí - zbyly čtyři. Jedna dcera zemřela na rakovinu. Nouzi neměl vědec ani o vnoučata. Bylo jich šest, ovšem o tom, zda se jim jako dědeček věnuje, se nikdy moc nezmiňoval.
</TEXT>
<HEADING>
Češi, kteří potkali světlovlasého Nora
</HEADING>
<TEXT>
Český tramp, muzikant (mimochodem autor Niagary) a světoběžník Eduard Ingriš se v roce 1949 usadil v peruánské Limě. Tam se také setkal s Heyerdahlem, který se právě vrátil z cesty do Polynésie na palubě Kon-Tiki. Když mu Eduard Ingriš gratuloval, slavný Nor si postěžoval, že řadu vědců nepřesvědčil. Jeho úspěšnou cestu považovali víc za náhodu než za důkaz. Ingriš se rozhodl Heyerdahlovi pomoci tím, že jeho cestu zopakuje. Sehnal peníze a 4. prosince 1955 jeho balzový vor Kanuta I. vyplul z peruánského přístavu Callao. Cesta málem skončila tragicky: vor se dostal do obrovského víru, ve kterém se plných sedmačtyřicet dnů točil, až posádku zachránila americká loď. Ingriš se nevzdal. O čtyři roky později vyplul znovu na voru Kanuta II. Plavba trvala 107 dnů a vor urazil sedm tisíc námořních mil, tedy zhruba o dva tisíce víc než Kon-Tiki. Po dramatickém závěru cesty vor Kanatuva II. u atolu Matahiva přistál. Ingriš to považoval za potvrzení Heyerdahlovy teorie. Z plavby dokonce existuje filmový záznam, doplněný Ingrišovou hudbou, ve které smíchal Dvořáka s polynéskými motivy. Cestovatel Miroslav Zikmund se s Heyerdahlem setkal vloni na Tenerife. "Nebudu mluvit o jeho všeobecně známých vědeckých zásluhách, chci jen říci, že jsem v něm našel člověka neobyčejných humanistických kvalit, nesmírně skromného a neúnavně odpovídajícího na naše otázky," říká Zikmund a dodává: "Moje jméno nepřímo znal od Eduarda Ingriše, na kterého živě vzpomínal. Podle něj Ingrišův první neúspěšný pokus plout severněji než Kon-Tiki nepřímo potvrdil Heyerdahlovu teorii, že jihoameričtí indiáni využívali k cestě do Polynésie Humboldtův proud. Mimochodem: na člunu Kon-Tiki Heyerdahl vyplul 28. dubna 1947, rovných šest dnů po tom, kdy jsme my s Jiřím Hanzelkou startovali od pražského Autoklubu na svou první cestu," vzpomíná Miroslav Zikmund. Originální metodou rozhýbal kamenné sochy na Velikonočním ostrově český inženýr Pavel Pavel. "Když mě Thor Heyerdahl pozval do této expedice, čekal jsem setkání se slavným, namyšleným člověkem. Opak byl pravdou. Poznal jsem velmi pracovitého a skromného muže, ochotného k jakékoliv debatě o svých názorech. Na ostrově jsme pracovali v úmorném vedru, přesto si Heyerdahl dokázal po celodenním vypětí udělat v jedenáct hodin večer čas a do jedné hodiny po půlnoci přednášel skupince Australanů o svých teoriích. Dokázal srozumitelně odpovídat i na zcela amatérské otázky," říká Pavel. Podle jeho slov dokázal Heyerdahl zdánlivě nezajímavým tématem - stěhování národů a šíření civilizace - upoutat miliony lidí na celém světě a přimět je, aby se začali zajímat o historii lidstva. Archeolog a etnolog Miroslav Stingl potkával slavného Nora především na vědeckých kongresech. "Neshodoval jsme se s ním ve všech názorech, ale oceňuji jeho odvahu při expedicích, kterými se snažil dokázat svoje teorie."
</TEXT>
<HEADING>
Varoval před civilizačními zrůdnostmi
</HEADING>
<TEXT>
Thor Heyerdahl se zajímal nejen o minulost, o naše předky, ale také o budoucnost a potomky. Varoval před civilizačními zrůdnostmi, před ekologickými katastrofami, před kácením amazonských pralesů, upozorňoval na rostoucí ozónovou díru, na vymírání živočišných druhů... kritizoval ty, kteří se nechtějí poučit z minulosti. Tento světoběžník, nositel řady čestných doktorátů a člen Norské akademie věd, zakladatel muzeí v Peru, Norsku i na Kanárských ostrovech dokončil v roce 1999 knihu memoárů. O rok později rozepsal další, spolupracoval i na scénáři životopisného snímku o sobě samém, který chystal Hollywood. Nesčetnou řadu věcí, které rozpracoval, již nedokončí. V poslední době připravoval expedici do Ruska. Na levém břehu u ústí Donu objevil na základě údajů z islandské ságy o Inglinzích osadu. Z té prý dvě generace před Kristem přišli do Skandinávie předci královských rodin. Stejně jako kdysi při plavbě na voru Kon-Tiki nebo v rákosových člunech Ra a Tigris se i nyní Heyerdahl chystal šokovat akademický svět. Při svých výzkumech totiž prý dospěl k tomu, že nejvyšší severský bůh Odin byl vlastně člověk, kterému se podařilo ohromit švédské panovníky, a je nejspíš pohřben ve Švédsku. Heyerdahlova nejdelší a nejhezčí expedice, expedice Život, skončila. Zemřel ve čtvrtek 18. dubna v noci, v rodinném domě v severní Itálii. "Nelituji, že umírám. Prožil jsem život, s nímž jsem spokojen," řekl na rozloučenou svému synovi. Později podlehl v boji s rakovinou. Za pár dnů by oslavil 55 let od své první expedice a za pár měsíců 88 let od svého narození.
* po vysoké škole odjel v roce 1937 na svatební cestu s první ženou Liv do Polynésie na ostrov Fatu Hiva, kde rok zkoumal faunu a zkoušel žít jako "v pravěku"
* publikuje v roce 1941 originální teorii, že první lidé připluli do Polynésie z Jižní Ameriky
* výprava na voru Kon-Tiki v roce 1947 má dokázat platnost této teorie. Plavba od břehů Peru napříč Tichým oceánem trvá 101 dní a vor postavený z balzových kmenů urazí zhruba 5000 mil, přistává na souostroví Taumotu
* expedice na Velikonoční ostrov, v letech 1951 - 56, popisuje obří sochy z kamene a zkoumá možnost, jak je pradávní stavitelé přemisťovali
* plavba v papyrusového člunu Ra přes Atlantský oceán v roce 1969, pokus má dokázat, že staří Egypťané ovlivnili civilizaci ve Střední Americe, plavba končí neúspěšně, protože člun se začal potápět
* v roce 1970 další výprava s člunem Ra-2, při jeho stavbě se přesně drží postupů, jakými stavějí čluny indiáni na jihoamerickém jezeře Titicaca. Ra-2 urazí 2700 mil a dopluje od pobřeží Maroka až k ostrovu Barbados
* plavba na rákosovém člunu Tigris v roce 1977, expedice má dokázat, že Sumerové a Egypťané udržovali kontakty. Plavba končí nedaleko přístavu Džibuti požárem člunu. Oheň založili členové výpravy jako protest proti přítomnosti válečných lodí v okolí člunu
* nová výprava na Velikonoční ostrov v roce 1986, účastníkem je také český inženýr Pavel Pavel, který naučí kamenné sochy "chodit"
* od konce 80. let archeologické vykopávky v Peru a výzkum pyramid na Kanárských ostrovech
* jaro 2001 - na jihozápadě Ruska hledá důkazy pro svou teorii, že Vikingové pocházejí z Kavkazu
* 18. dubna 2002 umírá
Pramen: Muzeum Thora Heyerdahla
</TEXT>
</DOC>
<DOC>
<DOCID>LN-20020420073</DOCID>
<DOCNO>LN-20020420073</DOCNO>
<DATE>04/20/02</DATE>
<TITLE>
Pohled do zákulisí jednoho z nejagresivnějších a zároveň nejúspěšnějších televizních pořadů současnosti
</TITLE>
<HEADING>
reportáž:
</HEADING>
<TEXT>
"Tak, děkujeme, krátká pauzička!" ohlašuje produkční přestávku soutěžícím i publiku. Moderátorka Zuzana Slavíková odbíhá ven a hladově kouří vytouženou cigaretu. Tak vypadá zákulisí natáčení jedné z nejpopulárnějších soutěží na světě, Nejslabší, máte padáka!.
"Konec hlasování! Tak kdo bude další, kdo dostane padáka?" Tuto větu dobře znají všichni, kdo si každou neděli po deváté hodině zapnou TV Nova. Ale už málokdo ví, že přísná moderátorka s nekompromisním výrazem ve tváři ji musí ve skutečnosti i čtyřikrát zopakovat, než je režisér se vším spokojen. Jeden díl, který v televizi trvá hodinu i s reklamami, se ve skutečnosti natáčí půl dne. Protože k výrobě soutěže se musí znovu stavět celé studio (používá se stejné jako u Milionáře), má tým na natáčení pořadu vyhrazené pouze dva dny v měsíci. To znamená, že za den se musí stihnout vyrobit hned dva díly najednou. Komparsisté, kteří pro TV Nova pracují, to dobře vědí, a tak se na celodenní sezení v hledišti vyzbrojí několika chleby, zabalenými v papírových ubrouskách. Ty pojídají během přestávek, které následují po každém kole. Devět soutěžících sedí kolem stolku v nedaleké chodbě a naoko nezávazně klábosí, zatímco v duchu si tiše tipují, kdo z nich to bude. Nikdo ještě netuší, že za pár hodin odejde jeden z nich s rekordní výhrou, jaká ještě v soutěži nepadla. Už po chvíli je ale zřetelná jejich typologie. Jeden je přirozeně inteligentní, druhý encyklopedicky vzdělaný, třetí zase pohodář-bavič a další je jasný exhibicionista, co se rozhodl "zkusit něco nového" a proslavit se mezi sousedy z vesnice. "Lidi, kteří se nám do soutěže přihlásí, zkoušíme jednak z vědomostních znalostí, ale také z toho, jak jsou schopni reagovat na slovní narážky," popisuje hlavní šéf pořadu, dramaturg Rostislav Uher. "Záleží nám i na jejich povolání - někdy je třeba schválně vybereme tak, aby k sobě měli oborově blízko. Tak se nedávno stalo, že školnice porazila učitele," dodává s úsměvem Uher a odbíhá zpátky do studia. Přestávka skončila.
</TEXT>
<HEADING>
Jako popelník na motorce
</HEADING>
<TEXT>
Kamera připevněná na přístroji připomínajícím malý jeřáb sjíždí mezi soutěžící a zabírá jednoho po druhém. Každý z nich musí zmáčknout tlačítko a nahlas oznámit, koho se rozhodl vyřadit. "Tak kdo je nejslabší? Kdo je tady platný jako popelník na motorce?" předvádí Zuzana Slavíková jeden ze svých sarkastičtějších kousků. Později prozradí, že tuto a další jízlivé poznámky vymýšlí spolu s dramaturgem Uhrem a psychologem Ivanem Doudou, který na přípravě pořadu působí jako jakýsi poradce, imagemaker a korektor v jednom. "Vymejšleč impertinencí," nazývá sám sebe. Slavíková už v té chvíli ale moc dobře ví, kdo jak odpovídal, kdo je nejslabším hráčem a koho chce tým vyhodit. Právě k tomu slouží přestávky, kdy několikačlenná skupina asistentů a asistentek zpracovává data získaná během hry a ihned je předává moderátorce. Zuzana Slavíková díky tomu potom přesně ví, koho se bude ptát, proč chce vyhodit právě toho, koho Douda napsal. Ví, kde udělal dotyčný chybu a má připravenu i popichující poznámku na jeho adresu. To vše jí přinese Douda na papíře. "Někdy se mi zdá, že je Zuzana na soutěžící ještě příliš hodná, chtěl bych, aby víc přitvrdila," hodnotí Douda svůj věčný spor s moderátorkou. Ta ale namítá - někdy je zbytečné drtit člověka, který je rozklepaný strachy a nervozitou. Právě ponižování a ostouzení je přitom jedna z hlavních věcí, které diváci soutěži vytýkají. Možná právě proto se na novácké poměry ne zcela jednoznačně soutěž "Nejslabší, máte padáka!" ujala. Sledovanost posledních dílů už nepřekročila ani hranici dvaceti procent, což je při startujících šestatřiceti procentech propad takřka o polovinu. "Ten pořad je kontroverzní tím, že moderátorka hraje dominu, což zákonitě vyvolává konflikt. A na konflikt reaguje každý jinak - slabá osobnost má tendenci se poddat, zatímco silák si to s ní bude chtít rozdat a porazit ji," vysvětluje Ivan Douda psychologické pozadí soutěže. Patrné je to právě ve chvílích, kdy soutěžící uvádějí své důvody, proč se rozhodli odstranit toho kterého z nich. "Stojí nejblíž" nebo "Nelíbí se mi její jméno" pokládá Ivan Douda za pseudodůvody, protože každému jde vždy jen o to, aby vyhrál právě on. Hráči se sice o přestávce spravedlivě rozhořčují nad tím, že taktizování je nečestné a nesportovní, ale v průběhu soutěže pak vyřadí toho nejsilnějšího. Použijí jej do určitého kola, aby nahnali body, a pak se ho zbaví.
</TEXT>
<HEADING>
Symbolické dva tisíce na konec
</HEADING>
<TEXT>
Kamera právě dokončuje kolo a už je jasné, že musí odejít Ivana. Uličkou hanby prochází se sklopenou hlavou za doprovodu smutné, až deptající znělky. Tento záběr se musí natočit ještě jednou, a tak si každý z odcházejících projde svou "walk of shame" nejméně dvakrát. Ivana odchází v doprovodu asistentky do nedalekého studia, kde s ní známý komentátor motoristických sportů Miloš Pecháček natočí její zpověď. Tyto záběry se pak objeví po skončení každého kola spolu s tipem, kdo podle "odpadlíka" prohraje v dalším kole. "Někteří soutěžící jsou z toho opravdu smutní, dokonce se mi jednou stalo, že se jeden z nich rozbrečel. Ale většina z nich to bere jako hru," popisuje Pecháček, jehož hlas vždy divákům oznamuje přehled statistických výsledků. Ale ani odpadlíci neodejdou domů s prázdnou, přestože vyhraje jen jeden z nich. Za účast v pořadu totiž každý dostane alespoň symbolické dva tisíce korun.
Kamera právě dokončuje kolo a už je jasné, že musí odejít Ivana. Uličkou hanby prochází se sklopenou hlavou za doprovodu smutné, až deptající znělky. Tento záběr se musí natočit ještě jednou, a tak si každý z odcházejících projde svou "walk of shame" nejméně dvakrát. Ivana odchází v doprovodu asistentky do nedalekého studia, kde s ní známý komentátor motoristických sportů Miloš Pecháček natočí její zpověď. Tyto záběry se pak objeví po skončení každého kola spolu s tipem, kdo podle "odpadlíka" prohraje v dalším kole. "Někteří soutěžící jsou z toho opravdu smutní, dokonce se mi jednou stalo, že se jeden z nich rozbrečel. Ale většina z nich to bere jako hru," popisuje Pecháček, jehož hlas vždy divákům oznamuje přehled statistických výsledků. Ale ani odpadlíci neodejdou domů s prázdnou, přestože vyhraje jen jeden z nich. Za účast v pořadu totiž každý dostane alespoň symbolické dva tisíce korun.
</TEXT>
</DOC>
<DOC>
<DOCID>LN-20020420074</DOCID>
<DOCNO>LN-20020420074</DOCNO>
<DATE>04/20/02</DATE>
<TITLE>
Milá, hodná a jemná. Taková je moderátorka soutěže Nejslabší, máte padáka! Zuzana Slavíková v civilu. Nekompromisní, tvrdá a jízlivá dryáčnice je povinná image, která jí, jak přiznává, někdy trhá srdce.
</TITLE>
<TEXT>
LN: V civilu vypadáte o tolik jinak než při moderování. Poznávají vás vůbec lidé na ulici?
Málokdo. Možná se někdo ohlédne, ale nijak nereagují.
LN: Když se ohlédnete zpátky - tušila jste, do čeho jdete?
Viděla jsem kazetu s originální verzí soutěže. Ale nikdy nevíte úplně přesně, do čeho jdete.
LN: Jak se vyrovnáváte s tím, že jste neoblíbená hvězda, kterou lidé považují za zlou a jízlivou?
Je pravda, že mi jeden můj kolega z divadla říkal, že se mě jeho manželka bojí, ačkoliv jí vysvětluje, že nejsem taková, jako v televizi. Ale já to tak neberu - v divadle přece také hrajete záporné role.
</TEXT>
<HEADING>
LN: Ale nesleduje vás při tom celý národ.
</HEADING>
<TEXT>
To ano, ale nevadí mi to. Zatím mě nikdo nezbil ani po mně neházeli na ulici rajčata. Možná to ale přijde.
LN: Sejdete se před začátkem hry se soutěžícími?
Vůbec. Vidí mě poprvé až na pódiu.
LN: A když s nimi mluvíte po hře, vytýkají vám, že jste byla zlá?
Právě že ne. Berou to spíše jako takovou hru. Zrovna před chvílí byl za mnou jeden, na kterého jsem byla poměrně dost ostrá, a děkoval mi, že to bylo výborné špičkování.
LN: Promýšlíte si během hry, na koho budete ostřejší a ke komu naopak vlídnější?
To je hrozně těžké. Část vedení po mně chce, abych byla ještě zlejší, jenže já si myslím, že to není potřeba. Když vidím, jak strašně je někdo ztrémovaný, tak do něj nechci ještě víc šít. Jízlivost a sarkasmus přece nemusí být zloba a shazování za každou cenu.
LN: Podle čeho si vybíráte, koho si budete po skončení kola dobírat?
Jsou daná pravidla a dozvím se to podle výsledku statistik. Lidé, které oslovuji, jsou vždy předem určeni.
LN: Stíháte ještě hrát v brněnském Národním divadle, kde vás televize Nova před pár měsíci našla?
Ale samozřejmě! Do Prahy přijedu jednou za měsíc na dva dny, kdy natočíme čtyři díly. Zbytek měsíce žiju svůj normální život.
</TEXT>
</DOC>
<DOC>
<DOCID>LN-20020420075</DOCID>
<DOCNO>LN-20020420075</DOCNO>
<DATE>04/20/02</DATE>
<TITLE>
fenomén:
</TITLE>
<TEXT>
Ally McBealová, jejíž příhody ovlivňovaly v 90. letech životy mnoha svobodných mladých lidí (a především žen), bude brzy minulostí. Na amerických obrazovkách prožije 32letá neurotická právnička z Bostonu už jen pouhý měsíc, v květnu uvidí diváci poslední epizodu. Dalšího pokračování jejích životních osudů se už nikdy nedočkají.
"Je velmi těžké říkat good bye někomu, koho máte rádi. I když víte, že nastal pro loučení ten pravý čas," citoval ve středu duchovního otce Ally McBealové Davida E. Kelleyho jeho tiskový mluvčí. Televizní producent společnosti 20th Century Fox Television se se svým "nejlepším koněm" loučil jen velmi nerad. A není divu - za pět let existence slavil kultovní seriál úspěchy kromě USA i v Británii, Itálii, Polsku či Česku...
</TEXT>
<HEADING>
Osudová závislost Roberta Downeyho jr.
</HEADING>
<TEXT>
Společnost Fox se však přesto tento týden rozhodla natáčení dalších dílů ukončit. Důvod je zcela prozaický: dlouhodobé klesání sledovanosti ve Spojených státech. Allymanie, která v Americe propukla před čtyřmi lety a do Evropy dorazila pár měsíců poté, už většinu skalních fanoušků seriálu opustila. Poslední z nových dílů páté série tak američtí diváci uvidí 20. května. S úbytkem pozornosti se sitcom sice potýkal již před dvěma lety, tehdy ale zafungovalo obsazení Roberta Downeyho jr. do role Allyina vážného nápadníka, právníka Larryho. Stejný herec ovšem dostal v polovině loňského roku vyhazov - po zatčení a následné léčbě z drogové závislosti. Fanoušci se ze zklamání nad dalším nepodařeným vztahem své oblíbenkyně už nevzpamatovali. Přestože se producenti snažili přitáhnout opět pozornost hereckým obsazením další z řady slavných hvězd (např. Elton John, Sting) - zpěvákem Johnem Bon Jovi, nakonec se stejně rozhodli svůj boj vzdát. Ještě před týdnem přitom uvažovali o tom, že dalším, do koho se Ally zamiluje, bude jeden z "Přátel", Matthew Perry...
</TEXT>
<HEADING>
Stihne právnička svatbu?
</HEADING>
<TEXT>
Ally McBealová, právnička z firmy svého kamaráda Richarda Fishe, v epizodách řešila absurdní právní případy s potřeštěností sobě vlastní. Neustále se potýkala s mnoha osobními problémy, a to nejen vlastními. Bojovala s předsudky okolí - třeba provokativně krátkými sukněmi, s vlastními vidinami v podobě jednorožců a tancujících miminek a hlavně se strachem, že už nikdy nepotká toho pravého. Její osud je teď skutečně zpečetěn - vdát se už asi nestihne. Za pět let své existence se stala idolem svobodných žen, hrdinkou těch, které se snaží být samostatné a soběstačné, prototypem moderního způsobu života. V Americe seriál dokonce otevřel diskusi o postavení slabšího pohlaví ve společnosti, feministky protestovaly proti vykreslování svobodné ženy jako neurotické a nešťastné bytosti. Seriál získal mnoho ocenění, představitelka hlavní role 37letá Calista Flockhartová má doma vystavenou jednu z nejprestižnějších televizních cen - Emmy z roku 1999. Flockhartová, kterou snad nejvíc proslavilo nařčení médií z bulimie, se díky Ally stala slavnou herečkou, jeden díl sitcomu jí vynášel 40 000 dolarů. K popularitě Ally McBealové ale přispěl i Calistin osobní život - mladá herečka totiž sama přiznávala, že právě ona je přesným prototypem Allyiných fanynek. Trauma z osamělého života Calista řešila před rokem adopcí malého syna. A nedávno se ji prý zablýsklo na ještě lepší časy - podle zahraničního bulváru si konečně našla přítele. Koho? Čerstvě rozvedeného Harrisona Forda.
Ally McBealová, právnička z firmy svého kamaráda Richarda Fishe, v epizodách řešila absurdní právní případy s potřeštěností sobě vlastní. Neustále se potýkala s mnoha osobními problémy, a to nejen vlastními. Bojovala s předsudky okolí - třeba provokativně krátkými sukněmi, s vlastními vidinami v podobě jednorožců a tancujících miminek a hlavně se strachem, že už nikdy nepotká toho pravého. Její osud je teď skutečně zpečetěn - vdát se už asi nestihne. Za pět let své existence se stala idolem svobodných žen, hrdinkou těch, které se snaží být samostatné a soběstačné, prototypem moderního způsobu života. V Americe seriál dokonce otevřel diskusi o postavení slabšího pohlaví ve společnosti, feministky protestovaly proti vykreslování svobodné ženy jako neurotické a nešťastné bytosti. Seriál získal mnoho ocenění, představitelka hlavní role 37letá Calista Flockhartová má doma vystavenou jednu z nejprestižnějších televizních cen - Emmy z roku 1999. Flockhartová, kterou snad nejvíc proslavilo nařčení médií z bulimie, se díky Ally stala slavnou herečkou, jeden díl sitcomu jí vynášel 40 000 dolarů. K popularitě Ally McBealové ale přispěl i Calistin osobní život - mladá herečka totiž sama přiznávala, že právě ona je přesným prototypem Allyiných fanynek. Trauma z osamělého života Calista řešila před rokem adopcí malého syna. A nedávno se ji prý zablýsklo na ještě lepší časy - podle zahraničního bulváru si konečně našla přítele. Koho? Čerstvě rozvedeného Harrisona Forda.
</TEXT>
</DOC>
<DOC>
<DOCID>LN-20020420076</DOCID>
<DOCNO>LN-20020420076</DOCNO>
<DATE>04/20/02</DATE>
<TITLE>
Některé druhy hmyzu se řídí pravidly, která připomínají instrukce programovacího jazyka
</TITLE>
<TEXT>
Vědci hledají zdrojový kód evoluce. Z chaotického pobíhání mravenců či hemžení včel vyrůstá fascinující globální řád, který inspiruje tvůrce počítačových programů.
Představme si New York nebo Tokio soustředěné na ploše basketbalového hřiště. Superměsto zasahuje až šest metrů do hloubky, má svůj vnější dopravní okruh, podzemní plantáže, větrací šachty, komory, paprskovitě se rozbíhající síť zásobovacích tunelů. Podobnou metropoli můžeme nalézt na pastvinách Jižní Ameriky. Obyvateli tohoto obdivuhodného sídla jsou mravenci rodu Atta. Aglomeraci nevládne žádná městská rada, zdánlivě ji nikdo neřídí. Jako každé velkoměsto přitom potřebuje dokonale organizovaný systém zásobování. Obyvatelé nedopravují do svého sídla přímo potraviny, ale spíše suroviny pro jejich výrobu; transportují do podzemí listy a na nich pěstují houbu, kterou pak pojídají. Jiné druhy mravenců se živí zase jinými způsoby. Třeba tak, že jako obrovská loupeživá armáda táhnou krajinou a plení vše, na co narazí. Jedno pravidlo ale platí pro všechen společensky žijící hmyz: jednotlivé kolonie mravenců, termitů, včel či vos se docela dobře obejdou bez systému centrálního plánování. Jinými slovy, nikdo jim nevelí - pochodující armáda nepotřebuje generální štáb, který by ji řídil, podzemní superměsto může existovat bez počítačů, na nichž by programátoři modelovali optimální přísun potravy a surovin. Neznamená to ale, že by hmyz tonul v neorganizovaném chaosu. "Naše velkoměsta obklopuje síť skladů, ze kterých se distribuují potraviny k prodejcům. Podobnou logistiku potřebují i mravenci," říká odborník na komunikaci hmyzu, docent Jan Žďárek z Ústavu organické chemie a biochemie AV ČR. Kde tedy hledat tajemství evoluční úspěšnosti mravenců či včel? Desítky milionů let vývoje dokázaly chování společenského hmyzu dokonale vyladit. Hmyzí kolonii lze přirovnat k počítači - leckdy se řídí pravidly, která připomínají sled instrukcí programovacího jazyka.
</TEXT>
<HEADING>
Otrokářská demokracie
</HEADING>
<TEXT>
Vědci například nedávno zkoumali, jakým způsobem si drobní mravenci druhu Leptothorax albipennis vyberou nové hnízdo, aby se mohli přestěhovat. Britští a američtí entomologové své poznatky publikovali v časopise Behavioral Ecology and Sociobiology. Zdánlivě jednoduchý úkol se skládá z několika částí: mravenci musejí ve svém okolí vytipovat místa vhodná pro svůj nový příbytek, rozhodnout, které z nich je nejlepší, říci to svým druhům a vydat se na cestu. Jeden mravenec přitom nemůže navštívit všechny vyhlédnuté lokality a zvolit tu nejvhodnější - musel by se uběhat k smrti. Některé druhy hmyzu si pro podobné úkoly vytvořily zvláštní způsob hlasování. Otrokářští mravenci se například rozhodují na základě jakéhosi kolektivního vzrušení. "Otrokáři" vysílají průzkumníky, aby v okolí pátrali po cizím mraveništi, které by stálo za vyrabování. Když některý z pátračů objeví vhodnou kořist, vrátí se do hnízda a dává najevo své rozčilení. Spolu s ním se na slibné místo vypraví další průzkumníci, prohlédnou si je a zamíří zpět do mraveniště. Jestliže se jim cizí hnízdo líbí, jsou také vzrušeni, pokud ne, mohou se chovat vlažněji, dávat najevo, že nalezená lokalita "není nic moc". S rozčilenými pátrači se opět vydá na cestu k potenciální kořisti další průzkumná skupina, vrátí se zpět... To se opakuje tak dlouho, až míra vzrušení mezi průzkumníky dosáhne určité prahové hodnoty. Jestliže k tomu dojde, je rozhodnuto - vojáci otrokářské kolonie se vydávají na válečné tažení. Většina mravenců si cestu za potravou značí pomocí chemických látek - feromonů. Průzkumník, který objeví nějaký pamlsek, běží do mraveniště a vyznačuje trasu stopovacím feromonem. Po této voňavé stezce se vzápětí vydávají dělníci (vlastně dělnice - všichni mravenci, kteří pracují, bojují či pátrají v okolí mraveniště, jsou sterilní samice). Když se dělnice vracejí s potravou zpět, pachovou stopu posilují vlastními feromony, čímž lákají své družky k návštěvě stejného místa. Cestu přestávají značit teprve ve chvíli, kdy je zdroj vyčerpán - pachová stopa pak rychle vyprchá. "Podobné řešení problému by nalezl i počítačový odborník," komentuje mravenčí vynalézavost docent Žďárek. "První mravenec, který najde naleziště prázdné, se musí zachovat jinak než ostatní, aby dal svým druhům najevo, že zdroj je už vytěžen."
</TEXT>
<HEADING>
Podívejte se na nový byt
</HEADING>
<TEXT>
Mravenci druhu Leptothorax albipennis si ale cestu stopovacími feromony neznačí a neznají ani demokracii založenou na kolektivním vzrušení. Jejich kolonie má jen několik set dělnic, z nichž většina se pátrání v okolí hnízda vůbec neúčastní. Jak se tedy rozhodují? Jestliže se jejich kolonie příliš rozroste nebo když se hnízdo ve skalní puklině stane neobyvatelným, začnou některé dělnice hledat nový příbytek. Představme si, že jedna z pátraček nalezla slibné místo dejme tomu u paty velkého kamene. Co udělá pak? Rozběhne se zpět do mraveniště a přesvědčí jednu kolegyni, aby se s ní šla ke kameni podívat. Jestliže se dutina pod kamenem líbí nově příchozí víc než jiná místa, která navštívila předtím, vrátí se spolu s objevitelkou a obě "naverbují" po jedné dělnici k návštěvě své favorizované lokality. To se může opakovat znovu a znovu - ke kameni pak běhá stále více mravenců. Každá průzkumnice zavítá jen na několik různých míst. Data, která pátrači shromáždí, jsou analyzována a využívána pomocí dvou jednoduchých pravidel. Za prvé: Pokud nalezené místo není příliš atraktivní, průzkumnice moc nespěchá, aby k němu přivedla družku. Málo přitažlivé lokality proto lákají mravence méně. A za druhé - jakmile určité prahové množství mravenců verbuje své kolegy pro tutéž lokalitu, stanou se z pátračů "stěhováci". Na svých výpravách začnou přenášet kolonii do nového sídla. Výsledkem je, že se kolonie vždy shodne na té nejvhodnější lokalitě pro svůj nový příbytek. I tehdy, pokud byla objevena později než jiná místa. Tato pravidla jsou jen jedním z mnoha příkladů toho, jak hmyz dokáže hledat optimální řešení složitého problému. Počítačoví specialisté už dávno pochopili, že se mohou od mravenců či včel lecčemus přiučit. Zaměřili se třeba na telefonní síť, která se skládá se z mnoha různých uzlů a poněkud tak připomíná spleť mravenčích stezek. Voláme-li například z Prahy do Washingtonu, měla by síť najít nejrychlejší cestu, kterou náš hovor spojí. Některé uzly mohou být ovšem přetíženy - a těm je třeba se vyhnout. Britští odborníci před lety zkusili do fiktivní telefonní sítě vypustit virtuální mravence vybavené hypotetickými feromony. Modely ukázaly, že miliony drobných "živočichů", z nichž každý se řídí jednoduchými pravidly, mohou problém nejkratšího spojení vyřešit. Virtuální mravenci běhají mezi jednotlivými uzly. Jestliže je síť přetížena v místech, kde se pohybují, trvá jim cesta déle. Zdržení je roztrpčí natolik, že svoji dráhu označí jen malým množstvím feromonu. Virtuální látka se stejně jako v přírodě zvolna "vypařuje". Výsledkem je, že na přetížených úsecích sítě převládá vypařování nad přísunem "chemikálie"; u volných úseků, které mravenci označují silněji, je tomu naopak. Podle množství feromonu síť pozná, kudy hovory spojovat. Některé telefonní společnosti už tento přístup testují. Mravenci se směle vrhli i do tenat internetové pavučiny. Virtuální hmyz například pomáhá hledat na světové síti informace - uživatelé příslušného vyhledávacího programu mají k dispozici feromonové stezky, vyznačené při předchozích pátráních po stejných či podobných údajích. Některé aplikace znějí ještě neuvěřitelněji. Počítačové odborníky inspiroval také způsob, jakým mravenci třídí larvy a vajíčka a jakým uklízejí své mrtvé. Výsledek?
Banka poskytující hypoteční úvěry vypustí virtuální hmyz do databáze svých klientů. Pilní "tvorečkové" zákazníky roztřídí podle různých charakteristik a nabídnou bance analýzu toho, kdo ze žadatelů o úvěr jí peníze s velkou pravděpodobností vrátí a komu je lépe moc nevěřit.
</TEXT>
<HEADING>
Od včel k nákladním autům
</HEADING>
<TEXT>
Programátoři si vypůjčují know-how i od včel. Včelí dělnice si rozdělují práci podle věku - nejprve plní různé úkoly v úlu, později vylétají ven za potravou. Pokud však úl ztratí většinu těchto "terénních pracovnic" (třeba v sadu ošetřeném insekticidy), ty, které dosud pečovaly o larvy, se musejí urychleně přeškolit na sběračky pylu a nektaru. Specialisté se pokusili definovat pravidla, podle nichž včely v případě potřeby zaskakují jedna za druhou. Na základě těchto pravidel pak napsali řídicí program pro obří továrnu, v níž se lakují nákladní auta různými barvami (jednotlivá automatizovaná oddělení závodu pracují s určitou barvou; v případě potřeby může oddělení barvu změnit, a pomoci tak továrně vyrovnat se například s náhlým a nezvykle velkým požadavkem na dodávku modrých náklaďáků). Zajímavých aplikací je mnoho, výzkum však dosud zůstává v plenkách. "Zákonům, podle nichž fungují hmyzí společenstva, vědci zatím dost dobře nerozumějí. Bez těchto znalostí nemohou počítačoví specialisté vyvíjet příslušný software," napsal časopis Scientific American před dvěma roky. Pokročili jsme od té doby? Bezpochyby ano, ale nezapomínejme, že například mravenci vyvíjejí svůj "software" už nějakých sto milionů let.
* Včely popisují cestu ke zdroji potravy pomocí tance, kterým svým družkám ukazují směr a vzdálenost k cíli. Tento včelí jazyk bývá označován za druhý nejdokonalejší po lidském. Zpráva sdělená tancem obsahuje tolik informací, kolik lze vyjádřit asi 25 bity. Včelí průzkumnice by tedy teoreticky dokázala popsat cestu o 40 milionech rozcestí.
* Všechny sociální druhy hmyzu mají tzv. společenský žaludek. Potkají-li se dva jedinci, dokáží si sdělit, jak jsou najedeni. Ten, který je na tom lépe, se rozdělí se svým druhem o obsah volátka. Díky tomu je celá kolonie stejně najedená či hladová, jako kdyby šlo o jediný superorganismus.
* Termiti jsou nejstarší společenské bytosti na Zemi. Termitiště některých druhů čnějí až do výše sedmi metrů a jsou odolná, jako by byla z betonu. Některé zásobovací tunely vedou až do hloubky 40 m. Stavba má dokonale vyřešený větrací systém, který přivede do jejího vnitřku více než 1000 litrů čerstvého vzduchu denně.
* Kočující mravenci druhu Eciton burchelli splétají na noc "mraveniště" v podobě koule ze svých vlastních těl. Za rozbřesku vyrážejí v několika směrech "na lov" a napadají vše živé. K večeru se vracejí a celá armáda se začne přesunovat. Do půlnoci, kdy pochod končí, stačí urazit až 200 m.
Pramen: Jan Žďárek - kniha Proč vosy, včely, čmeláci, mravenci a termiti...? aneb hmyzí státy
brouk lesknáček - poklepe tykadly na spodní pysk dělnice a ta reflexivně vypustí potravu. Když dělnice odhalí podvod, chce brouka zabít, ten se ale stáhne pod štítovitý hřbet a dělnice odběhne.
Ploštice zákeřnice - jedem ochromí mravenčí dělnici a pak ji vysaje. Prázdnou pokožku oběti si přilepí na záda, to ji nejen maskuje, ale zárověň i budí pozornost dalších mravenců, což zvyšuje loveckou úspěšnost.
larvy brouka čeledi drabčíkovitých - vylučují látku přitahující mravenčí chůvy. Ty pak ukládají larvy do komůrek s plodem. Larvy tak získají potravu, navíc žadoní o jídlo tak dokonale, že je chůvy krmí na úkor vlastních svěřenců.
</TEXT>
</DOC>
<DOC>
<DOCID>LN-20020420077</DOCID>
<DOCNO>LN-20020420077</DOCNO>
<DATE>04/20/02</DATE>
<TITLE>
Postava staroegyptského lékaře Sinuheta se mohla stát předlohou pro biblického Davida, říká archeolog Miroslav Bárta
</TITLE>
<TEXT>
Jaké to je vést vykopávky v Egyptě? Pohřbívali Egypťané v době Staré říše i ženy, nebo jen muže? Nejen o těchto tématech s LN hovořil Dr. Miroslav Bárta z Českého egyptologického ústavu FF UK.
LN: Jedním z témat, kterým jste se ve své práci věnoval, je příběh o Egypťanu Sinuhetovi, známý díky románu spisovatele Miky Waltariho. Jste autorem knížky Sinuhetův útěk z Egypta.
Málokdo ví, že příběh je jedním z prvních děl staroegyptské krásné literatury. Bylo to dílo velmi populární, užívalo se při výuce psaní ve staroegyptských školách a stalo se vzorem správného chování vzdělaného a loajálního Egypťana. Původní příběh se odehrál o několik století dříve než ten vymyšlený Waltarim, v době Abrahámově, na samém počátku egyptské Střední říše. Výzkumy z posledních let potvrzují, že obsahuje mnohé prvky, které přesně odpovídají tehdejší realitě, tedy světu starověkého Předního východu kolem roku 2000 př. Kr. Fiktivní je ale postava Sinuheta, zatím se nepodařilo jeho existenci dokázat. Jedna pasáž vypráví o tom, jak si Sinuhet vezme dceru náčelníka kočovného kmene a je nucen svést souboj na život a na smrt s náčelníkem jiného znepřáteleného kmene. Bitva nápadně připomíná souboj Davida s Goliášem ze Starého zákona. Nevelký Sinuhet se obrovskému náčelníkovi trefí šípem do hrdla a nakonec ho zabije jeho vlastním mečem. To mě vedlo k myšlence, že se Sinuhetův osud mohl stát jedním z pramenů pro známý biblický příběh. S podobnou hypotézou přišel i kolega v Německu. Bylo to zvláštní: pobýval jsem u něj doma na návštěvě. Dal mi k nahlédnutí své dva starší publikované materiály. V jednom jsem našel domněnku, kterou jsem ve stejném čase zveřejnil i já.
</TEXT>
<HEADING>
LN: Jak jste zareagoval?
</HEADING>
<TEXT>
Je to kamarád. Byl jsem rád, že někdo další došel ke stejnému závěru. Ve vědě se takové věci stávají. V současnosti společně připravujeme filmový dokument pro zahraničí, v němž bychom šli po Sinuhetových stopách na území Syropalestiny. Postupně plánujeme projet oblasti, kde Sinuhet mohl pobývat - nacházejí se v Egyptě, Libanonu, Jordánsku, Palestině a Izraeli.
</TEXT>
<HEADING>
LN: Kdy jste se prvně setkal s archeologií?
</HEADING>
<TEXT>
V páté třídě jsem si četl pod lavicí a za trest jsem se musel naučit nazpaměť kousek textu z učebnice dějepisu. Možná si na ni vzpomínáte, měla na přebalu býka z Altamiry. Kapitola byla o pyramidách v Gíze. Zaujalo mě to. Sáhl jsem pak po Zamarovského knížce Sedm divů světa. Četl jsem si o pyramidách a o majáku na ostrově Faros, který zničilo zemětřesení ve 14. stol. po Kr.
</TEXT>
<HEADING>
LN: Chtěl jste egyptologie někdy nechat?
</HEADING>
<TEXT>
Několikrát. Například po první výpravě do Egypta. Zažil jsem absolutní psychické a fyzické vyčerpání. Absolvoval jsem obrovskou klimatickou zátěž, ponorkovou nemoc a stres. Pracovali jsme šest dní v týdnu od sedmi do tří na vykopávkách, pak při druhé směně v Káhiře, kdy probíhala příprava na další pracovní den. Jak už to bývá, bylo to krásné a strašné zároveň. Jednou se například stalo, že jsme na výkopu zapomněli dokumentaci. Když přijdete o fotografie, popis a kresby z několika dní práce celé expedice, je to nenahraditelná ztráta. Na místo vykopávek jsme se vrátit nemohli. Oblast je po šesté hodině večer pro všechny kromě ostrahy naprosto uzavřená. Je to jediná možnost, jak se bránit proti novodobým vykradačům hrobů. Naštěstí jsme záznamy druhý den na místě našli neporušené. Když jsem přijel do Egypta jako student třetího ročníku prvně, zdálo se mi vše nádherné. Konečně jsem se dotkl toho, o čem jsem se učil. Když jsem pak ale v roce 1995 prvně vedl po dobu několika dní vykopávky v Abúsíru, zjistil jsem, že euforie z mimořádných nálezů je až ta poslední věc na světě. Hlavní je všechno zdokumentovat a zabezpečit, aby se památky nepoškodily. Znamená to obrovskou zodpovědnost.
LN: Přesto se ptám, který z nálezů vám udělal vůbec největší radost?
V poslední době mě potěšily amfory ze Syropalestiny, ve kterých byly ještě mikroskopické stopy vína. Ale jako archeolog máte největší radost, když objevíte určitý neporušený celek. Podařilo se nám například odkrýt 4000 let starou pohřební výbavu sestávající z několika kilogramů měděných nástrojů a misek. Součástí nálezu byly také miniatury předmětů denní potřeby. Všechno, co lidé používali zaživa, bylo zde v malém tak, aby mrtvému po smrti nic nechybělo. Bohatí mívali pohřební výbavu z mědi, z vápence, z alabastru. Obyčejní smrtelníci například z pálené hlíny, často také skoro nic, odmyslíme-li si několik střepů. I na základě těchto nálezů si pak můžeme udělat představu o každodenním životě starých Egypťanů.
LN: Nalezl jste někdy něco cenného tam, kde jste to opravdu nečekal?
Když jsem přednášel v Německu, pozval mě na večeři jeden soukromý sběratel. K mému překvapení měl v obýváku za sklem sarkofág z osmnáctého století př. Kr., z období Střední říše. V soukromých sbírkách se často dají najít velké skvosty. Tento sběratel, na rozdíl od mnohých dalších, měl ale sarkofág dobře chráněný a dokumentovaný. Zcela legálně ho koupil v aukční síni Sotheby's. Každá taková památka má mít vlastní pas a doklady. Řada sběratelů nechce své úlovky zpřístupnit, protože se bojí vykradení, nebo proto, že k nim přišla nelegálním způsobem.
LN: Loni jste vydal knihu Pohřebiště v jižním Abúsíru. O čem se v ní píše?
Například o pohřebištích z různých míst naší archeologické koncese, která pocházejí z doby stavitelů pyramid Staré říše (26. - 22. stol. př. Kr.). Patřila úředníkům, kteří tvořili základ tehdejšího státu a jeho administrativního aparátu. Velmi zajímavá byla například práce na hrobce velitele armády Kaapera. Jeho hrobka musela ve své době patřit mezi nejkrásnější a před první světovou válkou byla téměř kompletně rozkradena. Její výzdobu se mi po téměř deseti letech podařilo do značné části rekonstruovat. Samozřejmě nejen mně, bez pomoci kolegů v Praze a ve světě by to nebylo možné. Části výzdoby z této hrobky jsou v sedmi světových muzeích, další byly prodány na aukcích, některé zlomky reliéfů dnes oficiálně neexistují a jsou známy jen z fotografií. Podařilo se nám také vyvrátit rozšířené tvrzení, že na egyptských pohřebištích z doby Staré říše nejsou takřka žádné ženské hroby. Existuje řada takových hrobů, ale museli jsme to dokázat pomocí různých metod. Patřil k nim například detailní rozbor architektury jednotlivých hrobek. Společně s výsledky antropologických analýz nám to pomohlo definovat typické ženské a mužské pohřební zvyklosti.
LN: Jaké jste měli vztahy s egyptskými dělníky pomáhajícími při vykopávkách?
Jsou to lidé, kteří znají ze života jen práci. Obyčejní, chudí. V arabštině se těm, kteří pracují na výzkumu, někdy zjednodušeně říká "motyky". Pijeme s nimi čaj, povídáme si o denních problémech. Někdy nás pozvou na oběd, který si přinesou. Mimořádnou událostí jsou tradiční návštěvy v rodině předáků egyptských dělníků, vždy několikrát za rok nás zvou na hostinu. V jedné místnosti se sejde asi dvacet lidí, podává se kuře, krocan, hovězí, zelenina, zákusky, ovoce. Hlava rodiny nám oficiálně poděkuje. Bez těchto styků by naše práce byla jen těžko myslitelná, protože rodina předáka zajišťuje mnoho praktických aspektů výzkumu - najímá dělníky, shání materiální vybavení. A hlavně, naši reisové (předáci, kteří vedou výzkum) patří mezi nejlepší na pyramidových polích, rozumí dokonale archeologické práci v terénu, jejich specializace se dědí v rodině po několik generací.
</TEXT>
<HEADING>
LN: Co je na vaší práci nejtěžší?
</HEADING>
<TEXT>
Egyptologie je těžký obor. Jsme drazí, ale je o nás zájem. Zkoumáme kulturu, která nás dodnes udivuje a překvapuje. Občas ale máte pocit, že to, co děláte, je marné počínání. Jde o to vydržet. Nenechat se umlátit. Naši arabští kolegové ve chvílích neúspěchu říkají "máléš", znamená to: Nevadí. Jede se dál! Naučil jsem se to taky. Mým krédem je, že dílčí neúspěchy jsou cestou k úspěchu, jsou jeho nezbytnou součástí a výzvou. Někdy se taky vyplatí poučit se od starých Egypťanů, kteří se snažili, aby jejich jméno žilo i po smrti, tedy aby po nich něco pozitivního zůstalo. Taky se o to pokouším.
Egyptologie je těžký obor. Jsme drazí, ale je o nás zájem. Zkoumáme kulturu, která nás dodnes udivuje a překvapuje. Občas ale máte pocit, že to, co děláte, je marné počínání. Jde o to vydržet. Nenechat se umlátit. Naši arabští kolegové ve chvílích neúspěchu říkají "máléš", znamená to: Nevadí. Jede se dál! Naučil jsem se to taky. Mým krédem je, že dílčí neúspěchy jsou cestou k úspěchu, jsou jeho nezbytnou součástí a výzvou. Někdy se taky vyplatí poučit se od starých Egypťanů, kteří se snažili, aby jejich jméno žilo i po smrti, tedy aby po nich něco pozitivního zůstalo. Taky se o to pokouším.
</TEXT>
</DOC>
<DOC>
<DOCID>LN-20020420078</DOCID>
<DOCNO>LN-20020420078</DOCNO>
<DATE>04/20/02</DATE>
<TEXT>
Díky vykopávkám z posledních let, probíhajícím na území pyramidového pole v Abúsíru v Egyptě, se stala česká archeologie středem světového zájmu. K mimořádným objevům patří například unikátní nález téměř kompletně dochovaného hrobového komplexu vezíra Kara, druhého nejvyššího muže ve státě hned po panovníkovi, a celé jeho rodiny. Vezír žil ve 23. století př. Kr. Nedotčená kaple a její výzdoba (objevená v roce 1995), vyrazila egyptologům dech: byli zde zobrazeni sloužící, jak přivádějí obětní zvířata a přinášejí pohřební výbavu, potraviny, kamenné a keramické nádoby. Později se postupně podařilo nalézt tři hrobové komplexy vezírových synů. Z nich vyniká především hrobka soudce Intiho. Hrobky zdobily nádherné reliéfy a v podzemí, hluboko pod povrchem egyptské pouště, vědci objevili části pohřebních výbav vezírových synů. Nalezli vinné amfory, velké soubory měděných a kamenných předmětů a samozřejmě také několikatunové sarkofágy z bílého vápence s pozůstatky těl.
</TEXT>
</DOC>
<DOC>
<DOCID>LN-20020420079</DOCID>
<DOCNO>LN-20020420079</DOCNO>
<DATE>04/20/02</DATE>
<TITLE>
Ukládání zážitků do paměti, probouzení vzpomínek a obrana proti zapomínání. O těchto tématech hovoří v dnešním rozhlasovém pořadu Meteor MUDr. František Koukolík.
</TITLE>
<TEXT>
Některé běžné zážitky z každodenního života si zapamatujeme, jiné zapomeneme. V paměti nám často uvízne hloupost, podstatnější věci se naopak ztratí. Pro tvorbu paměťového obsahu jsou nejdůležitější první sekundy. Jestliže se nová informace podobá něčemu již uloženému, roste pravděpodobnost, že nám obě vzpomínky po nějaké době začnou splývat. Pokud si novou událost sami opakujeme nebo ji vyprávíme druhým lidem, upevňuje se její záznam. Lépe si také zapamatujeme informaci, která je pro nás citově významná, ať už kladně, nebo záporně. Co se děje během prvních sekund po spatření nového podnětu, například tváře? Získaná informace se ze zrakových oblastí mozkové kůry bleskově dostane do vnitřních částí spánkových laloků, do hipokampu. Nervové buňky hipokampu zvýší činnost. Začnou informaci v podobě nervových vzruchů vysílat přibližně tam, odkud přišla. Nervové buňky zrakové kůry buď dočasně, nebo trvale změní povahu činnosti miliard svých vzájemných kontaktů, synapsí. Nová informace, tedy tvář, se rozloží do této činnosti. Případné oslabení aktivity synapsí nebo jejich ztráta či přestavba se projeví zapomínáním.
</TEXT>
<HEADING>
Probouzení ukrytých vzpomínek
</HEADING>
<TEXT>
Některé informace zapomeneme úplně, jiné dřímají v paměti a můžeme je vyvolat vhodným podnětem. Psycholog Willem Wagenaar si čtyři roky vedl deník. Zpětně v něm nečetl, jen zaznamenával události. Wagenaar ověřoval vlastní paměť. Ptal se sám sebe: Kdo? Co? Kdy? Kde? Čím více podobných podnětů použil, tím větší počet podrobností si vybavil. Přesný průběh zcela zapomenutých událostí zjišťoval Wagenaar od dalších lidí, kteří se jich účastnili. Podařilo se mu tak docela dobře složit podrobný obrázek skutečnosti. Rizikem je, že z tříště vzpomínek může člověk na základě podnětů složit událost, která se od té původní značně liší. Dotyčný je zpravidla přesvědčen, že jeho vzpomínky odpovídají tomu, co se opravdu přihodilo. Tato skutečnost je nebezpečná zejména při vyšetřování nebo při soudním procesu. Označuje se jako syndrom falešné paměti. Člověku se vybavují přesvědčivé vzpomínky na události, které se nestaly.
</TEXT>
<HEADING>
Dětství jako ráj
</HEADING>
<TEXT>
Zapomínání je nevyhnutelné. Paměť se tak otevírá novým informacím a brání se přehlcení. Zejména u starších lidí však může být zapomínání příznakem vážného onemocnění. Výpadky paměti jsou na druhé straně i prospěšné. Mnoha lidem například připadají jejich dětská léta jako ráj. Radostné a spokojené dětství existuje, ale za pozdější pocit velkého štěstí do značné míry vděčíme blahodárnému zapomínání. Využívání zrakových podnětů může výpadky paměti alespoň částečně omezit. Odborníci doporučují spojit informaci, kterou si chceme zapamatovat, s nějakým druhem zrakové představy, třeba i zcela bizarní. Lidé se zázračnou pamětí, takzvaní mnemonici, využívají tento postup nejčastěji. Ukazuje se ale, že jen třetina osob, kterým při paměťových úlohách řešených v laboratoři úspěšně pomáhala zraková představivost, využila tuto možnost i v běžném životě. To, co pro ně bylo ze začátku zajímavé, případně i legrace, je po čase začalo zatěžovat.
Z dnešního rozhlasového pořadu Meteor Českého rozhlasu 2 - Praha, který je vysílán krátce po osmé hodině. Repríza 23. dubna krátce po půlnoci. Text upravila a zkrátila redakce LN.
Meteor, populárně-vědecký magazín, bude 27. dubna mimo jiné vysílat: * Jména našich rostlin kdysi a nyní * Snižuje používání internetu naši pozornost? * Lidová meteorologie, kalendáře a pověry
</TEXT>
</DOC>
<DOC>
<DOCID>LN-20020420080</DOCID>
<DOCNO>LN-20020420080</DOCNO>
<DATE>04/20/02</DATE>
<TITLE>
Vědci odhalili, co se děje v mozkové kůře hazardních hráčů l Nejvíce riskuje ten, kdo často prohrává
</TITLE>
<TEXT>
Gambleři, lidé osudově závislí na hazardních hrách, se mohou dočkat účinné léčby. Prvním krokem k tomuto cíli jsou poznatky získané americkými vědci.
Kulička v ruletě padla už popáté na černou, většina hráčů proto sází na červenou. Jejich žetony ale opět končí u krupiéra. "Mozek je přesvědčen, že teď už musí přijít výhra," tvrdí William Gehring, psycholog z Michiganské univerzity a spoluautor studie uveřejněné v březnovém vydání časopisu Science. Pokud se hráč rozhoduje rychle, ale přitom chybně, je ochoten v následující hře podstoupit ještě větší riziko, i když utrpí výraznou finanční ztrátu. "To ale není všechno. Výzkum ukázal, že buňky v určité oblasti mozkové kůry jsou při prohrávání stále aktivnější. Jako by naše vnitřní "počítadlo ztrát" odmítalo uznat porážku," dodává Adrian Willoughby, druhý z autorů vědecké práce o hazardních hráčích. Nejvíce riskuje ten, kdo často prohrává. Tento poznatek vyplývá ze studie amerických vědců, kteří zkoumali mozkovou aktivitu hazardních hráčů.
</TEXT>
<HEADING>
Lidé často rozhodují o penězích iracionálně
</HEADING>
<TEXT>
Oba odborníci sérií pokusů s dobrovolníky zjistili zajímavý fakt. Část mozkové kůry v čelních lalocích se aktivuje pouze tehdy, hraje-li člověk neúspěšně. A to bez ohledu na to, zda utrpí velkou nebo malou finanční ztrátu. Vědci připojili dobrovolníkům na hlavu snímače elektrických signálů a zjistili, že mozek během hazardní hry reaguje přímo bleskovou rychlostí. Stačilo necelých 256 milisekund k tomu, aby mozek registroval zisk a ztráty. Nedokáže ale potvrdit, zda udělal dobře, nebo špatně, když nechal člověka vsadit na další hru. "Těch několik set milisekund je příliš krátká doba na to, aby se na rozhodnutí o nové sázce podílelo naše vědomí," tvrdí Gehring. Když člověk prohrává, vyhodnocuje mozek lidskou činnost velmi rychle a emocionálně. Toto ohodnocení pak významně ovlivňuje hráčův postup při dalších sázkách. "Zatímco ekonomové se domnívali, že lidé přistupují k finančním operacím uvážlivě a logicky, psychologové již dávno věděli, že rozhodnutí související s penězi jsou často iracionální," komentují výsledky výzkumu američtí vědci. Zároveň přiznávají, jak je doslova zaskočil poznatek, že podvědomí má tak značný vliv na jednání člověka.
</TEXT>
<HEADING>
Gambleři se jednou patrně zbaví své závislosti
</HEADING>
<TEXT>
"Výsledky výzkumu lze chápat jako další kamínek do mozaiky o činnosti mozku," komentuje poznatky amerických vědců významný český neuropatolog MUDr. František Koukolík. Popis té části mozkové kůry, která se probouzí při hazardních hrách, totiž jednou odborníkům pomůže rozluštit hádanku, proč k této aktivitě dochází. "Až bude tato okolnost objasněna, svitne gamblerům naděje, že se závislosti mohou zbavit," uvažuje neuropatolog doktor Koukolík. Zároveň ale dodává, že jde o velmi citlivou etickou otázku. Teoreticky možnému zásahu do osobnosti hazardního hráče bude patrně předcházet velice obsáhlá diskuse odborníků o jeho oprávněnosti a vhodnosti.
"Výsledky výzkumu lze chápat jako další kamínek do mozaiky o činnosti mozku," komentuje poznatky amerických vědců významný český neuropatolog MUDr. František Koukolík. Popis té části mozkové kůry, která se probouzí při hazardních hrách, totiž jednou odborníkům pomůže rozluštit hádanku, proč k této aktivitě dochází. "Až bude tato okolnost objasněna, svitne gamblerům naděje, že se závislosti mohou zbavit," uvažuje neuropatolog doktor Koukolík. Zároveň ale dodává, že jde o velmi citlivou etickou otázku. Teoreticky možnému zásahu do osobnosti hazardního hráče bude patrně předcházet velice obsáhlá diskuse odborníků o jeho oprávněnosti a vhodnosti.
</TEXT>
</DOC>
<DOC>
<DOCID>LN-20020420081</DOCID>
<DOCNO>LN-20020420081</DOCNO>
<DATE>04/20/02</DATE>
<TITLE>
Z historie vědy
</TITLE>
<TEXT>
Stačí vyburcovat přirozenou imunitu pacienta a nemoc je tatam - s tímto nápadem přišli lékaři už před sto lety.
Někdy v polovině 80. let 19. století vídeňský psychiatr Julius Wagner-Jauregg léčil mladou maminku s těžkou laktační psychózou. Tato žena se navíc nakazila břišním tyfem. A světe div se - nejenže ho přežila, ale na určitou dobu se jí vrátil i zdravý rozum.
</TEXT>
<HEADING>
Náhodný objev léku na syfilis
</HEADING>
<TEXT>
Mladý doktor se začal zajímat o podobné případy a několik jich objevil. Například ženu, která v přechodu zešílela, pak ale překonala otravu krve a vrátila se ke svým devíti dětem. Jedno měli všichni pacienti společné: jejich potíže provázela vysoká horečka. Wagner-Jauregg ji tedy u svých pacientů začal opatrně vyvolávat. Nic zvláštního se ale nedělo. Běžela léta, jiný by to nejspíš vzdal. Vypukla první světová válka, šířily se infekční nemoci. 14. června 1917 přišel k profesoru Jaureggovi asistent. "Ten voják s nervovým šokem dostal malárii. Dáme mu chinin?" Dali. Ještě předtím ale lékaři zavedli transfúzi vojákovy krve do žil jiného pacienta - bývalého herce, který trpěl pokročilou syfilidou. Po záchvatu vysoké horečky ukončeném dávkou chininu se hercův stav dramaticky zlepšil. Syfilis - jedna z nejhorších chorob v dějinách lidstva - přestala tak být neléčitelná. Do objevu antibiotik se syfilis léčil vysokými horečkami. V roce 1927 dostal Wagner-Jauregg Nobelovu cenu.
</TEXT>
<HEADING>
Lékař, který věřil zkazkám šarlatánů
</HEADING>
<TEXT>
V době Jaureggova vítězství vrcholil v Americe jiný boj. Vedl ho americký chirurg William Coley. Od 90. let 19. století v New Yorku operoval i nemocné s nejrůznějšími typy nádorů. Pacienti po operaci většinou zemřeli. Když ale jeden pacient po operaci dostal otravu krve, kterou šťastnou náhodou přežil, nádor zmizel. To Coleymu samozřejmě neuniklo. Studiem literatury pak zjistil, že podobná "zázračná" uzdravení se tradují i v lidovém léčitelství. "Zdá se, že infekce vyvolává tak bouřlivou a masivní imunitní reakci organismu, že někdy dokáže zdolat i nádor," usoudil. Tím se ocitl mezi Charybdou a Scyllou; pooperační infekce je největším strašákem všech chirurgů, a tady se najednou rýsuje cesta pro nevyléčitelně nemocné! Po zbytek života se pak Coley za posměchu kolegů snažil vyvinout vakcínu proti nádorovým onemocněním. Pomineme-li tehdy netušenou složitost imunitních procesů v těle, neuspěl hlavně ze tří důvodů. Zaprvé jako praktický chirurg neměl zkušenost s vědeckou metodou výzkumu. Za druhé medicína měla svoji chirurgii, k ní se právě rodila radioterapie, takže po další metodě nebyla "společenská poptávka". Paradoxně vadily také Coleyovy občasné úspěchy. Vedle tehdy velmi vysoké úmrtnosti v onkologii prý je totiž odborníci brali jako podfuk, který metodu ještě víc znevažoval. Komu to i dnes něco připomíná v souvislosti s jinou imunoterapeutickou nadějí, určitě se mýlí. Nežijeme přece v 19. století.
V době Jaureggova vítězství vrcholil v Americe jiný boj. Vedl ho americký chirurg William Coley. Od 90. let 19. století v New Yorku operoval i nemocné s nejrůznějšími typy nádorů. Pacienti po operaci většinou zemřeli. Když ale jeden pacient po operaci dostal otravu krve, kterou šťastnou náhodou přežil, nádor zmizel. To Coleymu samozřejmě neuniklo. Studiem literatury pak zjistil, že podobná "zázračná" uzdravení se tradují i v lidovém léčitelství. "Zdá se, že infekce vyvolává tak bouřlivou a masivní imunitní reakci organismu, že někdy dokáže zdolat i nádor," usoudil. Tím se ocitl mezi Charybdou a Scyllou; pooperační infekce je největším strašákem všech chirurgů, a tady se najednou rýsuje cesta pro nevyléčitelně nemocné! Po zbytek života se pak Coley za posměchu kolegů snažil vyvinout vakcínu proti nádorovým onemocněním. Pomineme-li tehdy netušenou složitost imunitních procesů v těle, neuspěl hlavně ze tří důvodů. Zaprvé jako praktický chirurg neměl zkušenost s vědeckou metodou výzkumu. Za druhé medicína měla svoji chirurgii, k ní se právě rodila radioterapie, takže po další metodě nebyla "společenská poptávka". Paradoxně vadily také Coleyovy občasné úspěchy. Vedle tehdy velmi vysoké úmrtnosti v onkologii prý je totiž odborníci brali jako podfuk, který metodu ještě víc znevažoval. Komu to i dnes něco připomíná v souvislosti s jinou imunoterapeutickou nadějí, určitě se mýlí. Nežijeme přece v 19. století.
</TEXT>
</DOC>
<DOC>
<DOCID>LN-20020420082</DOCID>
<DOCNO>LN-20020420082</DOCNO>
<DATE>04/20/02</DATE>
<TITLE>
Při jarním návratu domů se čápi, vlaštovky a další opeřenci orientují podle Slunce a magnetického pole Země
</TITLE>
<TEXT>
Každé jaro táhnou oblohou miliony ptáků. Cesta ze zimovišť jim trvá měsíce a ptáci při svém putování překonávají tisícikilometrové vzdálenosti. Jaký navigační systém při orientaci ve vzduchu používají?
Čáp bílý letí z Afriky do Evropy zhruba dva měsíce. Kroužkováním čápů se zabývá mnoho evropských stanic, a tak máme o jejich mezikontinentálních letech dokonalý přehled.
</TEXT>
<HEADING>
Čápi využívají teplovzdušný výtah
</HEADING>
<TEXT>
"Čápi obvykle táhnou ve výšce 1000 až 2500 metrů a denně překonají rychlostí 45km/h asi 150 až 200 km," říká Jaroslav Cepák z kroužkovací stanice Národního muzea Praha. Každodenní etapa začíná letem v rojnici. Čápi hledají sloupec teplejšího vzduchu, aby mohli "zadarmo", bez přílišného mávání křídly, dosáhnout potřebné výšky. Jakmile některý pták z hejna tento "výtah" najde, ostatní se k němu slétnou a v kruzích stoupají k obloze. Ve výšce utvoří letovou formaci a poté plachtí k dalšímu stoupavému sloupci vzduchu. Nejvíce energie vydají čápi při letu nad mořem, kde je vzdušných "výtahů" minimum. Vybírají si proto trasy s co nejkratší dráhou nad vodní hladinou. Západoevropští čápi létají přes Gibraltar, středoevropští a východoevropští táhnou podél Nilu přes Malou Asii a Balkán k tzv. čapí bráně v jihovýchodním Maďarsku. Cesta "našich" čápů měří tedy zhruba 10 000 km a tuto vzdálenost absolvují dvakrát do roka. Tisíce kilometrů překonávají také vlaštovky, špačci, divoké husy nebo rorýsi. Díky kroužkování například víme, že naše vlaštovky přilétají ze zimovišť ležících v rovníkové Africe.
</TEXT>
<HEADING>
Navigační systém na oční sítnici nebo v mozku
</HEADING>
<TEXT>
Navzdory značným vzdálenostem se tažní ptáci téměř nikdy neodchýlí od tradiční trasy. Mimořádný navigační smysl tažných ptáků představoval pro vědce až donedávna velkou záhadu. Jak mohou ptáci létající přes půl zeměkoule najít cestu, aniž by zabloudili? Jakými prostředky hledají svou trasu ve vzdušném prostoru? "Podle posledních výzkumů je pro ptačí orientaci rozhodující magnetické pole planety," říká profesor RNDr. Karel Šťastný z České zemědělské univerzity v Praze. Představme si severní a jižní pól naší planety jako dva póly obrovského magnetu. Mezi nimi proudí siločáry magnetického pole, usměrňované právě tímto obrovským magnetem. Zahraniční výzkumy ukázaly, že ptáci využívají k orientaci právě tyto linie. Když vědci připevnili ptákům na hlavu magnety a vypustili je do volného prostoru, ptáci se zdáli dezorientovaní a nedokázali najít správný směr. Vědci pátrali v ptačím těle po něčem, co bychom mohli nazvat kompasem. Někteří badatelé pokládají za hlavní navigační přístroj opeřenců tzv. hřebínek. Jde o shluk buněk uložených uvnitř ptačího oka. Hřebínek obsahuje krystalky magnezitu a ty podle jedné z teorií reagují na zemské magnetické pole. Další vědci usuzují, že kompas je uložen v podvěsku mozkovém, v tzv. šišince. Vnímání linií magnetického pole souvisí se světlem. Odborníci zjistili, že pokud se pták ocitne ve tmě, jeho schopnost rozpoznat magnetické pole slábne.
</TEXT>
<HEADING>
Jak poznají, kde jsou?
</HEADING>
<TEXT>
Vědci se již dlouho zabývají otázkami, jak vlastně ptáci poté, co podle magnetického pole určí základní trasu, vyhledávají nejvhodnější směr letu. Tažní ptáci se totiž nepohybují přímo podle silokřivek. Obratně se vyhýbají překážkám a odbočují k odpočinkovým místům nebo lokalitám s dostatkem potravy. Jak poznají, kde jsou? Četné ptačí druhy nepochybně vynikají skvělou zrakovou pamětí a jejich oči vidí obraz až šestkrát lépe než člověk. Navíc mají některé druhy ptáků neobyčejnou rozlišovací schopnost, což jim dovoluje rozpoznat orientační body z velké vzdálenosti. Pravděpodobné je i to, že si ptáci pamatují "mapu" krajiny: pohled z výšky jim usnadňuje přehled. "Směr letu upravují ptáci na základě toho, kde se právě nachází Slunce," říká profesor Šťastný. Pták instinktivně podle svých vnitřních hodin ví, že například ve dvě odpoledne je Slunce na určitém místě oblohy. Porovná si polohu slunečního kotouče s vlastní "mapou" a pak směr letu koriguje. V laboratorních podmínkách v uměle zatemněném prostoru nebo při přehozeném střídání světla a tmy, tedy při změně denního rytmu, vnitřní hodiny ptáků selhávají. Pták vypuštěný ve dvanáct hodin v poledne, jehož časový "spínač" vědci uměle posunuli o šest hodin dopředu, vnímá polohu Slunce jako v 18 h, tedy posunutou na západ. Směr letu se proto odchyluje. Při jiném pokusu vědci změnili směru slunečního světla pomocí zrcadla. Ptáky to natolik zmátlo, že opět vyletěli nesprávným směrem. Pokud se ovšem dostali do volné-ho prostoru, svůj omyl rychle napravili. Ptačím tahům nevadí ani zatažená obloha. Zjistilo se, že i clonou mraků vnímají ptáci správnou polohu nebeských těles. Patrně díky ultrafialovému záření. Sluneční světlo je kompasem jenom pro ptáky létající ve dne, nikoli pro cestovatele noční. Co je orientačním bodem pro tyto ptáky? Zcela jistě Měsíc a hvězdy. Každé jarní noci lze proto pozorovat velká hejna táhnoucích ptáků. Mezikontinentální přelety ptáků poutaly lidskou pozornost odedávna a odborníci je už dlouho pozorně sledují, ale zdaleka ještě nerozřešili všechny hádanky.
Vědci se již dlouho zabývají otázkami, jak vlastně ptáci poté, co podle magnetického pole určí základní trasu, vyhledávají nejvhodnější směr letu. Tažní ptáci se totiž nepohybují přímo podle silokřivek. Obratně se vyhýbají překážkám a odbočují k odpočinkovým místům nebo lokalitám s dostatkem potravy. Jak poznají, kde jsou? Četné ptačí druhy nepochybně vynikají skvělou zrakovou pamětí a jejich oči vidí obraz až šestkrát lépe než člověk. Navíc mají některé druhy ptáků neobyčejnou rozlišovací schopnost, což jim dovoluje rozpoznat orientační body z velké vzdálenosti. Pravděpodobné je i to, že si ptáci pamatují "mapu" krajiny: pohled z výšky jim usnadňuje přehled. "Směr letu upravují ptáci na základě toho, kde se právě nachází Slunce," říká profesor Šťastný. Pták instinktivně podle svých vnitřních hodin ví, že například ve dvě odpoledne je Slunce na určitém místě oblohy. Porovná si polohu slunečního kotouče s vlastní "mapou" a pak směr letu koriguje. V laboratorních podmínkách v uměle zatemněném prostoru nebo při přehozeném střídání světla a tmy, tedy při změně denního rytmu, vnitřní hodiny ptáků selhávají. Pták vypuštěný ve dvanáct hodin v poledne, jehož časový "spínač" vědci uměle posunuli o šest hodin dopředu, vnímá polohu Slunce jako v 18 h, tedy posunutou na západ. Směr letu se proto odchyluje. Při jiném pokusu vědci změnili směru slunečního světla pomocí zrcadla. Ptáky to natolik zmátlo, že opět vyletěli nesprávným směrem. Pokud se ovšem dostali do volné-ho prostoru, svůj omyl rychle napravili. Ptačím tahům nevadí ani zatažená obloha. Zjistilo se, že i clonou mraků vnímají ptáci správnou polohu nebeských těles. Patrně díky ultrafialovému záření. Sluneční světlo je kompasem jenom pro ptáky létající ve dne, nikoli pro cestovatele noční. Co je orientačním bodem pro tyto ptáky? Zcela jistě Měsíc a hvězdy. Každé jarní noci lze proto pozorovat velká hejna táhnoucích ptáků. Mezikontinentální přelety ptáků poutaly lidskou pozornost odedávna a odborníci je už dlouho pozorně sledují, ale zdaleka ještě nerozřešili všechny hádanky.
</TEXT>
</DOC>
<DOC>
<DOCID>LN-20020420083</DOCID>
<DOCNO>LN-20020420083</DOCNO>
<DATE>04/20/02</DATE>
<TITLE>
Ptáci nejsou jedinými příslušníky světa zvířat, kteří podnikají dlouhé cesty. Rekordní vzdálenost překonává například motýl monarcha (Danaus plexippus) ze Severní Ameriky, který uletí 3200 km. Jakým způsobem hledají motýli každoročně cestu napříč Severní Amerikou, je hádankou. Housenky monarchů se líhnou během jara nebo na začátku léta na několika místech roztroušených na severu USA a jižní Kanady. V pozdním létě se již vylíhlí motýli shlukují do ohromných hejn a společně směřují na jih. V noci monarchové odpočívají na stromech a ve dne uletí až 130 km. Někdy se zastaví, aby se napili nektaru z květů, ale také tráví svůj tělesný tuk. Jeho zásoby jim umožňují letět bez přestávky sto a více hodin. Po příletu do Kalifornie, Mexika a na Floridu se motýli usadí na určité stromy, které používají každý rok. Zůstávají zde přes zimu ve stavu jakéhosi polospánku a pokrývají větve a kmeny "motýlích stromů" masou oranžových křídel. Není jasné, jak motýli stromy najdou. Možná na kůře ulpěl jejich pach a láká tak k odpočinku další generace. Na jaře motýli odlétají na sever. Cestou samice kladou vajíčka a pak hynou. Z nich se mohou vylíhnout až tři generace motýlů, kteří na podzim dorazí do Kanady.
</TITLE>
<TEXT>
Ilustrace z knihy Soukromí živočichů vydané nakladatelstvím Reader's Digest Výběr
</TEXT>
</DOC>
<DOC>
<DOCID>LN-20020420084</DOCID>
<DOCNO>LN-20020420084</DOCNO>
<DATE>04/20/02</DATE>
<TITLE>
test motocyklu
</TITLE>
<TEXT>
Obrovský nárůst popularity zažívá v posledních letech segment roadsterů vyšší kategorie. Honda v tomto segmentu dlouho chyběla, ale v roce 2000 se rozhodla pokořit i tuto třídu.
Když se dlouho očekávaná Honda X11 konečně objevila v prosklených výlohách dealerů, způsobila malý šok. Po klasickém vzhledu, jenž je u jejích přímých konkurentů (Yamaha XJR 1300 či Suzuki GSX 1200) obvyklý, nezůstala v případě X11 jediná stopa. Posuďte sami - místo ocelového trubkového rámu hliníkový deltabox, místo žebrování válců vodní chladič usazený v obrovském plastovém aerodynamickém krytu, místo klasických tlumičů centrální tlumící a pružící jednotka. Hlavní příčinou těchto "prohřešků" proti klasickému stylu je především původ Hondy X11. Motocykl je totiž přímo odvozen od supersportovního modelu CBR1100XX SuperBlackbird. Od tohoto stroje dostala X11 do vínku kromě celkově moderní koncepce i prakticky úplnou škálu technických lahůdek, které může honda v současné době nabídnout. Elektronické vstřikování paliva, třícestný řízený katalyzátor, dvouokruhové brzdy a proti krádeži elektronicky chráněný systém zapalování jsou vymoženosti, s jejichž pomocí Honda X11 zmizela své konkurenci za technologický obzor.
</TEXT>
<HEADING>
Stovkou za necelé tři vteřiny
</HEADING>
<TEXT>
Vyjmenované technologické vymoženosti dokázali technici promítnout i do jízdních vlastností. Jedno by mělo být jasné hned od začátku - Honda X11 je velmi silný motocykl. Masivní zátah obrovského čtyřválce, který navíc nastupuje již od těch nejnižších otáček, vás bude překvapovat ještě dlouho poté, co se na X11 posadíte poprvé. Výrobcem udávaná hodnota zrychlení z 0 na 100 km/h, která činí 2,9 sekundy, je dostatečně výmluvná. Pokud si představujete něco ještě živějšího, moc možností vám nezbývá - zkuste Mig 21. A přestože to může znít neuvěřitelně, Honda X11 se subjektivně zdá být na stokilometrové rychlosti ještě o něco dříve. Tento dojem je navíc paradoxně umocněn příliš citlivým plynem, jenž poněkud znesnadňuje dávkování obrovského výkonu, kterým motocykl disponuje. Jeho přebytek je prakticky všudypřítomný a okamžitě k dispozici. A to bez ohledu na to, zda se rozjíždíte z nuly či "potřebujete" ještě o pár kilometrů zrychlit ve 180 km/h. Výjimečnému motoru zdatně sekunduje velmi kvalitní, plně nastavitelný podvozek. Do dvojitého páteřového rámu z hliníkových profilů je kyvná vidlice uchycena přímo v zadní části motoru a výsledkem je soustava tuhá tak, jak je zvykem u supersportovních strojů. Teleskopická vidlice testované hondy je navíc vybavena systémem zabezpečujícím progresivitu odpružení. Na konci téhle rovnice je naprosto klidné chování motocyklu jak v zatáčkách, tak na rovinkách, a to při prakticky jakémkoliv jízdním stylu. Dalším významným plusem na kontě Hondy X11 jsou její brzdy. Třípístové třmeny Nissin by zřejmě již samy o sobě byly vynikající, ale po přidání duálního systému CBS, který brzdí obě kola současně v ideálním poměru, ať se dotknete páčky přední či pedálu zadní brzdy, budou těžko hledat konkurenci. S 257 kilogramů vážícím motocyklem si každopádně poradíte bez nejmenších problémů či námahy. Mouchy lze na Hondě X11 hledat jen v oblasti subjektivních dojmů. Motocykl poněkud ztrácí proti konkurenci například v ergonomii. Pokud nemáte více než 180 cm, budete muset přirozenou polohu za řidítky nějakou dobu hledat, a možná nenajdete. Náhlý nárůst výkonu v nízkých otáčkách v kombinaci s velmi citlivým plynem vám také může občas trochu zkomplikovat život, obzvlášť v městském provozu či na mokru. Tohle chování však do jisté míry souvisí s výjimečným charakterem motocyklu, u jehož řízení se prostě bez nadstandardní dávky sebekázně neobejdete.
Honda X11
Motor: vodou chlazený řadový čtyřválec
Zdvihový objem: 1137 cm3
Výkon: 103 kW (140 k) při 9000 1/min
Točivý moment: 113 N.m při 7000 1/min
Převodovka: 5stupňová
Sekundární převod: řetěz
Starter: elektrický
Pohotovostní hmotnost: 257 kg
Objem nádrže: 22 l
Výška sedla: 790 mm
Maximální rychlost: 243 km/h
Zrychlení 0 - 100 km/h: 2,9 s
Cena: 409 000 Kč
</TEXT>
</DOC>
<DOC>
<DOCID>LN-20020420085</DOCID>
<DOCNO>LN-20020420085</DOCNO>
<DATE>04/20/02</DATE>
<TITLE>
Georgi W. Bushovi se lépe než z Bílého domu ve Washingtonu vládne z ranče uprostřed domovského Texasu
</TITLE>
<TEXT>
téma:
Papírově nejmocnější muž světa, prezident Spojených států amerických George
W. Bush se nejlépe cítí v roli rančera - doma v Texasu... a z dříve neznámého miniměstečka se za poslední rok stalo místo sledovanější málem víc než Bílý dům.
Crawford, východní Texas. Tady, v naprostém Zapadákově na půli cesty mezi Dallasem a Austinem, se nachází Bushovo panství o 650 hektarech, médii občas nazývané SouthWork (v jasné narážce na ewingovský Southfork). Uprostřed něho leží tzv. Casa W - přes 3000 metrů čtverečních rozlehlá jednopodlažní hacienda. Na tom samo o sobě nic není. I jiní Bushovi předchůdci prosluli luxusními sídly. Nejvíce snad L. B. Johnson svým Hill Country ve středním Texasu či Ronald Reagan úchvatným Rancho del Cielo v jižní Kalifornii. Také Bushův otec, Reaganův nástupce v Bílém domě George Bush st. za svého prezidentování jezdil odpočívat a dnes tráví většinu času ve svém exkluzivním přímořském letovisku Walker's Point poblíž Kennebunkportu ve státě Maine... Jenže současný, třiačtyřicátý americký prezident na ranči v Crawfordu nejenže tráví téměř každý víkend a podstatnou část svých dovolených, ale se svým týmem zde promýšlí a připravuje většinu svých rozhodnutí a projevů a v neposlední řadě tu přijímá významné hosty, s nimiž zde vede důležitá vnitropolitická a mezinárodní jednání.
</TEXT>
<HEADING>
Bez ranče by nebylo prezidenta
</HEADING>
<TEXT>
Naposledy tady Bush hostil třeba ruského prezidenta Putina či britského premiéra Blaira. Po obou těchto návštěvách došlo na poli mezinárodní politiky k několika významným krokům, jež jsou všeobecně vnímány jako jednoznačný úspěch amerického prezidenta. Ten by měl podle všeho v Crawfordu nyní přijmout i saúdského prince Abdullaha a jednat s ním o blízkovýchodní krizi. Zlé jazyky často tvrdí, že nemít Bush svůj texaský ranč, nebyl by ani zvolen prezidentem, natož aby v této funkci byl tak úspěšný, jak momentálně je. Sám George W. Bush a skvadra jeho imagemakerů jsou na toto tvrzení naopak pyšní. Čím je ovšem tohle na první pohled nijak zvláštní místo v krajině minimalistického až pouštního rázu tak zajímavé? A čím tak uchvátilo bohatého guvernéra státu Texas a syna bývalého amerického prezidenta, že jej v roce 1999 pro sebe a svou rodinu zakoupil? "Takový ranč je pro každého Texasana symbol dosažení úspěchu. Něco, po čem každý rodák ze Středozápadu od dětství sní," vysvětluje analytik magazínu Time John F. Dickerson. "A pro Bushe je tento ranč vším, jak on sám sebe vidí: jako drsného, ryzího a hrdého Texasana, resp. Texana, jak se správně ve státě osamělé hvězdy říká." Většina politiků se snaží udělat dojem tím, jak jsou vzdělaní, fundovaní a svou službou veřejnosti velice zaneprázdnění. Ne tak Bush. Rád bývá podceňován a často rád předstírá, že je mu sdělováno něco, o čem ještě nevěděl. A je také rád vnímán jako muž, kterého nevyvede nic z míry. Žádný problém pro něho není tak velký, aby nemohl být zdolán s dávkou selského, nebo lépe řečeno rančerského rozumu, kterým odsud z Crawfordu vládne. A pokud si to někdo vysvětlí tak, že Bush je jen venkovský balík a každý, kdo pracuje v jeho týmu, je stokrát chytřejší než on, tím lépe. Drsný Texasan v Bílém domě si v takové imagi libuje. Umí ji totiž využít jako jednu ze svých nejmocnějších politických zbraní. Bushova persona jako rančera se ale nezdá být jen pózou. Na svém sídle ve východním Texasu, kde zná každý strom a každý kámen, působí tím nejpřirozenějším a nejvyrovnanějším dojmem. Aspoň tak ho vykresluje nedávná unikátní reportáž televize NBC: Ranger George oblečený v černých džínsech, modré golfové košili, rančerské bundě hořčicové barvy a s bílou baseballovou čepicí na hlavě je zde divákům sám nadšeným průvodcem. "Tak si konečně zase zařídím," neskrývá Bush své klukovské nadšení a startuje svůj Chevrolet Suburban, pod vrstvou bláta snad bílý terénní pick-up. Po svých rozlehlých polnostech a pastvinách. Řídí sebevědomě jen jednou rukou a druhou nechá volně viset z okýnka. Chybí už jen žváro v koutku úst... "Viděls ho? To byl kus!" obrací se na agenta tajné služby, jenž sedí na sedadle vedle něho a nesmí prezidenta opustit ani na minutu. Televizní kameraman tak tak stíhá zabrat to, co měl místní hospodář na mysli - obrovského jelena, který právě mezi nevzrušeným stádem klidně přežvykujících krav mizel za obzorem severní části pozemku.
</TEXT>
<HEADING>
George Walker "Texas Ranger" Bush
</HEADING>
<TEXT>
Bush je dobrým pánem svého hájemství - zná tu skutečně každou píď. Jeho volná ruka co chvíli vystřeluje různými směry a divákovi se dostává zasvěceného výkladu o místních druzích dubu, jilmu či břestovce. Šéf Bílého domu na chvíli přibrzdí, aby si všichni zúčastnění mohli dobře prohlédnout vzácný druh amerického topolu a také zaostřit své zraky mezi stromky asi tři sta metrů vzdáleného lesíku. "Vidíte ho? To je ten jelen, co jsme ho předtím viděli," upozorňuje revírník Bush a dále neomylně vyjmenovává každý místní potůček, každý kaňon..., chrlí ze sebe přesná čísla počtu krav, býků a telat, které se zde pasou, i jejich druhy: "Tamhleta texaská dlouhorohá, to je zrovna Ofélie. Tu jsem loni dostal k narozeninám od svých honáků," chlubí se kovbojsky. Zvoní mobilní telefon. "To zvoním já, promiňte," omlouvá se gentlemansky prezident, opět zastavuje auto. S kamenným obličejem z něho vystupuje, a aby měl na hovor trochu soukromí, poodchází se svým "němým" bodyguardem o pár metrů dál. "To byl vedoucí kanceláře Card. Zdá se, že na Blízkém východě se to přiostřuje. Ministři Powell a Rumsfeld už jsou na cestě sem. Budou tu večer," říká směrem k dosud mlčenlivé manželce Lauře. Na tváři prezidenta Spojených států se na chvíli objevuje ustaraný výraz. To ale bude až večer. Hajného Bushe teď znepokojuje jiná věc. V části lesa se mu rozmohlo cizopasné křoví, které dusí jinak majestátné duby a jilmy. "Až to vyčistím, bude odsud konečně pořádně vidět na 'amfiteátr'," říká zahradník Bush a ukazuje směrem do vápencového kaňonu, odkud je slyšet vodopád.
</TEXT>
<HEADING>
Hajný, dřevorubec, rybář, manžel a nakonec státník
</HEADING>
<TEXT>
"Dej pozor, Bushie," má starost manžel Bush o svoji ženu, aby neuklouzla na mokré kamenité cestě směrem dolů ke zmíněnému "amfiteátru". Amfiteátrem romantik Bush nazývá půlkruhové prostranství na dně kaňonku naproti vodopádům, kde, jak věří, budou mít obě jeho dcery svatební obřad. "Do té doby ale budeme muset pokácet i ty přerostlé cedry tam na druhé straně, viď Bushie?" plánuje nadšený dřevorubec Bush a vysvětluje: "Jednak aby samy stářím nepopadaly a nenadělaly paseku, a jednak aby odsud byl výhled dál do údolí. Určitě bude kouzelný. Moc se na to těším." Právě vyřčené přesně pasuje i na Bushe politika, jak objasňuje analytik Dickerson z časopisu Time: "Bush má rád o všem dokonalý přehled a uznává hru s jasně danými pravidly a pevně stanovenými mantinely. Zákulisní diplomacii trpí jen jako nutné zlo." Na ranči zrovna tak, jak se zdá - to roští prostě musí pryč, aby bylo vidět ze stavení až k nejvzdálenější ohradě. Po dobrém výletě, nebo spíš prohlídce pozemků, vede hostitel Bush televizní štáb k dobrému obědu v Casa W. Paní Bushová podává zeleninovou polévku ve stylu tex-mex a tuňáka s vejci a čerstvými rajčaty. Pán domu zatím provází štáb po domě a jeho bezprostředním okolí: pracovna, společenská místnost pro početné státnické návštěvy i blízké přátele, knihovna, kde nechybí žádná baseballová ročenka, ale ani díla klasických autorů, jako historické romány či dokonce knihy nerepublikánských autorů jako Gorea Vidala nebo Nory Ephronové. Na zdech kromě obrazů s kovbojskými nebo jižanskými výjevy také pár stop po Bushovu smyslu pro humor - karikatura sebe samého, oblečeného jako naftového šejka, a tři originální čínské plakáty s propagandistickým vyobrazením Mao Ce-tunga. "Pojďte se ale podívat na terasu," láká zas milovník výhledu do přírody Bush všechny ven. Jedna z místních vistas nabízí skutečně úchvatný pohled - jezero, i když uměle vytvořené, o rozloze více než 40 kilometrů čtverečních. Jeho nejbližší hráz byla vyprojektována podél starého stromořadí mohutných - jak jinak - dubů, nejoblíbenějších Bushových stromů. A jsou-li v jezeře nějaké ryby? "Loni jsem tu nechal vysadit pět tisíc okounů," libuje si rybář Bush... Paní Laura už však nervózně volá všechny ke stolu. I psi Spot a Barney mají nachystaný oběd. Pán domu si ale polévku ani tuňáka nedá. Nemá na ně chuť. Raději si jde vlastnoručně vyrobit svůj nejoblíbenější sendvič - s burákovým máslem a medem. O hladu zůstat nemůže. Jednak by chtěl odpoledne porazit ještě nějaký ten cedr - tak si prý nejlépe vyčistí hlavu, a večer jej čeká důležité jednání se členy kabinetu v zájmu světového míru.
"Dej pozor, Bushie," má starost manžel Bush o svoji ženu, aby neuklouzla na mokré kamenité cestě směrem dolů ke zmíněnému "amfiteátru". Amfiteátrem romantik Bush nazývá půlkruhové prostranství na dně kaňonku naproti vodopádům, kde, jak věří, budou mít obě jeho dcery svatební obřad. "Do té doby ale budeme muset pokácet i ty přerostlé cedry tam na druhé straně, viď Bushie?" plánuje nadšený dřevorubec Bush a vysvětluje: "Jednak aby samy stářím nepopadaly a nenadělaly paseku, a jednak aby odsud byl výhled dál do údolí. Určitě bude kouzelný. Moc se na to těším." Právě vyřčené přesně pasuje i na Bushe politika, jak objasňuje analytik Dickerson z časopisu Time: "Bush má rád o všem dokonalý přehled a uznává hru s jasně danými pravidly a pevně stanovenými mantinely. Zákulisní diplomacii trpí jen jako nutné zlo." Na ranči zrovna tak, jak se zdá - to roští prostě musí pryč, aby bylo vidět ze stavení až k nejvzdálenější ohradě. Po dobrém výletě, nebo spíš prohlídce pozemků, vede hostitel Bush televizní štáb k dobrému obědu v Casa W. Paní Bushová podává zeleninovou polévku ve stylu tex-mex a tuňáka s vejci a čerstvými rajčaty. Pán domu zatím provází štáb po domě a jeho bezprostředním okolí: pracovna, společenská místnost pro početné státnické návštěvy i blízké přátele, knihovna, kde nechybí žádná baseballová ročenka, ale ani díla klasických autorů, jako historické romány či dokonce knihy nerepublikánských autorů jako Gorea Vidala nebo Nory Ephronové. Na zdech kromě obrazů s kovbojskými nebo jižanskými výjevy také pár stop po Bushovu smyslu pro humor - karikatura sebe samého, oblečeného jako naftového šejka, a tři originální čínské plakáty s propagandistickým vyobrazením Mao Ce-tunga. "Pojďte se ale podívat na terasu," láká zas milovník výhledu do přírody Bush všechny ven. Jedna z místních vistas nabízí skutečně úchvatný pohled - jezero, i když uměle vytvořené, o rozloze více než 40 kilometrů čtverečních. Jeho nejbližší hráz byla vyprojektována podél starého stromořadí mohutných - jak jinak - dubů, nejoblíbenějších Bushových stromů. A jsou-li v jezeře nějaké ryby? "Loni jsem tu nechal vysadit pět tisíc okounů," libuje si rybář Bush... Paní Laura už však nervózně volá všechny ke stolu. I psi Spot a Barney mají nachystaný oběd. Pán domu si ale polévku ani tuňáka nedá. Nemá na ně chuť. Raději si jde vlastnoručně vyrobit svůj nejoblíbenější sendvič - s burákovým máslem a medem. O hladu zůstat nemůže. Jednak by chtěl odpoledne porazit ještě nějaký ten cedr - tak si prý nejlépe vyčistí hlavu, a večer jej čeká důležité jednání se členy kabinetu v zájmu světového míru.
</TEXT>
</DOC>
<DOC>
<DOCID>LN-20020420086</DOCID>
<DOCNO>LN-20020420086</DOCNO>
<DATE>04/20/02</DATE>
<TITLE>
Dunaj dělí maďarskou metropoli na dvě části - Budu s královským hradem a Pešť, která je považována za srdce města
</TITLE>
<TEXT>
O Budapešti se mluví jako o perle na Dunaji nebo o středoevropské Paříži. Zkraťme to: je tam pěkně a zůstat jen na dva dny je málo.
V Budapešti si chceme užít víkend. Jedeme naslepo, bez programu, bez předem objednaného ubytování. Jen tak se podívat do klubů, muzeí, lázní a v neděli zase nazpět. Téměř celou dobu cestujeme po dálnici. Zvlášť příjemně ubíhá cesta v Maďarsku. Za dálnice se sice platí (na týden 1500 forintů - asi 170 korun), na rozdíl od Česka na nich ale nečíhá jediný výmol. Na kraj maďarské metropole se dostaneme zhruba po šesti hodinách jízdy. Jen co mineme první budapešťská předměstí, ukáže se jako chyba, že jsme pro víkendové cestování zvolili auto. Je téměř nemožné trefit se na nájezd k tomu správnému mostu přes Dunaj a ulice města křižujeme zhruba hodinu a půl. Dvoumilionová Budapešť přijde jako velkoměsto i člověku z Prahy. Je asi jedenáct hodin večer a okamžitě se ukazuje druhá chyba - neměli jsme dát na rady známých a spoléhat se na to, že ubytování snadno seženeme na místě. Tak pozdě večer nás totiž bez mrknutí odmítá každý hostel. Od turistických informačních míst, kterých je v centru dostatek, pomoc čekat nemůžeme, protože jsou dávno zavřená. Tak zůstáváme uprostřed noci na ulici, ptáme se taxikářů, chodců. S překvapením zjišťujeme, že v Budapešti mluví anglicky nebo německy téměř kdokoli. Potvrzují se také dojmy, které jsme nabyli při jízdě městem - v Budapešti ustoupila všechna náměstí mimoúrovňovým křižovatkám. Jedno z takových náměstí, u nádraží Nyugati, se kvůli křižovatce dokonce přesunulo pod zem. V podzemních chodbách a prostranstvích jsou obchody, směnárny, stánky s občerstvením. A především nezvykle mnoho bezdomovců a žebráků. Ti se teď, před jedenáctou hodinou, ukládají ke spánku. Je prostě znát, že Budapešť je Balkánu o něco blíž než Praha. Maďarským žebrákům činí zahraniční "konkurence" velké problémy. Jak později zjišťujeme, brání se jí tím, že si na své kasičky přišpendlí maďarskou vlajku. Tak mají domácí jistotu, že obdarují krajana.
</TEXT>
<HEADING>
Budapešťská periferie
</HEADING>
<TEXT>
V uličkách Pešti, na levém břehu Dunaje, hned za parlamentem se nás nakonec ujme dvojice rozdováděných čtyřicátníků s láhví vína v ruce: "Sedněte na metro, jeďte na konečnou, potom dvě zastávky tramvají a jste na místě. Hned ze zastávky uvidíte skutečně levný hostel." Lepší než nic. Už vzdáváme cestování autem. Na zastávce Opera vcházíme do podzemky, jejíž stanice vypadá jako nádraží dětské železnice. Staré metro je jen několik kilometrů dlouhé a z velké části vede pod pešťskou tepnou - Andrássyho ulicí. Jde o nejstarší podzemní dráhu na kontinentu. Vznikla podobně jako celá secesní Pešť na sklonku 19. století, kdy Maďaři stavební horečkou slavili svůj příchod do nížin okolo Dunaje před tisíci lety (896 po Kristu). Metro jezdí stejně jako v Praze jen do půlnoci. Po úzkých kolejích přijíždí k pestře vykachlíkovanému peronu malý rozhrkaný vláček. Nastupujeme, vystupujeme, přesedáme a zase vystupujeme na místě, které nám doporučili. Rozhlížíme se, hostel nikde. Za hustým stromořadím začíná rozsáhlý nemocniční areál s psychiatrickou léčebnou. Nebýt uprostřed noci v cizím městě a bez ubytování, musel bych uznat, že se dvěma rozjásaným čtyřicátníkům tip na levné "ubytování" v psychiatrické léčebně docela povedl. Jdeme dál a dál od centra. Ve čtvrti, která se svou atmosférou, hospodami a bary nápadně podobá pražským Vysočanům, nakonec nacházíme poloprázdný hotel s podivným názvem Zugló. Lůžko v čistém, skromně zařízeném pokoji stojí okolo 500 korun (4500 HUF). Úspěch s ubytováním jdeme zapít do nedaleké hospůdky. Když číšník zjistí, že jsme z Česka, přestane nosit pivo a servíruje místní specialitu - ovocnou "pálinku" v různých příchutích. "To musí v Maďarsku ochutnat každý cizinec," říká. Ráno vyrážíme s poněkud těžší hlavou do ulic. Odcházíme se dvěma cíli: sehnat ubytování blíž centru a užít si víkend. Začínáme v restauraci poblíž nádraží Nyugati. Oběd s pálivým gulášem místo polévky a cikánskou pečení s hranolkami přijde na 120 korun. Ceny jídla v Budapešti jsou téměř shodné s Českem. Kromě tradičních hospod je na ulicích města nepřeberné množství stánků s občerstvením - tureckými kebaby, řeckými specialitami, italskou nebo čínskou kuchyní. Chodíme Peští. Secesní domy působí monumentálně, upraveněji a mnohdy i tajuplněji než v Praze. Je tu spousta galerií a muzeí. Přes řetězový most - jednu z dominant města - přecházíme do Budy. Most se stal v roce 1849 historicky první spojnicí mezi pravým a levým břehem Dunaje. Do doby jeho otevření žila města Buda a Pešť pod samostatnou správou.
</TEXT>
<HEADING>
Rychle pryč z hradu
</HEADING>
<TEXT>
Nahoru na bývalý královský hrad vede lanovka, ale my volíme cestu pěšky se zastavením v jedné z příjemných kaváren v podhradí. Proudy turistů tečou v Budě spíš čůrkem, nevalí se tak jako v Praze. Hned u neorománské Rybářské bašty z konce minulého století, na jejímž místě kdysi stálo hradní opevnění, se nás zmocňuje mírné rozčarování: bašta sousedí s další dominantou hradu - Matyášovým dómem, místem korunovace uherských králů a hned vedle stojí budova ne nepodobná stavbám priorů, známým z každého většího českého města. Budský hrad vznikal z pevnosti, kterou ve 13. století postavil král Béla. Král Karel Robert později místo povýšil na sídlo králů, když svůj dvůr přestěhoval na hrad do Budy z Visegrádu. Dnes v hradním okrsku stojí spousta staveb, které jdou snadno zaměnit s vesnickými novostavbami. Do prostředí trochu zapadají jen díky sporým historizujícím prvkům. Za současný stav hradního okrsku může především druhá světová válka. Před jejím koncem se na hradě opevnila jedna z německých jednotek a kopec nad Dunajem byl těžce bombardován. Z honosné stavby královského paláce tehdy zbyly téměř jen obvodové zdi. Dnes v královském paláci sídlí Národní galerie a Muzeum současného umění. Budova překvapí z dálky už jen proto, že je namísto původních oken osazena novými, bílými, vyklápěcími... Překvapení číhají i uvnitř. Sbírky maďarského umění posledního tisíciletí svezené z celých Uher, včetně Slovenska, jsou osvětleny obyčejnými zářivkami jako v kantýně. Zvyklý na uhlazenost galerií doma si jen marně snažím často odmyslet poněkud necitlivé instalace gotických oltářů. V expozici věnované maďarskému romantismu si pak připadám zcela přebytečný. Obrazy totiž visí, kde se dá, třeba i nad dveřmi a vrhají takové odlesky, že spíš oslňují, než aby dokumentovaly minulost Maďarska.
</TEXT>
<HEADING>
Pešť je lepší!
</HEADING>
<TEXT>
Při cestě z hradu mluvíme hlavně o tom, jak nemilá překvapení nám někdejší sídlo uherských králů přichystalo a těšíme se zpátky do Pešti. Okolo parlamentu znovu přicházíme k oblíbenému Nyugati hledat ubytování. Kolem nádraží je spousta hostelů a my uspějeme hned v prvním a navíc máme štěstí. Za 400 korun na osobu nám obsluha hostelu Yellow Submarine nabídne samostatný byt v rekonstruovaném secesním pavlačovém domě ve vedlejší ulici. Pravé kouzlo ulic okolo Nyugati se ukáže až v noci. Snad v každém druhém sklepě se skrývá klub nebo zajímavá restaurace. V jedné z nich se jí rukama a obsluhují servírky v gotických oblecích a k pokrmům naživo hraje dobová hudba. Jinde je slyšet rock, za rohem hip-hop a černošský soul. Kluby se plní až po jedenácté hodině a je na co koukat skoro až do rána. Skvělý víkend. Ani nevadí, že jsme nestihli termální lázně - jedno z lákadel Budapešti. Ale postavili je už Římané, tak tam snad ještě nějaký čas vydrží...
Budapešť je od Prahy vzdálena 650 kilometrů. Výhodné je cestovat vlakem nebo autobusem. Na budapešťské nádraží Nyugati jezdí pravidelné linky z Prahy, cena se pohybuje okolo 3000 korun za zpáteční jízdenku. Cesta tam a zpět autobusem stojí 1900 korun.
</TEXT>
<HEADING>
Doprava:
</HEADING>
<TEXT>
Proti cestování po Budapešti autem hovoří časté zácpy, nemožnost parkování a pohotově pokutující policisté. Výhodnější je využít hromadné dopravy, jejíž systém je propracovaný a celodenní lístek přijde na 800 HUF (asi 100 korun)
</TEXT>
<HEADING>
Ubytování:
</HEADING>
<TEXT>
Zvlášť v sezoně je výhodné využít mládežnické hostely. Jedno lůžko stojí okolo 400 korun. Apartmány lze v Budapešti pronajmout od 1500 korun.
</TEXT>
<HEADING>
Kuchyně:
</HEADING>
<TEXT>
Tradiční maďarská jídla jsou těžká a hodně mastná. Nejznámější je guláš - hustá hovězí polévka vařená s cibulí a bramborami podává se pálivý, ale i bez ostrých koření. Dalším maďarským oblíbeným jídlem je halászlé - rybářská polévka uvařená z bohaté směsi různých druhů ryb, rajčat, zeleného pepře a papriky.
</TEXT>
<HEADING>
Praktické rady:
</HEADING>
<TEXT>
Koruny na forinty není nutné měnit v Česku. Vymění je každá směnárna a navíc ve výhodném kursu. Skvělá informační kancelář je přímo v centru ve Vigado útca, 20 metrů od náměstí Vörös Marty tér.
Některé informace jsou čerpány z průvodce Východní Evropa řady Lonely Planet nakladatelství Svojtka &amp;Co
</TEXT>
</DOC>
<DOC>
<DOCID>LN-20020420087</DOCID>
<DOCNO>LN-20020420087</DOCNO>
<DATE>04/20/02</DATE>
<TITLE>
Jindřich Štreit o Budapešti
</TITLE>
<TEXT>
Fotograf Jindřich Štreit má k Maďarsku vztah již dlouhou dobu. Mimo jiné pět let s fotoaparátem sledoval život v maďarské pustě. Výsledek této své práce vystavoval v prestižní budapešťské galerii Budapest. "Já osobně Budapešť přirovnávám k Paříži. Jsou tu ty samé široké bulváry, podobná nálada v ulicí a i zde je neuvěřitelně široká kulturní nabídka. A také mám rád ten romantický pohled od hradu směrem na Dunaj a Parlament," říká. Ani jazyková bariéra mu vztah k Maďarům nepokazila. "Já jsem je poznal jako mimořádně senzitivní, citlivý národ. A jsou také neuvěřitelní gurmáni. Ať si dáte z jídelního lístku cokoli (a dopředu často nejste schopni odhadnout, co vlastně objednáváte), vždy je to skvělé."
</TEXT>
</DOC>
<DOC>
<DOCID>LN-20020420088</DOCID>
<DOCNO>LN-20020420088</DOCNO>
<DATE>04/20/02</DATE>
<TITLE>
za kulturou: se Zdeňkem Svěrákem na výstavu
</TITLE>
<TEXT>
Ladislav Sitenský (nar. 1919) se proslavil zejména svými válečnými fotografiemi československých letců ve Velké Británii. V Jídelnách Obecního domu však nyní vystavuje soubor fotografií z úplně jiného prostředí. Vytvořil je v letech 1933 - 1938 jako student reálného gymnázia ve Slovenské ulici v Praze na Vinohradech.
Zdeněk Svěrák si na první setkání s fotografiemi Ladislava Sitenského vzpomíná velmi přesně: "Bylo to v čekárně u doktora Aplta ve Vršovicích. Dodnes si pamatuji na snímky letadel v časopise, který jsem tam četl, a pod nimi bylo napsáno Foto L. Sitenský." Osobně se s fotografem seznámil, když připravoval scénář k Tmavomodrému světu. "Ještě lépe než já se s ním ovšem poznal Honza. Já jsem se ponořil především do jeho fotografií." Knihu Z válečného deníku měl prý Zdeněk Svěrák při psaní Tmavomodrého světa téměř jako "podložku". "Zoufale jsem se snažil z těch fotografií načerpat energii a ty kluky oživit. Pro mnohé z nich to byla poslední fotografie v životě. Přál jsem si, aby mohli znovu obživnout alespoň na devadesát minut." Soubor fotografií z gymnázia ve Slovenské ulici představuje skutečné prvopočátky Sitenského umění. Sám fotograf tímto obdobím datuje počátek své kariéry, která trvá již úctyhodných 69 let. Většinu snímků prý pořídil tajně, často fotoaparátem skrytým pod lavicí. Fotografie z nižších ročníků nesou stopy jistého ostychu, postupně se však Sitenský dobral až k odvážným reportážním momentkám a k rafinovaně komponovaným portrétům spolužáků a učitelů. Učitelem byl čtyři roky i Zdeněk Svěrák (nejprve na základní, potom na střední škole). Fotografie mu ovšem připomínají především jeho vlastní středoškolská studia. "Když vznikaly tyhle Sitenského fotografie, tak jsem se já teprve narodil. Přesto mnohé, co je na nich zachyceno, vydrželo až do doby, kdy jsem i já dospěl do studentského věku. Měl jsem štěstí a ještě jsem zažil takzvanou malou primu, tu zvláštní situaci, kdy se dvanáctiletému klukovi vyká a on musí poslouchat oktavány." Prvorepubliková atmosféra tehdy ještě dýchala z budov, z členů profesorského sboru i z drobností, jako jsou třeba věšáky. "Když je teď na Sitenského fotografiích vidím, poznávám, že to je přesně ten můj věšák, na který jsem si pověsil svůj první klobouk. Že v takové lavici, jakou Sitenský vyfotografoval, jsem sedával ještě i já." Zdeněk Svěrák "poznává" i fotografie ze školního výletu. "Ty hrozné pumpky, které jsem musel nosit a které jsem nenáviděl proto, jak mi z nich trčely hubené nožičky..." Dobové svědectví je ovšem jen polovinou toho, čím fotografie Ladislava Sitenského na Zdeňka Svěráka působí. "Platí tady totéž, co o jeho pozdějších fotografiích z války. Je v nich akumulován dvojí náboj - dokumentární a umělecký. Třeba takový snímek Zedník u tabule je nádherná hra tmy a světla. Je dobře vidět, jak Sitenský už ve čtrnácti letech věděl, že dvěma kmotry černobílé fotografie jsou světlo a stín."
</TEXT>
<HEADING>
Škola, základ života
</HEADING>
<TEXT>
Součástí výstavy jsou i zvětšené kopie textů, které musel student Sitenský (podle vlastních slov rozhodně žádný premiant) za trest opisovat: "My zdivočelí kvartáni odvikneme si huronskému křiku před hodinami i při hodině, jinak budeme tuto připomínku psáti každou hodinu, dokud si ji nevezmeme k srdci! (15x)" Březina napovídá Pavelkovi při hodině latiny; Lexa, Novák a Pavelka při kouření na záchodě... některé fotografie téměř dokonale navozují atmosféru proslulé knihy Jaroslava Žáka, jejíž název si výstava vypůjčila, a filmů, které podle ní byly natočeny. "Ty filmy jsem doslova miloval," říká Zdeněk Svěrák. "Byly také impulsem k vytvoření naší komedie Marečku, podejte mi pero. Původně jsme s Ladislavem Smoljakem chtěli také vyprávět o skutečných, mladých středoškolácích, jenomže tam bychom v té době museli zakomponovat SSM. Proto jsme nakonec zvolili večerní školu pro dospělé, správně jsme tušili, že stranu nám do komedie nikdo nutit nebude." Ladislav Sitenský se při svém tajném dokumentování školního života obdivuhodně vypořádal s technickými omezeními. Nedostatek světla a málo citlivé filmy jej často nutily exponovat i celou vteřinu. Stalo se tak třeba to, že student Dráb má proto na jedné z fotografií dvě hlavy, jednu skloněnou, druhou vztyčenou. Ani tato "chyba" ovšem snímku neublížila, spíš naopak. "Ta fotografie je nádherná a je v ní humor. Stejné je to s tou, která visí hned vedle a je na ní rozmazaný spěchající profesor, ostrý je jen klíč od záchodu visící u dveří." Sitenský své fotografie z gymnázia poprvé zveřejnil až v sextě v časopise Ozvěna. Jeho reportáž prý vyvolala u profesorského sboru vzrušené reakce, odvážný student ale nakonec vyvázl jen s důtkou. Sám říká, že asi proto, že řediteli občas fotografoval ochotnické divadlo a profesorovi dějepisu gymnazijní orchestr (i taková fotografie je v Obecním domě vystavena). "Jsem rád, že jsem poznal jeho začátky," říká Zdeněk Svěrák. "Bylo to pro mě překvapení. Hlavně proto, že když jsem se na výstavu chystal, nějak jsem pominul název a měl jsem za to, že uvidím letadla..."
Součástí výstavy jsou i zvětšené kopie textů, které musel student Sitenský (podle vlastních slov rozhodně žádný premiant) za trest opisovat: "My zdivočelí kvartáni odvikneme si huronskému křiku před hodinami i při hodině, jinak budeme tuto připomínku psáti každou hodinu, dokud si ji nevezmeme k srdci! (15x)" Březina napovídá Pavelkovi při hodině latiny; Lexa, Novák a Pavelka při kouření na záchodě... některé fotografie téměř dokonale navozují atmosféru proslulé knihy Jaroslava Žáka, jejíž název si výstava vypůjčila, a filmů, které podle ní byly natočeny. "Ty filmy jsem doslova miloval," říká Zdeněk Svěrák. "Byly také impulsem k vytvoření naší komedie Marečku, podejte mi pero. Původně jsme s Ladislavem Smoljakem chtěli také vyprávět o skutečných, mladých středoškolácích, jenomže tam bychom v té době museli zakomponovat SSM. Proto jsme nakonec zvolili večerní školu pro dospělé, správně jsme tušili, že stranu nám do komedie nikdo nutit nebude." Ladislav Sitenský se při svém tajném dokumentování školního života obdivuhodně vypořádal s technickými omezeními. Nedostatek světla a málo citlivé filmy jej často nutily exponovat i celou vteřinu. Stalo se tak třeba to, že student Dráb má proto na jedné z fotografií dvě hlavy, jednu skloněnou, druhou vztyčenou. Ani tato "chyba" ovšem snímku neublížila, spíš naopak. "Ta fotografie je nádherná a je v ní humor. Stejné je to s tou, která visí hned vedle a je na ní rozmazaný spěchající profesor, ostrý je jen klíč od záchodu visící u dveří." Sitenský své fotografie z gymnázia poprvé zveřejnil až v sextě v časopise Ozvěna. Jeho reportáž prý vyvolala u profesorského sboru vzrušené reakce, odvážný student ale nakonec vyvázl jen s důtkou. Sám říká, že asi proto, že řediteli občas fotografoval ochotnické divadlo a profesorovi dějepisu gymnazijní orchestr (i taková fotografie je v Obecním domě vystavena). "Jsem rád, že jsem poznal jeho začátky," říká Zdeněk Svěrák. "Bylo to pro mě překvapení. Hlavně proto, že když jsem se na výstavu chystal, nějak jsem pominul název a měl jsem za to, že uvidím letadla..."
</TEXT>
</DOC>
<DOC>
<DOCID>LN-20020420089</DOCID>
<DOCNO>LN-20020420089</DOCNO>
<DATE>04/20/02</DATE>
<TITLE>
Nakladatelství Torst vydalo další titul z shakespearovské řady překladatele Martina Hilského. Po Snu noci svatojánské, Kupci benátském a Sonetech je to Hamlet,
</TITLE>
<HEADING>
princ dánský.
</HEADING>
<TEXT>
Základem knihy je stejně jako u tří předchozích zrcadlové anglicko-české vydání nejslavnější Shakespearovy tragédie. Nové vydání však poskytuje ještě jiné možnosti, jak číst text ve všech dostupných souvislostech. Kromě bohatého poznámkového aparátu (pro Hilského samozřejmého) zde nalezneme bohatství dalších s rozmyslem zařazených materiálů, které nám postupně odhalují mnohá skrytá tajemství Hamleta. V téměř šestisetstránkové knize nalezneme vlastně knih několik. První z nich, úvodní studie Martina Hilského, objevuje Hamleta ze všech zorných úhlů. Nejprve mapuje souvislosti dobového myšlení, zvyklostí, rituálů, stylů i jazyka, významů řeči a jejích skrytých podob.
</TEXT>
<HEADING>
Moderní překlad Hilského
</HEADING>
<TEXT>
Druhá část studie je předchozí kapitolou podpořený všestranný výklad Hamleta, v němž se autor zabývá vztahy Hamleta k dalším postavám, důležitým zrcadlením, hrami ve hře, skutečným bytím a zdáním, smrtí a jejím konečným smyslem, ale i paradoxem nesmrtelnosti, která každou smrt provází. Znovuobjevuje ono váhání, sebezpytování, kladení věčně platných otázek, pochybování při hledání rozhodnutí, činu. Třetí část je úvahou nad proměnami Hamleta a jeho čtení či interpretace v průběhu času, v kontextu dějin i proměn divadla, jeho smyslu i podoby. Hilského překlad je fascinujícím čtením - to, jak jsou slova přesně volena, cítíme právě prostřednictvím předchozího téměř úplného porozumění textu. Překladatel přesto volí jazyk zcela moderní a činí tak Hamletovu tragédii také hrou současnou. Text je protkán mnoha vysvětlivkami a poznámkami třeba o tom, proč Hamlet posílá Ofélii právě do kláštera, proč nazývá Polonia prodavačem ryb (což bylo Hilskému z neporozumění a neznalosti kontextů kritiky jeho překladů neprávem vytýkáno). V knize nechybí ani zasvěcená studie o Hamletovi v českém divadle Daniela Přibyla a pečlivý soupis českých inscenací. Vzácným doplňkem a též dalším osvětlujícím dokumentem je Příběh Amleta, prince jutského v překladu Heleny Kadečkové. Kniha o Hamletovi právě v době, kdy se nám prostřednictvím médií i řečí politické scény hojně a rychle ze všech stran dostává rychlých, prefabrikovaných a jednoznačných odpovědí, kdy "intelektuál" je skoro nadávka, intelekt a jeho důležitost rehabilituje v celé jeho šíři. Neboť - aniž si to čtenáři či diváci uvědomují - fascinuje je právě ono neustálé pochybování, hledání možností řešení, zpytování vlastního svědomí, nežli pro sebe nachází to správné řešení. Právě v tom možná spočívá rozporuplná obliba právě této snad nejslavnější Shakespearovy tragédie.
Druhá část studie je předchozí kapitolou podpořený všestranný výklad Hamleta, v němž se autor zabývá vztahy Hamleta k dalším postavám, důležitým zrcadlením, hrami ve hře, skutečným bytím a zdáním, smrtí a jejím konečným smyslem, ale i paradoxem nesmrtelnosti, která každou smrt provází. Znovuobjevuje ono váhání, sebezpytování, kladení věčně platných otázek, pochybování při hledání rozhodnutí, činu. Třetí část je úvahou nad proměnami Hamleta a jeho čtení či interpretace v průběhu času, v kontextu dějin i proměn divadla, jeho smyslu i podoby. Hilského překlad je fascinujícím čtením - to, jak jsou slova přesně volena, cítíme právě prostřednictvím předchozího téměř úplného porozumění textu. Překladatel přesto volí jazyk zcela moderní a činí tak Hamletovu tragédii také hrou současnou. Text je protkán mnoha vysvětlivkami a poznámkami třeba o tom, proč Hamlet posílá Ofélii právě do kláštera, proč nazývá Polonia prodavačem ryb (což bylo Hilskému z neporozumění a neznalosti kontextů kritiky jeho překladů neprávem vytýkáno). V knize nechybí ani zasvěcená studie o Hamletovi v českém divadle Daniela Přibyla a pečlivý soupis českých inscenací. Vzácným doplňkem a též dalším osvětlujícím dokumentem je Příběh Amleta, prince jutského v překladu Heleny Kadečkové. Kniha o Hamletovi právě v době, kdy se nám prostřednictvím médií i řečí politické scény hojně a rychle ze všech stran dostává rychlých, prefabrikovaných a jednoznačných odpovědí, kdy "intelektuál" je skoro nadávka, intelekt a jeho důležitost rehabilituje v celé jeho šíři. Neboť - aniž si to čtenáři či diváci uvědomují - fascinuje je právě ono neustálé pochybování, hledání možností řešení, zpytování vlastního svědomí, nežli pro sebe nachází to správné řešení. Právě v tom možná spočívá rozporuplná obliba právě této snad nejslavnější Shakespearovy tragédie.
</TEXT>
</DOC>
<DOC>
<DOCID>LN-20020420090</DOCID>
<DOCNO>LN-20020420090</DOCNO>
<DATE>04/20/02</DATE>
<TITLE>
Indonéský Borobudur. Výstava fotografií cestovatele a spisovatele Zdeňka Thomy je do
</TITLE>
<HEADING>
12. května otevřena v galerii jičínského zámku.
</HEADING>
<TEXT>
Antropologové a Mělník. Ještě dnes a zítra je možné navštívit v Okresním muzeu v Mělníku výstavu přibližující osobnosti Jindřicha Matiegky a Jiřího Malého, kteří významně ovlivnili rozvoj české antropologie. Matiegka (1862-1941), profesor Filozofické fakulty UK, spolupracovník Aleše Hrdličky, proslul jako badatel a průkopník ve vědě o člověku. Známé jsou např. jeho antropologické studie historických osobností Žižka, Komenský, Kolár, Tycho Brahe, čeští králové...). Malý (1899-1950) pracoval jako Matiegkův asistent, později byl ředitelem Antropologického ústavu a Hrdličkova muzea člověka, zkoumal ostatky Karla Hynka Máchy.
Neznámá země. Výstava z fondu českého skladatele, cestovatele, kameramana, fotografa a mořeplavce Eduarda Ingriše je otevřena ode dneška ve zlínském zámku. Kromě pozoruhodných fotografií z cest po Amazonce, Andách i z plaveb přes Pacifik na balzových vorech a plachetnici se návštěvníci seznámí také s hudební tvorbou E. Ingriše z notových záznamů i autentických nahrávek. Z trojrozměrných předmětů zaujme například model balzového voru Kantuta. Výstava o Eduardu Ingrišovi je první akcí festivalu Neznámá země a potrvá do 16. června.
Naučte se origami. Národní technické muzeum v Praze zve své návštěvníky do tvůrčí dílny ve skládání origami, která začíná dnes ve 14 hodin pod vedením kurátorky japonského umění Markéty Hánové ve vestibulu muzea. Origami je umění papírových skládaček, pěstované v Japonsku již po staletí. Ze čtvercového listu papíru vznikají malá umělecká dílka.
Komorní orchestr Berg. Těleso s názvem Berg je složeno ze špičkových mladých hráčů a zaměřuje se na uvádění premiér českých autorů. Na jeho dnešním koncertě v Sále Martinů Lichtenštejnského paláce v Praze poprvé zazní od 19.30 fantazie pro housle a orchestr Jana Meisla nazvaná Tance lásky a vášně v podání Hany Roušarové. Ondřej Vrabec se představí v Pokorného Koncertu pro lesní roh. Po přestávce zazní části Beethovenova baletu Prométheus.
</TEXT>
</DOC>
<DOC>
<DOCID>LN-20020420091</DOCID>
<DOCNO>LN-20020420091</DOCNO>
<DATE>04/20/02</DATE>
<TITLE>
Jestli chce trio Moravec, Patera, Procházka na mistrovství světa, musí dnes v Norimberku zářit
</TITLE>
<TEXT>
Předposlední zkouška české hokejové reprezentace před světovým šampionátem nebude pouze pohodovým přátelským zápasem na sehrání, ale také úporným prestižním bojem, v němž ještě půjde několika hráčům o nominaci na šampionát.
PRAHA - Zatímco hlavní kouč českého týmu Josef Augusta stráví víkend poněkud nelogicky s českou rezervou na turnaji Karjala Cup, formu českých elitních hráčů bude v sobotu v Norimberku bedlivě sledovat především asistent Vladimír Martinec.
</TEXT>
<HEADING>
V Norimberku se slepenou obranou
</HEADING>
<TEXT>
V Německu se český tým ještě představí s poněkud zalátovanou sestavou, což platí zejména pro obranu. Jistou účast z norimberské sestavy totiž mají pouze čtyři beci - Kuba, Kaberle, Špaček a Klesla. Pavel Kubina z Tampy do vlasti dorazí až v pondělí a Michal Sýkora si potřebuje doléčit zraněnou nohu. "Michal má zhmožděný nárt, v úterním utkání v Pardubicích proti Rakousku by ale už měl být v pořádku," soudí lékař týmu Zdeněk Ziegelbauer. Pakliže Sýkorovi bolesti ustoupí, Augusta nejspíš sedmého obránce vybere z trojice Židlický, Nikolov, Marušák, v případě, že se zranění nezlepší, ukáže kouč na dva ze zmíněné trojice. Mraky se začínají pomalu zatahovat nad Paterou s Procházkou. V Norimberku v jejich formaci na pravém křídle vystřídá Vůjtka Moravec a nikdo nepochybuje o tom, že zmíněná trojice bude hrát v sobotu s nožem na krku. Na jejich klopýtnutí čeká v těchto hodinách na severu Evropy především nažhavená zlínská útočná formace Balaštík, Leška, Pivko. Jejich řádění v extralize zůstává dodnes patřičně živé.
</TEXT>
<HEADING>
Martincův syn nastoupí za Německo
</HEADING>
<TEXT>
Dnešní střetnutí s Německem opepří i fakt, že Vladimír Martinec nebude mít oči zaostřené pouze na své svěřence, ale pošilhávat hodlá i po synovi, který se prodral do reprezentace našich západních sousedů. "Tomášovi samozřejmě přeju, aby v utkání nastoupil," povídal Vladimír Martinec. "Bavit se o něm ale budu až po zápase, zatím je předčasné cokoliv říkat." Martinec mladší připustil zvláštnost situace. "Bude to divný pocit," zadumal se. "Je mi zcela jasné, že po utkání mě táta určitě upozorní na nějaké chyby."
Dnešní střetnutí s Německem opepří i fakt, že Vladimír Martinec nebude mít oči zaostřené pouze na své svěřence, ale pošilhávat hodlá i po synovi, který se prodral do reprezentace našich západních sousedů. "Tomášovi samozřejmě přeju, aby v utkání nastoupil," povídal Vladimír Martinec. "Bavit se o něm ale budu až po zápase, zatím je předčasné cokoliv říkat." Martinec mladší připustil zvláštnost situace. "Bude to divný pocit," zadumal se. "Je mi zcela jasné, že po utkání mě táta určitě upozorní na nějaké chyby."
</TEXT>
</DOC>
<DOC>
<DOCID>LN-20020420092</DOCID>
<DOCNO>LN-20020420092</DOCNO>
<DATE>04/20/02</DATE>
<TITLE>
Po pěti letech zřejmě znovu oblékne český dres na světovém šampionátu. Věčný smolař Vladimír Vůjtek junior, zocelený nesčetnými krizemi a zraněními, znovu našel klid. A to v zaslíbeném Finsku, kde v roce 1997 zazářil v týmu Pori a pak na MS v Helsinkách po boku Patery s Procházkou. Nyní podruhé vstupuje do stejné řeky, po skvělé sezoně v Hämeenlinně bude bojovat o světové zlato zase ve Skandinávii, tentokrát však ve Švédsku.
</TITLE>
<TEXT>
LN: Pamatujete si ještě na poslední šampionát v roce 1997, který jste v českém dresu odehrál?
Rozhodně, na to se jen tak zapomenout nedá. Bylo to jedno z mých nejkrásnějších období kariéry. Samozřejmě medaile byla ale jen bronzová...
LN: Nepřál byste si, aby bylo mistrovství nyní znovu ve Finsku?
(smích) Možná jedině proto, že bych si připadal jako doma. Ale Skandinávie je Skandinávie.
LN: Takže budete gólově zářit jako tenkrát v Helsinkách?
To není důležité, jedeme tam jako tým a tomu musíme podřídit všechno.
LN: Po reprezentační stránce jste jeden z nejvýraznějších českých hokejistů, jehož zlatá éra obchází. Před Vídní '96 vás na poslední chvíli vyřadili z nominace, Nagano zhatila neznámá choroba. Dál už to byla samá zranění a zmeškané šance. Nedával jste si nyní větší pozor, aby se vám něco nestalo?
To určitě ne, když si člověk dává bacha, vždycky to špatně skončí. Na to jsem vůbec nemyslel. Zranění k hokeji patří, já měl tři těžké roky, které - věřím - jsem už překonal. Doufám, že už toho bylo dost.
LN: Ve zlaté éře máte s národním výběrem jen jeden bronz z MS, nemrzí vás to?
Já to tak neberu, že jsem smolař, je obehraná písnička. Většinou jsem o velké akce přicházel ze zdravotních důvodů. Teď jsem hlavně rád, že jsem se z toho dostal, a hokej mě letos po dlouhé době zase bavil. Kéž to vydrží.
LN: Po matné sezoně jste odešel ze Sparty do finské Hämeenlinny a znovu jste ožil. O výhru v bodování tamní ligy vás připravilo jedenáct vynechaných zápasů a nakonec jste byl druhý. S týmem, jenž byl loni jedenáctý, jste dosáhl na třetí příčku. Stejně tak se vám v roce 1997 dařilo při angažmá ve finském Pori. Čím si vysvětlujete blahodárný vliv severské země na svou kariéru?
Ve Finsku je absolutní pohoda, klid. Lidé jsou pohodoví, vůbec celé prostředí. Nezajímá vás nic jiného než hokej a rodina. Nečtu noviny, protože nerozumím, občas nerozumím ani trenérovi (smích). V podstatě si tam žiju pohodový život, má to něco do sebe.
</TEXT>
<HEADING>
LN: A pak se daří i na ledě...
</HEADING>
<TEXT>
Člověk si hlavně musí být jistý, že ho klub chce. Já nad angažmá v Hämeenlinně dlouho uvažoval, měl jsem několik telefonátů s vedením klubu. Vyjasnili jsme si podmínky, za jakých mě tam chtějí. Dali mi maximální důvěru, nemají moc starších hráčů a chtěli, abych byl jedním z lídrů. S takovou důvěrou se pak jinak pracuje.
</TEXT>
<HEADING>
LN: Jaký je vůbec klub Hämeenlina ?
</HEADING>
<TEXT>
Ve Finsku se o ní říká, že je to jedna velká rodina, takový finský Vsetín. Vztahy jsou tam vynikající, o klub se starají tři lidé, kteří ho vedou. Hämeenlinna má sice asi třicet čtyřicet tisíc obyvatel, ale je to vyloženě hokejové město. Od první chvíle, co jsem přišel, byla příznivá atmosféra. Nebyl ani náznak problému, vynikající parta. To je také zásluha managementu, který nevybírá hráče jen podle výkonnosti, ale také podle lidské stránky.
LN: Pamatovali si vás fanoušci už z dřívějšího působení v Pori, kde jste zářil?
Pamatovali, věděli, že jsem tam byl a dávali to najevo od první chvíle, co jsem do Hämeenlinny přišel. Všichni říkali, jak je super, že mě koupili, že určitě vyhraju bodování v lize. Hned takový skromný mety na mě nasadili (smích). Je jen škoda, že jsme vypadli v semifinále. Mančaft měl na víc než na třetí místo. Vypadli jsme s pozdějším mistrem Jokeritem, i když jsme byli ve všech zápasech lepší. To mě mrzí.
LN: Finsko bylo přesto vysvobozením, navíc se vám tam vyhýbají i zranění...
Měl jsem letos jen natržený vaz v lokti a něco s kolenem.
LN: Stejně to je na hráče, o němž se říká, že by uživil osobního doktora, docela dobré, ne?
</TEXT>
<HEADING>
To je pravda (smích).
</HEADING>
<TEXT>
LN: Větší zkáze jste unikl i navzdory tomu, že jste ve Finsku nosil zlatou helmu nejproduktivnějšího hráče týmu. Pro hokejistu to asi není nejpříjem-nější.
Není to dobrý nápad. Jste takovým hrajícím terčem na ledě, když máte zlatou helmu. Dobře, sponzoři do toho dávají peníze a chtějí to mít, ale pro hráče to není úplně ideální. Všichni si vás víc hlídají, víc faulují. Teď zlatou helmu zavedli i na play off, což je úplná blbost. Ve vyhecované atmosféře je to ještě těžší.
</TEXT>
<HEADING>
LN: Je pro vás Finsko zemí zaslíbenou?
</HEADING>
<TEXT>
Asi na tom něco bude, klid tam je, manželka je spokojená. Po všech potížích a problémech, co jsem měl, to bylo ideální místo, kde jsem se dal zase dohromady. Příroda je úžasná, samé lesy a jezera. Neskutečné. Přímo za barákem jsme měli les, takové vesnické prostředí, které mi vyhovuje.
LN: Nyní kolem vás létají nabídky z Ruska, opustil byste zaslíbený sever Evropy, kde máte ještě smlouvu na příští rok?
Zatím ty nabídky jen lítají, žádnou konkrétní jsem ale nedostal. Rusko jsem loni odmítl, když jsem mohl jít s tátou - trenérem do Jaroslavli. Asi by to ale nebylo úplně ideální, hráči na mě mohli začít žárlit.
</TEXT>
<HEADING>
LN: Nyní se ale mluví o Omsku.
</HEADING>
<TEXT>
S panem Hlinkou jsme se o tom tak okrajově bavili, ale žádná nabídka ještě nepřišla. Už se k Rusku ale nestavím tak záporně jako loni, nebránil bych se. Projednával jsem to s rodinou a ta nebyla proti.
S panem Hlinkou jsme se o tom tak okrajově bavili, ale žádná nabídka ještě nepřišla. Už se k Rusku ale nestavím tak záporně jako loni, nebránil bych se. Projednával jsem to s rodinou a ta nebyla proti.
</TEXT>
</DOC>
<DOC>
<DOCID>LN-20020420093</DOCID>
<DOCNO>LN-20020420093</DOCNO>
<DATE>04/20/02</DATE>
<GEOGRAPHY>BUKUREŠŤ</GEOGRAPHY>
<TEXT>
Rumunští funkcionáři prý padělali osobní údaje gymnastek, aby mohly startovat na mezinárodních soutěžích. Tvrdí to bývalá reprezentantka Alexandra Marinescuová, která závodila v polovině devadesátých let. Právě v té době rozhodla Mezinárodní gymnastická federace o tom, že se mezinárodních soutěží mohou zúčastnit jen závodnice starší patnácti let. "Všechny mé osobní doklady jsou v pořádku až na můj pas," nechala se slyšet Marinescuová, kterou v Rumunsku považovali za nástupkyni legendární Nadi Comaneciové. "Narodila jsem se 19. března 1982, ale v pasu mám uveden rok 1981," dodala. V roce 1993, když jí bylo jedenáct let, za ní přišel její trenér a řekl: "Poslyš, ode dneška je ti dvanáct let." Tím to prý skončilo. "Nezmohla jsem se na slovo," vzpomíná gymnastka, která coby třináctiletá vybojovala titul mistryně světa v soutěži družstev. O rok později dopomohla reprezentaci k bronzu v družstvech na olympiádě v Atlantě. Začátkem dubna se v rumunském tisku objevily zprávy, podle nichž funkcionáři stejným způsobem upravili datum narození Giny Gogeanové, která na olympiádě v Atlantě získala jednu stříbrnou a dvě bronzové medaile. Ta to ale popřela. S přiznáním naopak přispěchala Daniela Silivasová, která patřila ke světové špičce v období let 1986 až 1989. Podle pasu byla tehdy o dva roky starší než ve skutečnosti.
</TEXT>
</DOC>
<DOC>
<DOCID>LN-20020420094</DOCID>
<DOCNO>LN-20020420094</DOCNO>
<DATE>04/20/02</DATE>
<TITLE>
Vstup do play off severoamerické NHL se ve čtvrtek mimořádně povedl hokejistům Montrealu, kteří ve svém zahajovacím zápase dokázali zvítězit na ledě Bostonu, prvního týmu po základní části.
</TITLE>
<TEXT>
NEW YORK - Hlavní podíl na výhře 5:2 měli tři hráči: Donald Audette vstřelil hattrick, Yanic Perreault přidal tři asistence a uzdravený Fin Saku Koivu dvakrát nahrával. Vancouver podobně zvítězil na ledě favorita z Detroitu.
</TEXT>
<HEADING>
S Koivem přišla lepší morálka
</HEADING>
<TEXT>
Utkání v Bostonu tak rozhodli hráči, kteří skoro celou základní část promarodili. Koivu se do sestavy Canadiens vrátil po úspěšné léčbě rakoviny a jeho přítomnost patřičně zvedla morálku týmu. "Mužstvo hrálo dobře i bez nás. Vždyť muselo hrát jako v play off už 15 zápasů," poznamenal Koivu k situaci Canadiens, kteří si účast v nadstavbě zajistili na poslední chvíli. Trochu divokou sezonu prožil i Audette. Začal ji v Dallasu, ale už 21. listopadu putoval do Montrealu. Pak si poranil levé předloktí, absentoval 49 zápasů a na led se vrátil až 30. března. "Tenhle ročník byl pro mě příšerný. Vždycky jsem snil o tom, že budu hrát za Montreal. Teď jsem šťastný, že se vše v dobré obrátilo, a já jsem součástí Canadiens," usmíval se Audette, který v základní části vstřelil jen pět branek.
</TEXT>
<HEADING>
Forsberg: pozoruhodný výkon po roční absenci
</HEADING>
<TEXT>
V Západní konferenci Colorado porazilo Los Angeles 4:3 i díky jedné přihrávce obránce Martina Škouly a dvěma asistencím navrátilce Petera Forsberga. Hostům k úspěchu nepomohly ani dvě trefy Žigmunda Pálffyho a jedna přihrávka Jaroslava Modrého. "Na to, že nehrál skoro celý rok, předvedl velmi pozoruhodný výkon," pochvaloval si Forsbergův comeback trenér Lavin Bob Hartley.
V Západní konferenci Colorado porazilo Los Angeles 4:3 i díky jedné přihrávce obránce Martina Škouly a dvěma asistencím navrátilce Petera Forsberga. Hostům k úspěchu nepomohly ani dvě trefy Žigmunda Pálffyho a jedna přihrávka Jaroslava Modrého. "Na to, že nehrál skoro celý rok, předvedl velmi pozoruhodný výkon," pochvaloval si Forsbergův comeback trenér Lavin Bob Hartley.
</TEXT>
</DOC>
<DOC>
<DOCID>LN-20020420095</DOCID>
<DOCNO>LN-20020420095</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Fotbalová liga po reprezentační přestávce vstoupí do závěrečné části, která slibuje nebývalé drama. O titul usilují tři kluby, dva jiné se snaží uniknout sestupovému 15. místu, další se zase netají úmyslem zajistit si účast v Intertoto Cupu. Jedinou jistotu po 27. kole mohou mít v Opavě, která se může stát prvním sestupujícím. Největším favoritem na zisk titulu je Liberec, jenže ten se poprvé v rozehraném ročníku ocitl v kritické situaci při skládání sestavy. Koloušek a Janů nesmějí hrát pro trest za karty, z utkání reprezentace se vrátili Holeňák s výronem a Johana s několika stehy v obličeji, i když ten asi hrát bude. Navíc Valachovič se připravuje na operaci a Lukáš teprve začíná trénovat. Duely mezi Spartou a Teplicemi mívaly v minulých letech dramatický náboj, pražský klub teď čtyřikrát za sebou vyhrál a rád by udržel tradici, že soupeř na Letné ještě nikdy body neukořistil.
</TEXT>
</DOC>
<DOC>
<DOCID>LN-20020420096</DOCID>
<DOCNO>LN-20020420096</DOCNO>
<DATE>04/20/02</DATE>
<TITLE>
Na letenském stadionu proběhlo setkání se zástupci chuligánů, chystají se další
</TITLE>
<TEXT>
Klid před letní bouří. Tak vypadá situace ve fotbalové Spartě. Vedení klubu však o svých plánech hovoří víc s vlastními fanoušky než s novináři.
PRAHA - Trenéra Jaroslava Hřebíka sice vyhodili, ale ničemu to nepomohlo. Přinejmenším prozatím. Proto na Letné zvažují, co bude dál. Jasným úkolem je získat alespoň druhé místo. Hned po konci sezony se dají očekávat velké změny. Tou první má být nástup nového kouče, který by nahradil Vítězslava Lavičku. Jasným favoritem se zdá nynější ostravský trenér Jozef Jarabinský. Ten měl sice dohodu se Slovanem Bratislava, ale podle svých slov od ní odstoupil. Sám ovšem nechce komentovat, zda to znamená, že vede jednání se Spartou. "Nemohu to potvrdit ani vyvrátit," opakuje. Zákulisní informace hovoří o jistotě. Letenský sportovní ředitel Miroslav Pelta ostatně v týdnu uvedl, že nový trenér určitě přijde. "Nyní potřebujeme klid, jednat budeme až po sezoně," říká nyní.
</TEXT>
<HEADING>
Fanoušci: Pelta si sypal popel na hlavu
</HEADING>
<TEXT>
Další věcí je posílení kádru. Nabídku zvažuje záložník Lazia Karel Poborský, ale není jisté, jestli se vůbec vrátí domů. Padlo i jméno Jiřího Němce, který končí v Schalke. Jenže ten o zájmu Sparty vůbec nic neví. "Liga skončí dřív, takže na jednání bude čas v letní přestávce," zůstává v klidu Pelta. Z domácí ligy by na Letnou mohl zamířit olomoucký středopolař Aleš Urbánek. "Takových hráčů pro levou stranu zálohy je u nás málo," řekl Pelta. Co se na Spartě chystá, zajímá i letenské fanoušky. Ve čtvrtek došlo ke druhé schůzce s představiteli klubu po nedávném napadení sparťanského autobusu. Na té první byl pouze bezpečnostní manažer Josef Prask, nyní se k němu přidal i Pelta. Přítomni byli rovněž zástupci kriminální policie. "Mluvili jsme hlavně o tom, co vedení zamýšlí s týmem, jaké přijdou posily či jak na stadionu pracuje ochranka. Řeč se ale stočila třeba i na špatně zorganizovaný předprodej lístků," řekl LN jeden z chuligánů, který si nepřál uvést své jméno. Podle něj bylo setkání "až nečekaně vstřícné" a konstruktivní. "Byli jsme překvapeni, jak s námi mluvili. Pan Pelta si dokonce nasypal popel na hlavu a připustil, že vedení chybovalo, když tak dlouho drželo Jaroslava Hřebíka," popsal fanoušek. "Pan Pelta také přiznal, že některé hráče, kteří ze Sparty odešli, by v současné době pryč nepustil. Prý to vzešlo z důvěry v Hřebíka a euforie po podzimních výsledcích," dodal. Sparťanský sportovní ředitel měl také dokonce prohlásit, že už samotné Hřebíkovo angažování bylo chybou. Pelta to však v rozhovoru pro LN popřel. "V žádném případě jsem něco takového neřekl," uvedl. "Jen jsem vysvětloval, že jsme měli rozdílný názor na to, jaké typy hráčů potřebujeme." Mezi konkrétní výsledky schůzky patří slib, že na domácích zápasech bude na stadionu pouze málo členů ochranky, na niž si fanoušci stěžují kvůli její brutalitě. Na stadionu bude možné odpalovat i pyrotechniku. Chuligáni podle Pelty na oplátku uznali, že při napadení autobusu zašli příliš daleko. "Setkání se konalo v dobré atmosféře bez nějakých útoků. Řekl jsem, že musíme mít společný cíl," uvedl Pelta, podle něhož by se měla setkání opakovat. "Jednou za čas bychom si měli některé věci vyříkat," navrhl. "Myslíme si, že by to bylo oboustranně prospěšné," souhlasil jeden z fanoušků. Zavládne tedy mezi radikálními "hooligans" a vedením Sparty mír? "Teď určitě. Ale kroky vedení budeme sledovat a také záleží, jak se bude hrát. Pokud špatně, může se všechno zase rychle změnit," prohlásil zástupce nejradikálnějšího jádra "fans".
Další věcí je posílení kádru. Nabídku zvažuje záložník Lazia Karel Poborský, ale není jisté, jestli se vůbec vrátí domů. Padlo i jméno Jiřího Němce, který končí v Schalke. Jenže ten o zájmu Sparty vůbec nic neví. "Liga skončí dřív, takže na jednání bude čas v letní přestávce," zůstává v klidu Pelta. Z domácí ligy by na Letnou mohl zamířit olomoucký středopolař Aleš Urbánek. "Takových hráčů pro levou stranu zálohy je u nás málo," řekl Pelta. Co se na Spartě chystá, zajímá i letenské fanoušky. Ve čtvrtek došlo ke druhé schůzce s představiteli klubu po nedávném napadení sparťanského autobusu. Na té první byl pouze bezpečnostní manažer Josef Prask, nyní se k němu přidal i Pelta. Přítomni byli rovněž zástupci kriminální policie. "Mluvili jsme hlavně o tom, co vedení zamýšlí s týmem, jaké přijdou posily či jak na stadionu pracuje ochranka. Řeč se ale stočila třeba i na špatně zorganizovaný předprodej lístků," řekl LN jeden z chuligánů, který si nepřál uvést své jméno. Podle něj bylo setkání "až nečekaně vstřícné" a konstruktivní. "Byli jsme překvapeni, jak s námi mluvili. Pan Pelta si dokonce nasypal popel na hlavu a připustil, že vedení chybovalo, když tak dlouho drželo Jaroslava Hřebíka," popsal fanoušek. "Pan Pelta také přiznal, že některé hráče, kteří ze Sparty odešli, by v současné době pryč nepustil. Prý to vzešlo z důvěry v Hřebíka a euforie po podzimních výsledcích," dodal. Sparťanský sportovní ředitel měl také dokonce prohlásit, že už samotné Hřebíkovo angažování bylo chybou. Pelta to však v rozhovoru pro LN popřel. "V žádném případě jsem něco takového neřekl," uvedl. "Jen jsem vysvětloval, že jsme měli rozdílný názor na to, jaké typy hráčů potřebujeme." Mezi konkrétní výsledky schůzky patří slib, že na domácích zápasech bude na stadionu pouze málo členů ochranky, na niž si fanoušci stěžují kvůli její brutalitě. Na stadionu bude možné odpalovat i pyrotechniku. Chuligáni podle Pelty na oplátku uznali, že při napadení autobusu zašli příliš daleko. "Setkání se konalo v dobré atmosféře bez nějakých útoků. Řekl jsem, že musíme mít společný cíl," uvedl Pelta, podle něhož by se měla setkání opakovat. "Jednou za čas bychom si měli některé věci vyříkat," navrhl. "Myslíme si, že by to bylo oboustranně prospěšné," souhlasil jeden z fanoušků. Zavládne tedy mezi radikálními "hooligans" a vedením Sparty mír? "Teď určitě. Ale kroky vedení budeme sledovat a také záleží, jak se bude hrát. Pokud špatně, může se všechno zase rychle změnit," prohlásil zástupce nejradikálnějšího jádra "fans".
</TEXT>
</DOC>
<DOC>
<DOCID>LN-20020420097</DOCID>
<DOCNO>LN-20020420097</DOCNO>
<DATE>04/20/02</DATE>
<TITLE>
Dílčí úspěch, anebo prodloužení agonie? Koulař Miroslav Menc, který stále bojuje proti doživotnímu zákazu činnosti za pozitivní dopingový test, je po včerejším výroku civilního soudu přesvědčen, že má blíž k první verzi.
</TITLE>
<GEOGRAPHY>PRAHA</GEOGRAPHY>
<TEXT>
Dopingová kauza atleta Miroslava Mence pokračuje. Koulař byl loni v srpnu potrestán disciplinární komisí Českého atletického svazu za opakovaný pozitivní test na doping doživotním zákazem startů. Jeho odvoláním se pak zabývala arbitrážní rada ČAS, jež verdikt potvrdila. Toto rozhodnutí však včera zrušil Obvodní soud pro Prahu 6. "Říjnové rozhodnutí arbitrážní rady se ruší, neboť je v rozporu se stanovami atletického svazu," odůvodnil rozsudek soudce, jenž se nezabýval srpnovým verdiktem disci-plinárky. Soud totiž může přezkoumávat pouze rozhodnutí orgánů, proti nimž už není odvolání, a to byl právě tento případ. "Výrok soudu musíme považovat za úspěch, celá kauza se vrací o krok zpátky. Podstatné je, že se prokázalo, že atletický svaz pochybil," pravil Mencův právní zástupce Prokop Beneš. Menc (31), včera v roli žalobce, nemohl říci, že by mu verdikt přinesl spokojenost. "Je to dílčí úspěch. Hlavně jsem ale chtěl, aby se tím někdo zabýval, aby se věc znovu dostala na přetřes," řekl jablonecký koulař, který nyní pracuje jako dispečer v dopravní firmě a stále trvá na své nevině. Atletův právní zástupce prozradil, jaký bude další postup. "Až tento rozsudek nabude právní moci, musí se tím znovu zabývat arbitrážní rada ČAS. Teprve se však rozhodneme, zda se k ní opět odvoláme," řekl Beneš. Ředitel atletického svazu František Fojt přijal zprávu o rozsudku v poklidu. "Myslím, že se jedná o formalitu. Je totiž pravda, že rozhodnutí arbitrážní rady mělo řadu formálních nedostatků. Z hlediska podstaty problému by se však nic měnit nemělo." Podle Fojta vede druhá kolej po mezinárodní linii. "Případ bude projednávat arbitrážní panel Mezinárodní atletické federace IAAF. Tam už Menc podal odvolání, v němž napadl rozhodnutí českého svazu," přiblížil.
PRAHA - Dopingová kauza atleta Miroslava Mence pokračuje. Koulař byl loni v srpnu potrestán disciplinární komisí Českého atletického svazu za opakovaný pozitivní test na doping doživotním zákazem startů. Jeho odvoláním se pak zabývala arbitrážní rada ČAS, jež verdikt potvrdila. Toto rozhodnutí však včera zrušil Obvodní soud pro Prahu 6. "Říjnové rozhodnutí arbitrážní rady se ruší, neboť je v rozporu se stanovami atletického svazu," odůvodnil rozsudek soudce, jenž se nezabýval srpnovým verdiktem disci-plinárky. Soud totiž může přezkoumávat pouze rozhodnutí orgánů, proti nimž už není odvolání, a to byl právě tento případ. "Výrok soudu musíme považovat za úspěch, celá kauza se vrací o krok zpátky. Podstatné je, že se prokázalo, že atletický svaz pochybil," pravil Mencův právní zástupce Prokop Beneš. Menc (31), včera v roli žalobce, nemohl říci, že by mu verdikt přinesl spokojenost. "Je to dílčí úspěch. Hlavně jsem ale chtěl, aby se tím někdo zabýval, aby se věc znovu dostala na přetřes," řekl jablonecký koulař, který nyní pracuje jako dispečer v dopravní firmě a stále trvá na své nevině. Atletův právní zástupce prozradil, jaký bude další postup. "Až tento rozsudek nabude právní moci, musí se tím znovu zabývat arbitrážní rada ČAS. Teprve se však rozhodneme, zda se k ní opět odvoláme," řekl Beneš. Ředitel atletického svazu František Fojt přijal zprávu o rozsudku v poklidu. "Myslím, že se jedná o formalitu. Je totiž pravda, že rozhodnutí arbitrážní rady mělo řadu formálních nedostatků. Z hlediska podstaty problému by se však nic měnit nemělo." Podle Fojta vede druhá kolej po mezinárodní linii. "Případ bude projednávat arbitrážní panel Mezinárodní atletické federace IAAF. Tam už Menc podal odvolání, v němž napadl rozhodnutí českého svazu," přiblížil.
</TEXT>
</DOC>
<DOC>
<DOCID>LN-20020420098</DOCID>
<DOCNO>LN-20020420098</DOCNO>
<DATE>04/20/02</DATE>
<TEXT>
Fotbalisty Košic povede český trenér. Fotbalisty prvoligového týmu 1. FC Košice povede český trenér Jaroslav Gürtler. Bývalý trenér Baníku Ostrava vystřídá na lavičce posledního celku tabulky odvolaného Erika Bogdanovského.
</TEXT>
</DOC>
<DOC>
<DOCID>LN-20020420099</DOCID>
<DOCNO>LN-20020420099</DOCNO>
<DATE>04/20/02</DATE>
<GEOGRAPHY>MNICHOV</GEOGRAPHY>
<TEXT>
Trenér Bayernu Mnichov Ottmar Hitzfeld dočasně vyloučil kapitána Stefana Effenberga z mužstva za jeho kritické poznámky na adresu nezaměstnaných. Německý fotbalista v rozhovoru pro časopis Playboy navrhl, aby stát snížil podpory pro lidi bez práce, čímž vyvolal mezi politiky značné pobouření. Bez odezvy nezůstala jeho slova ani u vedení Bayernu. Trenér Hitzfeld dnes řekl, že hráčovy výroky byly přinejmenším "nemoudré" a tým se zkrátka musí obejít v důležitém ligovém zápase proti Hertě Berlín bez něj. Mnichovský celek přitom bojuje o třetí místo v tabulce a tím i o účast v Lize mistrů. "Zápas s Herthou je pro nás natolik důležitý, že potřebujeme stoprocentní podporu našich fanoušků od první až do poslední minuty. Věřím, že nám do Ligy mistrů pomohou," vysvětlil Hitzfeld vyřazení třiatřicetiletého záložníka z kádru. Na kontroverzního hráče byl rozzloben hlavně proto, že osobnosti jako on mají obrovský vliv na lidi. "Jeho názor nemohu hájit, má společenskou zodpovědnost," řekl. Trenér ví, že ostatním fotbalistům se jeho tah nemusí v klíčové fázi sezony líbit. "Je to pro mužstvo velká rána, ale doufám, že z hráčů všechno spadne a budou se koncentrovat jen na sport," dodal. Effenberg kritiku vysoké podpory v nezaměstnanosti vysvětlil tím, že se některým lidem nevyplatí chodit do práce. "Podporu bych snížil na minimum, aby každý musel pracovat. Mnozí asi žijí tak dobře z podpor, že nemají chuť ráno vstávat a makat do večera jen proto, aby měli koncem měsíce na kontě víc o mizerných sto eur," vykládal v Playboyi.
</TEXT>
</DOC>
<DOC>
<DOCID>LN-20020420100</DOCID>
<DOCNO>LN-20020420100</DOCNO>
<DATE>04/20/02</DATE>
<GEOGRAPHY>WELKOM</GEOGRAPHY>
<TEXT>
Motocyklista Jaroslav Huleš upadl v závěru prvního kvalifikačního tréninku na nedělní Velkou cenu Jihoafrické republiky a musel se svěřit do péče lékařů. Nehoda vypadala vážně, neboť český závodník zůstal dlouho ležet na zemi. Po prohlídce však lékaři konstatovali pouze, že mají podezření na zlomeninu malíčku na levé ruce. Český jezdec by přesto chtěl ve druhém podniku mistrovství světa startovat. Pro Huleše skončila kvalifikace v jedenáctém kole. "Při nájezdu do zatáčky se mi zadřel motor a zablokovalo zadní kolo. Vyletěl jsem z motorky a spadl na hlavu. Byl jsem chvíli v bezvědomí. Na ošetřovně se ale ukázalo, že jsem v pořádku," popsal karambol český jezdec. Z nehody vyvázl jen s poraněným levým malíčkem. "Mohl by být zlomený, proto musím v sobotu ráno ještě jednou na rentgen a pak se uvidí, jestli budu startovat," vysvětlil.
</TEXT>
</DOC>
<DOC>
<DOCID>LN-20020420101</DOCID>
<DOCNO>LN-20020420101</DOCNO>
<DATE>04/20/02</DATE>
<GEOGRAPHY>LONDÝN</GEOGRAPHY>
<TEXT>
Sir Alex Ferguson nevěří, že se anglickým fotbalistům povede na mistrovství světa projít branami čtvrtfinále. Kouč Manchesteru United si tipl, že turnaj, který budou v červnu hostit Japonsko a Korejská republika, vyhrají Italové. Angličané budou mít podle Fergusona potíže už s postupem do osmifinále. V základní skupině je totiž čekají kvalitní soupeři - Argentina, Nigérie a Švédsko. "Řekl bych, že jde o hodně těžkou skupinu," tvrdil skotský trenér v rozhovoru pro list The Sun. "Argentina s Nigérií nejsou soupeři, které lze snadno porazit. A Švédsko nemá co ztratit," varoval Ferguson. Do semifinále se prý Angličané nejspíš nedostanou. "Tipoval bych, že si to mezi sebou rozdají Itálie, Argentina, Francie a Španělsko," předpověděl uznávaný kouč Manchesteru.
</TEXT>
</DOC>
<DOC>
<DOCID>LN-20020420102</DOCID>
<DOCNO>LN-20020420102</DOCNO>
<DATE>04/20/02</DATE>
<GEOGRAPHY>FLORENCIE</GEOGRAPHY>
<TEXT>
Asi třicet tisíc fanoušků Fiorentiny se vydalo ve čtvrtek večer do centra Florencie, aby vyjádřili podporu svému fotbalovému klubu. Tradiční účastník nejvyšší soutěže opouští po řadě finančních problémů po osmi letech první ligu a kvůli špatnému hospodaření není ani jasné, zda bude hrát alespoň Sérii B. Hesla na transparentech v rukou protestujících mířila proti klubovému majiteli Vittoriovi Cechimu Gorimu, který krizi Fiorentiny zavinil. Před sezonou prodal řadu opor, včetně českého obránce Tomáše Řepky, aby splatil obrovské dluhy. Kvůli svým rozsáhlým obchodním aktivitám byl v posledních letech několikrát vyšetřován. Pochodu městem se zúčastnil také starosta Leonardo Domenici a řada dalších místních politiků. Jejich moto znělo: Florencie pro Fiorentinu.
</TEXT>
</DOC>
<DOC>
<DOCID>LN-20020420103</DOCID>
<DOCNO>LN-20020420103</DOCNO>
<DATE>04/20/02</DATE>
<GEOGRAPHY>LIMASSOL</GEOGRAPHY>
<TEXT>
Švédský pilot Kenneth Eriksson s octavií figuruje po první etapě Kyperské rallye, pátého závodu mistrovství světa v automobilových soutěžích, na šestém místě a útočí na první body pro tým Škoda v letošní sezoně. Po úvodních třech erzetách Erikssonovi patřila dokonce pátá příčka, v dalším průběhu prvního dne si ale o jedno místo pohoršil. "Auto se výborně ovládá a přesně reaguje na řízení," pochvaloval si Eriksson. Nejrychlejší celkový čas zajel Brit Colin McRae s fordem, jenž obhajuje loňské prvenství. Před vedoucím mužem průběžného hodnocení mistrovství světa Markusem Grönholmem z Finska, který jede s peugeotem, má náskok necelých sedmi vteřin. Na třetí místo klesl po třech erzetách vedoucí Estonec Markko Märtin s fordem. McRae, kterého mírně omezuje zraněný prst z havárie v rallye na Korsice, se k prvnímu místu propracoval díky tomu, že na trať vyrazil až jako patnáctý. "Vozy před námi vymetly z tratě všechen štěrk, takže jsme z naší startovní pozice vytěžili maximum," uvedl McRae. Týmu Ford, který by rád stáhl náskok 27 bodů Peugeotu v Poháru konstruktérů, se úvodní den na Kypru nadmíru vydařil. Vítězstvím v erzetě se blýskl i Märtin a celkově čtvrtý Franc,ois Duval z Belgie. "Nejsem tím překvapen, protože focus je na šotolině vynikající," pochvaloval si vůz Märtin. Úřadující mistr světa Richard Burns, jenž po přestupu k Peugeotu startuje s novým vozem na šotolině poprvé, se nejlepším nedokázal vyrovnat a po první etapě skončil na devátém místě.
</TEXT>
</DOC>
<DOC>
<DOCID>LN-20020420104</DOCID>
<DOCNO>LN-20020420104</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Včera měla v Národním divadle premiéru Janáčkova opera Osud, kterou nastudoval světoznámý americký režisér Robert Wilson. Podle ředitele naší první scény Jiřího Srstky byla premiéra očekávanou událostí, a to nejenom v tuzemsku. "Inscenaci jsme nastudovali v koprodukci s Teatro Real z Madridu a zájem o její případné přenesení projevily další významné operní domy," podotkl Srstka. Kontroverzní režisér začal s přípravou inscenace už na podzim a Janáčkovo dílo považuje za výjimečné a mimořádně poetické. "Poskytuje režisérovi velkou svobodu a hudba je zde úžasně mnohovrstevnatá," vysvětlil Wilson.
</TEXT>
</DOC>
<DOC>
<DOCID>LN-20020420105</DOCID>
<DOCNO>LN-20020420105</DOCNO>
<DATE>04/20/02</DATE>
<TITLE>
V režii Američana Roberta Wilsona měla včera premiéru Janáčkova málo hraná opera
</TITLE>
<TEXT>
Událostí divadelní sezony byla včerejší premiéra v Národním divadle. Janáčkovu operu Osud nastudoval světoznámý režisér Robert Wilson, dirigentem je Jiří Bělohlávek.
PRAHA - Přípravu inscenace opery Osud zahájil osmapadesátiletý Američan Robert Wilson, který patří ke špičce divadelních tvůrců, pro naši první scénu již na podzim. Wilsonova metoda, při níž nejprve vytváří scénář inscenace s figuranty a teprve pak do ní vstupují sólisté, je pro domácí divadelní praxi velmi nezvyklá. Wilson, původní profesí malíř a architekt, začínal v šedesátých letech. Využil zkušeností s mentálně postiženými dětmi a postupně došel k unikátní divadelní formě, rušící konvenční vnímání času a pohybu a zároveň založené na osobité vizualizaci divadelního díla. Robert Wilson proslul režií pětihodinového díla Philipa Glasse Einstein On A Beach (1976 v Avignonu) či pozoruhodným plenérovým představením na festivalu v Šírázu, jež se odehrálo na úpatí hory u Persepole a trvalo 168 hodin. V centru pozornosti je i Wilsonova spolupráce s Tomem Waitsem.
</TEXT>
<HEADING>
Výlučná osobnost s mimořádnými požadavky
</HEADING>
<TEXT>
Pražští diváci měli možnost poznat Wilsonovu divadelní tvorbu už při hostování berlínského Hebbel Theater, které v Divadle Archa před osmi lety uvedlo jeho inscenaci Doktor Faustus. Opera Osud se prakticky neuvádí, tvůrce od její realizace odrazuje především komplikované libreto. Vedení naší první scény Wilsona poprvé oslovilo již před pěti lety. Režisér se nakonec rozhodl nabídku přijmout s tím, že práci v kamenném divadle vždy bere jako výzvu. "Je to opera mimořádně vhodná pro můj styl práce. Má krásnou hudbu a zvláštní libreto, které pracuje s určitou ironií," řekl Wilson. Pro Janáčkův Osud zvolil výtvarné pojetí kombinující realistické prvky s expresivním stylem. Podle vlastních slov se inspiroval českým kubismem, který ve světovém kontextu považuje za mimořádný směr. Kontroverzní režisér působí velmi sebevědomě. Suverénně vystupoval i na tiskové konferenci před premiérou. Patří však k tvůrcům, kteří o své práci dokážou vyprávět poutavě a pečlivě vysvětlují zdroj své inspirace. Národní divadlo i tvůrčí tým se během přípravy inscenace musely přizpůsobovat jeho představám, neboť Wilson vyžaduje až pedanticky přesné dodržování pokynů. Inscenační koncepce je založena na přesně rozvržené "architektonické" struktuře prvků, jež se vzájemně doplňují. Národní divadlo režisérovy striktní představy akceptovalo. Zajímavý byl například i režisérův požadavek, aby pauza mezi jednáními trvala celých 50 minut, což je v provozu českých divadel věc neobvyklá. Přes odlišné zkušenosti Wilson tvrdil, že potkal v Praze vstřícné spolupracovníky. "Našel jsem tu nové kolegy a také jsem některé figuranty-studenty pozval, aby v létě přijeli do mého divadelního centra na Long Islandu," podotkl.
Pražští diváci měli možnost poznat Wilsonovu divadelní tvorbu už při hostování berlínského Hebbel Theater, které v Divadle Archa před osmi lety uvedlo jeho inscenaci Doktor Faustus. Opera Osud se prakticky neuvádí, tvůrce od její realizace odrazuje především komplikované libreto. Vedení naší první scény Wilsona poprvé oslovilo již před pěti lety. Režisér se nakonec rozhodl nabídku přijmout s tím, že práci v kamenném divadle vždy bere jako výzvu. "Je to opera mimořádně vhodná pro můj styl práce. Má krásnou hudbu a zvláštní libreto, které pracuje s určitou ironií," řekl Wilson. Pro Janáčkův Osud zvolil výtvarné pojetí kombinující realistické prvky s expresivním stylem. Podle vlastních slov se inspiroval českým kubismem, který ve světovém kontextu považuje za mimořádný směr. Kontroverzní režisér působí velmi sebevědomě. Suverénně vystupoval i na tiskové konferenci před premiérou. Patří však k tvůrcům, kteří o své práci dokážou vyprávět poutavě a pečlivě vysvětlují zdroj své inspirace. Národní divadlo i tvůrčí tým se během přípravy inscenace musely přizpůsobovat jeho představám, neboť Wilson vyžaduje až pedanticky přesné dodržování pokynů. Inscenační koncepce je založena na přesně rozvržené "architektonické" struktuře prvků, jež se vzájemně doplňují. Národní divadlo režisérovy striktní představy akceptovalo. Zajímavý byl například i režisérův požadavek, aby pauza mezi jednáními trvala celých 50 minut, což je v provozu českých divadel věc neobvyklá. Přes odlišné zkušenosti Wilson tvrdil, že potkal v Praze vstřícné spolupracovníky. "Našel jsem tu nové kolegy a také jsem některé figuranty-studenty pozval, aby v létě přijeli do mého divadelního centra na Long Islandu," podotkl.
</TEXT>
</DOC>
<DOC>
<DOCID>LN-20020420106</DOCID>
<DOCNO>LN-20020420106</DOCNO>
<DATE>04/20/02</DATE>
<TITLE>
Prevence, nebo represe? V rokycanském okrese policie ve školách kontroluje, zda žáci nemají v taškách drogy. Právníci tvrdí, že jde o porušování zákona.
</TITLE>
<GEOGRAPHY>ROKYCANY</GEOGRAPHY>
<TEXT>
Je pondělí 15. dubna 2002. Ve třech třídách Středního odborného učiliště (SOU) v Rokycanech přerušují výuku. Učni musí odložit své věci a mobily na lavice, věci nechat na svých místech a odejít ze třídy. Vzápětí do ní vstupují policisté se psem speciálně vycvičeným na hledání drog. Učitelé předtím žákům vysvětlují, že pes jejich věci očichá. Jakmile by ucítil drogy, začal by štěkat. Policisté by pak tašku otevřeli a prohledali. Kdyby drogu našli, držitel by byl podle okolností a množství potrestán. "Akce se uskutečnila z preventivních důvodů. Konkrétní tip jsme nedostali, konkrétního viníka nehledali. Podobné kontroly se na žádost škol dělají už asi rok ve všech základních a středních školách v okrese a chceme v nich pokračovat," uvedl mluvčí okresního ředitelství policie v Rokycanech Zdeněk Beneš. V pondělí v SOU policisté nic neodhalili. U kolika lidí už byla při podobných "šťárách" droga nalezena a jak byli postiženi, však Beneš nechtěl říci. "Řeší se to podle okolností a nalezeného množství," sdělil. Právníci postup policie označují za jasné překročení zákona ze strany policie a porušování práv školáků. "O takovém porušení ústavních práv už jsem dlouho neslyšel. Připadá mi, že se tam zbláznili. Policisté nemohou takto bezdůvodně kontrolovat lidem věci," tvrdí advokát Václav Vlk. Zatímco na policejním prezidiu prý o ničem nevědí, a nemohou proto věc komentovat, ředitelka odboru prevence ministerstva vnitra Jitka Gjuričová policejní akci označila za "šílenou". Zástupce šéfa Inspekce ministra vnitra Jiří Zábrodský zase za "opravdu drsnou a rozhodně ne čistou" z pohledu zákona. "Neznám okolnosti, ale jak to slyším, připadá mi to minimálně jako přestupek," podotkl Zábrodský. Rokycanští policisté, úředníci i ředitelé místních škol však věc vidí zcela jinak. Václav Vild, ředitel SOU v Rokycanech, trvá na tom, že šlo o prevenci, a odvolává se na pokyn ministerstva školství, podle něhož má každá škola vypracovat vlastní program protidrogové prevence. Na ministerstvu ale nemají o podobných praktikách ani tušení. "Zdá se mi to podivné, neznám ale bližší podrobnosti," řekl Jindřich Fryč, ředitel odboru pro mládež ministerstva školství, který se protidrogovou prevencí zabývá. Na Rokycansku si psovody zvou ředitelé. "Není třeba se nad tím pozastavovat. Jde o preventivní akci. Děti vidí, jak vypadá vyhledávání drog v praxi," tvrdí okresní protidrogová koordinátorka Anna Skočilová. Mluvčí rokycanské policie Beneš namítá, že jejich muži ve třídách nikoho neprohledávají. "Vždyť věci jen očichá pes. Až kdyby něco ucítil, máme podezření, a tím i oprávnění zasáhnout a tašku prohledat." Obě tato tvrzení pokládají právníci za absurdní. "Školy nemají oprávnění, aby k podobným akcím jejich souhlas postačoval," podotýká bývalý pražský vrchní státní zástupce a nyní advokát Karel Brückler. "Zkuste si představit, že vás někdo zastaví v metru, musíte předložit své věci a pes vám je očichá. Když začne štěkat, policisté vás prohledají. To je absolutně nepřípustné a toto je prakticky stejný případ," řekl. Václav Vlk dodal, že policie navíc nesmí ve školách jakkoli kontrolovat nezletilé bez souhlasu jejich právních zástupců, tedy rodičů či opatrovníků. Na rozdíl od rokycanské protidrogové koordinátorky si šéfka odboru prevence ministerstva vnitra Jitka Gjuričová nemyslí, že by podobné akce něčemu pomohly. "Připadá mi to šílené. S prevencí to nemá nic společného. Ale chybí mi přesné informace. Požádala jsem proto okresního ředitele policie písemně o vysvětlení. To ale zatím nepřišlo," prohlásila.
ROKYCANY - Je pondělí 15. dubna 2002. Ve třech třídách Středního odborného učiliště (SOU) v Rokycanech přerušují výuku. Učni musí odložit své věci a mobily na lavice, věci nechat na svých místech a odejít ze třídy. Vzápětí do ní vstupují policisté se psem speciálně vycvičeným na hledání drog. Učitelé předtím žákům vysvětlují, že pes jejich věci očichá. Jakmile by ucítil drogy, začal by štěkat. Policisté by pak tašku otevřeli a prohledali. Kdyby drogu našli, držitel by byl podle okolností a množství potrestán. "Akce se uskutečnila z preventivních důvodů. Konkrétní tip jsme nedostali, konkrétního viníka nehledali. Podobné kontroly se na žádost škol dělají už asi rok ve všech základních a středních školách v okrese a chceme v nich pokračovat," uvedl mluvčí okresního ředitelství policie v Rokycanech Zdeněk Beneš. V pondělí v SOU policisté nic neodhalili. U kolika lidí už byla při podobných "šťárách" droga nalezena a jak byli postiženi, však Beneš nechtěl říci. "Řeší se to podle okolností a nalezeného množství," sdělil. Právníci postup policie označují za jasné překročení zákona ze strany policie a porušování práv školáků. "O takovém porušení ústavních práv už jsem dlouho neslyšel. Připadá mi, že se tam zbláznili. Policisté nemohou takto bezdůvodně kontrolovat lidem věci," tvrdí advokát Václav Vlk. Zatímco na policejním prezidiu prý o ničem nevědí, a nemohou proto věc komentovat, ředitelka odboru prevence ministerstva vnitra Jitka Gjuričová policejní akci označila za "šílenou". Zástupce šéfa Inspekce ministra vnitra Jiří Zábrodský zase za "opravdu drsnou a rozhodně ne čistou" z pohledu zákona. "Neznám okolnosti, ale jak to slyším, připadá mi to minimálně jako přestupek," podotkl Zábrodský. Rokycanští policisté, úředníci i ředitelé místních škol však věc vidí zcela jinak. Václav Vild, ředitel SOU v Rokycanech, trvá na tom, že šlo o prevenci, a odvolává se na pokyn ministerstva školství, podle něhož má každá škola vypracovat vlastní program protidrogové prevence. Na ministerstvu ale nemají o podobných praktikách ani tušení. "Zdá se mi to podivné, neznám ale bližší podrobnosti," řekl Jindřich Fryč, ředitel odboru pro mládež ministerstva školství, který se protidrogovou prevencí zabývá. Na Rokycansku si psovody zvou ředitelé. "Není třeba se nad tím pozastavovat. Jde o preventivní akci. Děti vidí, jak vypadá vyhledávání drog v praxi," tvrdí okresní protidrogová koordinátorka Anna Skočilová. Mluvčí rokycanské policie Beneš namítá, že jejich muži ve třídách nikoho neprohledávají. "Vždyť věci jen očichá pes. Až kdyby něco ucítil, máme podezření, a tím i oprávnění zasáhnout a tašku prohledat." Obě tato tvrzení pokládají právníci za absurdní. "Školy nemají oprávnění, aby k podobným akcím jejich souhlas postačoval," podotýká bývalý pražský vrchní státní zástupce a nyní advokát Karel Brückler. "Zkuste si představit, že vás někdo zastaví v metru, musíte předložit své věci a pes vám je očichá. Když začne štěkat, policisté vás prohledají. To je absolutně nepřípustné a toto je prakticky stejný případ," řekl. Václav Vlk dodal, že policie navíc nesmí ve školách jakkoli kontrolovat nezletilé bez souhlasu jejich právních zástupců, tedy rodičů či opatrovníků. Na rozdíl od rokycanské protidrogové koordinátorky si šéfka odboru prevence ministerstva vnitra Jitka Gjuričová nemyslí, že by podobné akce něčemu pomohly. "Připadá mi to šílené. S prevencí to nemá nic společného. Ale chybí mi přesné informace. Požádala jsem proto okresního ředitele policie písemně o vysvětlení. To ale zatím nepřišlo," prohlásila.
</TEXT>
</DOC>
<DOC>
<DOCID>LN-20020420107</DOCID>
<DOCNO>LN-20020420107</DOCNO>
<DATE>04/20/02</DATE>
<TITLE>
BRNO - Na listopadovém zasedání NATO v Praze by mělo být Izraeli nabídnuto členství v této bezpečnostní organizaci. Navrhují to členové tuzemské Konzervativní strany. Chtějí proto po parlamentních volbách oslovit novou vládu s tím, aby tuto myšlenku navrhla na pořad jednání pražského summitu aliance. Místopředseda Konzervativní strany Roman Joch uvedl, že toto řešení může dát Izraeli jistotu, že si může dovolit jakékoliv bezpečnostní ústupky. Přitom právě ty budou zřejmě nezbytné k řešení složité situace na Blízkém východě. "Pokud je šířka státu od hranice k moři patnáct kilometrů, tak je toto území prakticky nebránitelné. Členství v NATO by Izraeli zaručilo, že nezůstane v případě napadení osamocen, a může si tedy dovolit ústupky," prohlásil Joch. Dodal, že vstup Izraele do aliance by byl logický i vzhledem k tomu, že tato země je pevnou součástí západní civilizace a jedinou liberální demokracií na Blízkém východě. "Arabští občané Izraele mají větší svobody než občané jakékoliv arabské země," řekl Joch.
</TITLE>
<HEADING>
Konzervativci: Posilování OSN je nesprávné
</HEADING>
<TEXT>
Země je přitom podle něj konfrontovaná s guerillou, která usiluje o její zničení. Proto vstup do NATO a související bezpečnostní záruky by podle něj byly nejlepší pomocí i pro Palestince, strádající pokračujícím konfliktem. Podle dalšího bodu zahraničně-politického programu odmítají konzervativci další posilování OSN. "Uznáváme, že v současnosti není lepší platforma pro jednání mezi národy, ale další posilování OSN vnímáme jako nesprávné," sdělil místopředseda brněnské organizace konzervativců Jan Kubalčík. Podle něj je doposud většina členských států OSN nedemokratická. "A zástupci nedemokratických režimů tak diktují, co mají daňoví poplatníci západní civilizace platit," sdělil Kubalčík. Tuzemští konzervativci se nechystají kandidovat v parlamentních volbách. Hodlají ale postavit kandidátky do voleb komunálních a senátních.
Země je přitom podle něj konfrontovaná s guerillou, která usiluje o její zničení. Proto vstup do NATO a související bezpečnostní záruky by podle něj byly nejlepší pomocí i pro Palestince, strádající pokračujícím konfliktem. Podle dalšího bodu zahraničně-politického programu odmítají konzervativci další posilování OSN. "Uznáváme, že v současnosti není lepší platforma pro jednání mezi národy, ale další posilování OSN vnímáme jako nesprávné," sdělil místopředseda brněnské organizace konzervativců Jan Kubalčík. Podle něj je doposud většina členských států OSN nedemokratická. "A zástupci nedemokratických režimů tak diktují, co mají daňoví poplatníci západní civilizace platit," sdělil Kubalčík. Tuzemští konzervativci se nechystají kandidovat v parlamentních volbách. Hodlají ale postavit kandidátky do voleb komunálních a senátních.
</TEXT>
</DOC>
<DOC>
<DOCID>LN-20020420108</DOCID>
<DOCNO>LN-20020420108</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Odjezd 6. vojenské polní nemocnice do Afghánistánu se zřejmě o dva dny pozdrží. Vyslání vojáků, které již schválil parlament, totiž komplikuje skutečnost, že vláda zatím nenalezla potřebné finance. Část nemocnice měla odcestovat již 22. dubna. Odlet vojáků bude ale záviset na tom, zda vláda ve sněmovně prosadí záměr financovat jejich pobyt dluhopisy za 600 milionů korun. "První část kontingentu by měla odjíždět 24. dubna; ta větší část pak do 14. května," řekl ministr obrany Jaroslav Tvrdík. Uvedené termíny ale podle něj nemusejí být definitivní. Vláda chce totiž na úterním jednání sněmovny navrhnout svolání mimořádné schůze, kde by měl být přijat zákon o dluhopisech ve výši 600 milionů korun. Tvrdík od úterního jednání sněmovny očekává jasný signál o tom, zda plénum dluhopisy podpoří.
</TEXT>
</DOC>
<DOC>
<DOCID>LN-20020420109</DOCID>
<DOCNO>LN-20020420109</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Americká společnost Boeing, menšinový vlastník zbrojovky Aero Vodochody, získala od americké vlády licenci na vývoz lehkých bitevníků L-159 do Indie. "Udělení licence je výsledkem rozhodnutí vlády Spojených států v rámci zmírnění sankcí pro vývoz vojenského materiálu do této země," sdělili včera zástupci firmy Aero. Indie chce v první fázi koupit 66 letadel, neoficiálně by měla mít zájem o tři sta až čtyři sta strojů L-159. Aero je dokonce připraveno založit společný podnik s indickým výrobcem HAl.
</TEXT>
</DOC>
<DOC>
<DOCID>LN-20020420110</DOCID>
<DOCNO>LN-20020420110</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Tři karlovarské radní a jednoho člena zastupitelstva, kteří se loni podíleli na pádu karlovarského primátora za ODS Petra Keřky, vyloučila definitivně ODS ze svých řad. Rozhodl o tom včera republikový smírčí výbor ODS v Praze. Uvedl to náměstek karlovarského primátora Michal Mundl, který patří do čtveřice vyloučených. Republikový smírčí výbor tak potvrdil usnesení karlovarského místního sdružení ODS, které před čtvrt rokem rozhodlo o vyloučení Michala Mundla, Karla Maříka, Václava Lamky a Jiřího Stádníka. Rozhodnutí následovalo poté, co se čtveřice loni 11. září společně se zastupiteli čtyřkoalice a ČSSD podílela na odvolání primátora. Mundl a Mařík navíc odmítli respektovat usnesení zastupitelského klubu ODS a místního sdružení strany, aby opustili městskou radu. Podle smírčího výboru tak porušili stanovy ODS.
</TEXT>
</DOC>
<DOC>
<DOCID>LN-20020420111</DOCID>
<DOCNO>LN-20020420111</DOCNO>
<DATE>04/20/02</DATE>
<GEOGRAPHY>PRAHA</GEOGRAPHY>
<TEXT>
Dvě třetiny občanů Česka považují životní úroveň své domácnosti za dobrou. Naopak za špatnou ji na přelomu března a dubna označilo 32 procent lidí. Průzkum Centra pro výzkum veřejného mínění (CVVM) zjistil, že celkově se spokojenost se životní úrovní v porovnání s počátkem roku zvýšila o šest procent. Počet lidí, kteří kladně hodnotí životní úroveň své domácnosti, stoupá od roku 1998. "Hodnocení životní úrovně se zlepšuje s rostoucím příjmem či stupněm dokončeného vzdělání a zhoršuje se naopak se zvyšujícím věkem respondentů," řekl včera Jan Červenka z Centra pro výzkum veřejného mínění. Ke spokojenější části obyvatel patří muži, podnikatelé a živnostníci, zaměstnanci kromě dělnických profesí, studenti a potenciální voliči ODS. "Skupiny vnímající svou životní úroveň jako horší tvoří především důchodci, zaměstnanci v dělnických profesích, nezaměstnaní, rozvedení či ovdovělí lidé, ženy, stoupenci KSČM a dotázaní, kteří se nehlásí k žádné politické straně, nebo ti, kdo se nehodlají zúčastnit voleb," uvedl Červenka. Podle průzkumu si asi 36 procent respondentů myslí, že právě jejich domácnost je možné označit za chudou. Opačný názor zastává 62 procent dotázaných. "Potíže při hospodaření se současným příjmem přiznalo 58 procent respondentů, 38 procent se naopak vyjádřilo, že s rozpočtem vychází více či méně snadno," dodal Červenka. Do velmi obtížné situace se v minulém roce dostalo podle vlastního vyjádření 37 procent dotázaných, zatímco 59 procent lidí podobnou situaci popřelo. Z průzkumu dále vyplynulo, že naprosté většině domácností stačí jejich příjem na nákup základních potřeb, jako jsou jídlo, oblečení, bydlení či běžné potřeby pro domácnost. "Většina občanů nemá podle vlastních slov problémy s nákupem léků, vánočních dárků či nového oblečení a převažující části občanů jejich příjem umožňuje i uspokojování zálib nebo nakupování kvalitnějších a dražších potravin," dodal Červenka.
</TEXT>
</DOC>
<DOC>
<DOCID>LN-20020420112</DOCID>
<DOCNO>LN-20020420112</DOCNO>
<DATE>04/20/02</DATE>
<GEOGRAPHY>KLADNO</GEOGRAPHY>
<TEXT>
Policie obvinila šest pracovníků Dolu Schöller v Libušíně na Kladensku v souvislosti s loňským výbuchem metanu. Výbuch na místě usmrtil tři horníky, čtvrtý zemřel na následky popálení v nemocnici. Policejní mluvčí Kateřina Varhulíková uvedla, že vyšetřovatel muže stíhá za obecné ohrožení, hrozí jim až deset let vězení. Muži jsou podezřelí, že zanedbali dohled nad dodržováním technologie těžby a nad bezpečností v dole. Explozi zapříčinilo porušení pravidel odvětrávání nahromaděných plynů. Z porušení prakticky všech povinností viní Českomoravské doly a jejich 18 zaměstnanců i Obvodní báňský úřad v Kladně. Ten už 8. dubna udělil dolům milionovou pokutu, podnik se však odvolal. "Správní řízení vůči organizaci bylo uzavřeno, vůči konkrétním osobám dosud pokračuje," řekl včera náměstek Českého báňského úřadu Andrej Blažko. Vyšetřování báňského úřadu je nezávislé na policejním vyšetřování. "Policie vyšetřuje odpovědnost trestněprávní, my sledujeme dodržování bezpečnosti a zákoníku práce," dodal Blažko. Důlní plyn metan na druhém patře dolu Schöller v Libušíně explodoval 29. listopadu v noci. Oheň sežehl tři horníky, dalšího popálil na 80 procentech povrchu těla. Vyšetřovací komise zjistila, že odvětrávací potrubí nebylo dovedeno do prostoru těžby, důlní plyn zřejmě zažehl jeden z horníků při zapalování cigarety.
</TEXT>
</DOC>
<DOC>
<DOCID>LN-20020420113</DOCID>
<DOCNO>LN-20020420113</DOCNO>
<DATE>04/20/02</DATE>
<GEOGRAPHY>HRANICE</GEOGRAPHY>
<TEXT>
Vedení nizozemsko-korejské společnosti LG.Philips Displays jmenovalo ředitelem továrny na výrobu barevných televizních obrazovek v Hranicích Jeong Il Sona. Dříve šéfoval továrně LG.Philips Displays v britském Newportu.
</TEXT>
</DOC>
<DOC>
<DOCID>LN-20020420114</DOCID>
<DOCNO>LN-20020420114</DOCNO>
<DATE>04/20/02</DATE>
<GEOGRAPHY>BRUSEL</GEOGRAPHY>
<TEXT>
Belgická bankovní skupina KBC se dohodla se slovinskou vládou na koupi 34 procent akcií slovinské bankovní jedničky Nova Ljubljanska Banka (NLB). KBC v Česku vlastní lídra trhu ČSOB.
</TEXT>
</DOC>
<DOC>
<DOCID>LN-20020420115</DOCID>
<DOCNO>LN-20020420115</DOCNO>
<DATE>04/20/02</DATE>
<GEOGRAPHY>DUBAJ</GEOGRAPHY>
<TEXT>
Katarská satelitní televize Al-Džazíra odvysílala ve čtvrtek nový, nedatovaný videozáznam s Usámou bin Ládinem. Terorista na něm hrozí USA, že se nebudou cítit v bezpečí, dokud "Palestinci nebudou užívat míru". Bin Ládin, kterému je přisuzována zodpovědnost za loňské atentáty na New York a Washington, na záznamu neuvádí, jakou formou hodlá USA znovu připravit o jejich bezpečnost. Muslimy pouze vyzývá, aby pokračovali v boji a nehleděli na vojenskou převahu jejich nepřátel. "Amerika nebude moci ani snít o bezpečnosti, dokud my neuvidíme tuto bezpečnost jako realitu v Palestině, Saúdské Arábii a ve všech muslimských zemích," uvedl bin Ládin na záznamu vysílaném Al-Džazírou. Objevily se však pochybnosti, zda byla tato páska natočena před útoky, či po nich. Tomu, že vznikla před 11. zářím, nasvědčuje, že na jednom místě bin Ládin hovoří o přípravě na útoky. "Před několika týdny jsme vám oznámili, že vaši bratři se vydali na cestu smrti k Bohu. Modlím se proto k Bohu, aby jim dopřál vítězství a umožnil jim zasáhnout jejich cíle," říká Usáma bin Ládin.
</TEXT>
</DOC>
<DOC>
<DOCID>LN-20020420116</DOCID>
<DOCNO>LN-20020420116</DOCNO>
<DATE>04/20/02</DATE>
<TITLE>
Porážka ve Stockholmu od domácích hokejistů znamenala pro českou reprezentaci v průběžné tabulce Euro Hockey Tour pokles z vedoucí pozice
</TITLE>
<TEXT>
na třetí příčku.
STOCKHOLM - Poslední prověrku před MS, severský Karjala Cup, nezahájili čeští hokejisté úspěšně.
</TEXT>
<HEADING>
Švédsko - Česko 4:2
</HEADING>
<TEXT>
Seveřany dostal do vedení Johnson, který dorazil Weinhandlovu přihrávku v době, kdy na trestné lavici pykal obránce Gureň. Čechy dostala vzápětí do hry nedisciplinovanost švédského týmu, který musel hrát 83 sekund ve třech. Leška po Gureňově ráně od modré čáry brzy vyrovnal a v pokračující výhodě proti čtyřem vyjel zpoza branky Duda a jím nahozený puk se odrazil od brusle obránce Alaavary podruhé do švédské branky. Domácí však vtrhli do druhého dějství jako uragán a zcela opanovali led. Vyrovnání se dočkali poté, co první útok přečíslil sparťanskou obrannou dvojici a Weinhandl doklepl Anderssonovu přihrávku zpoza branky. Snaha obránce Nikolova o premiérový gólový zápis v reprezentaci skončila na chráničích Ma-thiase Johanssona, jenž o několik okamžiků později při další početní výhodě švédského celku dojel Salfickým vyražený kotouč a dopravil ho potřetí do české sítě. V době největší útočné snahy českého týmu pečetil výsledek po Černoškově zaváhání Ekman.
Pozn.: Sloupce v tabulce znamenají počet zápasů, výher v základní hrací době (3 body), výher v prodloužení, po samostatných nájezdech či losem (2 body), proher v prodloužení či po samostatných nájezdech (1 bod), proher (0 bodů), skóre a celkový počet bodů.
</TEXT>
</DOC>
<DOC>
<DOCID>LN-20020420117</DOCID>
<DOCNO>LN-20020420117</DOCNO>
<DATE>04/20/02</DATE>
<TITLE>
Fotbalisty Košic povede český trenér. Fotbalisty prvoligového týmu 1. FC Košice povede český trenér Jaroslav Gürtler. Bývalý trenér Baníku Ostrava vystřídá na lavičce posledního celku tabulky odvolaného Erika Bogdanovského.
</TITLE>
<TEXT>
Effenberga vyřadili z Bayernu. Trenér Bayernu Mnichov Ottmar Hitzfeld dočasně vyloučil kapitána Stefana Effenberga z mužstva za jeho kritické poznámky na adresu nezaměstnaných. Německý fotbalista v rozhovoru pro časopis Playboy navrhl, aby stát snížil podpory pro lidi bez práce, čímž vyvolal mezi politiky i odboráři značné pobouření.
</TEXT>
</DOC>
</CZE>