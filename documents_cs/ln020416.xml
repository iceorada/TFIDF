<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020416001</DOCID>
<DOCNO>LN-20020416001</DOCNO>
<DATE>04/16/02</DATE>
<TITLE>
PRAHA - Školáci se stále více vyhýbají vyučování. Ministr školství Eduard Zeman to považuje za závažný problém a rozhodl se zakročit. Vydal pokyn, v němž nabádá učitele, aby případy, kdy dítě stráví více než 25 hodin "za školou", hlásili na policii. V dokumentu sepsaném v polovině března se mimo jiné o záškolácích píše, že jde o děti, které "vedou nemravný a zahálčivý život". K boji s touto "zahálkou" pak ministr vybavuje učitele například formuláři, podle nichž mají záškoláka vyslýchat a které musí rodič nakonec podepsat podobně jako protokol na policii. S nejtvrdším postihem je pamatováno na případy, kdy dítě chodí v průběhu roku za školu opakovaně. Učitelé by se měli v takové situaci podle metodiky obrátit na policii. Ta by pak mohla na rodiče podat trestní oznámení s podezřením ze spáchání trestného činu ohrožení mravní výchovy mládeže. "Je to každým rokem horší. Setkáváme se s případy, kdy se vyučování vyhýbají již žáci prvního stupně," vysvětlil LN potřebu rázného postupu ředitel 7. základní školy v Plzni Vladimír Čech. Podle učitelů ztrácí řada rodičů obavu z trestů za porušování školní docházky svého dítěte a píší omluvenky bez náležitého důvodu. Situace se pak zhoršila především v polovině letošního ledna, kdy začala platit dohoda mezi lékaři a ministerstvem školství, podle níž mohou psát rodiče svým dětem omluvenky i za nemoc místo lékařů. Podle ředitele Čecha se záškoláctví týká každého pátého žáka. Pracovníci pedagogicko-psychologických poraden jsou střízlivější a tvrdí, že jde zhruba o desetinu dětí.
</TITLE>
<TEXT>
S prací na metodickém pokynu začalo ministerstvo školství před třemi lety kvůli rostoucím neomluveným absencím žáků zvláštních škol. Ukázalo se, že podobný problém mají i ostatní stupně škol. Ministerstvo tedy platnost dokumentu rozšířilo i na základní a střední školy, dokonce i na plnoleté žáky, kteří si podle zákona omluvenky mohou psát sami. Shodou okolností vyšel pokyn v době, kdy se začaly objevovat problémy s omluvenkami psanými pouze od rodičů. "Když děti nemusejí k lékaři, záškoláctví se objevuje čím dál častěji, především u dětí zvláštních škol. Až dosud totiž nebyla jednota v tom, jak proti záškolákům postupovat," řekla ředitelka Křesťanské pedagogicko-psychologické poradny Ivana Bernardová. Pokyn přináší některé novinky. Podle něj mohou rodiče omluvit pouze absenci kratší než tři dny. V podezřelých případech, při delší nepřítomnosti žádá škola ošetřujícího lékaře o doložení nepřítomnosti. Při neúměrném počtu omluvených hodin má třídní učitel povinnost kontrolovat věrohodnost omluvenek. Při zjištění neomluvených hodin kontaktuje škola nejprve pedagogicko-psychologickou poradnu. S takovým postupem Bernardová souhlasí. V případě, že nezabere setkání s psychologem a žák neomluveně chybí déle než 10 hodin, svolává ředitel školy výchovnou komisi. Jejího jednání se účastní i rodiče. Podle Bernardové je jednání s rodičem pro dítě mnohdy dostačujícím důvodem, aby se záškoláctvím přestalo. Výsledkem jednání je zápis, který všichni zúčastnění podepíší. Když neomluvená absence přesáhne 25 hodin, zašle ředitel zápis sociálnímu odboru okresního úřadu nebo obce. Jestliže se záškoláctví opakuje i potom, řeší problém policie. "Opatření proti žákům nezpřísňujeme, pouze jim dáváme řád," řekla spoluautorka pokynu Marta Teplá z ministerstva školství. "Dosud ředitelé pouze počítali neomluvené hodiny a s žáky často aktivně nepracovali. Stávalo se tak, že žák rovnou končil u sociální pracovnice nebo na policii," dodala s tím, že nový pokyn dává dětem více prostoru k nápravě.
</TEXT>
<HEADING>
POKYNY PROTI ZÁŠKOLÁCTVÍ
</HEADING>
<TEXT>
* do 10 neomluvených hodin žádá škola o spolupráci sociální úřad * nad 10 neomluvených hodin svolává ředitel výchovnou radu za účasti učitelů a rodičů * nad 25 neomluvených hodin škola obešle sociální úřad * opakované záškoláctví v průběhu školního roku škola posílá hlášení policii
* do 10 neomluvených hodin žádá škola o spolupráci sociální úřad * nad 10 neomluvených hodin svolává ředitel výchovnou radu za účasti učitelů a rodičů * nad 25 neomluvených hodin škola obešle sociální úřad * opakované záškoláctví v průběhu školního roku škola posílá hlášení policii
</TEXT>
</DOC>
<DOC>
<DOCID>LN-20020416002</DOCID>
<DOCNO>LN-20020416002</DOCNO>
<DATE>04/16/02</DATE>
<GEOGRAPHY>SOUL</GEOGRAPHY>
<TEXT>
Téměř zázrakem se několika desítkám lidí podařilo přežít včerejší leteckou havárii u jihokorejského města Pusan. Boeing 767 letecké společnosti Air China narazil v mlze a hustém dešti do horského masivu za městem a okamžitě začal hořet. Letoun letěl z Pekingu a směřoval právě do Pusanu. Na jeho palubě bylo 167 lidí - 155 pasažérů a 12 členů posádky. Ještě krátce po nárazu bylo 54 lidí naživu, někteří z nich ale zemřeli při převozu do nemocnice. Včera večer se tak počet lidí, kteří unikli smrti v troskách dopravního letadla, snížil na 39. Tito pasažéři přežili díky tomu, že letadlo po nárazu dopadlo na spodní část svého trupu. Objasnit příčinu tragédie by mělo vyšetřování včetně prozkoumání záznamů z tzv. černých skříněk. Na vině je ale zřejmě špatné počasí, zvažuje se i chyba pilota.
</TEXT>
</DOC>
<DOC>
<DOCID>LN-20020416003</DOCID>
<DOCNO>LN-20020416003</DOCNO>
<DATE>04/16/02</DATE>
<TEXT>
Dně jsou pro většinu obyvatel České republiky jen prázdný pojem. Na rozdíl například od USA se tématem snížení či zvýšení daní u nás volby nevyhrávají. A proč běžného Čecha zajímají spíše mobilizace proti každému či silácké řeči o tunelářích než to, kolik mu stát vezme z jeho peněženky? Většina lidí si zřejmě stále neuvědomuje, že kromě daní ze mzdy platí státu ještě další peníze. Stát je totiž inkasuje od každé domácnosti "skrytě", bez velkého humbuku. Vždyť daně se odvádějí i z úroků z úspor v bankách, z dividend a při každém nákupu v obchodě. Pokud by občan pracoval nejdříve na stát, vydělával by téměř polovinu roku jen na státní mašinerii. Teprve od 11. června by začal pracovat na sebe. Nejhorší na tom všem je, že se na stát pracuje rok od roku déle. Letos budou Češi vydělávat na státní kasu o čtyři dny déle než loni. Půjde-li to podobným směrem dál, můžeme se za pár let dočkat, že budeme na stát vydělávat až do Vánoc. Nepříznivý trend lze přitom změnit až tehdy, když se i u nás stanou volebním tahákem tak přízemní téma jako peníze odváděné na stát. Čím dřív, tím líp.
</TEXT>
</DOC>
<DOC>
<DOCID>LN-20020416004</DOCID>
<DOCNO>LN-20020416004</DOCNO>
<DATE>04/16/02</DATE>
<TITLE>
ŽENEVA - Česko odmítlo v Komisi OSN pro lidská práva v Ženevě odsoudit Izrael za násilí proti Palestincům. Společně s dalšími pěti zeměmi však byla v menšině: 40 z 53 členů komise hlasovalo pro rezoluci. Komise OSN tak velkou většinou hlasů odsoudila Izrael za "hromadné zabíjení" Palestinců a vyzvala židovský stát k ukončení jeho vojenské akce na západním břehu Jordánu. Rezoluce dále obviňuje Izrael z "hrubého porušování" lidských práv, potvrzuje "legitimní právo palestinského lidu stavět se na odpor", a to dokonce "všemi prostředky, které má k dispozici, včetně ozbrojeného boje". Arabské a muslimské země za podpory Číny a Kuby předložily rezoluci v ještě ostřejší podobě. "ČR rezoluci odmítla, protože její text považuje za nevyvážený," řekl velvyslanec při OSN v Ženevě Alexander Slabý. Kromě Česka hlasovaly proti rezoluci Británie, Německo, Kanada a Guatemala. Sedm zemí se hlasování zdrželo. Rusko hlasovalo pro rezoluci, Spojené státy nebyly pro nynější období do komise zvoleny.
</TITLE>
<HEADING>
CO OBSAHUJE REZOLUCE
</HEADING>
<TEXT>
* Komise OSN protestuje proti "hromadnému zabíjení" Palestinců * je třeba ukončit vojenské akce na Západním břehu * Izrael hrubě porušuje lidská práva * Palestinci mají legitimní právo stavět se na odpor, a to všemi prostředky
* Komise OSN protestuje proti "hromadnému zabíjení" Palestinců * je třeba ukončit vojenské akce na Západním břehu * Izrael hrubě porušuje lidská práva * Palestinci mají legitimní právo stavět se na odpor, a to všemi prostředky
</TEXT>
</DOC>
<DOC>
<DOCID>LN-20020416005</DOCID>
<DOCNO>LN-20020416005</DOCNO>
<DATE>04/16/02</DATE>
<TITLE>
MOSKVA/PRAHA - Rusové vystřelí do vesmíru českou družici. Tak má vypadat jedna ze splátek dluhu, o jehož úhradě v těchto dnech jedná v Rusku premiér Miloš Zeman. O vypuštění družice Mimosa je již prakticky rozhodnuto. Rusko poskytne nosič a celou akci v ceně necelého milionu eur zaplatí. "Tento model je již odsouhlasený. O podmínkách vynesení družice se ale stále jedná. Řeší se však už pouze technické detaily," řekl LN ruský velvyslanec v Česku Igor Savolskij. "Odhaduji, že dohoda by mohla být podepsána v červnu," dodal. Náměstek ministra financí Ladislav Zelinka v týdeníku Euro prohlásil, že Mimosa by mohla být dopravena do vesmíru už letos v listopadu. Podle Ladislava Sehnala z Astronomického ústavu Akademie věd ČR peníze na vynesení družice do kosmu jsou a projekt by tak neohrozilo, ani kdyby Rusko nakonec couvlo. "Stojí to 750 tisíc eur. Pokud by náklady uhradili Rusové, peníze bychom mohli použít na jiné účely. České vědě by to značně pomohlo," uvedl.
</TITLE>
<TEXT>
Nápad na vynesení družice do kosmu výměnou za odmazání části ruského dluhu se zrodil v Akademii věd ČR v době, kdy ministerstvo financí ještě pod vedením Pavla Mertlíka řešilo, jak z Ruska nedobytné pohledávky dostat výměnou za zboží či služby. "Akademie požádala ministerstvo, ať na seznam možných kompenzací vynesení družice zařadí. Je to dlouhodobá záležitost," konstatoval Radek Peřestý z astronomického ústavu. Cesta Mimosy do vesmíru proto byla bez ohledu na tuto variantu plánována na konec letošního roku. Akademici jednali s rusko-německou společností Eurockot, v Rusku představovanou firmou Chruničev, částku by uhradili z fondů určených na rozvoj vědy. "Jde o spoustu peněz, jakýkoli jiný zdroj financování by proto pro nás byl ohromnou úlevou," dodal Peřestý. Družice Mimosa měří v průměru šedesát centimetrů a váží šestašedesát kilogramů. Ponese jediný vědecký přístroj - český vynález nazvaný mikroakcelerometr. S jeho pomocí má sledovat dynamiku letu umělých družic Země na oběžné dráze. Tento přístroj už vědci před časem úspěšně vyzkoušeli na ruské družici a americkém raketoplánu Atlantis.
</TEXT>
</DOC>
<DOC>
<DOCID>LN-20020416006</DOCID>
<DOCNO>LN-20020416006</DOCNO>
<DATE>04/16/02</DATE>
<TITLE>
Televize odvysílala řeč atentátníka z New Yorku
</TITLE>
<GEOGRAPHY>DAUHÁ/KÁHIRA</GEOGRAPHY>
<TEXT>
Katarská televizní stanice Al-Džazíra včera zveřejnila další videozáznam s Usámou bin Ládinem a jeho nejbližším spolupracovníkem Ajmánem Zavahrím. Podle Al-Džazíry je pásek "považován za první důkaz" o odpovědnosti bin Ládinovy teroristické sítě Al Kajda za útoky proti americkým městům z loňského 11. září. Záznam totiž obsahuje i výpověď únosce jednoho z letadel, která byla navedena na New York a Washington. Bin Ládin, původem ze Saúdské Arábie, a Egypťan Zavahrí na několika zveřejněných ukázkách klečí vedle sebe. Mluví pouze Zavahrí. Ten na jednom ze snímků označil teroristický útok na Spojené státy za "velké vítězství".
Není jasné, kdy byl záznam pořízen. Al-Džazíra pouze oznámila, že kompletní nahrávky, které obdržela před několika dny ve svém ústředí v katarské metropoli Dauhá, zveřejní ve čtvrtek. Zavahrí je označován za muže číslo dvě v teroristické organizaci Al Kajda, který má "ideologický dohled" nad plánovanými operacemi. Na záznamu dále prohlašuje, že 19 sebevražedných únosců čtyř amerických letadel, jež byla k útokům využita, obětovalo své životy Bohu. "Bůh nahlíží do srdcí svých sluhů a vybírá si ty, kteří jsou hodni jeho upřímnosti a laskavosti," dodává dále egyptský terorista, vzhledem ke svému původnímu povolání přezdívaný "Doktor". Katarská televize zveřejnila také videonahrávku se "závětí" jednoho z pachatelů útoku na new-yorské mrakodrapy Světového obchodního centra, podobnou předtočeným prohlášením palestinských sebevražedných atentátníků. Trikem jsou do obrazu doplněny záběry hořících newyorských "dvojčat". Jde o Ahmada Ghamdího a pásek byl prý půl roku před útoky pořízen v jihoafghánském Kandaháru, tedy v baště kdysi vládnoucího radikálního hnutí Taliban a dlouhodobého místa pobytu bin Ládina. Televize poznamenala, že je schopna prokázat Ghamdího totožnost. "Období pokoření a otroctví skončilo. Je nejvyšší čas, abychom zabili Američany v jejich domovině. Zabili jsme je díky Bohu mimo jejich území a zabijeme je i u nich," prohlašuje Ghamdí. "Pane, považuji se za tvého mučedníka a prosím tě, abys mě tak přijal," uzavírá svůj projev atentátník Ghamdí.
</TEXT>
</DOC>
<DOC>
<DOCID>LN-20020416007</DOCID>
<DOCNO>LN-20020416007</DOCNO>
<DATE>04/16/02</DATE>
<TITLE>
Více než 350 signatářů z řad umělců, vědců či duchovních již podepsalo výzvu Stop nacionalismu, určenou poslancům. Musíme reagovat: Sdílíme plně vaše přesvědčení, že rozdmýchávání nacionalistických vášní a omezování politické svobody je jev, proti kterému by intelektuálové měli vždy jasně a otevřeně vystupovat. Přesto nepovažujeme z následujících důvodů vaši výzvu za užitečnou pro vyjasňování problémů v současných česko - německých vztazích. V souvislosti s dekrety prezidenta republiky z roku 1945 vám unikl jeden důležitý omyl: obracíte se na poslance sněmovny, z nichž žádný zatím neprojevil snahu "rozdmýchávat" debatu o těchto dekretech.
</TITLE>
<TEXT>
Asi jste si nevšimli toho, že jde o debatu vyvolanou politickým nátlakem na ČR ze strany mnichovského sudetoněmeckého krajanského sdružení, podporovaného bavorskou vládní stranou CSU a současnou rakouskou vládní koalicí ÖVP/FPÖ: zrušit některá z poválečných zákonodárných opatření, prohlásit odsun Němců z Československa za bezprávný a přiznat po 2. světové válce v SRN konstituované sudetoněmecké národnostní skupině status druhého historického národa v ČR. Že se současný český parlament touto záležitostí konečně začal zabývat, lze jen přivítat. Vzhledem k politickému nátlaku z ciziny v tak důležité záležitosti si česká veřejnost zaslouží být seznámena jasně a otevřeně s postoji svých reprezentantů.
</TEXT>
<HEADING>
Vaši výzvu neodmítáme, ale...
</HEADING>
<TEXT>
Vaši výzvu k "debatě o dekretech prezidenta republiky a násilném vysídlení Němců z ČSR" jistě není ale třeba a priori odmítnout. Naprosto sdílíme váš názor, že o minulosti je dobré debatovat co nejintenzivněji a nejotevřeněji. Vám jako signatářům petice "Stop nacionalismu" však zřejmě také uniklo, že tyto debaty jsou již dávno v české veřejnosti vedeny, a to od prvních okamžiků osvobození od komunistické diktatury. Žádnému jinému tématu z české minulosti nebylo ve stejné době věnováno tolik pozornosti. Jeli proto k takové debatě vyzývána dnes, může se jednat buď o omyl z neznalosti, anebo o výraz přesvědčení, že vedené debaty nejsou uspokojující. Protože je nepřehlédnutelným partnerem v českých debatách o česko-německých vztazích sudetoněmecké krajanské sdružení, nepřehlížíte jistě ani vy jeho roli, i když jste o ní tentokrát pomlčeli. Přitom je nutné připomenout si, že stav debat v ČR o poválečném odsunu Němců označuje jako neuspokojivý především mnichovský oficiální týdeník sudetoněmeckého krajanského sdružení Sudetendeutsche Zeitung. Ten ovšem není platformou nabízející místo hlasům nezávislých intelektuálů k debatám o minulosti, nýbrž agitačním týdeníkem ve prospěch zcela konkrétních politických požadavků, týkajících se současného uspořádání poměrů v ČR. Navíc je tento týdeník platformou protičeské agitace, neslučitelné s běžnými současnými představami o debatách na základě respektu a rovnoprávnosti všech jejich účastníků.
</TEXT>
<HEADING>
Nejasná debata o dekretech
</HEADING>
<TEXT>
Proto vyzýváme signatáře petice "Stop nacionalismu", aby se otevřeně a konkrétně vyjádřili k otázce, koho přesně považují za nositele zodpovědnosti při "rozdmýchávání nacionalistických vášní". Jinak by totiž bylo obtížné zbavit se podezření, že vám nejde o nezávislou debatu o minulosti, nýbrž že pouze podporujete jednoho z účastníků dosavadního debatování - totiž sudetoněmecké organizace. Důkladnější debata o tom, co si kdo konkrétně představuje pod sloganem o "zrušení Benešových dekretů" by, byla ovšem užitečná. I vy pak jistě přestanete směšovat historické, etické, právní a politické problémy, aby se konečně vyjasnilo, kdo debatuje o minulosti a kdo o současnosti, kdo o historii a kdo zneužívá odkazů na minulost ve prospěch svých současných politických cílů. Zatím bohužel panuje nejasnost o tom, kdo přesně o čem debatuje a kdo co požaduje. Jako jeden příklad lze připomenout cíle sudetoněmeckého krajanského sdružení. Podle zprávy o rozhovoru s jeho mluvčím a zároveň prezidentem bavorského zemského sněmu Johannem Böhmem, uveřejněné v minulém roce v bulletinu bavorské organizace Svazu vyhnanců, byly Böhmovy představy o česko-sudetoněmeckém vyrovnání vysvětleny následovně: "O čem musí být ze sudetoněmeckého pohledu řeč, je pro Böhma především právo na domovinu (Heimatrecht). A to je něco jiného než svoboda někde se usídlit, která bude dána vstupem ČR do EU samozřejmě i sudetským Němcům. Se svobodou k usídlení není totiž dáno právo zřizovat německé školy, žádat němčinu jako vnější úřední jazyk či získat povolení k zavádění dvojjazyčných ukazatelů cest." Böhm dále nastolil otázku odškodnění sudetských Němců za majetkové ztráty a teprve na třetím místě vyslovil požadavek na zrušení Benešových dekretů. Johann Böhm tím připomněl, že cílem sudetoněmeckého krajanského sdružení není zdaleka jen "zrušit Benešovy dekrety". Podle definice cílů zakotvených v jeho stanovách je totiž hlavním smyslem existence této organizace požadavek získat v Česku "právo na domovinu a sebeurčení" pro sudetoněmeckou národnostní skupinu. Tento požadavek je zcela konkrétním politickým požadavkem týkajícím se současnosti a debaty o něm nemají nic společného s debatami o minulosti. Toto téma nelze ani bagatelizovat poukazy na volební boj, protože jde o požadavky zakotvené ve stanovách sudetoněmeckého krajanského sdružení od samého počátku, tedy již více než půl století. Zatím se o nich nedebatovalo dokonce ani v Sudetendeutsche Zeitung.
</TEXT>
<HEADING>
Pryč s meditacemi o minulosti
</HEADING>
<TEXT>
Možná, že proto si někteří ze signatářů petice "Stop nacionalismu" nejsou rozdílu mezi debatami o minulosti a současnými politickými konflikty v česko-německých vztazích vědomi. V tom smyslu lze vaši výzvu k dalším diskusím podpořit a doufat, že se i vy v nepříliš daleké budoucnosti přestanete zabývat pouze meditováním o české minulosti a obrátíte svoji pozornost i k současným politickým poměrům a problémům jak v Česku, tak iv Německu. Pak budete jistě i s to přispět konkrétními informacemi a argumenty k debatám mezi českými politiky a v českém parlamentu a nebudete se omezovat na apelativní, zdánlivě apolitické výzvy. Meditace o minulosti jsou oblíbeným tématem pro historiky a intelektuály, zatímco parlamenty mají povinnost zabývat se politickými problémy současnosti. Text výzvy "Stop nacionalismu" však považujeme vzhledem ke konkrétnímu politickému problému, s nímž je ČR v tomto okamžiku konfrontována, za výraz nechuti zaujmout stanovisko v konkrétních naléhavých politických otázkách.
</TEXT>
<HEADING>
Jaké jsou vaše představy?
</HEADING>
<TEXT>
Nebo snad je někdo z vás ochoten vyjádřit otevřeně svůj postoj k sudetoněmeckému požadavku, aby se v Česku dostalo práva na domovinu a národní sebeurčení sudetoněmecké skupině reprezentované sudetoněmeckým krajanským sdružení? Osvětlili byste také laskavě, jak si konkrétně uskutečnění tohoto nároku představujete vzhledem k tomu, že podle sudetoněmeckých údajů "v současnosti představuje sudetoněmecká národnostní skupina na celém světě celkem přes 3,8 milionu osob", z nichž žije v SRN 3,4 milionu osob, v Rakousku 160 000 osob, v ostatní Evropě a zámoří 160 000 osob a v původním domově 100 000 osob? Jste snad také toho názoru, že by český parlament měl začít jednat se sudetoněmeckým krajanským sdružením o "zařizování německých škol, o němčině jako vnějším úředním jazyku či o zavádění dvojjazyčných ukazatelů" v ČR?
Nebo snad je někdo z vás ochoten vyjádřit otevřeně svůj postoj k sudetoněmeckému požadavku, aby se v Česku dostalo práva na domovinu a národní sebeurčení sudetoněmecké skupině reprezentované sudetoněmeckým krajanským sdružení? Osvětlili byste také laskavě, jak si konkrétně uskutečnění tohoto nároku představujete vzhledem k tomu, že podle sudetoněmeckých údajů "v současnosti představuje sudetoněmecká národnostní skupina na celém světě celkem přes 3,8 milionu osob", z nichž žije v SRN 3,4 milionu osob, v Rakousku 160 000 osob, v ostatní Evropě a zámoří 160 000 osob a v původním domově 100 000 osob? Jste snad také toho názoru, že by český parlament měl začít jednat se sudetoněmeckým krajanským sdružením o "zařizování německých škol, o němčině jako vnějším úředním jazyku či o zavádění dvojjazyčných ukazatelů" v ČR?
</TEXT>
</DOC>
<DOC>
<DOCID>LN-20020416008</DOCID>
<DOCNO>LN-20020416008</DOCNO>
<DATE>04/16/02</DATE>
<TITLE>
Na zelené louce se postaví nová budova Rádia Svobodná Evropa. Česká vláda přichází s touto nabídkou, protože zatím nenašla dům, kam by se chtělo vedení stanice přestěhovat.
</TITLE>
<GEOGRAPHY>PRAHA</GEOGRAPHY>
<TEXT>
Ministr zahraničí Jan Kavan, jehož tým vyjednává o přestěhování Rádia Svobodná Evropa z centra Prahy, vzdal hledání jiné budovy v Praze. Pro rozhlasovou stanici, která podle vlády může přitahovat teroristy, chce postavit nový dům. Vyplývá to ze zápisu z dubnového jednání Bezpečnostní rady státu, kde Kavan řekl: "Hledá se nový objekt, ale spíše pozemek pro výstavbu zcela nového objektu pro RFE. Diskutuje se i problematika financování objektu. Další jednání bude v polovině dubna." O stěhování sídla stanice se jedná už od konce loňského září. Vláda tehdy usoudila, že riziko teroristického útoku na Svobodnou Evropu je příliš velké. Stanice sídlí nedaleko nejrušnějšího pražského náměstí, hlavního nádraží a stanice metra Muzeum.
</TEXT>
<HEADING>
Rozhlasová stanice žádá budovu blízko metra
</HEADING>
<TEXT>
Vedení Svobodné Evropy nechtělo nejdříve o stěhování na jinou adresu slyšet, v únoru se ale Kavan a prezident Rádia Svobodná Evropa Thomas Dine dohodli: stanice z centra Prahy odejde, ale vláda musí najít vhodné místo. Kavanův tým nabídl v posledních měsících více než deset budov. Pět z nich patří armádě, ale ta počítá s tím, že by se jich vzdala. Vedení stanice, kterou financují a provozují USA, zatím všechny nabídky odmítlo. Stanice požaduje kompletně vybavenou a připravenou budovu. Horší je to ale s požadavkem, aby sídlo bylo blízko metra. Vedení stanice proto podle informací LN odmítlo objekty na okraji Prahy. Po několika měsících jednání se proto uvažuje o stavbě na "zelené louce". "Praha má svoji kapacitu a možnosti na podobný objekt, jako je budova bývalého Federálního shromáždění, jsou velmi omezené," vysvětlil posun v jednání, tedy upuštění od hledání jiné budovy, zaměstnanec ministerstva zahraničních věcí. Nepřál si zveřejnit své jméno, obě strany se dohodly, že dokud se nedohodnou, nebudou informace poskytovat. "Pokud by se objevily informace, že se uvažuje třeba o těchto pozemcích, mohla by se jejich cena vyšplhat neúnosně vysoko," dodal zdroj.
Vedení Svobodné Evropy nechtělo nejdříve o stěhování na jinou adresu slyšet, v únoru se ale Kavan a prezident Rádia Svobodná Evropa Thomas Dine dohodli: stanice z centra Prahy odejde, ale vláda musí najít vhodné místo. Kavanův tým nabídl v posledních měsících více než deset budov. Pět z nich patří armádě, ale ta počítá s tím, že by se jich vzdala. Vedení stanice, kterou financují a provozují USA, zatím všechny nabídky odmítlo. Stanice požaduje kompletně vybavenou a připravenou budovu. Horší je to ale s požadavkem, aby sídlo bylo blízko metra. Vedení stanice proto podle informací LN odmítlo objekty na okraji Prahy. Po několika měsících jednání se proto uvažuje o stavbě na "zelené louce". "Praha má svoji kapacitu a možnosti na podobný objekt, jako je budova bývalého Federálního shromáždění, jsou velmi omezené," vysvětlil posun v jednání, tedy upuštění od hledání jiné budovy, zaměstnanec ministerstva zahraničních věcí. Nepřál si zveřejnit své jméno, obě strany se dohodly, že dokud se nedohodnou, nebudou informace poskytovat. "Pokud by se objevily informace, že se uvažuje třeba o těchto pozemcích, mohla by se jejich cena vyšplhat neúnosně vysoko," dodal zdroj.
</TEXT>
</DOC>
<DOC>
<DOCID>LN-20020416009</DOCID>
<DOCNO>LN-20020416009</DOCNO>
<DATE>04/16/02</DATE>
<TITLE>
PRAHA - V seznamu kandidujících stran ji nelze přehlédnout. To díky názvu. Ovšem i další fakta o Akci za zrušení Senátu a proti vytunelování důchodových fondů (oficiální zkratka je AZSD) stojí za pozornost. Na spočtení členů stačí prsty obou rukou - je jich rovných deset včetně předsedy. "Máme sice málo členů, zato máme hodně voličů. Před dvěma lety jsme v krajských volbách získali čtyři procenta," brání "mikrostranu" její šéf František Pillmann. Předseda seznamu zajímavostí bezkonkurenčně kraluje. Plzeňský lékař je totiž muž s bohatou politickou minulostí, v níž se zvláště vyjímají dvě kandidatury do Senátu. V roce 1990 vstoupil Pillmann do ODS, o rok později byl zvolen do Sněmovny lidu Federálního shromáždění. Z ODS byl Pillmann vyloučen před dvěma roky. "Já vlastně dodnes nevím, proč mě vyloučili," říká exposlanec. V průběhu kariéry u občanských demokratů se však postaral o několik skandálů. Jeden z nich je z roku 1998. Tehdy chtěl Pillmann jako řádný člen ODS v komunálních volbách kandidovat za Českou pravici. Strana ho však z kandidátky na poslední chvíli vyškrtla.
</TITLE>
<HEADING>
Zruším Senát, ale až mě do něj zvolí!
</HEADING>
<TEXT>
Vůbec nejzajímavější pasáž Pillmannovy kariéry představují jeho kandidatury do Senátu. V listopadu 1996 se o křeslo v horní komoře ucházel jako nezávislý za Plzeň-město. Neuspěl. Podruhé se do Senátu pokoušel dostat před dvěma lety, tentokrát už za AZSD a pro změnu za volební obvod Rokycany. Voličům tehdy sliboval, že se vzdá svého senátorského platu a bytu ve prospěch zdravotnictví svého obvodu. Rokycanské zdravotnictví se však pomoci nedočkalo. Přestože získal 12 procent hlasů, Pillmann opět neuspěl. Šéf AZSD své kandidatury vysvětluje jako součást rafinované strategie. "Senát lze rozložit pouze zevnitř, proto jsem kandidoval. Současní senátoři nikdy neodhlasují zákon, kterým by se sami zrušili. Senát je třeba zrušit," trvá na svém. Otázkou nicméně zůstává, zda se tato strana vůbec k volbám dostane. AZSD se sice přihlásila ve všech krajích, patnáctitisícový volební příspěvek však složila pouze v Plzeňském kraji. Pokud do 25. dubna neuhradí zbývající peníze, nebude zaregistrována. "Usilovně sháníme peníze a já doufám, že je seženeme. Když nebudeme zaregistrováni, podáme ústavní stížnost," má jasno Pillmann. A jaké jsou plány strany? Kromě těch avizovaných v názvu slibují snížení hranice trestní odpovědnosti až na 12 let věku nebo zrušení jak poslanecké, tak i senátorské imunity. Zda chce AZSD nejprve zrušit Senát a pak imunitu senátorů nebo naopak, už se v programu nepíše.
Vůbec nejzajímavější pasáž Pillmannovy kariéry představují jeho kandidatury do Senátu. V listopadu 1996 se o křeslo v horní komoře ucházel jako nezávislý za Plzeň-město. Neuspěl. Podruhé se do Senátu pokoušel dostat před dvěma lety, tentokrát už za AZSD a pro změnu za volební obvod Rokycany. Voličům tehdy sliboval, že se vzdá svého senátorského platu a bytu ve prospěch zdravotnictví svého obvodu. Rokycanské zdravotnictví se však pomoci nedočkalo. Přestože získal 12 procent hlasů, Pillmann opět neuspěl. Šéf AZSD své kandidatury vysvětluje jako součást rafinované strategie. "Senát lze rozložit pouze zevnitř, proto jsem kandidoval. Současní senátoři nikdy neodhlasují zákon, kterým by se sami zrušili. Senát je třeba zrušit," trvá na svém. Otázkou nicméně zůstává, zda se tato strana vůbec k volbám dostane. AZSD se sice přihlásila ve všech krajích, patnáctitisícový volební příspěvek však složila pouze v Plzeňském kraji. Pokud do 25. dubna neuhradí zbývající peníze, nebude zaregistrována. "Usilovně sháníme peníze a já doufám, že je seženeme. Když nebudeme zaregistrováni, podáme ústavní stížnost," má jasno Pillmann. A jaké jsou plány strany? Kromě těch avizovaných v názvu slibují snížení hranice trestní odpovědnosti až na 12 let věku nebo zrušení jak poslanecké, tak i senátorské imunity. Zda chce AZSD nejprve zrušit Senát a pak imunitu senátorů nebo naopak, už se v programu nepíše.
</TEXT>
</DOC>
<DOC>
<DOCID>LN-20020416010</DOCID>
<DOCNO>LN-20020416010</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Návrhy smluv o dodání 24 stíhaček Jas-39 Gripen a s ním spojených offsetových programů má vláda od včerejška k dispozici. Ředitel Národního úřadu pro vyzbrojování Jindřich Ploch, druhý muž týmu, který o kontraktu vyjednával, včera uvedl, že v podobě kontraktu nenastaly v poslední době podstatné změny. "Vládě byly navíc předloženy dokumenty, které mají informativní charakter, sumarizují výsledky jednání a dokládají je analytickými materiály. Vládě byl předložen komplexní materiál," řekl Ploch. Ministr obrany Jaroslav Tvrdík sdělil, že kabinet bude návrhy projednávat 22. dubna. Poslanecká sněmovna se má nákupem stíhaček zabývat 24. dubna. Vláda chce nákup 24 stíhaček Jas-39 Gripen britsko-švédského konsorcia BAe - Systems/SAAB financovat z úvěru 76,9 miliardy korun. Pořízení stíhaček včetně výzbroje a třicetiletého provozu má státní pokladnu přijít na téměř 100 miliard korun. Ke smlouvám připojený seznam kompenzačních programů průmyslové spolupráce, tedy offsetů, podle informací z počátku dubna obsahuje 37 transakcí zhruba za 82 miliard korun. Největší hodnotu mají přímé zahraniční investice za 44 miliard korun, 12 miliard korun má směřovat do obranného a leteckého průmyslu a 26 miliard korun na podporu exportu, do technologií, výzkumu a vývoje. Součástí programů zatím ale není případný offset pro společnost Aero Vodochody, o kterém se stále vyjednává. Vláda však už netrvá na vstupu konsorcia BAe Systems/SAAB do této společnosti. Ploch tvrdí, že konsorcium už přislíbilo pomoc s prodejem 36 lehkých bitevníků L-159 z produkce továrny. Piloti se stíhačkami počítají, i když je možné, že o úvěru i smlouvách budou muset politici opět jednat po parlamentních volbách. Armáda předpokládá vznik první letky gripenů o 12 letadlech v letech 2005 až 2006 v Čáslavi. Druhá, určená i pro nasazení mimo ČR, má být zformována tamtéž o rok později.
</TEXT>
</DOC>
<DOC>
<DOCID>LN-20020416011</DOCID>
<DOCNO>LN-20020416011</DOCNO>
<DATE>04/16/02</DATE>
<GEOGRAPHY>OSTRAVA</GEOGRAPHY>
<TEXT>
Náměstek ostravského primátora Zbyněk Pražák (KDU-ČSL), kterého policie obvinila z trestných činů se škodou za 240 milionů korun, odejde z kandidátky Koalice pro volby do sněmovny. Pražák včera řekl, že kandidátku opouští i přesto, že mu jeho straničtí kolegové vyslovili důvěru. "Tímto krokem nesignalizuji jakýkoli sebemenší náznak přiznání své viny," uvedl Pražák. Tvrdí, že ze 17. místa kandidátní listiny Koalice odstoupil dobrovolně, protože nechtěl, aby se kandidátka s jeho jménem stala terčem předvolebního boje. Funkci náměstka primátora opustit nechce.
</TEXT>
</DOC>
<DOC>
<DOCID>LN-20020416012</DOCID>
<DOCNO>LN-20020416012</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Náměstek ministra zahraničí USA Marc Grossman navštíví zítra a pozítří Prahu. Přijede se zástupci Rady národní bezpečnosti a amerického ministerstva obrany. Jednat bude o přípravách summitu NATO, který se uskuteční v listopadu v Praze. Grossman se má podle informací z ministerstva zahraničí setkat s náměstkem ministra zahraničí Pavlem Teličkou, náměstkem ministra obrany Štefanem Fülem a vládním zmocněncem pro přípravu summitu Alexandrem Vondrou. Jednání NATO v Praze se zúčastní 2500 hostů a 3000 novinářů. Na bezpečnost má dohlížet na 12 tisíc policistů.
</TEXT>
</DOC>
<DOC>
<DOCID>LN-20020416013</DOCID>
<DOCNO>LN-20020416013</DOCNO>
<DATE>04/16/02</DATE>
<TITLE>
MOSKVA (od zvláštního zpravodaje LN v Rusku) - "Organizovat výjezdní zasedání české vlády v Moskvě je úkol, který nikomu nepřeji," povzdechl si jeden z českých vládních zaměstnanců během včerejšího, již druhého dne návštěvy premiéra Miloše Zemana v Moskvě. S premiérem přiletěl i vicepremiér a ministr průmyslu a obchodu Miroslav Grégr, ministři financí, zemědělství, dopravy a kultury - Jiří Rusnok, Jan Fencl, Jaromír Schling a Pavel Dostál. Premiér si zvolil jako klíčový bod včerejšího programu výlet do města Elektrostal. Místa, které bylo až donedávna kvůli strategicky významným výrobním kapacitám "uzavřeným městem", a vše, co se v něm nachází, patřilo k přísně střeženému státnímu tajemství.
</TITLE>
<HEADING>
Potěšení z parní lázně
</HEADING>
<TEXT>
Podobný příkrov záhad zahaloval i Zemanovo rozhodnutí věnovat tomuto městu, jehož podniky kdysi vytvářely "atomový štít Ruska", pět hodin svého času. Kromě návštěvy podniku na výrobu palivových článků pro jaderné elektrárny, který je součástí moskevského holdingu TVEL, Zeman podle oficiálního programu návštěvy soukromě konzumoval i "neformální program v okolí města Elektrostal". Tam si chtěl vychutnat i potěšení z ruské parní lázně, bani. Vysvětlením Zemanova zájmu o výrobní kapacity Elektrostali nejspíš je temelínské hobby ministra Grégra. Holding TVEL dodává do Česka jaderné palivo jako část splátek ruského dluhu. Jeho produkce je určena i pro pohon jaderných ponorek ruského námořnictva. Spojení režimového pracoviště v Elektrostali, které nese krycí název Strojírenský podnik (Mašinostroitělnyj zavod), s holdingem mělo podle českých diplomatických zdrojů zůstat utajeno. "Záříš, Mirku, záříš?" ptal se Zeman Grégra, když rukou pohladil kazetu s palivovými články určenou pro Česko. "Ale to nezáří," bručlavě odsoudil lehkovážný tón svého šéfa proatomový ministr. Pak se ovšem sám rozsvítil, když mohl zapózovat před kamerami reportérů s dodacím listem pro JE Dukovany v ruce. Grégr měl štěstí, že tam kamery ještě byly. Důstojníci ruské tajné služby FSB příkazy "svého premiéra točte, a ne podnik" přiměli televizní zpravodaje další průběh návštěvy nesnímat. Holding TVEL až dosud dodával palivové články pro jadernou elektrárnu Dukovany, ale má zájem i o tendr vypsaný na dodávky pro Temelín. Návštěva podniku českou delegací tak vyšla vstříc ruským lobbistickým zájmům. Spokojen byl i prezident společnosti Alta Brno Vladimír Plašil. Jeho firma je výhradním zástupcem holdingu TVEL pro ČR. Díky dohodě o deblokaci ruského dluhu, v jejímž rámci Česko odebírá i jaderné palivo, dosahuje Plašilův podnik stamilionových obratů. Zemanovy návštěvy využilo k prezentaci svých firem asi sedmdesát českých podnikatelů.
Podobný příkrov záhad zahaloval i Zemanovo rozhodnutí věnovat tomuto městu, jehož podniky kdysi vytvářely "atomový štít Ruska", pět hodin svého času. Kromě návštěvy podniku na výrobu palivových článků pro jaderné elektrárny, který je součástí moskevského holdingu TVEL, Zeman podle oficiálního programu návštěvy soukromě konzumoval i "neformální program v okolí města Elektrostal". Tam si chtěl vychutnat i potěšení z ruské parní lázně, bani. Vysvětlením Zemanova zájmu o výrobní kapacity Elektrostali nejspíš je temelínské hobby ministra Grégra. Holding TVEL dodává do Česka jaderné palivo jako část splátek ruského dluhu. Jeho produkce je určena i pro pohon jaderných ponorek ruského námořnictva. Spojení režimového pracoviště v Elektrostali, které nese krycí název Strojírenský podnik (Mašinostroitělnyj zavod), s holdingem mělo podle českých diplomatických zdrojů zůstat utajeno. "Záříš, Mirku, záříš?" ptal se Zeman Grégra, když rukou pohladil kazetu s palivovými články určenou pro Česko. "Ale to nezáří," bručlavě odsoudil lehkovážný tón svého šéfa proatomový ministr. Pak se ovšem sám rozsvítil, když mohl zapózovat před kamerami reportérů s dodacím listem pro JE Dukovany v ruce. Grégr měl štěstí, že tam kamery ještě byly. Důstojníci ruské tajné služby FSB příkazy "svého premiéra točte, a ne podnik" přiměli televizní zpravodaje další průběh návštěvy nesnímat. Holding TVEL až dosud dodával palivové články pro jadernou elektrárnu Dukovany, ale má zájem i o tendr vypsaný na dodávky pro Temelín. Návštěva podniku českou delegací tak vyšla vstříc ruským lobbistickým zájmům. Spokojen byl i prezident společnosti Alta Brno Vladimír Plašil. Jeho firma je výhradním zástupcem holdingu TVEL pro ČR. Díky dohodě o deblokaci ruského dluhu, v jejímž rámci Česko odebírá i jaderné palivo, dosahuje Plašilův podnik stamilionových obratů. Zemanovy návštěvy využilo k prezentaci svých firem asi sedmdesát českých podnikatelů.
</TEXT>
</DOC>
<DOC>
<DOCID>LN-20020416014</DOCID>
<DOCNO>LN-20020416014</DOCNO>
<DATE>04/16/02</DATE>
<TEXT>
Pamětní kord s věnováním dostal včera generál ve výslužbě a stíhací eso 2. světové války z 312. bombardovací perutě britského Královského letectva Royal Air Force František Peřina od ministra obrany Jaroslava Tvrdíka. K 91. narozeninám Peřinovi blahopřáli i další zástupci armády, náčelník generálnáho štábu Jiří Šedivý i bývalí spolubojovníci z Francie a z Velké Británie.
</TEXT>
</DOC>
<DOC>
<DOCID>LN-20020416015</DOCID>
<DOCNO>LN-20020416015</DOCNO>
<DATE>04/16/02</DATE>
<TITLE>
říká poslanec za Občanskou demokratickou stranu Marek Benda
</TITLE>
<TEXT>
Snažím se hlavně voličům připomenout, že existuje možnost využít preferenční hlasy, dodává Marek Benda.
LN: Jste v parlamentu už 12 let a teď to vypadá, že byste nemusel být zvolen znovu. Jaký máte pocit, když si představíte, že budete odcházet do "normálního světa"?
Myslím, že neexistuje nic jako svět v parlamentu a svět mimo parlament. Žiju normálním životem, bydlím v normálním bytě, chodím nakupovat do normálních krámů. Samozřejmě bych chtěl pokračovat a jsem optimista. Před minulými volbami jsem v době sestavování kandidátky byl na místě, které bylo tři místa za hranicí volitelnosti. Nakonec jsem byl zvolen.
LN: Máte představu o tom, co byste dělal v "civilním životě"?
Zatím to neřeším. Zatím řeším, jak se dostat do parlamentu.
LN: Proč jste skončil až na 12. místě kandidátky ODS v Praze?
Myslím, že hlavní příčina je návrat ze severní Moravy, kde jsem předtím kandidoval.
LN: Co děláte pro to, abyste poskočil na kandidátce s pomocí preferenční hlasů?
Nejsem osoba, která musí připomínat, že vůbec existuje. Tak se hlavně snažím voličům připomenout, že existuje možnost využít preferenční hlasy.
LN: Jak to děláte?
Kampaň jede už dvanáct týdnů a já jsem na většině našich akcí.
LN: Máte svůj volební tým?
Mám tým složený z přátel a sourozenců. Dělají to dobrovolně.
</TEXT>
<HEADING>
LN: Budete muset do kampaně investovat své peníze?
</HEADING>
<TEXT>
Určitě budu. Třeba do knihy, kterou chci nechat před volbami dotisknout. Možná takových věcí bude víc, ale s tím počítám.
LN: Zažil jste už několik Poslaneckých sněmoven. Lišila se nějak atmosféra v parlamentu z roku 1992 a 1996?
Moc ne. Ale byl určitě víc konfrontační. V tom z roku 1992 vláda jednoznačně dominovala. Zeman pak přece jen dokázal dát opozici dohromady a tím se atmosféra vyostřila.
LN: A co sněmovna současná?
Nevím, ta změna byla daná volbami. Došlo k ní už v průběhu roku 1997, když se rozkmotřila pravice.
LN: Jak se sněmovna změní po volbách?
Myslím, že se trochu upozadí politický kýč, který přinesla Unie svobody.
LN: Viděl jste odcházet mnoho poslanců. Kdo z nich podle vás nejlépe zvládl svůj odchod?
Musím chvíli přemýšlet... Třeba lidi typu Macek, nebo můj otec. Ti dokázali vypadnout ať už na čas, nebo nastálo z parlamentních věcí a přesto si zachovali vliv.
</TEXT>
<HEADING>
LN: Kolik si v parlamentu vyděláte?
</HEADING>
<TEXT>
Příjem je nějakých 35 tisíc čistého měsíčně a k tomu asi 20 tisíc náhrad, které ovšem vypadají jako váš čistý příjem, ale samozřejmě slouží na dopravu, reprezentaci a další věci.
LN: Dokázal byste to vydělat i mimo parlament?
Nevím. Poctivě říkám, nevím.
</TEXT>
</DOC>
<DOC>
<DOCID>LN-20020416016</DOCID>
<DOCNO>LN-20020416016</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Ve sněmovně patřili k výrazným postavám. Tedy - svého času. Co dělali poté, co na ně přestaly mířit televizní kamery? Jak položit vlastní stranu, takový příběh byl ochoten psát někdejší poslanec za ODA Ivan Mašek. Bývalou nejmenší vládní stranu pomáhal zakládat, od roku 1990 téměř osm let hájil její barvy ve sněmovně, jenomže ještě během svého poslancování ji na podzim roku 1997, když se schylovalo k finančnímu skandálu, opustil. Mašek se na stránky deníků vrátil na konci minulého roku, kdy se stal mediálním zástupcem opavského podnikatele Radima Masného. To by nebylo samo o sobě tak zajímavé, kdyby Masný nechtěl odkoupit téměř sedmdesátimilionový dluh ODA a poslat ji do konkursu. Mašek na politiku nezanevřel, založil Stranu Konzervativní smlouvy, ze které později vznikla Konzervativní strana. Celou dobu své existence však stojí na pokraji voličského zájmu. Návrat ztraceného syna, to je zase příběh Milana Uhdeho. Jako člen ODS čtyři roky šéfoval Poslanecké sněmovně, po sarajevském atentátu a následném pádu vlády Václava Klause "přeběhl" do Unie svobody. Dnes je zase zpátky v ODS, dokonce za Klausovu stranu sedí v Radě Českého rozhlasu.
</TEXT>
</DOC>
<DOC>
<DOCID>LN-20020416017</DOCID>
<DOCNO>LN-20020416017</DOCNO>
<DATE>04/16/02</DATE>
<TITLE>
Politické strany definitivně uzavřely kandidátky
</TITLE>
<TEXT>
Sněmovna se po volbách obmění. Už teď ale lze říci, že nových tváří nebude zase tolik.
PRAHA - Po dvanácti letech pravděpodobně končí působení Marka Bendy z ODS ve sněmovně. Stejný osud ve volbách postihne třeba i Janu Volfovou ze sociální demokracie. Volby sice budou až za několik týdnů, ale už teď je jisté, že řada známých tváří v nové sněmovně nezasedne. Buď nekandidují, anebo se ve stranických primárkách propadli na nevolitelné místo. Ze dvou set poslanců tento osud potkal zhruba třetinu - 42 jich křeslo obhajovat vůbec nebude a přes dvacet jich v podstatě nemá šanci. Poslední naději pro ně představuje přízeň voličů v jejich regionu, kteří by je do sněmovny mohli vynést preferenčními hlasy. Podle politologa Miroslava Mareše se na to však spoléhat nedá. "Preferenční hlasy nehrají velkou roli, voliči o ně nemají zájem," domnívá se Mareš. Například Jiří Payne z ODS je v Praze až na dvacátém místě kandidátky. K tomu, aby si křeslo ve sněmovně udržel, potřebuje dvě věci: mimořádný úspěch ODS v Praze a na volebním lístku by ještě jeho jméno muselo zakroužkovat přes 22 tisíc voličů. Sám v takový úspěch nevěří v minulých volbách dostal více než 11 tisíc preferenčních hlasů, a to patřil mezi nejlepší. "Musím samozřejmě počítat s tím, že jsem na nevolitelném místě," říká. "Hledám si jiné zaměstnání přes inzeráty. Chodím na konkursy," dodává. Stejně "nevděčně" se strany zachovaly ik jiným prověřeným kádrům: vyhlídky na poslaneckou budoucnost mají mimořádně nejisté třeba František Brožík (ČSSD), ministr Petr Lachnit nebo jejich stranický kolega Zdeněk Jičínský.
</TEXT>
<HEADING>
Lobkowicz dá přednost podnikání
</HEADING>
<TEXT>
Další veterán ze sněmovny, Michal Lobkowicz z US-DEU, je jiný případ. Po deseti letech v parlamentu se rozhodl nekandidovat sám, má totiž jiný plán: pustí se do podnikání. "Stanu se spolupodílníkem firmy, která se orientuje na poradenství v oblasti fúzí a akvizic," říká. Na fungování sněmovny se odchody podle politologa Mareše tolik neprojeví. Dokládá to i fakt, že na kandidátkách kromě většiny poslanců figurují starostové, právníci či podnikatelé tedy nic nového. "Opouštějících poslanců nebude tolik, nastává normální fluktuace," říká Mareš. Po volbách se však do parlamentu jeden benjamínek asi dostane. KSČM na severní Moravě vsadila na Kateřinu Konečnou, jedenadvacetiletou studentku vysoké školy. "Rodiče moc nadšení nejsou, tvrdili, že politika je ta nejšpinavější věc," řekla před časem.
</TEXT>
<HEADING>
Poslanci bez šance
</HEADING>
<TEXT>
Politické strany a hnutí měly včera poslední možnost upravit pořadí kandidátů. Žádná ze současných pěti parlamentních stran toho nevyužila. Kdo tedy ze současných poslanců už ve sněmovních křeslech nezasedne? Následující poslanci buď nekandidují, či mají jen velmi malou šanci na zvolení.
Marek Benda (ODS)
</TEXT>
<HEADING>
12. místo - Praha
</HEADING>
<TEXT>
V poslaneckých lavicích strávil dvanáct let, nejdříve za KDS a pak za ODS. Patří k inventáři sněmovny, ale do užšího vedení ODS se nikdy neprosadil.
Vlasta Štěpová (ČSSD) nekandiduje
Jako první Češka dělala dva roky místopředsedkyni Parlamentního shromáždění Rady Evropy ve Štrasburku.
Jiří Payne (ODS)
</TEXT>
<HEADING>
20. místo - Praha
</HEADING>
<TEXT>
Rovněž patří mezi poslance-matadory, ve sněmovně je od roku 1990. V ODS si získal pověst rebela, protože se ne vždy řídil stranickou disciplínou.
Petr Lachnit (ČSSD)
</TEXT>
<HEADING>
9. místo - Moravskoslezský
</HEADING>
<TEXT>
Z komunální politiky si ho Zeman před dvěma roky vytáhl do ministerského křesla. Jenomže vypadá to, že spolu se Zemanem jeho kariéra končí.
Petr Matějů (US) nekandiduje
Patřil mezi zakládající členy Unie svobody, ale ve sněmovně se s poslaneckým klubem názorově mnohdy rozcházel.
Jana Volfová (ČSSD)
</TEXT>
<HEADING>
6. místo - Vysočina
</HEADING>
<TEXT>
Šéfka Sociálnědemokratických žen a premiérka stínové vlády. Ani obliba u premiéra Zemana jí nepomohla, aby se prosadila do vedení ČSSD.
Michal Lobkowicz (US) nekandiduje
Po deseti letech strávených v poslaneckých lavicích dobrovolně končí. Půl roku zastával funkci ministra obrany v Tošovského vládě.
Miloslav Kučera (ČSSD) nekandiduje
Odborník na mediální politiku vstoupil do povědomí veřejnosti svým nekompromisním postojem proti vzbouřencům v ČT.
Zdeněk Jičínský (ČSSD)
5. místo - Vysočina
Ve sněmovně si získal punc odborníka na ústavní právo. Poprvé poslancoval už v roce 1969.
Ivan David (ČSSD)
</TEXT>
<HEADING>
12. místo - Praha
</HEADING>
<TEXT>
Ministrem zdravotnictví nebyl ani dva roky, pak sám na nátlak lékařů a poslanců rezignoval. Ani ve sněmovně nepatří mezi výrazné poslance.
František Brožík (ČSSD)
5. místo - Plzeňský
Vášnivý myslivec pravděpodobně po deseti letech ve sněmovně skončí. Dotáhl to až na místopředsedu dolní komory parlamentu.
</TEXT>
</DOC>
<DOC>
<DOCID>LN-20020416018</DOCID>
<DOCNO>LN-20020416018</DOCNO>
<DATE>04/16/02</DATE>
<TITLE>
Soukromá nemocnice ve Vrchlabí umožní pacientům požádat lékaře o nestandardní metodu léčby rakoviny. V polovině května tu začnou s devitalizačními zákroky.
</TITLE>
<GEOGRAPHY>VRCHLABÍ/PRAHA</GEOGRAPHY>
<TEXT>
Navzdory nepřímému zákazu ministra zdravotnictví Bohumila Fišera a negativním postojům České lékařské komory i většiny odborných lékařských společností hodlá soukromá Horská nemocnice ve Vrchlabí nabídnout onkologicky nemocným pacientům léčbu podvazováním nádorů. Tzv. devitalizace, kterou od roku 1971 zkoumal chirurg Karel Fortýn v liběchovském Ústavu živočišné fyziologie a genetiky, dosud nebyla uznána za oficiální léčebnou metodu. Fortýn ve svých spisech tvrdí, že pokud se podvázaný nádor ponechá v těle, podnítí imunologickou reakci organismu, která zahubí metastázy a de facto pacienta vyléčí. Klinické zkoušky na pacientech, jež loni v březnu povolil ministr Fišer na čtyřech vybraných pracovištích, však úspěšnost Fortýnovy metody neprokázaly. Fišer tuto metodu veřejně prohlásil za non lege artis, neodpovídající standardním léčebným postupům. Proti dalšímu ověřování na lidech se postavila i Česká lékařská komora a většina odborných lékařských společností. Podle ředitele vrchlabské nemocnice Vladimíra Drymla je připraveno devitalizační zákrok podstoupit přes dvacet pacientů. "Od poloviny května hodláme začít tuto techniku používat. Stane se tak na přání pacientů, kterým současná medicína nenabízí jiné standardní metody, které by jim mohly zachránit či prodloužit život," prohlásil Dryml. Ředitel je rozhodnut Fišerovo stanovisko nerespektovat. Tvrdí, že se metoda, při níž se část tkáně napadená zhoubným nádorem zbaví podvázáním přísunu živin, běžně používá v urologii, chirurgii a některých dalších oborech po celém světě. Případného soudního sporu se prý Dryml nebojí. "Je otázka, komu patří zdraví pacienta. Ministru Fišerovi? Lékařské komoře? Nebo tomu pacientovi? Jsme soukromý subjekt a pacient je pro nás zákazník. Jsme připraveni udělat to, o co nás žádá," konstatoval. Podle mluvčího ministerstva zdravotnictví Otakara Černého není v pravomoci ministerstva soukromému zařízení cokoli zakazovat. "Pokud budou provádět devitalizaci, bude to bez vědomí ministerstva. Případný postih je otázka do té doby, než na nemocnici někdo podá trestní oznámení, že tím poškodili pacienta," uvedl Černý.
</TEXT>
<HEADING>
Komora: Je to velké riziko
</HEADING>
<TEXT>
Kromě trestního stíhání by lékařům v případě újmy na zdraví pacienta hrozily sankce i ze strany České lékařské komory. Trestem může být i ztráta oprávnění lékařskou praxi vykonávat. "Pokud někdo použije metodu non lege artis a nikoho tím nepoškodí, nikdo proti tomu nepodá stížnost komoře, potom se asi nestane nic. Použít non lege artis metodu je ale velké riziko," usoudil mluvčí komory Pavel Kubíček. Oficiální zkoušky devitalizace nechal ministr Fišer pozastavit loni k 1. říjnu. Kromě čtyř schválených pracovišť v Praze a v Brně v minulosti provádělo podvazování nádorů i několik menších nemocnic. Po Fišerově veřejné proklamaci údajně všechny s devitalizačními zákroky přestaly.
Kromě trestního stíhání by lékařům v případě újmy na zdraví pacienta hrozily sankce i ze strany České lékařské komory. Trestem může být i ztráta oprávnění lékařskou praxi vykonávat. "Pokud někdo použije metodu non lege artis a nikoho tím nepoškodí, nikdo proti tomu nepodá stížnost komoře, potom se asi nestane nic. Použít non lege artis metodu je ale velké riziko," usoudil mluvčí komory Pavel Kubíček. Oficiální zkoušky devitalizace nechal ministr Fišer pozastavit loni k 1. říjnu. Kromě čtyř schválených pracovišť v Praze a v Brně v minulosti provádělo podvazování nádorů i několik menších nemocnic. Po Fišerově veřejné proklamaci údajně všechny s devitalizačními zákroky přestaly.
</TEXT>
</DOC>
<DOC>
<DOCID>LN-20020416019</DOCID>
<DOCNO>LN-20020416019</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Členové Rady České televize odvolali minulý týden Zdenu Hůlovou z postu místopředsedkyně z jiného důvodu, než uvedli. Prokázal to stenografický přepis jednání Filmového a televizního svazu (FITES). Z doslovného záznamu schůze vyplývá, že větu, za niž Hůlovou odvolali, pronesla herečka Táňa Fischerová. Přesto si členové rady i teď stojí na svém: Hůlová byla odvolaná právem. "Ona to řekla, trvám na tom," zopakoval člen rady Zdeněk Forman. "Řekla, že bychom měli založit iniciativu ČT - Věc veřejná a odvolat radu," dodal Forman, který na jednání FITES byl a jehož svědectví bylo pro radu dostatečným důkazem. Jediný, kdo přitom o odvolání rady mluvil, byla Táňa Fischerová. "Jestli se rada spletla o nějakých bratru 70 milionů a poškodila tím ČT, tak je to na zásadní odstoupení všech zúčastněných lidí, protože to znamená, že jste nekompetentní, nejste schopni kontroly a nerozumíte tomu," cituje přepis schůze herečku. Výkonný výbor FITES včera označil oficiální důvod pro odvolání Hůlové za nepravdivý: "Na základě svědectví řady přítomných osob a dle stenografického záznamu diskuse zodpovědně prohlašujeme, že paní Hůlová se inkriminovaných výroků vůbec nedopustila." A šéf FITES Jan Kraus, který vedle Hůlové seděl, podotkl: "Zdena Hůlová mluvila o pokračování odborné konference s názvem ČT - Věc veřejná, která se konala několik týdnů před vypuknutím televizní krize." V té době ale Rada ČT v současném složení neexistovala, a tak je možné, že dnešním členům konference o budoucnosti televize unikla. S návrhem na odvolání Hůlové přišla minulou středu členka rady Helena Fibingerová. Ta připouští, že výroky na FITES nebyly hlavním důvodem. "Nesouhlasila jsem s chováním kolegyně Hůlové delší dobu. Není úplně zdravá, ale nenazvala jsem ten stav pravým jménem," naznačila Fibingerová pozadí dřívější nepřítomnosti Hůlové. Místopředsedou rady tak stále zůstává bývalý pracovník kulturního výboru ÚV KSČ Ladislav Miler, který podle časopisu Týden působil v tehdejších prověrkových komisích. On sám však před Poslaneckou sněmovnou přísahal, že tomu tak nebylo.
</TEXT>
</DOC>
<DOC>
<DOCID>LN-20020416020</DOCID>
<DOCNO>LN-20020416020</DOCNO>
<DATE>04/16/02</DATE>
<GEOGRAPHY>VARŠAVA/PRAHA</GEOGRAPHY>
<TEXT>
Polská policie včera rozbila gang pašeráků zbraní a munice mezi Českou republikou a Polskem. Hlavním podezřelým je pětačtyřicetiletý majitel obchodu se zbraněmi ze Šumperka. Polská policie jej zároveň s dalšími šesti lidmi zatkla i s nelegálním zbožím. "Jeho chování lze označit jako konspirativní a profesionální," tlumočila slova pracovníka Útvaru pro odhalování organizovaného zločinu mluvčí policejního prezidia Ivana Zelenáková. Při akci policisté zadrželi sedm lidí, z toho tři Čechy. Na tři Poláky a šumperského obchodníka již soud uvalil vazbu. "Pašovalo se dva roky. Zbraně byly určeny skupinám organizovaného zločinu v Polsku," řekl mluvčí dolnoslezské policie Janusz Handz. Pašování údajně řídil pod zástěrkou legálního obchodu se zbraněmi šumperský podnikatel. Do nelegálních transakcí prý zapojil i svou ženu a dceru. Na rozbití gangu pašeráků zbraní polská policie spolupracovala s českými vyšetřovateli.
</TEXT>
</DOC>
<DOC>
<DOCID>LN-20020416021</DOCID>
<DOCNO>LN-20020416021</DOCNO>
<DATE>04/16/02</DATE>
<TEXT>
Zvýšit zájem občanů o životní prostředí chtějí ekologické nevládní organizace kampaní Hra o Zemi, kterou včera zahájili členové sdružení Zelený kruh na pražském náměstí Míru. Osvětovou akci aktivisté odstartovali pantomimou na téma zachování zeměkoule. Kvůli dešti přesunuli happening do vestibulu stanice metra, kam přišel nevládní organizace podpořit ministr životního prostředí Miloš Kužvart. Kampaň potrvá do září, kdy se v jihoafrickém Johannesburgu uskuteční světový summit o udržitelném rozvoji.
</TEXT>
</DOC>
<DOC>
<DOCID>LN-20020416022</DOCID>
<DOCNO>LN-20020416022</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Izraelskou hymnou začalo včera na pražském Václavském náměstí shromažďování podpisů pod petici solidarity s Izraelem, která odsuzuje teroristické útoky proti Židům. Petice rovněž odmítá "palestinskou propagandu, která vychovává k protižidovské nenávisti". Za vznikem podpisové iniciativy stojí Mezinárodní křesťanské velvyslanectví Jeruzalém (ICEJ). To požaduje, aby česká zahraniční politika vycházela ze solidarity s Izraelem jako obětí terorismu a aby tuto zásadu aktivně prosazovala v EU. Předseda české pobočky ICEJ Mojmír Kallus novinářům řekl, že iniciativa není zaměřena proti Arabům, ale proti arabským teroristům. Kallusovi vadí, že mezinárodní reprezentace nerozlišuje mezi zabíjením nevinných a vojenskými akcemi na jejich obranu. "Důsledek toho je, že agrese a obrana se staví morálně na stejnou úroveň," uvedl.
</TEXT>
</DOC>
<DOC>
<DOCID>LN-20020416023</DOCID>
<DOCNO>LN-20020416023</DOCNO>
<DATE>04/16/02</DATE>
<GEOGRAPHY>OSTRAVA</GEOGRAPHY>
<TEXT>
Více než tři tuny tabáku pro výrobu cigaret převážel nákladním automobilem místo pilin do České republiky čtyřicetiletý Polák. "Na daních a clu by obviněný stát připravil o více než dva miliony korun," uvedla mluvčí krajského ředitelství policie Dagmar Bednarčíková. Obviněný cizinec cestoval v sobotu ráno do Česka přes hraniční přechod v Chotěbuzi na Karvinsku. "Při kontrole uvedl, že v nákladním prostoru návěsu převáží pouze piliny. Ty však byly jen v osmi krabicích. Zbývající naplnil pašovaným zbožím," vysvětlila Bednarčíková.
</TEXT>
</DOC>
<DOC>
<DOCID>LN-20020416024</DOCID>
<DOCNO>LN-20020416024</DOCNO>
<DATE>04/16/02</DATE>
<GEOGRAPHY>LIBEREC</GEOGRAPHY>
<TEXT>
Na Liberecku v neděli zahynul motocyklista a lékařku, která se ho snažila oživit, lehce zranil osobní vůz. Jeho řidič narazil do sanitky, která zastavila uprostřed vozovky. Jednadvacetiletý motocyklista narazil u Českého Dubu ve vysoké rychlosti do stromu. Jel na půjčeném motocyklu Suzuki, který si chtěl koupit. Jeho majitel utrpěl škodu 50 tisíc korun. Nehoda se stala na nepřehledném místě a policisté vyšetřují, kdo ji způsobil.
</TEXT>
</DOC>
<DOC>
<DOCID>LN-20020416025</DOCID>
<DOCNO>LN-20020416025</DOCNO>
<DATE>04/16/02</DATE>
<TITLE>
Počet českých lyžařů, kteří se ubytovali v některém ze středisek v sousední alpské zemi, stoupl meziročně o třetinu
</TITLE>
<TEXT>
Váženými zákazníky začínají být čeští turisté v Rakousku. Rakušani si českých návštěvníků začínají vážit pro jejich příspěvek do příjmů z cestovního ruchu.
ČESKÉ BUDĚJOVICE/PRAHA - Napjaté vztahy mezi Rakouskem a Českem kvůli Benešovým dekretům a Temelínu mají kuriózní pozadí. Mnozí Rakušané vyhrožují, že po spuštění jaderné elektrárny přestanou jezdit do Česka a utrácet zde peníze. Rakouským obchodníkům naopak začíná záležet na tom, aby spory mezi oběma zeměmi nesnížily počet českých turistů v Rakousku. Češi se totiž po dvanácti letech od pádu komunismu stávají v alpské zemi velmi váženými zákazníky. "Vloni se v Rakousku ubytovalo celkově o 11 procent více českých turistů než v roce předchozím. Češi tak z hlediska celkové návštěvnosti země v rámci dovolené vytvořili historický rekord," řekla LN Hana Pečová z Rakouské turistické centrály v Praze. Ještě mnohem výraznější je podle ní nárůst zájmu Čechů o zimní lyžařskou dovolenou v rakouských Alpách. "Počet českých lyžařů, kteří se ubytovali v některém z rakouských lyžařských středisek, stoupl meziročně téměř o třetinu," uvedla Pečová. Zároveň přitom potvrdila, že Rakušani si začínají českých návštěvníků vážit i pro jejich příspěvek do celkových příjmů z cestovního ruchu. Podle Pečové totiž znatelně ubývá těch českých turistů, kteří ráno překročí hranice s vlastním jídlem a večer se vrátí domů. "Průměrná doba pobytu Čechů v Rakousku se pohybuje kolem 3,5 dne. Celkem strávili čeští turisté loni v rakouských ubytovacích zařízeních téměř 760 tisíc nocí," řekla Pečová. Rakouští hoteliéři si přitom podle ní dobře uvědomují, jak jsou pro ně čeští zákazníci důležití i do budoucna. "I když jsou Češi v pořadí cizinců, trávících dovolenou v Rakousku, na desátém místě, jejich zájem o návštěvu země roste vůbec nejrychleji ze všech států," dodala Pečová.
</TEXT>
<HEADING>
Je za tím nejen sílící koruna
</HEADING>
<TEXT>
Jak je možné, že "chudí" Češi utrácejí tolik peněz v "bohaté" sousední zemi? Na tuto otázku existuje kromě odpovědi o sílícím kursu koruny hned několik dalších možných odpovědí. Jihočechům a Jihomoravanům se například často i z finančního hlediska více vyplatí lyžování v blízkých rakouských Alpách než v dalekých Krkonoších. "Když si spočítám peníze za cestu, Krkonoše mě stojí stejně jako Alpy. Úroveň služeb je ale nesrovnatelná, mimo jiné se u vleků v Rakousku prakticky nečeká," řekl LN jeden z náročnějších českobudějovických lyžařů Petr Novák. Některé střední školy v Českých Budějovicích tak už dnes zcela běžně pořádají lyžařské kursy pro své studenty v Alpách. Množství českých návštěvníků si pochvalují i pořadatelé veletrhů v dolnorakouském Wellsu. Podobný zájem o české turisty projevují i provozovatelé nejrůznějších turistických atrakcí, jako je například rakouský "Dobrodružný park" nedaleko hraničního přechodu v Nové Bystřici. Hornorakouští radní také podporují záměr svých jihočeských kolegů, kteří chtějí z české strany postavit lanovku na vrchol sousedící se šumavskou horou Smrčina. Češi by se tak mnohem snadněji dostali na rakouskou sjezdovku v areálu Hochfit. Také takzvaná nákupní turistika už neproudí jen jedním směrem z Rakouska do Česka. Mnozí obyvatelé Českých Velenic například nakupují některé zboží téměř výhradně v rakouském Gmündu. "Ceny jsou srovnatelné a nákup v Rakousku je navíc vzhledem k malé vzdálenosti výhodnější než cesta do českého vnitrozemí," řekla LN ředitelka Jihočeské hospodářské komory a rodačka z Českých Velenic Pavla Nováková.
</TEXT>
<HEADING>
Čeští turisté v Rakousku
</HEADING>
<TEXT>
* Počet nocí, které čeští turisté loni strávili v některém ubytovacím zařízení na území Rakouska 759 761 * Meziroční nárůst počtu Čechů, kteří přijeli v roce 2001 do Rakouska jako turisté 9 % * Meziroční nárůst počtu Čechů, kteří v roce 2001 strávili v Rakousku dovolenou s ubytováním 11 % * Meziroční nárůst počtu Čechů, kteří strávili v Rakousku zimní dovolenou 26 %
Pramen: Rakouský institut cestovního ruchu v Praze (absolutní čísla o celkové návštěvnosti Čechů v Rakousku údajně nemá institut k dispozici)
</TEXT>
</DOC>
<DOC>
<DOCID>LN-20020416026</DOCID>
<DOCNO>LN-20020416026</DOCNO>
<DATE>04/16/02</DATE>
<TITLE>
Příběh estetika BOHUMILA MARKALOUSE, známého také jako spisovatel JAROMÍR JOHN
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
Zatímco estetik a výtvarný kritik Bohumil Markalous se narodil právě před sto třiceti lety, spisovatel a fejetonista Jaromír John přišel na svět až mnohem později, uprostřed 1. světové války.
My lidé jsme podivní tvorové, napsal v jedné povídce. Žijeme ve společenství světla, vzduchu, stromů, domů, nábytku, zvířat, lidských bratří a sester a hloupě si myslíme, že už je známe, když je umíme pojmenovat... Tajemství obyčejných lidí a věcí Markalouse-Johna zajímala celý život jako spisovatele, ale i estetika, jímž současně byl. Narodil se v Klatovech v rodině středoškolského profesora, jeho matka zemřela, když mu bylo pět let. Po maturitě na chrudimském gymnáziu studoval v Praze přírodní vědy, dějiny umění a filozofii na Karlově univerzitě. Ve studiu pokračoval i v zahraničí. Od r. 1907 působil jako profesor na středních školách v Praze, Kolíně a Hradci Králové. Lidem, kteří ho poznali blíže, se jevil jako pořádkumilovný bohém, jenž dbal na věcnou správnost, ale tvořivě a s humorem. Sám vždy zdůrazňoval, že byl dříve estétem než estetikem. K tomu patřilo, že už od studentských let psal francouzským perem č. tři, ale i to, že si pro své gentlemanské vzezření vysloužil přezdívku Lord. Také jeho žena, mondénní dáma židovského původu, vzbuzovala v královéhradecké společnosti pozornost - svým emancipovaným chováním, ale i dosud nevídanou kalhotovou sukní. Stejně jako pro mnoho vrstevníků byl i pro Markalouse pobyt na frontě 1. světové války katalyzátorem jeho lidské i umělecké proměny. Strávil devět měsíců v černohorských a albánských horách a po těžké nemoci působil jako instruktor v dobrovolnické škole a správní důstojník. Své první prózy otiskl už na počátku století, ale spisovatelem se stal až za války. Chtěl-li tehdy rakouský důstojník publikovat a nemít potíže s nadřízenými, musel si zvolit pseudonym. A tak přišel na svět roku 1916 Jaromír John - Jaromír po bratrovi, který právě podlehl válečným zraněním, John z okamžitého nápadu. Psal nyní jinak než ve svých dekadentních počátcích a sám sebe považoval především za autora ironických, tragikomických próz. Tehdy mj. vznikají známé Večery na slamníku.
</TEXT>
<HEADING>
Žít dopředu
</HEADING>
<TEXT>
Období, kdy byl pedagogem, kritikem a organizátorem, nebo zas prozaikem, se v jeho životě spíše střídala. Od začátku 20. let v Brně učil Markalous na konzervatoři a technice, připravoval výstavy a řídil výtvarnou rubriku Lidových novin. Mimochodem byl to on, kdo Lolkovy kresby myslivce a lišky nabídl Rudolfu Těsnohlídkovi, který podle nich napsal Lišku Bystroušku. Cestoval po Evropě, spolupracoval s architekty na významném sborníku Bytová kultura, překládal výbor z Loosových Řečí do prázdna. A pokračoval i v Praze. Působil v tiskovém odboru předsednictva vlády, v nakladatelství Orbis redigoval knižnici Ars. Založil pražský Společenský klub. Stal se šéfredaktorem Pestrého týdne, obrázkového časopisu pro široké vrstvy a "ne vždy s chutí, ale vždy s mimořádnou péčí" ho řídil až do roku 1933. Markalousovy stati o životním slohu, architektuře, fotografii, výtvarném umění a kýči jsou aktuální i dnes. Stejně živě působí Johnovy fejetony, povídky a romány ať pro dospělé, nebo pro děti. Jak ostatně radil v dopise mladšímu spisovateli: "Musíš psát tak, aby člověk, který to bude za sto let číst, řekl: Hrome!" Spory s vydavatelem časopisu, únava ze života v Praze a prohlubující se manželská krize jej nakonec přiměly ke změně. Následující roky vyhradil spisovatelské práci. Nejprve se přestěhoval k sestřenici do Slatiňan a vzápětí do Nového Města nad Metují podle svého životního kréda "ryčně všechno rozeber a znovu ryčně stav, šlápni minulosti na chřtán a žij dopředu". Dvoupatrový zahradní domek, vlastně věž přilepenou bokem ke skále, tam zaplnil květinami a klecemi s ptáky. Opakovaně se mu vrací onemocnění plic a žaludku, a tak se stěhuje zpět k sestřenici, jejíž vilka se stane útočištěm ve válce. Od r. 1942 žije s mladou spisovatelkou Helenou Šmahelovou. Často horečně pracuje bez přerušení den i noc a nechává na oknech zatemnění. Píše Moudrého Engelberta, Dořiny milence... Je to těžká doba. Mnozí přátelé, jako V. Vančura, zahynuli, jeho žena žila ve strachu před transportem a synovi Evženovi, pražskému lékaři, hrozil pracovní tábor. Po osvobození Markalous přijal v Olomouci místo na katedře estetiky tamní Palackého univerzity. Jak vzpomínali pamětníci, na sklonku života se jeho humorný pohled na svět zakalil, ale vážného profesora prý jen hrál, protože jím nikdy bytostně nebyl. Zemřel náhle týden po svých sedmdesátinách v jaroměřské nemocnici.
Jaromír John
</TEXT>
</DOC>
<DOC>
<DOCID>LN-20020416027</DOCID>
<DOCNO>LN-20020416027</DOCNO>
<DATE>04/16/02</DATE>
<TITLE>
Podle šéfa americké diplomacie by se mírová konference mohla konat i bez palestinského vůdce
</TITLE>
<TEXT>
Do týdne mají izraelské jednotky opustit některá palestinská města. Úplný konec vojenské ofenzivy však Izrael nechystá.
JERUZALÉM - V Izraeli se naplno rozhořela diskuse o návrhu izraelského premiéra Ariela Šarona uspořádat mezinárodní mírovou konferenci o Blízkém východě. Ta by se měla uskutečnit do šesti týdnů pod patronací Spojených států. Zda se ale summit uskuteční, není vůbec jisté. Palestinský vůdce Jásir Arafat dal konferenci své ano s jedinou podmínkou: Izrael se nejprve musí stáhnout z palestinského území. Tomu se Izraelci brání. I kdyby to udělali, Arafata na summitu stejně vidět nechtějí. "Dosáhnout míru s Arafatem je nemožné," vysvětlil Šaron svůj postoj k případnému setkání spalestinským vůdcem. Uspořádání a úspěšný průběh konference bez Arafatovy přítomnosti si dovede podle svého včerejšího prohlášení představit i šéf americké diplomacie Colin Powell. Palestinci ale podle svého hlavního vyjednavače Saíba Irikáta považují celý Šaronův návrh za ztrátu času. Izraelského premiéra spíše žádají, aby znovu odpověděl "ano, či ne" na nedávný mírový návrh předložený arabskými zeměmi. Colin Powell včera rozšířil svou blízkovýchodní mírovou misi do Libanonu a Sýrie. Cíl jeho cesty byl jasně daný: přesvědčit vlády obou zemí, aby zastavily eskalaci válečných střetů na libanonsko-izraelské hranici, kterou vyvolávají takřka každodenní útoky libanonského hnutí Hizballáh na izraelské cíle. Od libanonských politiků, s kterými jednal nejdříve, ale ministr žádné sliby nedostal. Malý úspěch jeho jednání v Bejrútu předznamenaly masové demonstrace Libanonců, na nichž se nesla protiamerická hesla: "Smrt Americe, smrt Izraeli." Powell po jednání v Libanonu odletěl do Sýrie, kde jednal s prezidentem Bašárem Asadem. Odtud pak večer zamířil opět do Izraele. Dnes se má znovu sejít se Šaronem a zítra s Arafatem.
</TEXT>
<HEADING>
Izraelci zatkli Arafatova spolupracovníka
</HEADING>
<TEXT>
Přes výzvy z celého světa Izrael včera pokračoval ve vojenské akci na palestinských územích. Šaron včera pro televizi CNN řekl, že izraelská armáda opustí do týdne Džanín a Nábulus. Neuvedl nicméně, kdy se vojáci stá-hnou také z Betléma a Ramalláhu. Elitní jednotka izraelské armády v Ramalláhu na západním břehu Jordánu zadržela generálního tajemníka hnutí Fatah a blízkého spolupracovníka Jásira Arafata Marvána Barghútího. Barghútí je jedním z vůdců nynějšího palestinského povstání. Šaron včera pro americkou televizi Fox News uvedl, že Izrael postaví Barghútího před soud. Izraelský tisk stále zaměstnávají diskuse okolo údajného masakru v palestinském utečeneckém táboře v Džanínu. Palestinci tvrdí, že tam izraelské jednotky zabily stovky lidí. Izrael veškerá obvinění odmítá se stále větší rezolutností. Šéf ministerstva obrany Benjamin Ben Eliezer mluví o "pouhých desítkách" obětí. Tisíce lidí v Madridu a Římě včera protestovaly proti izraelské okupaci palestinských území. Ve Washingtonu se naopak sešly desetitisíce lidí na demonstraci, která měla Izrael podpořit.
Přes výzvy z celého světa Izrael včera pokračoval ve vojenské akci na palestinských územích. Šaron včera pro televizi CNN řekl, že izraelská armáda opustí do týdne Džanín a Nábulus. Neuvedl nicméně, kdy se vojáci stá-hnou také z Betléma a Ramalláhu. Elitní jednotka izraelské armády v Ramalláhu na západním břehu Jordánu zadržela generálního tajemníka hnutí Fatah a blízkého spolupracovníka Jásira Arafata Marvána Barghútího. Barghútí je jedním z vůdců nynějšího palestinského povstání. Šaron včera pro americkou televizi Fox News uvedl, že Izrael postaví Barghútího před soud. Izraelský tisk stále zaměstnávají diskuse okolo údajného masakru v palestinském utečeneckém táboře v Džanínu. Palestinci tvrdí, že tam izraelské jednotky zabily stovky lidí. Izrael veškerá obvinění odmítá se stále větší rezolutností. Šéf ministerstva obrany Benjamin Ben Eliezer mluví o "pouhých desítkách" obětí. Tisíce lidí v Madridu a Římě včera protestovaly proti izraelské okupaci palestinských území. Ve Washingtonu se naopak sešly desetitisíce lidí na demonstraci, která měla Izrael podpořit.
</TEXT>
</DOC>
<DOC>
<DOCID>LN-20020416028</DOCID>
<DOCNO>LN-20020416028</DOCNO>
<DATE>04/16/02</DATE>
<GEOGRAPHY>BRUSEL</GEOGRAPHY>
<TEXT>
Bývalý slovinský ministr zahraničí a krátce také premiér Alojz Peterle byl včera zvolen zástupcem kandidátských zemí do prezidia Konventu o budoucím uspořádání Evropské unie. Vyslovilo se pro něj 12 z hlasujících 23 poslanců národních parlamentů třinácti kandidátských zemí. Devět hlasů dostal litevský liberální poslanec Alvydas Medalinskas a pro poslankyni slovenského parlamentu za HZDS Irenu Belohorskou hlasovali dva přítomní. Více lidí se o místo v prezidiu neucházelo. Peterle se zúčastnil již dopoledního zasedání dvanáctičlenného prezidia, jehož bude jakýmsi třináctým členem, ovšem s omezenými pravomocemi. O jejich přesné podobě zatím panují pochybnosti.
</TEXT>
</DOC>
<DOC>
<DOCID>LN-20020416029</DOCID>
<DOCNO>LN-20020416029</DOCNO>
<DATE>04/16/02</DATE>
<TITLE>
BRUSEL - Na jednacím stole, na jehož jedné straně sedí Česká republika a na druhé Evropská unie, se objevil nový problém: otázka, kolik křesel získá Česká republika v Evropském parlamentu po rozšíření unie. Evropská komise totiž v návrhu společného stanoviska EU v kapitole "instituce" navrhla pro ČR a Maďarsko pouze 20 poslaneckých křesel, a neopravila tak diskriminační rozhodnutí summitu v Nice z prosince 2000. Přitom srovnatelně lidnaté členské země dostanou 22 mandátů. "Toto rozhodnutí se nám nelíbí a nevidíme pro ně důvody," řekl LN Libor Sečka, velvyslanec ČR při Evropských společenstvích. "Česká republika má stejně obyvatel jako Belgie, Řecko a Portugalsko, ty ale dostaly více hlasů, což je nelogické. Za druhé tyto státy mají ale stejný počet hlasů v Radě EU, proč tedy ne také v parlamentu," tvrdí Sečka. "Česko má dobrou šanci, že uspěje, především díky svému argumentu o počtu obyvatel. Otázka je, proč to EK navrhuje," řekl LN vlivný politolog Peter Ludlow, ředitel Střediska pro výzkum evropské politiky.
</TITLE>
<HEADING>
Všichni slibují
</HEADING>
<TEXT>
Debata o tom, kolik poslanců v parlamentu dostanou kandidátské země, ostatně ještě není uzavřenou záležitostí. Česká diplomacie nepředpokládá, že se kapitola "instituce" dojedná před koncem roku. Další jednání by měla začít 22. dubna. Po summitu v Nice diplomaté EU Českou republiku ujišťovali, že nebude problém "chybu v počtech" v přístupových jednáních napravit. Také Evropský parlament ve své hodnotící zprávě o přístupových jednáních s ČR loni uvedl, že "Česká republika by měla dostat 22 mandátů, což neovlivní rovnováhu (evropských) institucí dosaženou v Nice". Podobně minulý čtvrtek ujišťoval v Praze Günter Verheugen, komisař EU pro rozšíření, že český požadavek není zpochybněn, jen se hledá cesta, jak jej vyřešit. Ačkoliv ČR podobně ubezpečovali i další evropští diplomaté, nemají podle jiných zdrojů členské státy chuť sahat do křehkého přediva rozhodnutí z Nice, jehož bylo dosaženo po strastiplné debatě. "Je zde obava, že pokud by se vytáhl jeden element, celá stavba se sesype jako domeček z karet," řekl jeden z nich.
Debata o tom, kolik poslanců v parlamentu dostanou kandidátské země, ostatně ještě není uzavřenou záležitostí. Česká diplomacie nepředpokládá, že se kapitola "instituce" dojedná před koncem roku. Další jednání by měla začít 22. dubna. Po summitu v Nice diplomaté EU Českou republiku ujišťovali, že nebude problém "chybu v počtech" v přístupových jednáních napravit. Také Evropský parlament ve své hodnotící zprávě o přístupových jednáních s ČR loni uvedl, že "Česká republika by měla dostat 22 mandátů, což neovlivní rovnováhu (evropských) institucí dosaženou v Nice". Podobně minulý čtvrtek ujišťoval v Praze Günter Verheugen, komisař EU pro rozšíření, že český požadavek není zpochybněn, jen se hledá cesta, jak jej vyřešit. Ačkoliv ČR podobně ubezpečovali i další evropští diplomaté, nemají podle jiných zdrojů členské státy chuť sahat do křehkého přediva rozhodnutí z Nice, jehož bylo dosaženo po strastiplné debatě. "Je zde obava, že pokud by se vytáhl jeden element, celá stavba se sesype jako domeček z karet," řekl jeden z nich.
</TEXT>
</DOC>
<DOC>
<DOCID>LN-20020416030</DOCID>
<DOCNO>LN-20020416030</DOCNO>
<DATE>04/16/02</DATE>
<GEOGRAPHY>HAAG</GEOGRAPHY>
<TEXT>
Nizozemská vláda zvažuje kolektivní demisi. Důvodem je podle nizozemského tisku úřední zpráva, která tvrdí, že postoj nizozemského kontingentu sil OSN měl po pádu bosenské Srebrenice do srbských rukou v roce 1995 za následek zmasakrování několika tisíc bosenských Muslimů. Vláda tehdy prý vyslala do Bosny slabý a nedostatečně vyzbrojený kontingent, který nemohl zabránit masakru. Kabinet premiéra Wima Koka by měl své rozhodnutí o případné demisi oznámit v pátek.
</TEXT>
</DOC>
<DOC>
<DOCID>LN-20020416031</DOCID>
<DOCNO>LN-20020416031</DOCNO>
<DATE>04/16/02</DATE>
<GEOGRAPHY>KANDAHÁR</GEOGRAPHY>
<TEXT>
Nejméně čtyři američtí vojáci zahynuli a několik jich bylo zraněno při včerejší explozi v Afghánistánu. K výbuchu došlo, když asi deset vojáků likvidovalo starou munici, která v zemi zbyla po sovětských vojácích. Explodovat údajně měla hlavice jedné z raket ráže 107 milimetrů. Výbuchu munice předcházely dva útoky na spojenecké letiště ve městě Chóst. Při každém útoku vybuchly na letišti dvě rakety, které nikoho nezranily.
</TEXT>
</DOC>
<DOC>
<DOCID>LN-20020416032</DOCID>
<DOCNO>LN-20020416032</DOCNO>
<DATE>04/16/02</DATE>
<GEOGRAPHY>LONDÝN</GEOGRAPHY>
<TEXT>
Anglikánská církev chce umožnit britskému princi Charlesovi svatbu s jeho přítelkyní Camillou Parker Bowlesovou. Podle listu The Times se chystá změnit pravidla pro opětovné sňatky. Církev nedovoluje rozvedeným členům církve, jejichž původní partneři jsou naživu, aby uzavírali další manželství. Dosavadní překážkou svatby je Camillin bývalý manžel Andrew.
</TEXT>
</DOC>
<DOC>
<DOCID>LN-20020416033</DOCID>
<DOCNO>LN-20020416033</DOCNO>
<DATE>04/16/02</DATE>
<TITLE>
Nehodu u jihokorejského Pusanu přežily desítky lidí * Letoun havaroval blízko obydlené oblasti
</TITLE>
<TEXT>
Připoutejte se, ozvalo se z palubního rozhlasu. Krátce poté se letoun společnosti Air China zabořil do úbočí hory a začal hořet.
SOUL (od spolupracovníka LN v Jižní Koreji) - V Pusanu, druhém největším jihokorejském městě, bylo včera před polednem velmi špatné počasí: hustě pršelo a viditelnost ztěžovala i mlha. Právě v této chvíli se připravoval na závěrečnou fázi sestupu Boeing 767 letecké společnosti Air China. První pokus o přistání se pilotům nezdařil. Těsně před ranvejí letoun opět zvedli a chtěli se pokusit o další oblet a nové přistání. Narazili však do zhruba pět set metrů vysoké hory ležící v bezprostřední blízkosti města. Podle prvních informací jsou na vině právě špatné počasí a chyba pilota, který situaci nezvládl. Letoun se zřítil jen pár stovek metrů od hustě obydlené části Pusanu, kde stojí několik vysokých panelových domů. Na místo dorazily během několika okamžiků stovky záchranářů. Zraněným pomáhali dokonce i studenti z místní střední školy.
</TEXT>
<HEADING>
Lidé, kteří přežili, hledali pomoc v okolí
</HEADING>
<TEXT>
Podle očitých svědků se letoun při nárazu rozpadl a začal hořet. Jeden z motorů byl například nalezen zhruba 150 metrů od trosek trupu. Zbytek stroje si klestil cestu zalesněným svahem a nechal za sebou zhruba 30 metrů širokou brázdu. "Podíval jsem se ven z okénka a viděl jsem stromy. Najednou nastal hodně silný náraz. Pak už si nic nepamatuju, jenom jsem vnímal, že strašně hustě prší," řekl jeden z přeživších pasažérů Pak Song-čol. Ještě dlouho po pádu letadla bylo vidět plameny, žhnoucí na zalesněné hoře u Pusanu. Kolem hořícího stroje se ploužilo několik pasažérů, kterým se podařilo nehodu přežít a dostat se z trosek letadla. Byli celí od krve, někteří křičeli bolestí. Jeden z nich, asi čtyřicátník s jednou obutou botou, se dobelhal až do nedalekého obchodu. "Vpotácel se najednou do mého obchodu. Byl celý od krve a sazí a zakrýval si tvář," popsala scénu majitelka obchodu. "Zavolali jsme na záchrannou službu. Pak se posadil a požádal o zrcadlo. Když spatřil svoji tvář, šokovalo ho to," dodala. Muže později převezli do nemocnice. Většina cestujících, kteří tragédi přežili, seděla vpředu. Podle očitých svědků totiž letadlo do země narazilo zadní částí, teprve pak se rozpadlo a začalo hořet.
</TEXT>
<HEADING>
Poslední příkaz
</HEADING>
<TEXT>
"Těsně předtím, než jsme se zřítili, jsme dostali příkaz od kapitána letadla, ať se všichni připoutáme. Pak si už nic nevybavuji," řekla jedna z korejských cestujících, která přežila. "Věděla jsem, že musím z letadla. Všude byl strašný kouř a žár," dodala žena, jež měla obličej celý od krve a kterou záchranáři právě odváželi z místa tragédie do nemocnice. Všechny korejské televize začaly téměř okamžitě živě vysílat z místa neštěstí, nemocnice mezitím zveřejňovaly průběžné seznamy hospitalizovaných lidí z letadla. Ve dvě hodiny odpoledne se pak po celé Jižní Koreji rozezněly sirény, aby se tak uctila památka obětí.
"Těsně předtím, než jsme se zřítili, jsme dostali příkaz od kapitána letadla, ať se všichni připoutáme. Pak si už nic nevybavuji," řekla jedna z korejských cestujících, která přežila. "Věděla jsem, že musím z letadla. Všude byl strašný kouř a žár," dodala žena, jež měla obličej celý od krve a kterou záchranáři právě odváželi z místa tragédie do nemocnice. Všechny korejské televize začaly téměř okamžitě živě vysílat z místa neštěstí, nemocnice mezitím zveřejňovaly průběžné seznamy hospitalizovaných lidí z letadla. Ve dvě hodiny odpoledne se pak po celé Jižní Koreji rozezněly sirény, aby se tak uctila památka obětí.
</TEXT>
</DOC>
<DOC>
<DOCID>LN-20020416034</DOCID>
<DOCNO>LN-20020416034</DOCNO>
<DATE>04/16/02</DATE>
<TITLE>
47 let bez nehody létaly po světě stroje nesoucí na sobě obrázek ptáka fénixe - znak společnosti Air China.
</TITLE>
<GEOGRAPHY>PEKING</GEOGRAPHY>
<TEXT>
Včerejší letecká havárie u jihokorejského Pusanu ukončila téměř půlstoletí stoprocentně bezpečného provozu společnosti Air China. Vlajková loď čínského dopravního letectva se v roce 1988 vyčlenila ze státního dopravního konglomerátu a začala provozovat lety pod vlastní značkou. Mytický pták fénix, kterého má Air China ve znaku, přinášel až doposud společnosti štěstí. Ještě v lednu čínská média informovala o tom, že aerolinky mají za sebou 2,72 milionu nalétaných hodin bez nehody. Ve stejné době se v hongkongském metru objevily plakáty, na nichž se Air China chlubila 47 roky bezpečného létání. Společnost zároveň začala uvažovat o spojení s několika menšími čínskými firmami a koketovat se vstupem na zámořské burzy. Air China se stala oblíbeným dopravcem pro obchodníky přijíždějící do země ze zahraničí a jejích služeb mnohokrát využili při svých zahraničních cestách i čínští vůdci. Své přednosti společnost vyzdvihovala i ve stínu teroristických útoků z 11. září, při nichž byly použity unesené letouny amerických aerolinek. Stejně jako na image ale Air China dbala i na obměnu svého leteckého parku a její flotila je jednou z nejmodernějších na světě. Průměrný věk jejích asi 70 strojů jsou pouhé dva roky. Havarovaný letoun typu Boeing 767 byl sice už 17 let starý a měl za sebou téměř 40 tisíc letových hodin a více než 14 tisíc přistání, podle výrobce je však jeho životnost mnohem větší - 25 až 30 let.
PEKING - Včerejší letecká havárie u jihokorejského Pusanu ukončila téměř půlstoletí stoprocentně bezpečného provozu společnosti Air China. Vlajková loď čínského dopravního letectva se v roce 1988 vyčlenila ze státního dopravního konglomerátu a začala provozovat lety pod vlastní značkou. Mytický pták fénix, kterého má Air China ve znaku, přinášel až doposud společnosti štěstí. Ještě v lednu čínská média informovala o tom, že aerolinky mají za sebou 2,72 milionu nalétaných hodin bez nehody. Ve stejné době se v hongkongském metru objevily plakáty, na nichž se Air China chlubila 47 roky bezpečného létání. Společnost zároveň začala uvažovat o spojení s několika menšími čínskými firmami a koketovat se vstupem na zámořské burzy. Air China se stala oblíbeným dopravcem pro obchodníky přijíždějící do země ze zahraničí a jejích služeb mnohokrát využili při svých zahraničních cestách i čínští vůdci. Své přednosti společnost vyzdvihovala i ve stínu teroristických útoků z 11. září, při nichž byly použity unesené letouny amerických aerolinek. Stejně jako na image ale Air China dbala i na obměnu svého leteckého parku a její flotila je jednou z nejmodernějších na světě. Průměrný věk jejích asi 70 strojů jsou pouhé dva roky. Havarovaný letoun typu Boeing 767 byl sice už 17 let starý a měl za sebou téměř 40 tisíc letových hodin a více než 14 tisíc přistání, podle výrobce je však jeho životnost mnohem větší - 25 až 30 let.
</TEXT>
</DOC>
<DOC>
<DOCID>LN-20020416035</DOCID>
<DOCNO>LN-20020416035</DOCNO>
<DATE>04/16/02</DATE>
<TITLE>
Kabinet Miloše Zemana si vystavil vysvědčení se samými jedničkami
</TITLE>
<TEXT>
Zpráva o plnění programového prohlášení a o činnosti vlády ČR je rozhodně pozoruhodný dokument. Autoři sice čtenáře hned v úvodu upozorňují, že se snažili "vyhnout jakékoli levné předvolební agitce", nicméně text i při letmém čtení budí spíš dojem, že je tomu v mnoha ohledech naopak. Nedočteme se nic o neúspěších, a pokud ano, pak jen ve formě, že ten nebo onen navrhovaný zákon Poslanecká sněmovna neodhlasovala. A za to přece vláda nemůže, že ano? Jde tedy vlastně o výčet úspěchů jenže i nad těmi vyvstávají nejrůznější otazníky. Zpráva je zahlcena názvy všemožných koncepcí, které byly k té či oné otázce vypracovány, ale chybí aspoň náznak problémů, s nimiž se Zemanova vláda nedokázala vypořádat. Ono se pěkně čte třeba tvrzení obsažené v kapitole Zprávy o vzdělání: "Zejména započatou přestavbou a bohatou diverzifikací studijních programů založenou na dvoustupňovém studiu, bakalářském a magisterském, se dosáhne stanoveného cíle umožnit do roku 2005 polovině populačního ročníku devatenáctiletých nástup do některého z typů terciárního vzdělávání..." Když se však podíváme do statistických údajů, které nám prozradí, jak neúnosně vysoké procento uchazečů o vysokoškolské studium odejde od přijímacích zkoušek každý rok s nepořízenou, nutně začneme pochybovat, zda onoho "stanoveného cíle" lze bez zásadních změn vůbec kdy dosáhnout, natožpak do roku 2005.
</TEXT>
<HEADING>
Proč skrývat neúspěchy
</HEADING>
<TEXT>
Skutečnost je totiž taková, že se sociální demokraté vůbec nemají proč stydět za to, čeho ve svém vládním období dosáhli. Opravdu se jim mnohé podařilo a nepochybuji o tom, že to voliči ocení. Jenže nemá smysl chlubit se pouze úspěchy a neúspěchy pomíjet. Daleko důstojnější je se k nim přiznat, vždyť soudný člověk jistě pochopí, že není možné, aby se podařilo úplně všechno beze zbytku. A bylo by slušné a vhodné naznačit způsob, jak to nepodařené napravit. Jiné poněkud předvolební tóny zaznívají z hodnocení stavu, který sociálnědemokratická vláda dostala do vínku od vlád minulých. V kapitole o kultuře se například mezi "hlavními problémy, které vláda zdědila", uvádí "stagnující proces hledání optimálního vztahu státu k církvím a náboženským společnostem". Člověk by očekával, že pokládá-li vláda něco za jeden z hlavních problémů, pokusí se to vyřešit. Když se ale pak v jiné pasáži dočteme, že vláda přidala kněžím tolik a tolik procent k platu, nutně nám musí dojít, že "optimálního" stavu, totiž odluky církví od státu, dosaženo nebylo. Proces hledání vztahů, pravda, nestagnoval, občas byl dynamický až až. Problém však trvá i přes přijetí zákona o církvích, se kterým církve nejsou spokojeny. Vláda začala pracovat na přípravě zákona, kterým by pokračovalo vydávání církevního majetku, musela však práce ukončit "pro nepřipravenost partnera poskytnout vládě věrohodné podklady". Představitelé katolické církve mají na věc jiný názor, ale protože se z jejich jednání se zástupci ministerstva kultury nedělají oficiální zápisy, těžko mohou svá slova dokázat. I zde jde o totéž: za neúspěch zásadně může někdo jiný.
</TEXT>
<HEADING>
Dobré sousedské vztahy ČSSD?
</HEADING>
<TEXT>
Těžko si člověk poradí s kapitolou o zahraniční politice. Mezi problémy zděděnými po předchozí vládě se v ní píše: "Podceněna byla úloha regionální spolupráce, což vedlo k utlumení činnosti tzv. visegrádské skupiny." To je nepochybně pravda, Klausovy vlády si na středoevropskou spolupráci nijak zvlášť nepotrpěly a vláda ČSSD byla v tomto ohledu aktivnější. Jenže jak s tím koresponduje nedávná roztržka s Maďarskem, po níž byla zrušena schůzka visegrádské čtyřky? Právě tak by bylo poctivější přiznat, že letecké útoky Severoatlantické aliance na srbské cíle se u Zemanovy vlády nesetkaly s pražádným nadšením a že jsme se jako čerstvý člen Severoatlantické aliance vyjadřovali značně rozpačitě. Ano, Česká republika svým spojeneckým závazkům dostála - proč se ale tvářit, že to nebylo se zaťatými zuby velké části jejích politických špiček? A to jsou jen příklady, kterých by se našlo habaděj. Zkrátka: o vládní zprávě nelze říci, že by byla lživá. Jenže z pravdy ukazuje pouze to, co se kabinetu ČSSD před volbami hodí do krámu, a i to občas kuse, nepřesně a překrouceně.
Těžko si člověk poradí s kapitolou o zahraniční politice. Mezi problémy zděděnými po předchozí vládě se v ní píše: "Podceněna byla úloha regionální spolupráce, což vedlo k utlumení činnosti tzv. visegrádské skupiny." To je nepochybně pravda, Klausovy vlády si na středoevropskou spolupráci nijak zvlášť nepotrpěly a vláda ČSSD byla v tomto ohledu aktivnější. Jenže jak s tím koresponduje nedávná roztržka s Maďarskem, po níž byla zrušena schůzka visegrádské čtyřky? Právě tak by bylo poctivější přiznat, že letecké útoky Severoatlantické aliance na srbské cíle se u Zemanovy vlády nesetkaly s pražádným nadšením a že jsme se jako čerstvý člen Severoatlantické aliance vyjadřovali značně rozpačitě. Ano, Česká republika svým spojeneckým závazkům dostála - proč se ale tvářit, že to nebylo se zaťatými zuby velké části jejích politických špiček? A to jsou jen příklady, kterých by se našlo habaděj. Zkrátka: o vládní zprávě nelze říci, že by byla lživá. Jenže z pravdy ukazuje pouze to, co se kabinetu ČSSD před volbami hodí do krámu, a i to občas kuse, nepřesně a překrouceně.
</TEXT>
</DOC>
<DOC>
<DOCID>LN-20020416036</DOCID>
<DOCNO>LN-20020416036</DOCNO>
<DATE>04/16/02</DATE>
<TITLE>
V Evropském parlamentu máme mít 20 křesel
</TITLE>
<TEXT>
Normálně platí, že jedna a jedna jsou dvě. Tahle základní logika však ne vždy funguje v Evropské unii. Nelze zpochybňovat požadavek České republiky, aby měla týž počet poslanců v Evropském parlamentu jako stejně lidnaté Řecko nebo Portugalsko, ujišťoval nás minulý čtvrtek v Praze komisař EU pro rozšíření Günter Verheugen. Jenže den nato už diplomaté v Bruselu potvrdili starý návrh, že Česko získá jen 20 poslaneckých křesel, nikoliv požadovaných 22, jako má Portugalsko. A to navzdory dva roky starým ujištěním patnáctky, že nebude problém chybu v počtech napravit. Tehdy na summitu v Nice v roce 2000 se dohoda, která přisuzovala jednotlivým zemím zastoupení v orgánech Evropské unie, rodila velmi těžko. Jednání se táhla i přes noc. Malé členské země je tehdy zablokovaly, dokud si nevymohly, že dostanou více poslaneckých křesel. Argumenty, které padaly během smlouvání, byly často absurdní. Demografické kritérium, jež mělo být rozhodující, pak nejednou přišlo zkrátka. Německo například bylo ochotno přistoupit na to, že bude mít stejný počet hlasů jako méně lidnatá Francie, pokud Polsko nedostane tolik co Španělsko, které má téměř stejný počet obyvatel. Česko ani Maďarsko a další kandidáti tuto taktiku uplatnit nemohli. Na jednání zastoupeni nebyli, a tak jim hlasy byly přiklepnuty. Dnes už těžko mohou něco zablokovat. Jedině svůj vlastní vstup do Evropské unie.
</TEXT>
</DOC>
<DOC>
<DOCID>LN-20020416037</DOCID>
<DOCNO>LN-20020416037</DOCNO>
<DATE>04/16/02</DATE>
<TITLE>
Chyba v metodickém pokynu ministerstva
</TITLE>
<TEXT>
Ministr školství Eduard Zeman opět vytáhl do boje, tentokrát se záškoláky. Jeho podřízení metodický pokyn, jenž by měl tento negativní jev napříště minimalizovat, cizelovali tři roky. Ministerský metodický pokyn má však jeden háček: školy jsou podle něj povinny v případě opakovaného záškoláctví podat policii "druhé" hlášení o zanedbání školní docházky. Druhé podání je ovšem podmíněno tím, že zákonní zástupci záškoláka už byli postiženi pro přestupek. Při této podmínce však na "druhé" hlášení teoreticky nemůže dojít. Škola se totiž nikdy nedozví, zda byli zákonní zástupci potrestáni za případ "první". Tuto informaci škola ani nesmí dostat - na základě zákona o ochraně práv dětí. Jak se tedy dopátrá, že jde již o "druhé" hlášení, to tuší jen experti na ministerstvu. V praxi to většinou probíhá cestou zdravého rozumu, tedy porušením zákona. Tento lapsus částečně zpochybňuje smysl celého metodického pokynu - tedy sjednocení přístupu k záškolákům na všech školách "mocnářství". Nezdá se, že by nejnovější opus ministerstva školství zasadil záškoláctví smrtelnou ránu, spíš to vypadá na výstřel do vzduchu. O své děti se ale bát nemusíme (a to ani ti, kteří své ratolesti do těchto výchovných zařízení odmítají posílat). Učitelé budou dál pracovat, všem ministrům a ministerstvům školství navzdory.
</TEXT>
</DOC>
<DOC>
<DOCID>LN-20020416038</DOCID>
<DOCNO>LN-20020416038</DOCNO>
<DATE>04/16/02</DATE>
<TITLE>
Rada ČT odvolala Hůlovou za cizí výrok
</TITLE>
<TEXT>
Je to symptom této doby. Lze sesadit člověka z funkce za výrok, který ve skutečnosti neřekl. A na stejné funkci nechat jiného, který svým působením za komunistů vyvolává všeobecné rozhořčení. Členové Rady České televize minulý týden odvolali místopředsedkyni Zdenu Hůlovou. Prý na jednání Filmového a televizního svazu řekla, že by rada měla být odvolána a že by měla být obnovena ČT - věc veřejná. Jaká neslýchaná troufalost! Když to Hůlová popřela a chtěla důkaz, televizní kontroloři zrady jí sdělili, že žádný nepotřebují. Na jednání byl totiž přítomen radní Zdeněk Forman, a ten tvrdí, že to řekla. Stačí. Jenže - stenografický přepis jednání ukázal, že slova o odvolání rady řekla herečka Táňa Fischerová. A že pokračováním ČT - věc veřejná neměla Hůlová na mysli stávku, ale odbornou konferenci, která se pod tímto názvem konala pár týdnů před vypuknutím televizní stávky. Rada na svém rozhodnutí o sesazení Hůlové nebude nic měnit. Proč by také měla. Fakt, že radní Forman podle všeho lhal, jí nevadí. Členové rady, kteří mají mimo jiné dohlížet na to, zda veřejnoprávní televize dodržuje etické principy a normy, si zdá se už na lež zvykli. V předsednictvu rady totiž sedí Ladislav Miler, který také lhal, když navzdory očitému svědectví tří lidí zapírá své působení v prověrkových komisích ÚV KSČ. Pro Radu ČT zřejmě není lež jako lež - záleží na tom, kdo lže. A když lže "ten náš", tak to nevadí.
</TEXT>
</DOC>
<DOC>
<DOCID>LN-20020416039</DOCID>
<DOCNO>LN-20020416039</DOCNO>
<DATE>04/16/02</DATE>
<TITLE>
...neboť nezasvěceným zájemcům o dění v České televizi přinášejí pouhou změť byrokratických floskulí a čísel, která postrádají smysl.
</TITLE>
<TEXT>
Skoro se zdá, jako by Rada České televize chtěla zveřejňováním zápisů ze svých jednání případné zájemce spíše odradit. Jak jinak si vysvětlit, že tyto zápisy jsou pouhým formálním zachycením toho, jak jednání probíhalo, ale není v nich ani stopy po skutečném obsahu jednání ani po jeho konkrétních výsledcích. Bod 3 zápisu z 12. jednání Rady ČT, konaného 10. dubna, například zní: "Kontrola zápisů a plnění usnesení z předcházejících jednání Rady ČT. Usnesení č. 179/12/02: Rada bere na vědomí zprávu J. Mrzeny a plnění usnesení vyplývajících ze zápisů z jednání Rady ČT. (11:0:0) Usnesení č. 180/12/02: Rada konstatuje, že usnesení č. 155/1002 bylo naplněno. (11:0:0)." Z textu je zřejmé snad jedině to, že soudruh Ladislav Miler a jeho kolegové hlasovali svorně, nikdo se nezdržel a nikdo nebyl proti. O co ale při hlasování šlo, ví snad jen Bůh. Přitom úryvek nepředstavuje nějaký zvlášť pečlivě vybíraný úsek zápisu. V podobně sdělném a jazykově vábném tónu se nese celý text. Arogance vůči čtenáři kulminuje v bodě 10 - Podněty a stížnosti: "Podnět č. 1 - M. Hartl (čj. 193) - stížnost na odvysílání pořadu Chaos - Rada souhlasí s odpovědí ve smyslu návrhu L. Weissové a E. Koháka. (12:0:0) Víc nic, ani slovo o tom, co konkrétně Rada České televize uznala za vhodné stěžovateli sdělit. Žádný přiložený dokument s textem odpovědi. A opět nejde o osamocený případ, ale o pravidlo. Čtenáři pak nezbývá než dále pátrat na vlastní pěst. Například e-mailem poslaným na oficiální adresu Rady České televize. Může zvolit dejme tomu takovéto znění: "V zápisu z posledního jednání Rady České televize je zmíněna stížnost Milana Knížáka na dokument Saudkové. Můžete mi prosím sdělit, čeho konkrétně se tato stížnost týká?" Odpovědí na takovýto e-mail (existující, odeslaný 31. ledna) je jen povýšené, bohorovné mlčení byrokratů povznesených nad otravné otázky pitomých koncesionářů. Rada České televize zřejmě zapomíná, že při své kontrolní funkci zastupuje veřejnost, a veřejnosti by se proto měla zodpovídat srozumitelným a jasným jazykem. Místo toho nabízí jen alibismus a snahu přesvědčit veřejnost salvami nesrozumitelných frází o tom, že na jednání vládne dělná atmosféra a rada moudrých pracuje, až se z ní kouří. Výsledkem je však jen nanejvýš podezřelá neproniknutelná mlha.
</TEXT>
</DOC>
<DOC>
<DOCID>LN-20020416040</DOCID>
<DOCNO>LN-20020416040</DOCNO>
<DATE>04/16/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Vojtěch Lavička, redaktor časopisu Amaro Gendalos
1. Myslím si, že to asi budou sociální demokrati.
2. Asi Špidla.
3. Měla by vyřešit emigraci Romů, schodek státního rozpočtu a vyměnit šéfa Národní galerie.
</TEXT>
<HEADING>
Arnošt Wagner, publicista
</HEADING>
<TEXT>
1. V exilu jsem zásadně volil opozici, aby byla silnější a hlídala tu "moji" stranu. Zde by měl vyhrát zbytek čtyřkoalice.
2. Bože, doufám, že nikdo z českých napoleonků!
3. Podrazy ministrů a poradců vlády minulé!
</TEXT>
</DOC>
<DOC>
<DOCID>LN-20020416041</DOCID>
<DOCNO>LN-20020416041</DOCNO>
<DATE>04/16/02</DATE>
<TITLE>
Na Blízkém východě se Evropa nemůže omezit jen na pomoc Palestincům
</TITLE>
<TEXT>
Chce-li Evropa alespoň trochu významně přispět k odvrácení otevřeného a ničivého konfliktu na Blízkém východě, musí dát konečně najevo politickou odvahu a představivost. Odvahou míním vyvíjet tlak na ty, na něž má Evropa největší vliv - tedy na představitele palestinské samosprávy - aby jasně zpřetrhali pouta s těmi, kdo si zvolili terorismus, a to i v takovém případě, že by to znamenalo "jít dál než Arafat". Představivostí mám na mysli nabídnout takovou nabídku k míru, jaká by oslovila srdce a rozum Palestinců i Izraelců, a nikoliv jen jejich vůdců. Jako příklad představivosti může sloužit nedávný návrh italského předsedy vlády Silvia Berlusconiho na zapojení Evropy do ekonomického rozvoje Palestiny. Jeho cílem je pomoci odstranit ekonomickou propast mezi Izraelci a Palestinci, která by při jakémkoli budoucím mírovém uspořádání mohla vést k destabilizaci jejich mírumilovného soužití.
</TEXT>
<HEADING>
Nastala ta pravá chvíle
</HEADING>
<TEXT>
Pokud si však Evropa chce zachovat autoritu a důvěryhodnost druhého nejvýznamnějšího prostředníka na Blízkém východě po USA, nemůže se omezit jen na pomoc Palestincům. Proto se domnívám, že nastala ta pravá chvíle pro znovuvyhlášení plánu navrženého poprvé v době, kdy jsem byl italským ministrem zahraničí - plánu nabídnout Izraeli jako "odměnu" na konci cesty k míru možnost vstupu do Evropské unie. Když jsem na konci války v Zálivu na jaře roku 1991 tento návrh poprvé Evropské radě ministrů předložil, mí partneři namítali, že zeměpisná poloha Izraele je problematická - ale to bylo ještě před tím, než se začalo uvažovat o Turecku. Starosti jim rovněž dělaly náklady na rozšíření zemědělské politiky EU i na izraelské farmáře. Naopak v Izraeli měla tato myšlenka velký ohlas. Dnešní, nová generace Izraelců potřebuje ujištění, že ani takový "skok do neznáma", jakým je uznání palestinského státu a uzavření míru se sousedními arabskými zeměmi, nebude pro ně znamenat ohrožení budoucnosti, zvláště s ohledem na hrozivě sílící demografický tlak arabského světa. Vždyť jen počet obyvatel okupovaných území roste dvakrát rychleji než počet obyvatel Izraele. Zkušenosti předchozích deseti let (vzpomeňme na zavraždění Jicchaka Rabina a rozpad jednání z Oslo) svědčí o tom, že to nakonec bude především izraelské veřejné mínění, kdo o uzavření či neuzavření míru na Blízkém východě rozhodne. A hloubka dnešní krize naprosto jasně ukazuje, že je v nejvlastnějším zájmu Evropy použít svou skutečnou moc - možnost nabídnout vyhlídky na ekonomickou integraci - aby těm, kdo s námi sdílejí pobřeží Středozemního moře, přinesla trvalý mír.
Pokud si však Evropa chce zachovat autoritu a důvěryhodnost druhého nejvýznamnějšího prostředníka na Blízkém východě po USA, nemůže se omezit jen na pomoc Palestincům. Proto se domnívám, že nastala ta pravá chvíle pro znovuvyhlášení plánu navrženého poprvé v době, kdy jsem byl italským ministrem zahraničí - plánu nabídnout Izraeli jako "odměnu" na konci cesty k míru možnost vstupu do Evropské unie. Když jsem na konci války v Zálivu na jaře roku 1991 tento návrh poprvé Evropské radě ministrů předložil, mí partneři namítali, že zeměpisná poloha Izraele je problematická - ale to bylo ještě před tím, než se začalo uvažovat o Turecku. Starosti jim rovněž dělaly náklady na rozšíření zemědělské politiky EU i na izraelské farmáře. Naopak v Izraeli měla tato myšlenka velký ohlas. Dnešní, nová generace Izraelců potřebuje ujištění, že ani takový "skok do neznáma", jakým je uznání palestinského státu a uzavření míru se sousedními arabskými zeměmi, nebude pro ně znamenat ohrožení budoucnosti, zvláště s ohledem na hrozivě sílící demografický tlak arabského světa. Vždyť jen počet obyvatel okupovaných území roste dvakrát rychleji než počet obyvatel Izraele. Zkušenosti předchozích deseti let (vzpomeňme na zavraždění Jicchaka Rabina a rozpad jednání z Oslo) svědčí o tom, že to nakonec bude především izraelské veřejné mínění, kdo o uzavření či neuzavření míru na Blízkém východě rozhodne. A hloubka dnešní krize naprosto jasně ukazuje, že je v nejvlastnějším zájmu Evropy použít svou skutečnou moc - možnost nabídnout vyhlídky na ekonomickou integraci - aby těm, kdo s námi sdílejí pobřeží Středozemního moře, přinesla trvalý mír.
</TEXT>
</DOC>
<DOC>
<DOCID>LN-20020416042</DOCID>
<DOCNO>LN-20020416042</DOCNO>
<DATE>04/16/02</DATE>
<TITLE>
Ad LN 13. 4.: Politici nemají odvahu řešit prostituci
</TITLE>
<TEXT>
Velice jsem ocenil rozhovor s biskupem Václavem Malým. Vážím si odvahy a přístupu pana biskupa k tomuto prastarému a komplikovanému problému, s jehož řešením vlastně započal už Kristus. Jeho aktivita ještě více vyniká v kontextu článku Tlustý ministr průmyslu (rovněž LN 13. 4.). Ten ukazuje, čím se vlastně zabývají zákonodárci, jejichž pracovní náplň pak musejí suplovat dobrovolné občanské organizace. Tuto situaci dobře popsal ve svých pracích prof. von Hayek, kterého si předseda parlamentu Klaus tak rád brával do úst, ne však do praktického života své strany. Von Hayek ukazuje nebezpečí korupčního převzetí exekutivních úkonů parlamentem, jinde pak úlohu občanských sdružení při doplňování takto ochromené demokracie. Korupční prostředí i občanská demokracie jsou bohužel pro ODS zakázaná témata.
</TEXT>
</DOC>
<DOC>
<DOCID>LN-20020416043</DOCID>
<DOCNO>LN-20020416043</DOCNO>
<DATE>04/16/02</DATE>
<TITLE>
Ad LN 11. 4.: Česko a Izrael mají společnou zkušenost
</TITLE>
<TEXT>
Analogie bývají ošidné. Ta mezi Československem a Izraelem kulhá nejméně ze dvou důvodů: 1. Československo nikdy neokupovalo území mimo své mezinárodně stanovené hranice a nebudovalo tam své osady; 2. Československo se v roce 1938 podvolilo mezinárodnímu rozhodnutí čtyř států, ať už si o jeho oprávněnosti myslíme cokoliv; Izrael nerespektuje usnesení organizace téměř všech států světa, ač je sám jejím členem.
</TEXT>
</DOC>
<DOC>
<DOCID>LN-20020416044</DOCID>
<DOCNO>LN-20020416044</DOCNO>
<DATE>04/16/02</DATE>
<TITLE>
Ad LN 13. 4.: Hledání Nového světa
</TITLE>
<TEXT>
Protože Václav Havel se ve svém římském projevu zmínil o Sokratovi jakožto o tom, kdo zakládal evropskou tradici tázání a pochyb, pouští se autor polemiky Petr Fischer na pole filozofické. Chce dokázat, že Sokrates obec poškozuje, rozkládá, vždyť "nebyl přítelem řecké obce". Sokrates bývá spíše považován naopak za velmi oddaného politickým principům a zákonně zavedeným pořádkům obce. Respektuje většinové rozhodnutí soudního shromáždění vylosovaných a přísahou vázaných občanů (několika set - Sokrates prohrál rozdílem asi 30 hlasů). Odsouzený Sokrates se rozsudku svobodně podrobuje, i když sám se pokládal z hloubi duše za nevinného a i když přátelé mu nabízejí únik. Vždyť "...musíme dělat, cokoli poroučí obec a vlast..." (dialog Kriton je celý o občanské příslušnosti). Sokratovské tázání se obracelo proti neuvážlivé suverenitě jednotlivců a podrobovalo každé tvrzení dialogickému zkoumání. Jde prostě o boj proti sebejisté názorové zaslepenosti. To je přece bytostně důležité pro parlamentární demokracii! Vždyť výraz "parlamentum" naznačuje, že jde o rozpravu - francouzské parler = hovořit. Dialogická otevřenost je základem pluralitní demokracie.
</TEXT>
</DOC>
<DOC>
<DOCID>LN-20020416045</DOCID>
<DOCNO>LN-20020416045</DOCNO>
<DATE>04/16/02</DATE>
<TITLE>
Ad LN 30. 3.: Dekrety coby problém
</TITLE>
<TEXT>
Páni poslanci, budete jednat o stanovisku k tzv. Benešovým dekretům. Dovedu si představit vaši výjimečnou jednotu v siláckém vyjádření podpory "národním zájmům" a okázale manifestující neochotu k hledání jakéhokoli vstřícného modu vivendi. Je přece tak jednoduché získávat volební hlasy nacionalistickou rétorikou o nepřátelích číhajících za hranicemi, aby nám - beránkům spásli naše pohraničí. Nikdo soudný nemůže požadovat revizi výsledků války, ale bylo by tak nemožné deklarovat neplatnost a neúčinnost oněch dekretů od této chvíle, či řekněme ke dni vstupu do EU, a vyjádřit parlamentem oficiálně politování za nehumánní chování části naší společnosti při odsunu vůči těm Němcům, kteří se neprovinili ničím, jen národností? Myslím, že by to nebyl projev slabosti - spíš čestný pokus o vyrovnání s neblahou částí naší minulosti. Bojíte-li se, že byste tím přišli o hlasy, odložte aspoň oficiální stanovisko k problému dekretů až na dobu po volbách. Snad budou mít vaši následovníci víc odvahy.
</TEXT>
</DOC>
<DOC>
<DOCID>LN-20020416046</DOCID>
<DOCNO>LN-20020416046</DOCNO>
<DATE>04/16/02</DATE>
<TITLE>
Ad LN 12. 4.: Soud odročil hlavní líčení s Aloisem Grebeníčkem
</TITLE>
<TEXT>
Nechápu, proč lékař, který jistě věděl, že se má druhý den konat soud s Grebeníčkem (nemohu napsat "panem"), jej propustil do domácího ošetřování. Vidím v tom schválnost a pohrdání soudem. Přála bych tomu lékaři, aby musel zaplatit náklady na vybudování provizorní soudní síně plus náklady spojené se zmařeným soudem. Je mi zle při představě, že se komunisti zase smějí, jak vyzráli.
</TEXT>
</DOC>
<DOC>
<DOCID>LN-20020416047</DOCID>
<DOCNO>LN-20020416047</DOCNO>
<DATE>04/16/02</DATE>
<TITLE>
Ad LN 26. 3.: Kdo je tady krvelačný?
</TITLE>
<TEXT>
Psát o mysliveckých zločinech krvelačných myslivců svědčí o subjektivní nenávisti k jedné organizaci. Autorka příspěvku asi nikdy neviděla žádný z tisíců krmelců ani nespatřila ty krvelačné myslivce, jak jdou hlubokým sněhem s plnými tlumoky na zádech doplňovat jesle a žlaby. A není pro živého tvora lépe zahynout ve vlastním prostředí než být ve velkém naháněn do cizího prostředí jatek? Neví, že by bez regulační funkce byly civilizací poničené lesy ještě v daleko horším stavu? A uvědomila si, že její článek uráží tisíce slušných lidí, kteří věnují myslivosti a přírodě značnou část svého života?
</TEXT>
</DOC>
<DOC>
<DOCID>LN-20020416048</DOCID>
<DOCNO>LN-20020416048</DOCNO>
<DATE>04/16/02</DATE>
<TEXT>
Před 57 lety byli američtí stíhači nad Čechami jako doma. Právě 16. 4. 1945 v půl třetí odpoledne jsem se společně s ostatními chlapci díval na oblohu, jak ve velké výšce létají americká letadla, která byla ostřelována německými flaky. Najednou asi 400 metrů daleko a velmi nízko letěl tiše americký letoun. Pak přiběhli kluci a povídali, že nedaleko od naší vesnice Ořech u Chýnic na poli, kterému se říkalo Na skalce, se zřítilo americké letadlo. Šel jsem se tam také podívat. Tehdy jsem strašně plakal, bylo mi letce líto. Kapitán Leroy A. Carpenter z 336. perutě byl velmi mladý. Hodinky na jeho ruce ukazovaly 14 hodin a 50 minut. Asi skočil, ale byl příliš nízko. Na místo nehody se rychle dostavili němečtí vojáci, jeho tělo bylo okamžitě převezeno do márnice v Ořechu. O půl druhé v noci z 16. na 17. 4. přiletěla americká letka a vystřelovala světelné rakety v místě, kde byly trosky letadla. Asi ho hledali. Druhý den jsem se šel na kapitána Carpentera podívat. Připravili ho o kombinézu a hodinky. Odpoledne ho uložili do hrobu. Po válce byl exhumován a letecky převezen na společný vojenský hřbitov ve Štrasburku. Můj tatínek se svým kamarádem letci navrhl a zhotovil mramorový pomník, který na hřbitově v Ořechu stojí dodnes.
</TEXT>
</DOC>
<DOC>
<DOCID>LN-20020416049</DOCID>
<DOCNO>LN-20020416049</DOCNO>
<DATE>04/16/02</DATE>
<TITLE>
Mladý Američan chce napodobit svého předka, který před 75 lety nonstop přeletěl Atlantik
</TITLE>
<TEXT>
Za 33,5 hodiny absolvoval trasu z New Yorku do Paříže v roce 1927 Charles Lindbergh. Jeho vnuk Erik se ji pokusí zvládnout za necelých dvacet hodin.
WASHINGTON - Vnuk amerického pilota Charlese Lindbergha, 36letý Erik Lindbergh chce zopakovat průkopnický čin svého děda z roku 1927. V malém letadle se chystá bez mezipřistání přeletět Atlantský oceán z New Yorku do Paříže. Lindberghův potomek se vydal na cestu přesně ve stopách svého děda: v neděli ráno odstartoval z letiště poblíž kalifornského San Diega a večer přiletěl do St. Louis ve státě Missouri. Jeho let má pokračovat 20. dubna, kdy se dostane do města Farmingdale na předměstí New Yorku. V Paříži by měl tento pilot i umělec zároveň přistát 1. května. Zopakování slavného činu je součástí oslav 75. výročí Lindberghova nonstop přelet přes Atlantik. "Tento let byl měl být oslavou minulosti i nadějí pro budoucnost," uvedl pro britskou BBC Erik Lindbergh. Erikovo letadlo je sice nazvané "The New Spirit of St. Louis" podle stroje jeho děda, s průkopnickým letounem, který měl kostru svařenou z ocelových trubek a dřevěné křídlo, má však málo společného: jde o moderní letadlo Lancair Columbia 300 vybavené nejmodernějšími navigačními a komunikačními přístroji. Stroj má Atlantik přeletět rychlostí kolem 300 kilometrů za hodinu. Vzdálenost 5840 kilometrů mezi New Yorkem a Paříží by měl Erik uletět za sedmnáct až dvacet hodin, v závislosti na povětrnostních podmínkách. To je přibližně polovina času, kterou k tomu potřeboval jeho slavný předek. "Můj děda by možná řekl: Proč děláš tak bláznivou věc?, ale já jsem tím velmi nadšený," nechal se slyšet Erik Lindbergh. Celou akci připravuje nadace Lindbergh Foundation za účelem získání finančních prostředků. Ty mají posloužit i k výzkumu artritidy. Erik trpěl revmatoidní artritidou 15 let, díky intenzivní léčbě se ale v současnosti může znovu pohybovat. Erikův let má být dokumentován televizní stanicí History Channel a bude vysílán 20. května 2002, přesně 75 let od data, kdy se Lindbergh starší zapsal svým činem do dějin. Charles Lindbergh, který se narodil v roce 1902, létal nejdříve jako poštovní pilot na lince ze St. Louis do Chicaga. V roce 1926 se začal připravovat na pokus o získání ceny 15 tisíc dolarů, kterou vypsal hoteliér Raymond Orteig za samostatný nonstop let New York - Paříž. S letounem "Spirit of St. Louis" se mu podařilo překonat tuto vzdálenost za 33 a půl hodiny.
</TEXT>
<HEADING>
Lindbergh opět přeletí Atlantik
</HEADING>
<TEXT>
Vnuk legendárního letce Charlese Linbergha se rozhodl, že zopakuje čin svého dědečka a přeletí Atlantický oceán. Šestatřicetiletý Erik se na cestu vydal v neděli v malém jednomotorovém letadle pojmenovaném New Spirit od St. Louis.
Vnuk legendárního letce Charlese Linbergha se rozhodl, že zopakuje čin svého dědečka a přeletí Atlantický oceán. Šestatřicetiletý Erik se na cestu vydal v neděli v malém jednomotorovém letadle pojmenovaném New Spirit od St. Louis.
</TEXT>
</DOC>
<DOC>
<DOCID>LN-20020416050</DOCID>
<DOCNO>LN-20020416050</DOCNO>
<DATE>04/16/02</DATE>
<GEOGRAPHY>LONDÝN</GEOGRAPHY>
<TEXT>
Po ročním studiu na skotské univerzitě St. Andrews hodlá britský princ William přejít z oboru dějiny umění na geografii. Napsal to londýnský list The Sun s tím, že dějiny umění nezajímají devatenáctiletého Williama v současné době tak jako dříve. Podle lis-tu se princ o změně oboru radil se svým otcem, korunním princem Charlesem. Mluvčí Svatojakubského paláce pravdivost zprávy listu The Sun nepotvrdil. William prý chtěl se studiem skončit, protože mu život v malém skotském městě připadal nudný. Chce totiž "být spolu s takovými lidmi, mezi nimiž může být sám sebou," řekl podle médií jeden z jeho přátel.
</TEXT>
</DOC>
<DOC>
<DOCID>LN-20020416051</DOCID>
<DOCNO>LN-20020416051</DOCNO>
<DATE>04/16/02</DATE>
<TEXT>
Jenom patnáct procent našich deníků je v českých rukou! To se dovídám z knihy Bořivoje Čelovského "Konec českého tisku". Tam se také praví, jak k tomu došlo: nenásilně, zákonně, bez nějakého veřejného vzrušení, dosud. Čelovský líčí, jak německé firmy, mezi nimiž zvláště Passauer Neue Presse, dostaly většinu regionálního tisku: začaly území získávat od hranic postupně do vnitrozemí a míří přes Moravu na Slovensko. Autor napovídá myšlenku, že oni ty noviny chtějí ne proto, jaké jsou, ale k čemu je chtějí mít. A i když jen kvůli zisku, i to drtivě zasahuje do redakcí a do obsahu. Bořivoj Čelovský rozeslal přes tisíc dopisů, v nichž se lidí ptal, zda o tomto jevu vědí a co si o něm myslí. Bylo to dvě stě poslanců, osmdesát senátorů, členové vlády a přes tisíc osob veřejného života. Dostal odpověď od 21 % členů poslaneckého klubu KSČM, 12 % ČSSD, 11 % KDU-ČSL a 7 % ODS. Řekl bych, že odpověděli podle svého poměru ke kapitálu, ne k českému tisku. Politikové vyslovili politování nad tím, že se to stalo jakousi legislativní nepozorností. Celkem odpovědělo 262 oslovených. Také já. Minulou sobotu jsem byl v Brně na konferenci, kterou nad touto knihou uspořádala Obec moravských a slezských spisovatelů a Syndikát novinářů. Co mi bylo hned nápadné: vyšší věk účastníků. Nevím, zda to něco znamená: možná jiný vztah mladých ke kapitálu, než máme my. Diskuse měla sklon obviňovat společnosti, jež jsou vlastníky postižených novin, protože jsou německé. Předsedající nacionální tón kritiky odmítal: kapitál se u nás už neposuzuje podle původu. Ale jeho majitelé ano, myslel jsem si, ale neřekl to, neboť i tyto noviny, s nimiž souvisím a mám v nich 1 akcii, mají německého majitele, a byl jsem u toho, jak k němu přišly: nedostatkem českých peněz. Celou dobu nastraženě čekám, zda se to projeví na jejich řízení a duchu. Zatím to nepozoruju nebo nepoznám. Ale co když se to někdy projeví? Na konferenci promluvil také Petr Klukan, šéfredaktor Jihlavských listů. Přinesl číslo svých novin, kde píše, co museli přemoci, když své noviny odmítli "Pasovským" prodat. Nejprve je vypověděla tiskárna, protože jim také patřila. Našli si jinou. Potom jim pěknou věc udělala slavná PNS: nechala balíky jejich novin ležet a odběratelům poslala Rovnost s letákem, že Jihlavské noviny skončily. Museli si zařídit vlastní distribuci. Nebyl by někdo z vás tak laskav a žaloval to? Zatím odolává žďárská Vysočina, v Třebíči Horácké noviny a v Havlíčkově Brodě Cesta Vysočiny. Jihlavské noviny letos oslaví 110. výročí svého vzniku. A protože sem patří nějaké politické a mravní poučení, já je tu podám, třebaže je nacionalistické: Takové prodejné duše jsou Češi!
</TEXT>
</DOC>
<DOC>
<DOCID>LN-20020416052</DOCID>
<DOCNO>LN-20020416052</DOCNO>
<DATE>04/16/02</DATE>
<TITLE>
Irena
</TITLE>
<TEXT>
Toto původně řecké jméno vzniklo ze slova eiréné, které znamená "mír". V církevním kalendáři dnes slaví svůj svátek Bernadeta Soubirousová. Bernadeta je vlastně ženskou zdrobnělinou k mužskému jménu Bernard, které pochází ze staroněmčiny a v doslovném překladu znamená "statný medvěd". Dalším dnešním oslavencem je patron obchodníků s rybami Magnus ze Skotska.
</TEXT>
</DOC>
<DOC>
<DOCID>LN-20020416053</DOCID>
<DOCNO>LN-20020416053</DOCNO>
<DATE>04/16/02</DATE>
<TITLE>
Vrchní soud v Praze zamítl odvolání majitelů skláren Antonín Rückl a synové, s. r. o., Sklárna Včelnička a potvrdil rozhodnutí o vyhlášení konkursu. Sklárnu, která ve dvou provozech ve Včelničce a Kamenici nad Lipou na Pelhřimovsku zaměstnává 136 lidí, poslal v lednu do konkursu Krajský soud v Českých Budějovicích. "S přehledem pohledávek se nyní seznamuji, jejich výši odhaduji do sta milionů korun," řekl správce konkursní podstaty Petr Zadražil.
</TITLE>
<TEXT>
Konkursní řízení Moravia Banky, která zkrachovala počátkem prosince 1999, zřejmě potrvá ještě nejméně dva roky. Délka tohoto procesu přitom závisí na rychlosti, s níž pracuje naše justice, řekl správce konkursní podstaty Jiří Vítek. Dodal, že úpadce banky se účastní stovek aktivních i pasivních sporů. Strategický partner pro Adamovské strojírny, který má zajistit provozní financování podniku, by měl být vybrán do konce dubna. Generální ředitel firmy Miroslav Bičiště sdělil, že zajištění peněz na výrobu má podnik rozpracováno u několika peněžních ústavů.
Akciová společnost Vítkovice změnila plán a pro letošní rok očekává zisk před zdaněním 5,62 miliardy korun při tržbách 7,53 miliardy. Uvedla to mluvčí firmy Lenka Hatlapatková. Důvodem je změna účetní položky, kdy po soudním vyrovnání s věřiteli přejdou závazky firmy do mimořádných výnosů. Původně společnost plánovala hrubý zisk 348,8 milionu.
Mohammad Chátamí, íránský prezident, vyzval islámské země, aby na dobu jednoho měsíce uvalily embargo na vývoz ropy. Arabské země by tímto způsobem měly dát podle Chátamího najevo svůj nesouhlas s politikou, kterou se na Blízkém východě snaží prosazovat Izrael. "Chátamí v poselství mluvčímu Organizace islámské konference vyzval ke kolektivnímu omezení vývozu ropy z islámských zemí na období jednoho měsíce," informovala íránská státní televize.
Exide Technologies, americká firma, která je největším světovým výrobcem autobaterií, vyhlásila bankrot. Firma požádala o soudní ochranu před věřiteli a zdůvodnila to neúnosnými dluhy. Bankrot však ovlivní činnost firmy pouze v USA, nikoliv v zahraničí.
Město Bratislava hodlá prodat svůj 0,98procentní podíl v Českých aeroliniích (ČSA), uvedl Peter Zapletálek z oddělení tvorby finančních zdrojů bratislavského magistrátu. O možnost koupi balíku akcií se již ucházelo několika investorů.
Generali Holding Vienna, rakouská pojišťovna, zamíří po převzetí aktivit pojišťovny Zürich ve střední Evropě i do Chorvatska. Firma do roku 2010 hodlá na tomto trhu získat u životního pojištění podíl deset procent a u věcného pojištění pět procent. Chorvatsko se tak po Maďarsku, České republice, Slovensku, Slovinsku, Polsku a Rumunsku stane sedmým trhem společnosti ve střední Evropě.
Hermitage Capital, ruský akciový fond, podal žalobu na mezinárodní auditorskou společnost PricewaterhouseCoopers (PwC) za to, jakým způsobem dělala audit v ruské energetické firmě Gazprom. Podle agentury Reuters se však fond snaží také o to, aby ministerstvo financí firmě PwC odejmulo licenci k vykonávání auditu.
České radiokom. 378,82 2,87
Český Telecom 323,25 0,86
Česká spořitelna 375,06 -0,01
</TEXT>
</DOC>
<DOC>
<DOCID>LN-20020416054</DOCID>
<DOCNO>LN-20020416054</DOCNO>
<DATE>04/16/02</DATE>
<TITLE>
Rekordní dividenda společnosti Philip Morris ČR je podle makléřů na českém trhu světlou výjimkou. Philip Morris vyplatí dividendu 1240 Kč, což je více, než čekal trh.
</TITLE>
<GEOGRAPHY>PRAHA</GEOGRAPHY>
<TEXT>
Valná hromada tabákové firmy Philip Morris včera rozhodla o výplatě dividendy ve výši 1240 korun na akcii. Makléři přitom čekali dividendu kolem tisíce korun. Akcie této firmy v nominální hodnotě 1000 korun se včera na burze prodávaly za 7,5 tisíce korun. "Dividenda překonala očekávání trhu. Vysoké dividendy jsou ale pro tuto firmu typické," uvedl Jan Schiesser z Atlantik FT a připomněl, že firmě umožňuje výplatu mj. fakt, že není zadlužená. "Je to jediný titul, který má dividendovou politiku," souhlasí Daniel Brzkovský z SI Asset Management. Analytici se ale shodují, že Philip Morris je výjimkou. Letos se sice situace v této oblasti mírně zlepšila, výplatu dividend chystá více firem než v uplynulých letech, ale ve srovnání se světem je to stále málo. "Firmy procházely obdobím transformace, takže ziskovost nebyla vysoká. Navíc hlavními zdroji financování mnohých firem jsou úvěry a banky nerady vidí výplatu zisku akcionářům," vysvětluje Schiesser. K výplatě dividend nepřispívá ani daňová politika státu. Firma, která se rozhodne vyplatit zisk prostřednictvím dividend, musí počítat s tím, že zhruba čtyřicet procent skončí ve státní kase. Dividendy se totiž vyplácejí až po zdanění zisku. Peníze, které si akcionáři rozdělí, jsou opět zdaněny dalšími patnácti procenty. Výnosy z akcií jsou tak zdaněny dvakrát, přičemž stát vybere ze sta milionů zhruba čtyřicet. Navíc ne každá dividenda souvisí se ziskovostí firmy. Například loňská dividenda ( 7,5 koruny) u Českého Telecomu souvisí z předprivatizační situací, kdy se stát jako akcionář chtěl dostat k nějakým prostředkům. Ještě větší peníze získal stát z tzv. superdividendy (395 korun na akcii), kterou vyinkasoval před prodejem Českých radiokomunikací. Státní pokladna získala na dividendách 5,3 miliardy korun, dalších 1,7 miliardy byly daně z dividend. Dividenda Telecomu závisí na postupu privatizace, v případě radiokomunikací jsou akcionáři spíše skeptičtí. Situace z loňska se prý rozhodně opakovat nebude.
Které firmy letos vyplatí dividendy
firma dividenda na akcii v Kč
Cement Hranice 203,0
Česká spořitelna 3,0
ČEZ 2,6- 3,1* Lučební závody Kolín 36,0
Philip Morris 1240,0
Slezan Frýdek-Místek 6,0
* jde zatím o návrh
Pramen: Čekia, LN
</TEXT>
</DOC>
<DOC>
<DOCID>LN-20020416055</DOCID>
<DOCNO>LN-20020416055</DOCNO>
<DATE>04/16/02</DATE>
<TEXT>
Odstupující generální ředitel automobilky Ferdinand Piëch podnikl s prototypem nového dvoumístného, doposud utajovaného vozidla cestu z Wolfsburgu do Hamburku.
</TEXT>
</DOC>
<DOC>
<DOCID>LN-20020416056</DOCID>
<DOCNO>LN-20020416056</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Českým radiokomunikacím se vloni propadl čistý zisk na 809 milionů korun. V roce 2000 přitom společnost hospodařila se ziskem 14,7 miliardy korun. Tento výsledek ale ovlivnila platba ve výši 535 milionů dolarů (asi 18,4 miliardy korun) od konsorcia CMobil za ztrátu majority radiokomunikací v mobilním operátorovi RadioMobil. Na slabém loňském zisku se významně podílela i ztráta dceřiné firmy Contactel ve výši 750 milionů korun. Radiokomunikace dokonce minulý týden odepsaly investici do této firmy v hodnotě 1,27 miliardy korun. Celkové konsolidované výnosy radiokomunikací vloni meziročně vzrostly o 3,6 procenta na 2,657 miliardy korun. V letošním roce očekává firma mírný pokles tržeb. Provozní výnosy má ovlivnit i restrukturalizace společnosti započatá po její privatizaci. Podle informací LN má také dojít k většímu propouštění zaměstnanců firmy.
</TEXT>
</DOC>
<DOC>
<DOCID>LN-20020416057</DOCID>
<DOCNO>LN-20020416057</DOCNO>
<DATE>04/16/02</DATE>
<TITLE>
V USA bude den daňové svobody výrazně dříve než v ČR
</TITLE>
<TEXT>
Náklady na veřejný sektor rostou a den daňové svobody se rok od roku posouvá dále od počátku roku. Češi tak na stát pracují čím dál tím více.
PRAHA - Takzvaný den daňové svobody, od kterého přestává občan pracovat na stát a začíná vydělávat sám na sebe, připadne letos na jedenáctý červen. Prvních 161 dní letošního roku vydělává totiž průměrný Čech pouze na běžné výdaje veřejných rozpočtů. Ty mimo jiné zahrnují státní, krajské a obecní rozpočty nebo výdaje transformačních institucí, které poplatníci financují ze svých daní. Ve zbývajících 204 dnech už lidé pracují pro své vlastní potřeby. "Z celkového ročního výdělku v roce 2002 může "průměrný" občan samostatně rozhodovat o sumě peněz, kterou obdrží za 204 dnů, o sumě peněz vydělané za 161 dní rozhodují v naší zemi politikové a státní úředníci," vysvětlil Jiří Schwarz, prezident Liberálního institutu, který přesné datum pravidelně vypočítává.
</TEXT>
<HEADING>
Politici mají stále větší moc nad penězi
</HEADING>
<TEXT>
Od předminulého roku, kdy se tento den vyhlásil poprvé, se datum daňové svobody stále posouvá. Loni byl hranicí sedmý červen, předloni ještě o den méně. To podle Liberálního institutu znamená, že hospodaření s penězi se stále více svěřuje do rukou politiků a státních úředníků. "Tato hranice se počítá jako celkové daňové břemeno fyzické osoby - tedy daně, sociální pojištění a další platby - k hrubému domácímu produktu. Prognóza růstu HDP je ovšem letos o něco nižší než loni. To znamená, že podíl očekávaných daňových příjmů na HDP roste a tím se i zvyšuje doba, kdy občan vydělává na stát," popsal analytik Patria Finance David Marek. Například ve Spojených státech amerických, Německu či dalších západoevropských zemích proběhne den daňové svobody o 20 až 30 dní dříve. "To způsobuje především fakt, že jsou v Česku vysoké daně a vysoké výdaje veřejných rozpočtů. A nejen samotné daně, ale také extrémně vysoké sociální a zdravotní pojištění," shrnul ředitel Liberálního institutu Miroslav Ševčík.
Hranice daňové svobody v Česku
rok den
</TEXT>
</DOC>
<DOC>
<DOCID>LN-20020416058</DOCID>
<DOCNO>LN-20020416058</DOCNO>
<DATE>04/16/02</DATE>
<TITLE>
Ostře sledovaní lidé
</TITLE>
<TEXT>
Seriál exkluzivních rozhovorů
ptá se šéf automobilky Škoda Auto Vratislav Kulhánek, který bojuje za oslabení příliš silné české měny
Už víc než rok si Vratislav Kulhánek stěžuje na sílící korunu. Tvrdí, že z levných dovozů profitovat Škoda Auto nemůže. Tím, že se zlevňuje dovážené zboží, se vytěsňují čeští výrobci z českého trhu. A to je to riziko, před kterým neustále varuji, říká Kulhánek.
LN: Příští rok vám ve Škodě Auto končí smlouva, co budete dělat dál?
Je několik variant. Jedna z nich je, že mi smlouvu prodlouží dál, což není úplně nereálné. Druhá je, že mám několik nabídek od poradenských firem.
</TEXT>
<HEADING>
LN: Co byste dělal raději?
</HEADING>
<TEXT>
Dá se říct, že po pěti letech jsem dost opotřebovaný. Ale těžko vám to teď jasně řeknu, v tuto dobu by to nebylo nejšťastnější. Ale viděl bych to tu ještě na prodloužení smlouvy o rok a pak někam jinam. Mohu odejít nejpozději za tři roky, kdy budu v důchodovém věku.
LN: Jste jediný Čech v představenstvu Škodovky, máte představu, kdo vás může v budoucnu nahradit?
Mám obavy, jestli vůbec v téhle pozici, tedy pozici předsedy představenstva budu nahrazen Čechem. Ale rozhodně nějaký Čech v rámci představenstva zůstane. V autoprůmyslu jsou dva tři lidé, kteří by to v pohodě zvládli.
LN: Do Česka přichází Toyota s Peugeoten a CitroĎnem. Jaký to bude mít dopad na Škodovku?
Prakticky žádný. Ta auta jsou o třídu níž, tedy ne kvalitou, ale třídou vozu, než fabia. Je to úplně jiný zákaznický segment. Fabia je třída A0 a tohle auto, pokud bude vypadat tak, jak se píše, se bude blížit kategorii smartu. To není pro nás konkurence. A fakt, že v Čechách budou dvě automobilky, vidím velmi pozitivně.
LN: Loni jste měli nižší zisky, zvýšily se obraty. Jak bude vypadat letošek?
Záleží na účetních standardech. Kdyby se použil mezinárodní účetní standard, tak bychom zaznamenali výrazně vyšší zisk než rok předtím. Rozdíl spočívá v nákladech a odpisech na vývoj. Ten nižší zisk byl, kromě kursu koruny, zapříčiněn vyššími odpisy, protože jsme dělali řadu investicí a měli vyšší náklady na vývoj. Není to tak tragické. Letos váha odpisů trvá, ale vývojové náklady nebudou tak vysoké. Zisk by se měl pohybovat na vyšší úrovni než loni.
LN: Neustále naříkáte na to, jak posiluje koruna. Teď posiluje velmi výrazně, tak co z vaší strany přijde?
Já nenaříkám, já varuji. Už jsem k tomu řekl, co se dalo, a teď už to začínají říkat i mnozí další. I ti, kteří to neříkali před rokem. Takže už možná nejsem považován za takového škarohlída, který si cosi vymýšlí a maluje čerty na zeď. Tady se nějak traduje, že hlavní problém má Škoda Auto a exportéři. To není až tak tenhle problém.
</TEXT>
<HEADING>
LN: Co je tedy problém?
</HEADING>
<TEXT>
Taková ta naivní prohlášení některých velice vysokých činitelů o zvyšování produktivity a o čem všem, to jsou řeči lidí, kteří nevědí, jak to v té fabrice vypadá. A jak exportéři fungují, jaké mají náklady a produktivitu. Nebudu kritizovat jednoho náměstka, který vykládá cosi o nízké produktivitě v automobilovém průmyslu, to mi za to nestojí. Nebezpečí, které já vidím, je nebezpečí pro tuzemské výrobce, kteří tady prodávají. Každému uniká, že tím, že se zlevňuje dovážené zboží, tím se vytěsňují čeští výrobci z českého trhu. A to je to riziko, před kterým neustále varuji. Je to hrozně hezké a politicky atraktivní, ale levné cizí zboží není nic hezčího.
</TEXT>
<HEADING>
LN: Jaká další rizika tam vidíte?
</HEADING>
<TEXT>
Teď se privatizuje a jednou to jednoduše skončí. A mám vážné obavy, že když už nebude co prodávat, tak koruna potom najednou velice rychle změkne a tady nebude připravený malý průmysl, český průmysl, který bude schopen to absorbovat. To je největší riziko, které vidím.
</TEXT>
<HEADING>
LN: Co to znamená pro vás konkrétně?
</HEADING>
<TEXT>
My s cenami nemusíme hýbat, v eurech je musíme mít stálé, protože jinak bychom odešli z trhu. My budeme pořád ziskoví, nějak to přežijeme. Ale ti, kteří se pokusí ceny zvednout, aby vůbec přežili, tak ti vypadnou, zkrachují. To jsou rizika. Už nenaříkám, ani mne nebaví si stěžovat. Protože podle mého názoru mají problémy všichni. A to není jen můj názor. Mluvil jsem i s dalšími lidmi, kteří se teď také víc ozývají. Jsou to jak ti, kdo vyvážejí do eurolandu, tak ti, kdo vyvážejí do dolarových zemí.
LN: Podle statistik CzechTradu se ale exportérům daří čím dál lépe i na trzích, kde dosud tolik nebyli, ve Skandinávii, Británii...
Prosím vás, co je CzechTrade? Některé výroky pana Tlapy mne napřed přivádějí k pláči a pak se tomu musím smát. Vyjádření CzechTradu jsou v řadě případů naprosto nekvalifikovaná. Například úroveň exportu je letos stejná jako loni. Pozitivní saldo spočívá jen v tom, že je levnější import, tak kde je ten skvělý export, který pan Tlapa vidí?
</TEXT>
<HEADING>
LN: Z levnějších dovozů ale profitujete i vy?
</HEADING>
<TEXT>
My máme celkové náklady někde kolem 140 miliard. Z nich dovozy dělají miliard třicet. A vyvážíme za 120 miliard. A když si dáte 120 miliard vývozů proti 30 miliardám dovozů, tak mi najděte, kde je ta kompenzace, co se o ní tak rádo povídá.
LN: Prodeje aut od začátku roku obecně klesají. Jaký další vývoj očekáváte?
V březnu se to částečně zkompenzovalo a měsíc dopadl relativně dobře, hlavně v ČR. Nejvíc se prodává fabia. V Česku už náš podíl na trhu zase překračuje padesát procent a jinak propad z prvních dvou měsíců je nahraditelný.
LN: Teď máte velkou reklamní kampaň, Fresh Edition, ta se na tom, předpokládám, pozitivně podepsala.
Jistě, to jsou ty březnové výsledky. Naše největší smůla byla, že podobné reklamní kampaně s daleko větší podporou dělají konkurenti. Právě díky tvrdé koruně. Protože pokud měli nasazené ceny při kursu 36 korun za euro, tak tam při třiceti nebo 31 korunách měli velkou rezervu v ceně. Tu mohli použít a taky použili na reklamní kampaně a podporu prodeje. Nulové leasingy, pojištění zdarma, zvláštní výbavy. Museli jsme na to reagovat.
LN: Jaké reklamní kampaně máte v cizině, abyste se prosadili na trzích, kde prodeje klesají?
Reklamní kampaně si dělají importéři a ti si je i financují. Takovou nejkontroverznější dělá anglický dovozce. Někdy jsou opravdu až na hranici, ale funguje to. Anglický trh je velice dobrý. Reklama vždycky musí odpovídat mentalitě tamních lidí i cílové skupině v té zemi.
LN: Jak se liší cílové skupiny pro jednotlivé vozy v cizině od toho, co je v Česku?
Cílová skupina pro fabii třeba v Německu je jiná než v Česku. Fabia je v Německu druhé auto do rodiny, protože je to dámské auto. V Česku je to klasické rodinné auto.
</TEXT>
<HEADING>
LN: Jaké novinky teď připravujete?
</HEADING>
<TEXT>
K tomu vám opravdu nic neřeknu. I kdybych chtěl, tak nesmím. Teď máme pár měsíců na trhu superb. Je legrační, že se od nás očekává pomalu každý rok nový model, ale on to nedělá skoro nikdo. Životnost modelu je sedm let a po pěti letech se dělá nový face-lift. To funguje obecně pro všechny. Začínali jsme s jednou modelovou řadou a teď máme tři. Do každé musíte silně investovat. Ani pro velkou automobilku není žádná legrace sortiment takhle rozšířit.
</TEXT>
<HEADING>
LN: Kde by byla Škodovka, nebýt vstupu VW?
</HEADING>
<TEXT>
Tatam. Byla by na tom líp než Dacia nebo polský Fiat, ale byla by jakýsi lokální výrobce, který by dělal levná, pravděpodobně kvalitnější auta než dřív, ale která by neobstála exportně. Kapacita by byla kolem 150 tisíc vozů. Hlavní problém by byl v tom, že bychom měli jednu modelovou řadu a jeden motor. Motorů dnes máme dvaadvacet.
LN: Představili jste designovou studii tudoru; kdyby si někdo objednal takové auto, byli byste schopni mu je vyrobit?
Kdyby zaplatil tak 11 milionů za kus, tak ho rádi vyrobíme. Ale asi by to musel někam postavit a chodit si to prohlížet.
</TEXT>
<HEADING>
LN: Byla to jen marketingová věc?
</HEADING>
<TEXT>
Každá automobilka jednou za čas představí něco, co nikdy nebude vyrábět. Upoutá to pozornost zákazníků a v našem případě jsme potřebovali postrašit konkurenci a trochu se pochlubit, čeho jsou naši designéři schopni.
LN: Jak to vypadá s vaší expanzí do Ruska?
Rusko je specifické. Už delší dobu usilujeme o to, montovat tam vozy, ale narážíme tam na různé administrativní problémy. Mají představy, že se napřed má investovat 250 milionů dolarů, a pak se teprve ukáže. Chtěli bychom tam normálně zavést výrobu. Jsme sice vítáni oficiálními orgány, ale vůbec nejsme vítáni automobilkami. Tam jsou neustále diskuse o tom, jaká pravidla pro montáže zahraničních značek by měla platit. Ke konci května se uvidí, jestli Jelcinovy dekrety budou něčím nahrazeny.
LN: Kde máte v tuhle chvíli ještě možnost snižovat náklady nebo zvyšovat produktivitu?
Dovolil bych si říct, že produktivita je na maximu nebo velmi blízko maxima. Když se půjdete podívat na linku, tak si těžko představíte, že by ti lidé mohli dělat ještě rychleji. To už nejde. Je třeba také respektovat, že by ti lidé měli být schopni do 55 let pracovat na lince a pak ten poslední věk do důchodu, kdy už jsou z téhle výroby skutečně opotřebovaní, musíme pro ně hledat nějaké pracoviště, kde to vypětí není takové.
</TEXT>
<HEADING>
LN: Takže tvrdíte, že zvýšení produktivity není možné?
</HEADING>
<TEXT>
Rezerva je v tom směru, že máme poměrně dost tzv. nepřímých pracovníků. Máme program, jak se zbavit určitého množství administrativy. Stanovili jsme si dvouletý cíl jít o 500 lidí dolů. Firma má 24 000 lidí, nehodlám to řešit násilím, prostě to bude odchod do důchodu a nepřijme se náhrada.
</TEXT>
<HEADING>
LN: A co náklady?
</HEADING>
<TEXT>
Tam možnosti pro snižování jsou vždycky. Aniž by se to ale dotklo kvality vozu, aniž by to bylo zákaznicky relevantní, tam je prostor velice omezený. Lze tlačit ke snižování cen dodavatele, ale to, co v tom autě musí být, tam prostě musí být. Auto musí být bezpečné, musí jezdit. Musí být dobrý i motor.
LN: Škodovka je v myslích Čechů pořád autem, které, když je vyrobené tady, musí být i levné.
To není udržitelné. Když se podíváte na fabii, je ve své třídě technicky nejnáročnější auto. Co do kvality taky. Když do toho dáte všechno, co tam dát musíte, tak tam není prostor, kde byste mohla být cenově jinde než ostatní, kteří tam třeba nedají do základní výbavy to, co dáte vy. My máme ještě výhodu personálních nákladů a ty představují 5,5 až šest procent celkových nákladů, což je v podstatě nula nic. Nemůžeme být prostě levné auto. Pořád máme také handicap, že nás západní Evropa bere jako levný východ. To si nic nenamlouvejme, to ještě pět let bude.
</TEXT>
<HEADING>
LN: Jak vnímáte vliv státu na fungování ekonomiky?
</HEADING>
<TEXT>
Stát ovlivňuje ekonomiku ne svou politikou, ale tím, že dělá masový výprodej. A to je jednorázový akt. Nekřičíme státe pomoz, ale státe neškoď, co se té koruny týče. Takhle to stojí, tyhle zdroje jsou vyčerpatelné. Vždycky jsem měl rád Ludvíka Vaculíka, i když je to někdy demagog, tak mne zaujala jedna jeho úvaha, jak se všechno prodává a že oficiální politika je prodat všechno. Co je ochoten někdo koupit, to prodáme. A on to tam končí tím, že budeme lokaji ve vlastním státě.
LN: Vy si nemyslíte, že by se mělo privatizovat?
Proč by se měl privatizovat ČEZ? Zrovna tohle jsem těžko mohl brát jako privatizaci, jestli státní podnik prodám jinému státnímu podniku. Skončilo to přitom jen proto, že za to nebyli ochotni dát takové peníze. Nechápu, proč by stát měl prodávat něco, co celkem slušně vydělává a vcelku slušně slouží.
LN: Takže prodat by se mělo to, co nevydělává, a to ostatní by si stát měl ponechat?
Jistě, to je snad smyslem toho všeho. Nevidím podstatný důvod, proč prodávat třeba Český Telecom.
LN: Dostal jste ocenění manažer roku. Někteří nositelé takových titulů, kteří na rozdíl od vás podniky vlastnili, skončili přinejmenším před vyšetřovateli...
(Smích) Nad tím jsem se ani nezamýšlel. Ale ti všichni určitou formou něco vlastnili. A já jsem tu od roku 1997 jen najatý. Nejsem vlastníkem ani spoluvlastníkem žádné firmy. Těžko se mohu dostat do podstatného průšvihu. Navíc kontrolní mechanismy v téhle firmě jsou natolik na úrovni, že nic nehrozí. Kdybych pominul i určitá etická kritéria, kterými v tomto ohledu disponuji, tak rozhodně není mým cílem mít víc peněz, než nezbytně potřebuji. Pak o ně zase člověk má obavy a neví, co s nimi.
LN: Kolik tak nezbytně potřebujete?
Není to tak málo, ale můj plat mi na to stačí.
</TEXT>
<HEADING>
LN: Z jiného soudku. Čím jezdíte?
</HEADING>
<TEXT>
Superbem. Když byl superb uvolněn po autosalonu ve Frankfurtu, tak tři týdny potom už jsem s ním jezdil. Pravda, byl tehdy jen jeden v republice, ale teď už mám druhý. Toho starého bude mít Martin Jahn z CzechInvestu. Na rozdíl od CzechTradu si o CzechInvestu myslím jen to nejlepší. Dělají dobrou práci.
Superbem. Když byl superb uvolněn po autosalonu ve Frankfurtu, tak tři týdny potom už jsem s ním jezdil. Pravda, byl tehdy jen jeden v republice, ale teď už mám druhý. Toho starého bude mít Martin Jahn z CzechInvestu. Na rozdíl od CzechTradu si o CzechInvestu myslím jen to nejlepší. Dělají dobrou práci.
</TEXT>
</DOC>
<DOC>
<DOCID>LN-20020416059</DOCID>
<DOCNO>LN-20020416059</DOCNO>
<DATE>04/16/02</DATE>
<TITLE>
DNEŠNÍ TÉMA: Ceny chat a pozemků v ČR
</TITLE>
<TEXT>
Na jaká úskalí můžete narazit při koupi pozemků a chat? Na nejčastěji kladené otázky o pozemcích a chatách odpovídal Michal Macek z realitní kanceláře Evropa.
1 Jaká úskalí s pozemkem mohou člověka potkat, když se rozhodne koupit chatu?
Z výpisu z katastru nemovitostí si zjistěte, kdo je skutečným majitelem pozemku a zda není pozemek zatížen věcnými břemeny nebo zástavami. Důležité je také zjistit, zda pozemek není v chráněné krajinné oblasti. Pak mohou nastat problémy s případnými stavebními úpravami a zhodnocováním pozemku, jako je například přívod elektřiny, vody, stavba plotu, výkop studně a podobně. Také je dobré prověřit si způsob užívání pozemku. Například není-li pozemek určený k plnění funkcí lesa, kde může nastat problém s ochranou životního prostředí (volný pohyb zvěře, problémy s budováním jímky, zavedením elektřiny a dalším zhodnocováním objektu na pozemku).
2 Stává se často, že chata nestojí na vlastním pozemku (pozemek je pronajatý), nebo jde spíše jen o výjimky?
Chaty na pozemku jiného vlastníka nejsou ojedinělými případy. Pokud je pozemek pronajatý a pronájem je ošetřen dobře vypracovanou nájemní smlouvou, není třeba se ničeho obávat.
3 Co dělat, pokud chci pozemek odkoupit do svého vlastnictví?
Je dobré zajít na obecní úřad a zjistit, zda není možné pozemek odkoupit. S pozemky ve vlastnictví obce nebývají problémy. Pokud je pozemek fyzické osoby, je dobré zapracovat do nájemní smlouvy předkupní právo pro vlastníka chaty.
4 Jak a kde ověřit, komu pozemek skutečně patří?
Zjistit majitele pozemku lze na katastrálním úřadě, kde vám za stokorunový kolek udělají výpis z katastru nemovitostí. Na výpise najdete případná věcná břemena a zástavy (bankovní a podobně). Dále je také potřeba nechat udělat (opět na katastrálním úřadě) snímek z pozemkové mapy (50 Kč za kolek), ze kterého zjistíte přesné hranice pozemku.
</TEXT>
<HEADING>
5 Co zhodnocuje cenu pozemku?
</HEADING>
<TEXT>
Hodnotu pozemku nejvíce zvýší zasíťování inženýrskými sítěmi (plyn, voda, elektřina, popřípadě kanalizace), oplocení pozemku a stávající porosty na pozemku. Vliv má samozřejmě také poloha pozemku, to je blízkost vody vhodné ke koupání, lesa, zábavního a sportovního vyžití, minimální průjezd obcemi od dálnice nebo silnice první třídy a následně příjezd až k samotné chatě po zpevněné komunikaci.
6 Pokud nastane situace, že pozemek, na kterém stojí moje chata a který si pronajímám, prodá skutečný vlastník někomu jinému, může to nějak ohrozit smlouvu o pronájmu?
Tím, že chata stojí na pozemku jiného vlastníka, je v katastru nemovitostí zapsané věcné břemeno a to nelze jednoduše zrušit. Proto přejde na nového majitele pozemku. Ideální je mít navíc i dobře ošetřenou nájemní smlouvu (v nejlepším případě na dobu neurčitou, častý je také pronájem na 99 let).
Na otázky o pozemcích a chatách určených k rekreaci odpovídal odborný poradce Michal Macek z realitní kanceláře Evropa
Vybrané rekreační oblasti v České republice
Přehled cen chat a pozemků v těchto lokalitách najdete na stranách 16 - 18
povodí Ohře
České středohoří
Máchovo jezero
Jizerské hory
Krkonoše
Kokořínsko
Český ráj
Broumovsko
Křivoklátsko
Hracholusky
Dolní Berounka
Slapy
Posázaví
Orlík Šumava
Třeboňsko Žďárské vrchy
Vranovská přehrada
Bílovice Ochoz
Rajhrad
Pálava
Jeseníky
Beskydy
Bílé Karpaty
</TEXT>
</DOC>
<DOC>
<DOCID>LN-20020416060</DOCID>
<DOCNO>LN-20020416060</DOCNO>
<DATE>04/16/02</DATE>
<TITLE>
Zajímají vás ceny chat a pozemků v jednotlivých rekreačních oblastech České republiky? Lidové noviny pro vás připravily přehled orientačních cen. Vybrali jsme čtyři modelové objekty, od nejlevnější dřevěné chaty až po luxusní chalupy. Na jejich ceny v jednotlivých lokalitách jsme se ptali zástupců realitních kanceláří.
</TITLE>
<TEXT>
Dolní Berounka
Rekreační oblast 30 km jihozápadně od Prahy, CHKO Český kras, hrad Karlštejn, Koněpruské jeskyně, lom Amerika, vápencové skály,
Kolik stojí modelové chaty:
2+0, dřevěná stavba, elektřina, studna: okolo 500 tisíc korun
4+1, koupelna, záchod, elektřina: 1 milion korun stylová chalupa: 1,5 milionů korun zrenovovaná chalupa (možné celoroční užívání): 2 miliony korun cena pozemku: 100 až 300 Kč/m 2
</TEXT>
<HEADING>
Křivoklátsko
</HEADING>
<TEXT>
CHKO Křivoklátsko, převážně lesnatá krajina, dvě třetiny tvoří listnaté a smíšené lesy, památky: hrad Křivoklát (kde v dětství přebýval Karel IV.), dále hrad Točník a Žebrák.
Kolik stojí modelové chaty:
2+0, dřevěná stavba, elektřina, studna: okolo 400 tisíc korun
4+1, koupelna, záchod, elektřina: 800 tisíc korun stylová chalupa: 1 milion až 1 200 000 korun zrenovovaná chalupa (možné celoroční užívání): 1 500 000 korun cena pozemku: 100 až 150 Kč/m 2
</TEXT>
<HEADING>
Posázaví
</HEADING>
<TEXT>
Přírodní park středních Čech, podél Sázavy se od jejího soutoku s Vltavou táhnou chatové osady, oblast vhodná pro pěší turistiku i cykloturistiku.
Kolik stojí modelové chaty:
2+0, dřevěná stavba, elektřina, studna: do 500 tisíc korun
4+1, koupelna, záchod, elektřina: do 700 tisíc korun stylová chalupa: 400 tisíc korun zrenovovaná chalupa (možné celoroční užívání): 900 tisíc korun cena pozemku: 200 až 250 Kč/m 2
</TEXT>
<HEADING>
Český ráj
</HEADING>
<TEXT>
CHKO Český ráj (nejstarší chráněné území v ČR), četná pískovcová skalní města, polovinu území zabírají lesy, památky: hrad Kost (nejzachovalejší český hrad), NPP Kozákov a Suché skály.
Kolik stojí modelové chaty:
2+0, dřevěná stavba, elektřina, studna: 400 až 500 tisíc korun
4+1, koupelna, záchod, elektřina: 900 tisíc až 1 milion korun stylová chalupa: 1 800 000 korun zrenovovaná chalupa (možné celoroční užívání): okolo 1 milionu korun cena pozemku: 100 až 200 Kč/m 2
</TEXT>
<HEADING>
Máchovo jezero
</HEADING>
<TEXT>
Na JV konci jezera je Národní přírodní rezervace Swamp (rašeliniště s četnými tůňkami a unikátní flórou a faunou). Na rybníku se nacházejí dva ostrůvky: Kachní ostrov a Myší zámek. Oba jsou významnými hnízdišti vodních ptáků.
Kolik stojí modelové chaty:
2+0, dřevěná stavba, elektřina, studna: 400 až 600 tisíc korun
4+1, koupelna, záchod, elektřina: 600 až 700 tisíc korun stylová chalupa: 1 milion až 1 500 000 korun zrenovovaná chalupa (možné celoroční užívání): okolo 2 milionů korun cena pozemku: 50 až 100 Kč/m 2
</TEXT>
<HEADING>
Kokořínsko
</HEADING>
<TEXT>
CHKO Kokořínsko, území České křídlové tabule (kvádrové pískovce porostlé bučinami a smrčinami, skalní města), památkové rezervace a zóny (roubená, zděná i hrázděná architektura)
Kolik stojí modelové chaty:
2+0, dřevěná stavba, elektřina, studna: 400 až 500 tisíc korun
4+1, koupelna, záchod, elektřina: do 700 tisíc korun stylová chalupa: 600 až 800 tisíc korun zrenovovaná chalupa (možné celoroční užívání): do 1 200 000 korun cena pozemku: 200 Kč/m 2
</TEXT>
<HEADING>
Žďárské vrchy
</HEADING>
<TEXT>
CHKO Žďárské vrchy, ("střecha Českomoravské vysočiny - Devět skal, 836 metrů nad mořem), v okolí se rozkládají jehličnaté a smíšené lesy, vhodné pro pěší turistiku, mnoho cyklistických tras.
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 300 tisíc korun
</HEADING>
<TEXT>
CHKO České středohoří, nejvyšší horou je Milešovka, na území se nachází množství chráněných přírodních rezervací a historických staveb (v Lounech kostel sv. Mikuláše a zámek Krásný Dvůr s nádhernými zahradami)
Kolik stojí modelové chaty:
2+0, dřevěná stavba, elektřina, studna: 350 až 450 tisíc korun
4+1, koupelna, záchod, elektřina: 680 až 700 tisíc korun stylová chalupa: 500 tisíc korun zrenovovaná chalupa (možné celoroční užívání): 900 tisíc až 1 500 000 korun cena pozemku: 100 Kč/m 2
</TEXT>
<HEADING>
Jizerské hory
</HEADING>
<TEXT>
CHKO Jizerské hory, nejsevernější české pohoří, tvořené převážně žulami, krystalickými břidlicemi a rozsáhlými rašeliništi. Významná rekreační oblast vhodná pro lyžování, pěší turistiku i cykloturistiku.
Kolik stojí modelové chaty:
2+0, dřevěná stavba, elektřina, studna: 500 až 600 tisíc korun
4+1, koupelna, záchod, elektřina: 1 milion až 1 200 000 korun stylová chalupa: 1 700 000 korun zrenovovaná chalupa (možné celoroční užívání): okolo 3 milionů korun cena pozemku: 100 Kč/m 2
</TEXT>
<HEADING>
Třeboňsko
</HEADING>
<TEXT>
CHKO Třeboňsko a biosférická rezervace, plochá a rovinatá krajina, pozoruhodná svou bohatostí rostlinstva (rozsáhlé jehličnaté a smíšené lesy, vzácné vlhkomilné rostliny). Lázeňské město Třeboň je významným turistickým centrem, poblíž největší rybník v ČR Rožmberk.
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 300 tisíc korun
</HEADING>
<TEXT>
4+1, koupelna, záchod, elektřina: 1 800 000 až 2 miliony korun stylová chalupa: 700 tisíc až 1 milion korun zrenovovaná chalupa (možné celoroční užívání): 2 miliony korun a více cena pozemku: 100 až 300 Kč/m 2
Hracholusky
Vodní nádrž Hracholusky leží západně od Plzně, stříbrská pahorkatina, jedna z nejvyhledávanějších rekreačních a turistických oblastí západních Čech.
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 600 tisíc korun
</HEADING>
<TEXT>
Krkonošský národní park, nejvyšší a nejnavštěvovanější pohoří v České republice. Rekreační střediska (vhodná pro zimní i letní sporty) - Pec pod Sněžkou, Špindlerův Mlýn, Rokytnice nad Jizerou nebo Harrachov.
Kolik stojí modelové chaty:
2+0, dřevěná stavba, elektřina, studna: 500 až 600 tisíc korun
4+1, koupelna, záchod, elektřina: 1 milion až 1 200 000 korun stylová chalupa: 1 700 000 korun zrenovovaná chalupa (možné celoroční užívání): okolo 3 milionů korun cena pozemku: 100 Kč/m 2
</TEXT>
<HEADING>
Broumovsko
</HEADING>
<TEXT>
CHKO Broumovsko, křídový pískovcový georeliéf, nejznámější jsou skalní města v národní přírodní rezervaci Adršpašskoteplické skály, památky: osm barokních kostelů ("broumovská skupina")
Kolik stojí modelové chaty:
2+0, dřevěná stavba, elektřina, studna: 350 až 500 tisíc korun
Rekreační oblast asi 40 kilometrů jižně od Prahy, slapská přehrada - koupání, vodní sporty, rybaření, pěší turistika i cykloturistika. Rekreační letoviska - Slapy, Živohošť, Cholín.
Kolik stojí modelové chaty:
2+0, dřevěná stavba, elektřina, studna: 600 až 900 tisíc korun
4+1, koupelna, záchod, elektřina: 800 tisíc až 1 milion korun stylová chalupa: až 3 miliony korun zrenovovaná chalupa (možné celoroční užívání): okolo 2 milionů korun cena pozemku: 200 až 400 Kč/m 2
</TEXT>
<HEADING>
Šumava
</HEADING>
<TEXT>
Národní park a CHKO Šumava, vyhledávaná rekreační a turistická oblast na jihozápadě Čech, Boubínský prales, lipenská přehrada a prameny Vltavy - možnost vodních sportů.
Kolik stojí modelové chaty:
2+0, dřevěná stavba, elektřina, studna: 300 až 500 tisíc korun
4+1, koupelna, záchod, elektřina: okolo 1 milionu korun stylová chalupa: okolo 2 milionů korun zrenovovaná chalupa (možné celoroční užívání): do 1 milionu korun cena pozemku: 300 Kč/m 2
</TEXT>
<HEADING>
Povodí Ohře
</HEADING>
<TEXT>
Podél Ohře v podhůří Krušných hor je řada chatových oblastí, které se táhnou od Chebu až ke Klášterci nad Ohří, nedaleko Kadaně leží nechranická přehrada - možnost koupámí, rybaření a windsurfingu.
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 200 tisíc korun
</HEADING>
<TEXT>
4+1, koupelna, záchod, elektřina: 400 až 500 tisíc korun stylová chalupa: 600 tisíc korun zrenovovaná chalupa (možné celoroční užívání): 800 tisíc korun cena pozemku: 100 až 200 Kč/m 2
Přehrada Vranov
Jeden kilometr od Vranova nad Dyjí se nachází vranovská přehrada, je centrem rekreace a vodních sportů (windsurfing, jachting).
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 300 tisíc korun
</HEADING>
<TEXT>
4+1, koupelna, záchod, elektřina: okolo 500 tisíc korun stylová chalupa: 700 až 800 tisíc korun zrenovovaná chalupa (možné celoroční užívání): okolo 1 milionu korun cena pozemku: 100 Kč/m 2
</TEXT>
<HEADING>
Jeseníky
</HEADING>
<TEXT>
CHKO Jeseníky, nejcennější lokalitou je Velká Kotlina v NPR Praděd, oblast bohatá na srážky, především sněhové, jsou zde výborné podmínky pro lyžování (četná lyžařská střediska, sjezdovky a běžecké stopy)
Kolik stojí modelové chaty:
2+0, dřevěná stavba, elektřina, studna: 600 až 700 tisíc korun
4+1, koupelna, záchod, elektřina: 800 až 900 tisíc korun stylová chalupa: 1 500 000 až 1 700 000 korun zrenovovaná chalupa (možné celoroční užívání): 3 miliony korun cena pozemku: 100 Kč/m 2
</TEXT>
<HEADING>
Pálava
</HEADING>
<TEXT>
CHKO Pálava a biosferická rezervace, nachází se v nejjižnější části Moravy, mezi řekou Dyjí a česko-rakouskými hranicemi, celá oblast se vyznačuje suchým a teplým podnebím
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 400 tisíc korun
</HEADING>
<TEXT>
4+1, koupelna, záchod, elektřina: 500 až 600 tisíc korun stylová chalupa: 800 tisíc korun zrenovovaná chalupa (možné celoroční užívání): okolo 1 milionu korun cena pozemku: 100 Kč/m 2
</TEXT>
<HEADING>
Bílovice
</HEADING>
<TEXT>
Rekreační lokalita na sever od Brna, pěkná příroda, lesy (pěší turistika i cyklo turistika, houbaření), nedaleko se nachází Moravský kras
Kolik stojí modelové chaty:
2+0, dřevěná stavba, elektřina, studna: 400 až 500 tisíc korun
4+1, koupelna, záchod, elektřina: až 1 milion korun stylová chalupa: 700 tisíc korun zrenovovaná chalupa (možné celoroční užívání): 1 500 000 až 2 miliony korun cena pozemku: 400 Kč/m 2
Bílé Karpaty
CHKO Bílé Karpaty jsou nejvyšším pohořím jihozápadního okraje karpatského systému, území bylo zařazeno do biosférické rezervace.
Kolik stojí modelové chaty:
</TEXT>
<HEADING>
2+0, dřevěná stavba, elektřina, studna: 300 tisíc korun
</HEADING>
<TEXT>
4+1, koupelna, záchod, elektřina: 500 tisíc korun stylová chalupa: 800 až 900 tisíc korun zrenovovaná chalupa (možné celoroční užívání): 1 200 000 korun cena pozemku: 100 až 150 Kč/m 2
</TEXT>
<HEADING>
Ochoz
</HEADING>
<TEXT>
Rekreační lokalita na sever od Brna, pěkná příroda, lesy (pěší turistika i cyklo turistika, houbaření), oblastí protéká řeka Svitava (možnost koupání).
Kolik stojí modelové chaty:
2+0, dřevěná stavba, elektřina, studna: 300 až 400 tisíc korun
CHKO Beskydy, vyhledávaná rekreační a turistická oblast na moravsko-slezském pomezí, skanzen v Rožnově pod Radhoštěm, Lysá hora možnost zimních sportů, vodní nádrž Šance.
Kolik stojí modelové chaty:
2+0, dřevěná stavba, elektřina, studna: 300 až 400 tisíc korun
4+1, koupelna, záchod, elektřina: 600 až 800 tisíc korun stylová chalupa: 900 tisíc korun zrenovovaná chalupa (možné celoroční užívání): okolo 1 milionu korun cena pozemku: 100 až 200 Kč/m 2
Rajhrad
Rekreační lokalita na jih od Brna s pěknou krajinou vhodnou k rekreaci a letním sportům.
Kolik stojí modelové chaty:
2+0, dřevěná stavba, elektřina, studna: 400 až 500 tisíc korun za metr čtvereční
4+1, koupelna, záchod, elektřina: až 1 milion korun stylová chalupa: 700 tisíc korun zrenovovaná chalupa (možné celoroční užívání): 1 milion korun cena pozemku: 400 Kč/m 2
</TEXT>
</DOC>
<DOC>
<DOCID>LN-20020416061</DOCID>
<DOCNO>LN-20020416061</DOCNO>
<DATE>04/16/02</DATE>
<TITLE>
Česká stomatologická komora vyzvala lékaře, aby nabízeli kvalitnější péči. Za tu pacient zaplatí více
</TITLE>
<TEXT>
DNEŠNÍ TÉMA: Kolik stojí péče o zuby
Investice do zubů porostou, doba, kdy lze ještě relativně levně si nechat ošetřit chrup, končí.
Česká stomatologická komora tvrdí, že dražší a kvalitnější ošetření i protetika je "pod pultem". Ceny v tomto oboru se odvíjejí od nabídky a poptávky, kvality i módy, ale jsou pokřivené proto, že některé druhy péče o chrup jsou zadarmo. Navíc zubaře se všichni bojíme, mnoho lidí tam nejde, pokud ho nic nebolí. Při správném tržním uvažování zjistíme, že do zubů musíme investovat peníze. Nejen z důvodů zdraví, ale i společenské prestiže. Stále se pozná český turista či manažer nejen podle bílých ponožek, bohužel i podle nevábného stavu chrupu.
</TEXT>
<HEADING>
Ošetření bude dražší
</HEADING>
<TEXT>
Ve veškerém podnikání a zvláště ve službách nás očekávají při vstupu do EU změny a nová pravidla. Ve stomatologickém oboru budou přísnější hygienické předpisy, bude se používat více pomůcek jednorázově a nebudou se smět opakovaně sterilizovat, noční můrou zubařů už teď jsou přísné předpisy na užívání nových moderních a bezpečných rentgenů. Zvýší se i náklady na platy zaměstnanců v laboratořích, protože pracují v rizikovém prostředí. Už dnes jsou zubní lékaři závislí na tom, co jim laboratoř naúčtuje. Vše zubní lékaři zakalkulují do cen opravy zubů, bude dráž. Že bychom měli mít bonusy za prevenci, že by měla fungovat státní prevence už v mateřských školách, a nejen ta současná komerční, která je spojená s prodejem, je problém, který by měl řešit celý systém ve zdravotnictví.
</TEXT>
<HEADING>
Bude málo zubařů?
</HEADING>
<TEXT>
V současné době ordinuje celkem 7580 zubních lékařů. Téměř 5000 jich je ve věku od 45 let výše. Mnozí odejdou za deset let do důchodu a v tu dobu by podle MUDr. Pekárka, prezidenta České stomatologické komory, mohla léčit pouze necelá polovina zubařů proti současnému stavu. Stomatologie se studuje 6 let a zubním lékařem, který umí svou profesi, se stává absolvent až po dvou, třech letech praxe u zkušeného zubaře. Ke svému chrupu budeme zodpovědnější kvůli penězům, abychom neplatili později více. Bude velká poptávka po ošetřování. Lékařů bude nedostatek, což zdraží jejich služby a ošetření
</TEXT>
<HEADING>
Nechceme to, co je zdarma
</HEADING>
<TEXT>
Platby za sedm milionů výkonů proplatila pojišťovna za preventivní prohlídky. Fakticky jde o dvě prohlídky zdarma, při kterých se stanoví diagnózy, vyšetří i rentgenem, vyčistí se zubní kámen. Jeho odstraňování je zdarma jednou ročně. Vzhledem k tomu, že občanů naší republiky je kolem 10 milionů a odečtu-li hypoteticky milion mimin a batolat vychází matematický výsledek, že by pojišťovna měla proplatit zubařům každý rok asi 18 milionů za prevenci. O čem to svědčí? O zuby nedbáme. Nestojíme ani o službu, kterou platit nemusíme. Zatím.
</TEXT>
<HEADING>
Co platíme a co neplatíme
</HEADING>
<TEXT>
Sazebník u zubního lékaře je nesrozumitelný, protože používá odborné názvosloví a navíc výsledná platba za zubní ošetření je složitá. Ze zákona neplatíme některé výkony a výrobky v zubní ordinaci. Platí princip solidarity což znamená, že práce zubaře hrazená pojišťovnou je zdarma i pro ty, co neplatí zdravotní pojištění: pro děti, pro důchodce, nezaměstnané a další. Sazebník stomatologa se dělí na tři části:
1. některý výkon i s výrobkem neplatíme vůbec, to je stanoveno zákonem.
2. pojišťovna přispívá jen zákonnou částkou a zbytek si doplatíme.
</TEXT>
<HEADING>
3. zaplatíme vše.
</HEADING>
<TEXT>
Při platbě je samozřejmé, že si stomatolog do ceny výkonu započítá i své další náklady, jako je nájem, telefony, úvěry či leasing, musí zaplatit zdravotní setře, uklízečce, za výrobky i laboratoři. Z ceny protetiky a rovnátek jde až 70 % laboratoři, s kterou lékař spolupracuje. Používá pojem standard, je míněn stomatologický výkon zdarma, a nadstandardem se rozumí něco, co si platíme či připlácíme. Zdarma jsou klasické amalgámové výplně zubů, neboli plomby, kdežto na ty kvalitnější při použití jiné technologie si připlácíme. A hovoříme o nadstandardní péči. Může to být zavádějící. "Protože zubní lékař by měl pracovat kvalitně i při výkonu hrazeném pojišťovnou," řekl MUDr. Pekárek.
Čtěte na straně 19 a 20
10 rad, jak si zachovat zdravé zuby
</TEXT>
<HEADING>
1. Čistěte si zuby třikrát denně
</HEADING>
<TEXT>
Ideální je čistit si zuby po každém hlavním jídle, nejméně po dobu tří minut. Pro časovou orientaci můžete použít třeba malé přesýpací hodiny.
2. Používejte zubní pastu s fluorem
Fluor působí preventivně proti rozvoji zubního kazu.
</TEXT>
<HEADING>
3. Dejte přednost malé hlavici kartáčku
</HEADING>
<TEXT>
Zubní kartáček by měl mít hlavičku z jednoho svazku vláken. Velikost hlavice: maximálně 4 cm pro muže, 3 cm pro ženy a 2 cm pro děti. Špičky vláken mají být zakulacené a měly by být z umělé hmoty. Nepoužívejte kartáčky s přírodními vlákny.
4. Volte měkčí kartáček
Příliš tvrdý zubní kartáček může poškodit povrch zubu. Pořiďte si měkký, nebo "medium".
5. Kartáček často měňte
Zubní kartáček vyměňujte po šesti týdnech, maximálně po dvou měsících. Signálem k výměně jsou ohnutá vlákna.
</TEXT>
<HEADING>
6. Používejte dentální nit
</HEADING>
<TEXT>
Kromě kartáčku používejte i dentální nit a kartáček na mezizubní prostory. Poraďte se u stomatologa nebo dentální hygienistky - naučí vás s pomůckami zacházet a po proměření průchodnosti mezizubních prostorů doporučí správnou velikost kartáčku.
7. Pijte po jídle
Voda, mléko nebo neslazené minerálky pomáhají "ředit" kyseliny v ústech.
</TEXT>
<HEADING>
8. Žvýkejte
</HEADING>
<TEXT>
Používejte žvýkačku bez cukru. Žvýkání po jídle podporuje tvorbu slin, které "ředí" a neutralizují kyseliny v ústech. Výrobky, které jsou šetrné k zubům, jsou na obalu viditelně označeny (např. obrázkem zubu s deštníčkem)
</TEXT>
<HEADING>
9. Nečistěte si chrup hned po jídle
</HEADING>
<TEXT>
Zuby si čistěte nejméně 30 minut po jídle. Až tehdy jsou kyseliny neutralizovány. Okamžitým vyčištěním by se mohla sklovina zubu ještě více naleptat. Ihned po jídle je proto vhodnější si ústa pouze vypláchnout. Jezte raději čerstvé než sušené ovoce. Sušené ovoce obsahuje až 50 procent cukru a je lepivé. Vybírejte si spíše tvrdší ovoce - ideální jsou jablka.
</TEXT>
<HEADING>
10. Nepijte po doušcích
</HEADING>
<TEXT>
Mošt, hroznový nebo pomerančový džus jsou už od přírody bohaté na cukry. Chuť vás často klame a za "kyselým" nevnímáte to "sladké". Když upíjíte pomalu, cukr působí na zuby opakovaně a bakterie ho postupně stačí přeměňovat na kyseliny. Raději tedy vypijte sklenici nápoje najednou.
</TEXT>
<HEADING>
Pět otázek pro zubního lékaře
</HEADING>
<TEXT>
Při vstupu do ordinace si budete kupovat službu a výrobek, proto je nutné se řádně vyptat. Nestyďte se, protože se může stát, že lékaři je trapné hovořit s vámi o penězích a při vlastním ošetřování už není čas. Nejlepší je domlouvat se při první vstupní prohlídce, kdy vám zubař sdělí diagnózu vašeho chrupu.
1 Nejdříve je nutné zjistit, zda váš budoucí zubní lékař má smlouvu s vaší pojišťovnou
2 Požádejte jej, aby vám sdělil diagnózu neboli stav vašeho chrupu
3 Dohodněte se na cenách, nechte si vysvětlit různé možnosti, např. u kazu je cca 6 způsobů ošetření!
4 Dejte si udělat celkovou předkalkulaci a plán návštěv k ošetření
5 Po každém ošetření si dejte vystavit potvrzení o platbách a provedených výkonech, je to důležité pro eventuální reklamaci
</TEXT>
<HEADING>
Počty absolventů VŠ - obor stomatologie
</HEADING>
<TEXT>
1999 103 2000 109 Všichni absolventi nenastoupí do praxe, protože u nás studují občané Slovenska a některé ženy jdou na mateřskou dovolenou
Co je u zubaře zdarma
* vytržení zubu s anestezií
* výplň zubu - standardní amalgám
* výplň zubu fotokompozitum (do 18 let)
* kořenová výplň (standardní léčení zubu)
* odstranění zubního kamene poprvé v roce
* korunka pryskyřičná
* protéza jednoduchá snímací
</TEXT>
<HEADING>
* protéza celková standardní
</HEADING>
<TEXT>
* Snímací náhradu zaplatí pojišťovna jednou za tři roky, fixní náhradu jednou za pět let. Máte-li nízký příjem či jste-li v důchodu a přijdete o náhradu, žádejte o její proplacení na příslušném odbo-ru sociální péče.
* Snímací náhradu zaplatí pojišťovna jednou za tři roky, fixní náhradu jednou za pět let. Máte-li nízký příjem či jste-li v důchodu a přijdete o náhradu, žádejte o její proplacení na příslušném odbo-ru sociální péče.
</TEXT>
</DOC>
<DOC>
<DOCID>LN-20020416062</DOCID>
<DOCNO>LN-20020416062</DOCNO>
<DATE>04/16/02</DATE>
<TITLE>
PRAHA - Tým vědců z Forsythova institutu v Bostonu vyvinul vakcínu proti bakterii odpovědné za vznik zubního kazu. Předpokládá se, že by byla podávána dětem ve věku od 18 měsíců do tří let, tedy ještě předtím, než se bakterie stačí natrvalo usídlit v ústech. Pracuje se ale i na přípravě vakcíny pro dospělé. Ta by se měla podávat ve formě pilulky. Laboratorně se zkouší i forma spreje, který by se rozprašoval přímo na sliznice. Někteří lidé by na vakcínu mohli reagovat alergicky. Pro takové pacienty by měl být určen preparát obsahující přímo protilátky. Ten by ovšem, na rozdíl od vakcinace, zajistil jen krátkodobou ochranu. Jak vlastně zubní kaz vzniká? Jeho nejčastějším prvotním původcem je bakterie Streptococcus mutans. Tato bakterie žije v ústní dutině. V dětských ústech se bakterie živí a rozmnožuje díky cukru, který je konzumován s potravou. Pomocí slin je potom štěpen. Dobře "živená" bakterie pak produkuje kyselinu mléčnou, která rozpouští sklovinu. V takto narušeném zubu má potom kaz ideální podmínky pro vznik. Protilátky, které si tělo samo proti vakcíně vytvoří, by pak měly zaručovat celoživotní ochranu. "Bakterie Streptococcus mutans se skutečně prokazatelně na vzniku zubního kazu podílí," říká pražský stomatolog Petr Kozlík. Podle jeho slov se to ale týká hlavně dětí a nižších věkových skupin. S přibývajícím věkem se totiž složení mikrobiální flóry v dutině ústní mění. U starších věkových skupin se na vzniku kazu (hlavně kořene zubu) mohou podílet již úplně jiné druhy bakterií. Ke vzniku zubního kazu přispívá i špatná strava, nedostatečné hygienické návyky a často zcela chybějící prevence.
</TITLE>
<HEADING>
Nutnosti čistit si zuby se jen tak nezbavíme
</HEADING>
<TEXT>
"Navíc není klinicky ověřeno, jak by reagovaly a co by mohly v dutině ústní způsobit ostatní druhy bakterií, pokud by se jim po oslabení jednoho kmene dala možnost "projevit se" obdobně, jako to známe po dlouhodobé léčbě antimikrobiálními látkami," vysvětluje doktor Kozlík. Vyrobit vakcínu proti zubnímu kazu se vědci snaží již několik desítek let. Metoda není ani prvním a rozhodně ani posledním výsledkem, který lze vzhledem k pokrokům v biologii, medicíně, genetice a chemii očekávat. "I když by se uvedená vakcína ukázala účinná jen zčásti, zcela jistě by měla svůj význam. Rozhodně by však neznamenala zbavit se nutnosti čištění si zubů. A jen těžko by se stala, tak jako jiné léky a látky, dostupná pro všechny ve všech částech světa," uzavírá doktor Kozlík.
"Navíc není klinicky ověřeno, jak by reagovaly a co by mohly v dutině ústní způsobit ostatní druhy bakterií, pokud by se jim po oslabení jednoho kmene dala možnost "projevit se" obdobně, jako to známe po dlouhodobé léčbě antimikrobiálními látkami," vysvětluje doktor Kozlík. Vyrobit vakcínu proti zubnímu kazu se vědci snaží již několik desítek let. Metoda není ani prvním a rozhodně ani posledním výsledkem, který lze vzhledem k pokrokům v biologii, medicíně, genetice a chemii očekávat. "I když by se uvedená vakcína ukázala účinná jen zčásti, zcela jistě by měla svůj význam. Rozhodně by však neznamenala zbavit se nutnosti čištění si zubů. A jen těžko by se stala, tak jako jiné léky a látky, dostupná pro všechny ve všech částech světa," uzavírá doktor Kozlík.
</TEXT>
</DOC>
<DOC>
<DOCID>LN-20020416063</DOCID>
<DOCNO>LN-20020416063</DOCNO>
<DATE>04/16/02</DATE>
<TEXT>
Dočasné, první nebo "mléčné" zuby slouží dítěti ke stejnému účelu jako dospělému a až na některé malé odchylky (tvar, stavba, počet) se prakticky neliší od zubů dospělých. "Zuby hrají svou velkou roli ve vývoji řeči. Pro správné postavení stálých zubů je zachování mléčných také velmi důležité," vysvětluje stomatolog Petr Kozlík. Začít se starat o chrup svých dětí by rodiče měli už od prořezání prvních zoubků. V mnoha předškolních a školních zařízeních se preventivní prohlídky, které upozorní na problém, už neprovádějí. Organizovaná návštěva dětí u zubního lékaře nebo dentální hygienistky záleží jen na dohodě a dobré vůli stomatologa a ředitele. Jinak je rodič povinen preventivní prohlídku dítěte dvakrát ročně zajistit. "Ačkoliv i dnes zákon ukládá rodičům dětí, aby se dvakrát do roka podrobily preventivní prohlídce, chybí účinné kontrolní mechanismy. Zubní lékař ani zástupce školy nemá možnost někomu prohlídku či ošetření nařídit," říká doktor Kozlík. Kde se škola a zubní lékaři na prohlídkách dohodnou a spolupracují spolu, nemusí být vyšetřeno dítě, jehož rodiče si to nepřejí nebo které to odmítne. Dítě se také nemusí s diagnostikovaným kazem dostavit k ošetření - buď proto, že rodiče o to neprojeví zájem, nebo dítě kaz prostě zapře. "Spolu s nedostatkem specializovaných pracovišť, zabývajících se ošetřením dětí, a podle statistických údajů, je proto situace chrupu dětí a mládeže do budoucna vážně ohrožena a varující," říká doktor Kozlík. Stav chrupu českého obyvatelstva je podle doktora Kozlíka všeobecně neuspokojivý. Česká společnost se postupně dělí na dva tábory. Do prvního patří ti, kteří se nechají u stomatologa ošetřit až v momentě, kdy jim "teče do bot". Ve druhém, méně početnějším táboře se naštěstí nachází stále více lidí, kteří si uvědomují, že dobrý stav chrupu je pro ně, kromě jiného, i společenskou nutností. Podle toho se pak o své zuby starají.
</TEXT>
</DOC>
<DOC>
<DOCID>LN-20020416064</DOCID>
<DOCNO>LN-20020416064</DOCNO>
<DATE>04/16/02</DATE>
<TITLE>
Jestlipak víte, že v USA si zubní lékaři hradí z nemalých výdělků až třiceti procenty pojištění své profese? Pojištění jim slouží k zaplacení právních zástupců.
</TITLE>
<TEXT>
V USA je jiný systém financování zdravotnictví a pojišťovny ve stomatologii téměř nic občanům nehradí. Pacienti chtějí za své peníze kvalitní služby i výrobky a v případě, že nejsou spokojeni, ihned se soudí. Zubní lékaři potřebují dobré právníky, aby platili co nejmenší odškodnění. Soudy v USA zřejmě "nadržují" pacientům. Podobné je to i u našich západních sousedů, zajisté znáte historky, jak si jezdí cizinci spravovat svůj chrup k nám. Péče o chrup je u nich mnohem dražší než u nás. Nejen Američané, ale i naši bohatší sousedé reklamují a dovolávají se u soudů svých práv. Že v Čechách tomu tak není, dosvědčuje počet stížností řešených revizními komisemi oblastních stomatologických komor. Celkem jich bylo 218 a od stížností odstoupilo nakonec 85 stěžovatelů. Oblastní stomatologické komory jsou jednou ze tří možností, kde si pacient může podat stížnost.
</TEXT>
<HEADING>
Kam se stížností
</HEADING>
<TEXT>
Nejdříve se zkuste dohodnout se zubním lékařem, který vás ošetřoval a vy nejste spokojeni s jeho službou či výrobkem. Téměř ve všech případech vám po vzájemné dohodě škodu napraví či opraví bez dalších plateb. Je nutné si uvědomit, že když je na vině špatného zákroku protetický výrobek, vztahuje se na něj podle občanského zákoníku půlroční záruční doba a reklamační řád. Z důvodů etických vám každý lékař vyhoví i po uplynutí záruční doby. Nereklamujete rozbitou ledničku, ale něco, co máte v ústech. Váš organismus nemusel protetický výrobek či hmotu přijmout bez reakce, po zákroku jste mohli dostat chřipku a jsou další a další důvody, proč nebyl výsledek zubařského ošetření v pořádku. Zkrátka na vině nemusí být ani výrobek ani lékař. Ten s vámi najde kompromis, jak záležitost napravit a opravit. A se svým dodavatelem protetiky se domluví. Druhou alternativou, kdy si chcete stěžovat na etické nebo odborné pochybení či neplnění povinností svého či jiného zubního lékaře, je výše uvedená možnost podání stížnosti k Oblastní stomatologické komoře. V ČR jich je 62. Jim dává zákon ČNR č. 220/91 Sb. oprávnění řešit stížnosti na výkony svých členů, jimiž všichni zubní lékaři musí být. Jestliže se bojíte zeptat svého zubaře, na jaké adrese si na něj můžete stěžovat, pak pošlete písemnou stížnost na Prezidium České stomatologické komory, Ječná 3, Praha 2. "Prezidium vaši stížnost postoupí zpět do vašeho obvodu, do oblastní komory, ke které zubní lékař přísluší. Zjistí-li revizní komise příslušné oblastní stomatologické komory a následně čestná rada komory, že stížnost byla oprávněná a došlo k porušení povinnosti, je zubnímu lékaři uloženo disciplinární opatření. Disciplinární řízení nezná pojem 'poškozený'," xxxxxxxx. I když je tedy lékař shledán vinným, neznamená to, že je mu uložena povinnost vám škodu zaplatit či opravit zdarma. A přichází na řadu poslední možnost, kterou je soud. Jenže ty jsou u nás stále pomalé a drahé. Proto se občané v Čechách kvůli reklamacím či etickým pochybením lékařů nesoudí.
</TEXT>
<HEADING>
Kolik zaplatíme u zubního lékaře
</HEADING>
<TEXT>
kvalitnější amalgámová výplň 200 - 800 Kč odstranění zubního kamene mimo rámec prevence 400 - 600 Kč nadstandardní bílá plomba 200 - 700 Kč plnění odumřelých zubů 500 - 2000 Kč můstek - jeden zub 1500 - 6500 Kč můstek - kovokeramika 6500 Kč a výše (úhrada ZP 1359 Kč) snímací rovnátka 1500 - 5500 Kč fixní rovnátka 12 000 - 14 000 Kč keramická (porcelánová) korunka 2750 Kč a výše (úhrada ZP 561 Kč) implantát vsazený do dásně (nahrazuje jeden zub) 10 000 - 15 000 Kč snímatelné náhrady chrupu (umělý chrup - jedna čelist) 2500 - 3000 Kč fotokompozitum (nad 18 let) 400 a výše podle rozsahu kořenová výplň (léčení zubu) 900 a výše za jeden kanálek profesionální čištění zubů hygienistkou 500 Kč a výše parodontologické vyšetření 350 - 800 Kč rentgenový snímek 250 Kč a výše bělení zubů 250 - 1300 Kč korunka pryskyřičná na přední zuby 600 Kč a výše korunka kov/pryskyřice 1000 Kč a výše fluoridace zubů - jedna čelist 400 Kč
Orientační ceny výkonů u zubaře, který nemá smlouvu s pojišťovnou
komplexní vstupní vyšetření 340 - 500 Kč jednoplošková amalgámova plomba 400 - 700 Kč ústní hygiena a nácvik léčebných postupů 500 Kč odstranění zubního kamene v jedné čelisti až 600 Kč vytržení zubu s anestezií 450 - 1100 Kč injekční anestezie až 500 Kč chirurgická kontrola, výplach, výměna drénu 650 Kč oprava fazety korunky či můstku 300 Kč provizorní ochranný můstek do tří zubů 1700 Kč protéza totální (14 zubů) 7500 - 9200 Kč
Poznámka: ceny závisejí na množství použitého materiálu a na jeho kvalitě či náročnosti výroby, liší se také podle toho, jakými přístroji je ordinace vybavena a co si lékař účtuje do nákladů z provozu.
</TEXT>
</DOC>
<DOC>
<DOCID>LN-20020416065</DOCID>
<DOCNO>LN-20020416065</DOCNO>
<DATE>04/16/02</DATE>
<TEXT>
Obor diplomovaná dentální hygienistka je v Česku mladý. Zavedla jej u nás Soukromá vyšší zdravotní škola pro dentální hygienistky, s. r. o., v Sekaninově ulici v roce 1996. "Tento obor není ve světě ničím novým. V USA je znám již od začátku dvacátého století," říká MUDr. Ladislav Kindl, manažer školy, a dodává: "Studium je pomaturitní, trvá celkem tři roky a končí absolutoriem. Je možné jak denní, tak i dálkové studium." Praktická výuka probíhá na 1. stomatologické klinice I. lékařské fakulty v Praze. Absolventka školy se stává součástí týmu zubní ordinace. "Její svébytné místo je vedle stomatologa. Vykonává pro lékaře práci, ke které není nutné vysokoškolské vzdělání, bez které by se ale jeho práce neobešla," vysvětluje doktor Kindl. Obor dentální hygienistka lze v současnosti studovat i na státních, vyšších zdravotnických školách v Praze a v Ústí nad Labem. Na pražské škole na Alšově nábřeží byl obor zaveden před čtyřmi lety. Odborným garantem výuky je Stomatologická klinika FN Královské Vinohrady pod vedením Doc. MUDr. Evy Gojišové. Absolventi školy jsou schopni pod vedením stomatologa např. vyšetřovat dutinu ústní, zhotovovat otisky, RTG snímky nebo odstraňovat zubní kámen.
</TEXT>
</DOC>
<DOC>
<DOCID>LN-20020416066</DOCID>
<DOCNO>LN-20020416066</DOCNO>
<DATE>04/16/02</DATE>
<TITLE>
PRAHA - Na slavnostním večeru v kostele sv. Šimona a Judy převzali včera zástupci gramofonových firem výroční ceny časopisu Harmonie za rok 2001 z rukou jeho šéfredaktora Luboše Stehlíka. Anketa, v níž hlasují odborní publicisté, hodnotila letos více než 150 titulů z oblasti vážné hudby, jazzu a world music distribuovaných na českém trhu. Svou cenu udělují i čtenáři tohoto měsíčníku - letos ji obdržela nahrávka Dvořákových milostných písní v podání Dagmar Peckové a Irwina Gage. Několik ukázek z tohoto alba včera mezzosopranistka přednesla živě. O další hudební doprovod se postaralo Vlachovo kvarteto a jazzové trio Marka Aanderuda. Ceny časopisu Harmonie, který kromě jiného jako jediný u nás soustavně reflektuje hudební trh, se letos rozdávaly již posedmé.
</TITLE>
<TEXT>
Kompletní seznam nahrávek, které se umístily na prvním až třetím místě je k dispozici na www.lidovky.cz
Ceny Harmonie za nejlepší nahrávky klasické hudby, jazzu a world music za rok 2001
Středověk, renesance
Food, Wine And Song The Orlando Consort
Harmonia Mundi France
Baroko
J. S. Bach: Matoušovy pašije Nikolaus Harnoncourt, Concentus Musicus W ien
Teldec
Komorní hudba
Leoš Janáček: String Quartets Škampovo kvarteto
Supraphon
Orchestrální hudba
Hector Berlioz: Lélio, Tristia, Symphonie fantastique Charles Dutoit, Choeur et Orchestre symphonique de Montréal
Decca
Opera, oratorium
Giuseppe Verdi: Falstaff Claudio Abbado, Bryn Terfel, Berliner Philharmoniker
Deutsche Grammophon
Umělec roku
András Schiff Leoš Janáček: A Recollection
ECM New Series
Umělkyně roku
Cecilia Bartoli Christoph Willibald Gluck: Italian Arias Akademie für Alte Musik Berlin
Decca
Soudobá hudba po roce 1945
Luciano Berio: Voci Kim Kashkashian, Symphonieorchester W ien, D. Russell Davies
ECM New Series
Hudba bez hranic
O'stravaganza Ensemble baroque "Le Orfanelle della Pieta", Solistes musique celtique Virgin
Classics
Nejlepší nahrávka klasické hudby českého vydavatelství
Mendelssohn, Rossini, Bruch Ludmila Peterková Nicolas Baldeyrou, Alexander Besa, Jiří Bělohlávek, Pražská komorní filharmonie
Supraphon
Cena čtenářů Harmonie
Antonín Dvořák: Songs Dagmar Pecková, Irwin Gage
Supraphon
Jazz
Dave Holland Quintet: Not For Nothin'
ECM
Jazzové fúze
Mike Stern: Voices
Atlantic
Jazzové reedice
Charles Mingus: Tijuana Mood
RCA/Blue Bird
Česká jazzová nahrávka
Najponk: Just About Love
Cube Metier
World music
George Mraz: Morava
Milestone
Cena za celoživotní interpretační přínos pro českou kulturu
Libor Pešek dirigent
</TEXT>
</DOC>
<DOC>
<DOCID>LN-20020416067</DOCID>
<DOCNO>LN-20020416067</DOCNO>
<DATE>04/16/02</DATE>
<TITLE>
Divadlo na Vinohradech uvedlo Hubačova Krále krysu podle Clavellova románu
</TITLE>
<TEXT>
Další titul, který slavil na domácí scéně mimořádné úspěchy, se vinohradská dramaturgie rozhodla vrátit do současného repertoáru.
Každý takový návrat je samozřejmě lákavý, protože nikdo jiný než divák neumí definitivně odpovědět na otázku, jak hru prověřil čas a kam se posunul její význam. A na Vinohradech se zřejmě rozhodli vyjít právě svému divákovi maximálně vstříc i za cenu určitého zjednodušení textové předlohy a jejího naladění do pohodovější atmosféry, než původně nabízela. Svým způsobem je to i pochopitelné, protože metafora zajateckého lágru jako svěrací kazajky komunistické normalizace by dnes nemohla fungovat. Pravdou je, že v době premiéry (1974) právě téma lidské svobody jako nejvyšší životní hodnoty působilo velice silně a divákovi nečinilo žádnou potíž identifikovat se s vykořeněnými, deptanými a smysl vlastní existence zoufale a často marně hledajícími hrdiny. V programu k nynější inscenaci sám autor Jiří Hubač přiznává, že pro něj je Král krysa hlavně hrou o přátelství. Především do prostoru mezilidských vztahů se posunula i Novákova koncepce, otázkou však je, jak se ji podařilo vyjádřit. Intenzitu zážitku z někdejšího Dalíkova Krále krysy totiž umocňovala skutečnost, že nešlo jen o vnitřní souboj dvou výrazných, i když zcela rozdílných individualit, ale že nositelem tématu byl vlastně celý herecký kolektiv. Každý jednotlivý osud vkládal kamínek do mozaiky zvláštního světa převrácených hodnot a na hlavu postavených zákonitostí vyrůstajících z extrémní situace, která už svou podstatou popírala základy lidského řádu. V současné inscenaci se bohužel oba protagonisté ocitají trochu ve vzduchoprázdnu, protože ostatní se až příliš spokojili jen s dokreslujícími figurkami, které se někdy ocitají dokonce na pomezí karikatury nebo dělají dojem, jako by sem zabloudily z jiného žánru, možná i z románu nebo spíše filmu a televize.
</TEXT>
<HEADING>
Zábavný obraz války
</HEADING>
<TEXT>
Obrazu zajateckého tábora tak chybí naléhavá kulisa smrti, kterou nenahradí polotma, dřevěná lágrová konstrukce ani zneklidňující hudba. Sice se o smrti často hovoří, ale stala se už samozřejmostí, kterou se nikdo moc nezabývá. Paradoxně ale právě snaha přežít je to, co spojuje Kinga Svatopluka Skopala a Marlowa Jana Šťastného. Režisér saem sice důraz přenesl, ale zároveň tím, že pocit trvalého nebezpečí navodil jen vnějškově, ho velmi oslabil. Přitom tento posun mohl být opravdu zajímavý. Narušuje totiž představu Marlowa jako džentlmenského anglického důstojníka, který je předem danou morální autoritou. Šťastný se totiž i při intelektuální převaze a výhodě příslušnosti k určité společenské třídě dokáže s vervou vrhnout do rvačky, zhltat vajíčka nebo při vší chápavosti nepotlačit trochu pruderie, když strhne ze Seana dámské propriety. Herci se také daří vyrovnávat polohu sarkastického humoru s emocionalitou postavy a vytvořit tak plastický portrét člověka, který ani v té nejstrašnější situaci nepřestal být sám sebou. U Skopala se režisér spolehl na odpovídající herecký typ a vsadil jistě dobře. Herec sympaticky zdůrazňuje pragmatickou podstatu "kapitalisty" Kinga, ale méně se mu daří projít přesvědčivou vnitřní proměnou, včetně scény, kdy je vlastními zbraněmi dohnán k ponížení. Po pravdě Jiří Šesták j. h. mu to ve svém prvoplánovém násilnickém buranovi Timsenovi také příliš neulehčuje. A možná by se Kinga mohl více dotknout i fakt, že peníze, kterými byl zvyklý všechno poměřovat, najednou mají nulovou hodnotu. Zatímco hostující Jan Teplý ml. velmi autenticky postihl rozporuplnost a tragiku postavy Seana, zcela nepochopitelně se Martin Zahálka jako Gray octl pouze někde na pomezí Dobrého vojáka Švejka. Není jasné, zda Gray je opravdu jen tupec bezmezně ctící dril, který má problémy se ženou a úplavicí (velmi "komická" scénka se Samsonem Ladislava Freje), nebo zda si spíše neví rady s tím, jak spojit vojenskou disciplínu s nesmyslnými japonskými rozkazy. Možná i Gray se při vší komičnosti potýká s představou řádu a hodnot, které - jak se zdá - už zcela ztratily platnost. Ovšem sem vinohradská inscenace nesměřuje. Zdá se, že se - možná i vědomě - blíží obrazu války, který jsme si zvykli vídat v zábavných televizních seriálech. Absurdnost války se zde nepopírá, ale přece jen se spíše více smějeme, než si připouštíme, že se tady také opravdu a nejen "jako" umírá. Nelze ale také popřít, že právě taková podoba slavného titulu zapadá do celé koncepce vinohradské scény a že takové inscenaci její publikum vřele aplauduje.
Jiří Hubač: Král krysa podle Jamese Clavella
Režie: Jan Novák
Scéna: Albert Pražák j. h.
Kostýmy: Libuše Pražáková j. h.
Hudba: Zdeněk Pololáník
Divadlo na Vinohradech Praha
Premiéra 10. dubna 2002
</TEXT>
</DOC>
<DOC>
<DOCID>LN-20020416068</DOCID>
<DOCNO>LN-20020416068</DOCNO>
<DATE>04/16/02</DATE>
<TEXT>
Nedělní třetí mimořádný koncert Státní filharmonie Brno nesl označení Hvězdná konjunkce. Uvedené motto se vztahovalo k proslulému Yefimu Bronfmanovi, rodákovi z Taškentu (1958), který přednesl sólový part Prokofjevova Koncertu pro klavír a orchestr č. 2 g moll. Způsob, jakým tak učinil, bral dech. Dílo o čtyřech větách stmelil v údernou dramatickou výpověď, která svou jiskrou musela zapálit i ty, pro něž je tento "nelíbivý a nemelodický" druh hudby už příliš moderní. Bronfmanův projev byl strhující nejen díky technické ekvilibristice, ale i výrazem a kaskádou point. Nervnost podání, vylehčovaná jízlivými prokofjevovskými sarkasmy, vedla až k atakující agresivitě. Vstup Dvořákova Othella měl k ideálnímu posazení sice daleko, brněnští filharmonikové pod taktovkou Leoše Svárovského se však záhy vzpamatovali a profilovali tuto koncertní předehru ve výrazných dynamických kontrastech. Závěrečná Beethovenova "Osudová", jakkoli svědomitě nastudovaná, dopřála posluchačům po útočném Prokofjevovi už jen relaxaci.
</TEXT>
</DOC>
<DOC>
<DOCID>LN-20020416069</DOCID>
<DOCNO>LN-20020416069</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Do expozic NG mohou dnes návštěvníci přijít bez placení. Galerie chce tímto dnem připomenout 101. výročí úmrtí malíře Václava Brožíka. Připravuje i výstavu Brožíkových děl; její zahájení je plánováno na listopad letošního roku.
</TEXT>
</DOC>
<DOC>
<DOCID>LN-20020416070</DOCID>
<DOCNO>LN-20020416070</DOCNO>
<DATE>04/16/02</DATE>
<TITLE>
Slovenské národní divadlo hostovalo na scéně Stavovského divadla v Praze
</TITLE>
<TEXT>
Slováci přivezli jako už tradičně do Prahy dvě inscenace: proslulou Tančírnu, kterou českému publiku představilo již vloňském roce na festivalu v Plzni, a dramatizaci románu Ladislava Balleka Pomocník z druhé poloviny sedmdesátých let.
Jde o osobitou reflexi poválečné slovenské historie, v níž se objevují témata dodnes živá: povstání, Tiso, národnostní otázky atd. Navíc v mnohém se období těsně po druhé světové válce podobá také etapě raného (i pozdějšího) novodobého "kapitalismu" s jeho hrou bez pravidel, kde se nejvyšší metou stalo hromadění majetku za každou cenu. Některé pasáže dramatizace tak působí jako ty nejaktuálnější narážky, což však jistě nebylo jejím cílem. Ballek, o němž se kromě jiného hovoří jako o mistrovi metaforické morality, nepíše jen prvoplánovou kritiku moderní civilizace, ale především příběh obyčejného malého člověka, který se trochu snaží využít situace, ale nedokáže nakonec popřít hodnoty svého vlastního světa. Nehrdinský hrdina Štefan Riečan nakonec proto opouští prosperující řeznickou firmu, rozpadlé manželství i frustrovanou dceru, aby začal znovu zápas o život, který má daleko od šťastného konce. Šulajova dramatizace, která nezapře epický charakter původního Ballekova díla, našla v režiséru Vajdičkovi citlivého interpreta. Svou inscenaci postavil na tom, co je slovenskému divadlu asi nejvlastnější, na schopnosti slovenských herců spojit psychologické herectví s výraznou zkratkou a vytvořit tak velmi autentickou podobu postavy. Největší prostor v Pomocníkovi dostala Božidara Turzonovová jako Riečanová, protože proměna skromné naivní venkovanky v bezohlednou zbohatlici prochází tím nejmarkantnějším procesem. Turzonovová ji hraje sobdivuhodnou vnitřní energií, nikde se nedopustí sebemenšího karikaturního náznaku, a přitom dokáže scénu naplnit živočišností stejně jako omezeností nebo zlobou. Vrcholem jejího výkonu je moment, kdy tiše, s chladnou a rozmyslnou nenávistí vrhá Riečanovi do tváře ty největší a nejbolestnější urážky. Michal Dočolomanský v Riečanovi jemnými odstíny nenápadně postihuje tragikomičnost postavy, její narůstající rezignovanost, ztrátu jistoty ve světě, který přestává chápat, i pomalé vtahování do soukolí podvodů, lží a falše. Také Stano Dančiak jako groteskní filozof Filadelfi umí stvořit velmi konkrétní postavu, která je v typicky maloměstském balení živým nositelem autorských moralizujících vizí. Pozadu rozhodně nezůstává ani Gabriela Dzuríková, která střídá v roli Evy Riečanové kontrastní polohy smutku i hysterické zlosti. Proti tomu Tomáš Maštalír v osobě řeznického pomocníka Lančariče pouze vnějškově zdůrazňuje jeho agresivitu. Do spíše poklidného tempa inscenace se tak dostává ostřejší tón, ale je to prostředek až příliš přímočarý, který se poněkud vymyká z celkové pečlivě prokomponované retro atmosféry Vajdičkovy působivé inscenace s nenásilným etickým apelem.
Ladislav Ballek - Ondrej Šulan: Pomocník
Režie: L'ubomír Vajdička
Scéna: Jozef Ciller
Kostýmy: Milan Čorba
SND - Stavovské divadlo, Praha 13. 4. 2002
</TEXT>
</DOC>
<DOC>
<DOCID>LN-20020416071</DOCID>
<DOCNO>LN-20020416071</DOCNO>
<DATE>04/16/02</DATE>
<TEXT>
Kulturní veřejnost se včera v Praze rozloučila se světoznámým scénografem Josefem Svobodou. Rakev s ostatky a kondolenční archy byly po poledni vystaveny ve vestibulu Národního divadla. Při pietním aktu se v čestné stráži vystřídali členové vedení ND, Laterny magiky a Státní opery. Mezi věnci oficiálních institucí a osobností byly i květiny od režiséra Miloše Formana, který stál s Josefem Svobodou u zrodu Laterny Magiky. Za umělce se s Josefem Svobodou rozloučili Radovan Lukavský a Táňa Medvecká, zazněl jeden ze Shakespearových sonetů, báseň Josefa Hory Někde v dálce a árie z Verdiho Traviaty. Po rozloučení byla rakev za zvuku smutečních fanfár odvezena z divadla a účastníci aktu doprovodili zesnulého posledním potleskem.
</TEXT>
</DOC>
<DOC>
<DOCID>LN-20020416072</DOCID>
<DOCNO>LN-20020416072</DOCNO>
<DATE>04/16/02</DATE>
<TITLE>
NHL: Dominik Hašek zdařile vykročil za pohárem, Jaromír Jágr na renesanci kariéry čeká
</TITLE>
<TEXT>
Stejná výzva stála na startu sezony NHL před českými hokejovými ikonami. Zabydlet se v novém klubu a nejpozději hned mu složit k nohám Stanley Cup. Dominik Hašek k němu s Detroitem směřuje, washingtonský Jaromír Jágr bude po dvanácti letech v play off chybět.
</TEXT>
<HEADING>
Prospěšnost pro tým
</HEADING>
<TEXT>
Jágr: Když český hokejista do týmu v létě přišel, začalo se o Capitals hned mluvit jako o favoritech Východní konference. "S mužstvem okolo Jágra chceme do tří let získat Stanley Cup," vyhlásil majitel klubu Ted Leonsis. Místo toho ale mužstvo v první sezoně vůbec nepostoupilo do play off a ve Washingtonu zavládlo zklamání. Na první pohled se tedy zdá, že Jágrův přínos pro tým nebyl takový, jak by hráči jeho kvalit odpovídalo. Pravda je to ale jen zčásti. První polovina sezony mu opravdu nevyšla. Trápila ho zranění, navíc si těžko zvykal na nové prostředí. Na konci sezony ale už byl Jágr bezpochyby nejplatnějším mužem Capitals. Oproti působení v Pittsburghu se dá dokonce říct, že se naučil hrát více pro tým a méně pro své statistiky. Ani to ale nakonec k zachránění špatně načaté sezony nestačilo.
Hašek: V NHL se několik sezon diskutovalo, jak by vypadaly výsledky Detroitu, kdyby měl silného gólmana. Odpověď už je známá. Rudá křídla, před startem ligy uštěpačně kvůli řadě veteránů označovaná jako Mrtvá křídla, s Haškem za zády dominovala od úvodního buly. A ač eskadra kouče Scottyho Bowmana vypustila závěr a vyhrála jen jeden z posledních deseti zápasů, snadno dokráčela k Prezidentově trofeji pro nejlepší tým základní části. Loni skončila až třetí. A nejužitečnější hráč mužstva? Deník Detroit News jím vyhlásil Haška. "Ač neměl nejlepší sezonu v NHL, vychytal řadu bodů, o kterou tým v minulých letech přicházel," napsal deník. Mužstvo z automobilového města nasbíralo i přes laxní konec základní části proti minulému ročníku o pět bodů víc, inkasovalo o 15 gólů méně.
</TEXT>
<HEADING>
Jak se adaptovali
</HEADING>
<TEXT>
Jágr: Český útočník sice prožil ve Washingtonu bombastické uvítání od fanoušků i majitele Leonsise, ale s adaptováním do týmu měl problémy. Ne snad lidsky, ale hokejově. Především defenzivní pojetí, které tvrdě vyžaduje kouč Ron Wilson, mu nevyhovovalo. "Z Pittsburghu jsem byl zvyklý na jiný hokej. Tady se hraje hrozně na jistotu, místo přihrávky se puk raději nastřelí na mantinel," povzdychl si Jágr. Na rozdíl od Pittsburghu také neměl žádnou šanci taktiku ovlivnit. "Jsem tady páté kolo u vozu," usmíval se trochu hořce. Po olympijských hrách se ale řada věcí zlepšila. Jágr dostával na ledě více času, navíc mu prospěl i odchod veterána Adama Oatese. Jeden z nejlepších nahrávačů v historii NHL si na ledě s českým útočníkem příliš nevyhověl.
Hašek: Dříč a srdcař Hašek zapadl do týmu skvěle, i legendy na soupisce Detroitu s pokleslou čelistí sledovaly jeho tréninkové nasazení. A když se vzedmula v duelu s nenáviděným Coloradem bitka, jel se za spoluhráče prát i Dominátor. Věděl totiž, že v letech 1997 a 98, kdy Red Wings získali Stanley Cup, se vždy s Coloradem poprali i brankáři. Spoluhráči to ocenili a je jedno, že český gólman před svým sokem Patrikem Royou zakopl a místo v klinči skončil úsměvem na ledě.
</TEXT>
<HEADING>
Individuální statistiky
</HEADING>
<TEXT>
Jágr: V tomto směru je pro Jágra letošní sezona určitě zklamáním. Do Washingtonu totiž přicházel jako držitel pěti Art Ross Trophy pro nejproduktivnějšího hráče NHL a všeobecně se čekalo, že letos získá tento primát pošesté. Jen 79 bodů je v přepočtu na 68 odehraných zápasů Jágrův nejhorší výkon od sezony 1991/92. Přesně před deseti roky v 70 zápasech nasbíral 69 bodů. Jeho maximum je pak 149 bodů ze sezony 1995/96. I přesto se ale stal nejproduktivnějším mužem Washingtonu a podeváté v řadě byl mezi elitní desítkou celé NHL.
Hašek: "Vůbec netuším, jak se v silném týmu změní mé statistiky," tvrdil Hašek před letním odletem za Atlantik. Snad každý gólman je rád, když má práce víc. Tolik střel jako v buffalských časech však na Dominátora nešlo. Detroit hrál na druhou stranu i kvůli jistotě v bráně s otevřeným hledím, co se nastřílených gólů týká skončil druhý v NHL. Logicky proto Haškovy statistiky oproti minulé sezoně trochu utrpěly (loni - průměr gólů na zápas 2,11, procento úspěšnosti zásahů 92,1%, 11 vychytaných nul. Letos: 2,17, 91,5 %, 5).
</TEXT>
<HEADING>
Nedělní výsledky
</HEADING>
<TEXT>
Dominik Hašek (Detroit): inkasoval v 65 zápasech 140 branek, průměr branek na zápas má 2,17 a úspěšnost zákroků 91,5 procenta. Pětkrát udržel čisté konto.
Roman Čechmánek (Philadelphia): inkasoval ve 46 zápasech 89 branek, průměr branek na zápas má 2,05 a úspěšnost zákroků 92,1 procenta. Čtyřikrát udržel čisté konto.
Roman Turek (Calgary): inkasoval v 69 zápasech 172 branek, průměr branek na zápas má 2,53 a úspěšnost zákroků 90,6 procenta. Pětkrát udržel čisté konto.
Milan Hnilička (Atlanta): inkasoval v 60 zápasech 179 branek, průměr branek na zápas má 3,19 a úspěšnost zákroků 90,8 procenta. Třikrát udržel čisté konto.
Tomáš Vokoun (Nashville): inkasoval ve 29 zápasech 66 branek, průměr branek na zápas má 2,69 a úspěšnost zákroků 90,3 procenta. Dvakrát udržel čisté konto.
Soupeři pro 1. kolo Stanley Cupu
* VÝCHODNÍ KONFERENCE
BOSTON - MONTREAL
- Bulis
</TEXT>
</DOC>
<DOC>
<DOCID>LN-20020416073</DOCID>
<DOCNO>LN-20020416073</DOCNO>
<DATE>04/16/02</DATE>
<TITLE>
Mencovo doživotí potvrzeno. Rozhodčí komise ČOV zamítla odvolání koulaře Miroslava Mence proti trestu doživotního zákazu činnosti, který mu byl uložen disciplinární komisí Českého atletického svazu za druhý dopingový přestupek. Trest, vynesený loni v srpnu za překročení hranice norandrosteronu, tak byl potvrzen.
</TITLE>
<TEXT>
Litvínov povede Výborný. Trenérem hokejistů Litvínova se stal František Výborný. V letošní sezoně kouč Havířova, který na střídačce Severočechů nahradí Josefa Beránka, se domluvil s vedením třináctého celku uplynulého ročníku extraligy na jednoleté smlouvě s opcí. Jeho asistentem byl jmenován Jaroslav Hübl.
</TEXT>
</DOC>
<DOC>
<DOCID>LN-20020416074</DOCID>
<DOCNO>LN-20020416074</DOCNO>
<DATE>04/16/02</DATE>
<TEXT>
Novopečený trenér českých skokanů na lyžích Pavel Mikeska se na scéně uvedl rozpačitě. Trenérské radě odkýval šestičlennou nominaci na příští rok, jež se narodila podle oblíbeného, ale zpravidla nefunkčního receptu, zvaného - mládí vpřed. Mikeska si nejprve zkontroloval u adeptů reprezentace data narození a dva nejstarší, Sakalu a Jakuba Jiroutka, vyškrtl. Určitě s klidným svědomím. Právě oni dva totiž nosí nálepku rebelů, protože se čas od času odvážili kritizovat nefunkčnost úseku skoků. Nominaci Jandy, Doležala a Mazocha nelze zpochybnit, pochopit lze i šanci, kterou dostal šikovný Fízek. Rozum ale zůstává stát nad jmenováním Matury a Parmy. První, kdysi nadějný skokan, promarnil spoustu času v severské kombinaci, druhý zatím spíše hřeší na skutečnost, že je synem někdejšího mistra světa. Oba dva v minulé sezoně na můstcích shořeli a své místo v reprezentaci by neměli dostat darem. Sakala s Jiroutkem sice také nezářili, ale výsledky měli jednoznačně lepší. Ve sportu bývá zpravidla zvykem, že reprezentují nejlepší. Mikeska však vsadil na cestu nejmenšího odporu, zapomněl však na jednu zásadní poučku - samotné mládí ještě neznamená zásluhu. A tak je možné, že Sakala bude vbrzku skutečně závodit za Maďarsko anebo Island a kdoví, zda v těchto, pro lyžování exotických zemích, nedostane brzy z Česka další parťáky...
</TEXT>
</DOC>
<DOC>
<DOCID>LN-20020416075</DOCID>
<DOCNO>LN-20020416075</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Po bohatých letech přišla kocovina z rozpačité sezony. Alespoň tak se dá po základní části hodnotit 85. ročník hokejové NHL z českého pohledu. Byl to ročník smolný, v němž se česká stopa trochu ztrácela pod tíhou nešťastných zranění (Straka, Lang, Hejduk), pádu kouče Ivana Hlinky, potýkání se tuzemské modly Jiřího Dopity se zákonitostmi zámořského hokeje či nevalných výkonů dua z New Jersey Sýkora - Eliáš. Jestliže loni prožil český hokej nejvydařenější sezonu, měl pět zástupců v první dvacítce kanadského bodování a Jaromír Jágr ho dokonce vyhrál, letos ve dvacítce nejproduktivnějších figuruje pouze Jágr... Dá se také čekat, že poprvé po pěti letech žádný český hokejista nesklidí individuální cenu NHL, nejblíž k ní má snad jen Dominik Hašek. Jennings Trophy pro dvojici gólmanů týmu, jenž inkasoval nejméně branek, mu nakonec uzmuli brankáři Colorada, nominace na Vezina Trophy pro nejlepšího muže mezi tyčemi by mu podle všeho utéci neměla. Těžko však zvítězí, favoritem je coloradský Patrik Roy. Ztrát v letošní sezoně je sice víc jak zisků, dobré zprávy ze zámoří však také přicházely. Reprezentační kapitán Robert Reichel se po dvou letech mimo NHL bez problémů začlenil znovu mezi elitu, renesanci kariéry zažil v Tampě Václav Prospal a v Los Angeles Jaroslav Modrý, v supertýmu Colorada zazářila hvězda teprve dvacetiletého zelenáče Radima Vrbaty. Znovu v NHL nastoupil rekordní počet Čechů, oproti loňskému maximu přibyli dva, celkem to bylo tedy 77. Nejradostnějším tématem je však Dominik Hašek, jenž v Detroitu konečně našel silný tým, s nímž se mu může podařit vyhrát poslední zápas sezony. Dominátor je mužem, jenž by mohl ještě zvrátit tok dění v letošní sezoně v český prospěch. Jeho cesta za Stanley Cupem bude podobná, jakou loni absolvoval v barvách Colorada legendární obránce Ray Bourque. Bude-li úspěšná, česká radost znovu vybuchne...
</TEXT>
</DOC>
<DOC>
<DOCID>LN-20020416076</DOCID>
<DOCNO>LN-20020416076</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
O dvacátou výhru nad Slovenskem se pokusí dnes v Brně čeští hokejisté. Utkání, jež bude současně poslední prověrkou před Karjala Cupem, závěrečným podnikem Euro Hockey Tour, začne v hale Rondo v 17 hod. Po jeho skončení se uskuteční v nedalekém Boby centru Galavečer extraligy. Ve dvou předchozích duelech měl český celek navrch a soupeře porazil 5:1 a 2:0. Na nedělním srazu se k týmu připojili tři legionáři Vůjtek, Patera a Martin Procházka, i Slováci výběr posílili.
</TEXT>
</DOC>
<DOC>
<DOCID>LN-20020416077</DOCID>
<DOCNO>LN-20020416077</DOCNO>
<DATE>04/16/02</DATE>
<GEOGRAPHY>JIČÍN</GEOGRAPHY>
<TEXT>
Tak dlouho se čeští plavci Ilona Hlaváčková s Danielem Málkem přeli o to, kdo je lepší, až uspořádali v Jičíně exhibiční závod. Hlaváčková plavala znak, Málek prsa a na konci padesátimetrového bazénu byl jen o sedm setin dříve. Česká plavecká jednička Hlaváčková se v rodném Jičíně chtěla podělit s fanoušky o radost ze stříbra z nedávného MS v krátkém bazénu v Moskvě. "Cítila jsem potřebu udělat radost sobě i divákům a trochu plavání zviditelnit. Chtěli jsme uspořádat tak trochu hry bez hranic," vysvětlila 25letá plavkyně. V bazénu se objevila také dlouholetá plavecká opora Hana Netrefová, své umění ve vodě předvedl i zápasník Marek Švec, v plavkách se divákům představili také tyčkaři Štěpán Janáček a Pavla Hamáčková a hokejista Martin Štěpánek.
</TEXT>
</DOC>
<DOC>
<DOCID>LN-20020416078</DOCID>
<DOCNO>LN-20020416078</DOCNO>
<DATE>04/16/02</DATE>
<TITLE>
Ve středu nastoupí česká reprezentace k utkání v Řecku
</TITLE>
<TEXT>
Další dva nováčci rozšířili kádr národního fotbalového týmu, který se chystá na kvalifikaci ME 2004. Pro přátelský zápas v Řecku přibyl k slávistovi Vachouškovi na poslední chvíli žižkovský obránce Mlejnský.
PRAHA - Kádr už nebudeme rozšiřovat, prohlásil po březnové přípravě ve Walesu (0:0) kouč Karel Brückner. Přesto se mu nabídka hráčů utěšeně rozrůstá. Během víkendu totiž musel dvě jména z původního seznamu vyškrtnout. Tři další jména naopak do nominace dopsal. Čáru přes rozpočet mu udělala zranění obránců Fukala a Grygery. Místo nich sáhl po ostravském zadáku Bolfovi, který český dres oblékl zatím jen jednou, a po opoře žižkovské defenzivy Mlejnském, jenž je úplným nováčkem. Posledním do 18členné party je záložník Teplic Pavel Horváth. Mlejnský se Brücknerovi v dané situaci zamlouvá jako správný muž pro pravý kraj obrany. "Už si o něm s kolegy povídám dlouho," řekl. Pro Bolfa jako by byla nominace sladkou odměnou za skvělý výkon v pátečním duelu proti Spartě. "Ne vždy se mu takhle dařilo, ale je to stoper podle mého gusta," poznamenal Brückner a přidal přirovnání k finské opoře Liverpoolu Hyppiovi.
</TEXT>
<HEADING>
Nedvěda a Bergra spojil telefon
</HEADING>
<TEXT>
Horvátha pak označil za univerzálního hráče, který by se mohl hodit na post defenzivního záložníka. "Slovo štítový nemám rád," ošíval se kouč. "Nechtěl bych středního záložníka svazovat destruktivními povinnostmi, na to jsou čtyři obránci," naznačil své pojetí a zároveň vyzdvihl Horváthovy přednosti: "Zvedá kvalitu hry už v zárodku, jiní to dělají až v koncovce. Takového hráče nemám." Utkání v Janině má ukázat, jak se týmu daří přechod do útoku i při proměňování šancí. To byla proti Walesu slabina. "Gólové hráče ale máme," podotkl Brückner. Mezi hráči, kteří se včera scházeli v hotelu Praha, se proplétal i mezinárodní manažer Pavel Paska. Přítomnost muže, který v roce 1996 působil oficiálně u reprezentace, vzbuzovala pozornost. Už v lednu se však vedení reprezentace sešlo s hráčskými agenty a jednalo s nimi o spolupráci. "Měli by nám pomoci. Měli by formovat názory fotbalistů," domnívá se Brückner. S vlivem manažerů to zatím moc slavné nebylo, soudě alespoň podle kontroverzních výroků obránce Řepky či záložníka Bergra, kteří se vzdali reprezentace a navíc se dostali do sporu s kapitánem Nedvědem. "Vím, že je to mrzelo, chtěli jsme s tím něco udělat," uvedl Brückner. Proto si Berger s Nedvědem popovídali po telefonu. "Jsem rád, že to proběhlo. Dalo se to trošku do pořádku," dodal bez dalšího vysvětlení.
Horvátha pak označil za univerzálního hráče, který by se mohl hodit na post defenzivního záložníka. "Slovo štítový nemám rád," ošíval se kouč. "Nechtěl bych středního záložníka svazovat destruktivními povinnostmi, na to jsou čtyři obránci," naznačil své pojetí a zároveň vyzdvihl Horváthovy přednosti: "Zvedá kvalitu hry už v zárodku, jiní to dělají až v koncovce. Takového hráče nemám." Utkání v Janině má ukázat, jak se týmu daří přechod do útoku i při proměňování šancí. To byla proti Walesu slabina. "Gólové hráče ale máme," podotkl Brückner. Mezi hráči, kteří se včera scházeli v hotelu Praha, se proplétal i mezinárodní manažer Pavel Paska. Přítomnost muže, který v roce 1996 působil oficiálně u reprezentace, vzbuzovala pozornost. Už v lednu se však vedení reprezentace sešlo s hráčskými agenty a jednalo s nimi o spolupráci. "Měli by nám pomoci. Měli by formovat názory fotbalistů," domnívá se Brückner. S vlivem manažerů to zatím moc slavné nebylo, soudě alespoň podle kontroverzních výroků obránce Řepky či záložníka Bergra, kteří se vzdali reprezentace a navíc se dostali do sporu s kapitánem Nedvědem. "Vím, že je to mrzelo, chtěli jsme s tím něco udělat," uvedl Brückner. Proto si Berger s Nedvědem popovídali po telefonu. "Jsem rád, že to proběhlo. Dalo se to trošku do pořádku," dodal bez dalšího vysvětlení.
</TEXT>
</DOC>
<DOC>
<DOCID>LN-20020416079</DOCID>
<DOCNO>LN-20020416079</DOCNO>
<DATE>04/16/02</DATE>
<TITLE>
PRAHA - Ze Sparty je do reprezentace nejblíž, říká se od nepaměti. Dva muži však dokázali, že pravda může být i pravý opak. V největším českém klubu se obránci Antonín Mlejnský a René Bolf sešli jen na pár měsíců. Pak se postupně museli pakovat. Do svých bývalých týmů, kde hledali ztracenou pohodu. Až se znovu sešli v národním výběru. "Naše osudy se dost podobají," uznává Mlejnský. Důrazný zadák se na Letnou přesunul před třemi lety z Žižkova. Zprvu vypadalo vše dobře, ale pak hráče zkosilo zranění a slibné výhledy se rozplynuly. "Navíc jsem měl nějaké rodinné problémy," vzpomíná. Kdyby bylo po jeho, zůstal by a ještě se o místo porval, ovšem nikdo o něj nestál. A tak se vydal zpět na Žižkov. Do smlouvy však na jeho žádost přibyla jedna věta: kdyby Sparta měla zájem, Žižkov mu nebude bránit.
</TITLE>
<HEADING>
I v Ostravě bude reprezentant!
</HEADING>
<TEXT>
"To aby bylo jasné, že jsem nechtěl odejít," objasňuje. "Už bych se k tomu ale raději nevyjadřoval," dodává. V létě 1999 byl ještě v kádru, když z Ostravy dorazil jako věhlasnější posila Bolf. "Přišel v polovině roku, v jednom mužstvu jsme byli krátce," vybavuje si Mlejnský. Bolf naskočil do základní sestavy. Debakl 0:5 v Barceloně v Lize mistrů však byl předzvěstí problémů. Po roce a půl ho Baník začal lákat k návratu. "Bylo to ze dne na den. Sparta dostala výhodnou nabídku, dali mi najevo, že bych přestupu neměl bránit," říká Bolf. Na severu Moravy se sbíral ze zklamání. Jenže Ostrava hrála jen o záchranu. To mu nepřidalo. K obratu zavelel až nový kouč Jozef Jarabinský. Všechny zvedl na nohy. Vzal si slovo a spustil: "Všude, kde jsem trénoval, byli reprezentanti. Bude to tak i v Ostravě." Bolf je důkazem, že kouč nelže. Začal si víc a víc věřit, střílí důležité góly. Po výtečném utkání na Bohemians ho Jarabinský před novináři doporučil svému reprezentačnímu kolegovi Brücknerovi. "Ani jsem to neslyšel, říkali mi to příbuzní," tvrdí Bolf. Na Jarabinského při tom nedá dopustit. "I díky němu se mi to povedlo," ujišťuje. Bolf ani Mlejnský na reprezentaci nemysleli. O to větší potěšení cítili, když se ji z telefonu dozvěděli. Bolf přímo od kouče Brücknera v sobotu, Mlejnský od asistenta Šilhavého, pod nímž trénuje i na Žižkově. "Byl jsem překvapený. Jsem rád, že jsem vůbec dostal šanci přijít na sraz," říká skromně Mlejnský. Zatímco on je nováčkem, Bolf si už jednou za národní tým zahrál. Zaskakoval ovšem při prohře se Slovinskem 0:1. "Teď by to mělo být lepší," přeje si. Žádnou satisfakci z toho, že se dostali k národnímu dresu i odjinud než ze zapovězené Sparty, najevo ani jeden z obránců znát nedával. "Asi je teď v našich klubech lepší parta," shodli se. Když si včera na srazu podali ruku, věděli, že si budou mít co říct. "Určitě, a nejen o Spartě," usmívá se Bolf, "jako člověk mi sedne, vyhovíme si." Rozdílná, a přesto společná cesta je svedla i na jeden pokoj...
"To aby bylo jasné, že jsem nechtěl odejít," objasňuje. "Už bych se k tomu ale raději nevyjadřoval," dodává. V létě 1999 byl ještě v kádru, když z Ostravy dorazil jako věhlasnější posila Bolf. "Přišel v polovině roku, v jednom mužstvu jsme byli krátce," vybavuje si Mlejnský. Bolf naskočil do základní sestavy. Debakl 0:5 v Barceloně v Lize mistrů však byl předzvěstí problémů. Po roce a půl ho Baník začal lákat k návratu. "Bylo to ze dne na den. Sparta dostala výhodnou nabídku, dali mi najevo, že bych přestupu neměl bránit," říká Bolf. Na severu Moravy se sbíral ze zklamání. Jenže Ostrava hrála jen o záchranu. To mu nepřidalo. K obratu zavelel až nový kouč Jozef Jarabinský. Všechny zvedl na nohy. Vzal si slovo a spustil: "Všude, kde jsem trénoval, byli reprezentanti. Bude to tak i v Ostravě." Bolf je důkazem, že kouč nelže. Začal si víc a víc věřit, střílí důležité góly. Po výtečném utkání na Bohemians ho Jarabinský před novináři doporučil svému reprezentačnímu kolegovi Brücknerovi. "Ani jsem to neslyšel, říkali mi to příbuzní," tvrdí Bolf. Na Jarabinského při tom nedá dopustit. "I díky němu se mi to povedlo," ujišťuje. Bolf ani Mlejnský na reprezentaci nemysleli. O to větší potěšení cítili, když se ji z telefonu dozvěděli. Bolf přímo od kouče Brücknera v sobotu, Mlejnský od asistenta Šilhavého, pod nímž trénuje i na Žižkově. "Byl jsem překvapený. Jsem rád, že jsem vůbec dostal šanci přijít na sraz," říká skromně Mlejnský. Zatímco on je nováčkem, Bolf si už jednou za národní tým zahrál. Zaskakoval ovšem při prohře se Slovinskem 0:1. "Teď by to mělo být lepší," přeje si. Žádnou satisfakci z toho, že se dostali k národnímu dresu i odjinud než ze zapovězené Sparty, najevo ani jeden z obránců znát nedával. "Asi je teď v našich klubech lepší parta," shodli se. Když si včera na srazu podali ruku, věděli, že si budou mít co říct. "Určitě, a nejen o Spartě," usmívá se Bolf, "jako člověk mi sedne, vyhovíme si." Rozdílná, a přesto společná cesta je svedla i na jeden pokoj...
</TEXT>
</DOC>
<DOC>
<DOCID>LN-20020416080</DOCID>
<DOCNO>LN-20020416080</DOCNO>
<DATE>04/16/02</DATE>
<TITLE>
Zadlužené Drnovice přenechaly konkurenci devět hráčů, ale po penězích z prodeje jako by se slehla zem
</TITLE>
<TEXT>
Devět hráčů je pryč, ale po penězích za ně ani vidu ani slechu. Přestup bez dvou mužů jednoho fotbalového mužstva z Drnovic do Příbrami se může směle měřit se záhadou hlavolamu.
PRAHA - S amatéry z rezervy musí dohrát letošní ročník nejvyšší fotbalové soutěže Drnovice. První tým totiž zamířil do Příbrami. Pokud by nevídaným výprodejem chtěl klub, který je od začátku loňského prosince v exekučním řízení, vydělat peníze na umoření dluhů vůči věřitelům, nebylo by na tom nic nekalého. Jenže fakta vedou do krajně podezřelého tajemna. "Co vím o penězích z přestupů? K tomu bych se zatím nechtěla vyjádřit. Věc se vyvíjí, sbírám informace, je to složité," řekla včera právnička Kateřina Pavlíková, od 4. dubna Krajským soudem v Brně určená správkyně podniku FK Drnovice. "Až budu vědět víc, svolám opět tiskovou konferenci a na všechno odpovím. Kdy to bude? Ještě přesně nevím, ale určitě nejdříve, co to půjde. Nelze otálet," dodala žena, která má jako správkyně ze zákona povinnost dohlížet nad tím, aby se dále nesnižovala hodnota majetku.
</TEXT>
<HEADING>
Svaz: Vše bylo podle předpisů
</HEADING>
<TEXT>
Právě ona označila minulý týden hromadný fotbalový exodus za protiprávní a požaduje navrácení stavu ke 3. dubnu. Jinak řečeno: buď hráči přijdou zpět, nebo dojde k finančnímu vyrovnání. Fotbalový svaz však na to neslyší. "Podle našich právních analýz se jedná o spor mezi dvěma subjekty, který se nás netýká," tlumočil místopředseda svazu Jaroslav Vacek verdikt výkonného výboru, který se kvůli kauze Drnovice sešel v předstihu už v neděli večer. "Já nadále trvám na svém: přestupy jsou neplatné," reagovala na poslední výnos ze Strahova Pavlíková. O co svůj názor opírá? Především o dva paragrafy, jimiž je vymezeno exekuční řízení. Za prvé: jakýkoli subjekt v exekuci nesmí provádět úkony nad rámec obvyklého hospodaření. Pokud tak učiní, jsou tyto kroky neplatné. Za druhé: Bez podpisu státem určené správkyně podniku nemůže být provedena žádná transakce. Svaz přiznal, že 4. dubna byl do jeho sídla doručen fax s oznámením, že Pavlíková se stává správkyní Drnovic. Přesto tentýž den přesun do Příbrami "odklepl". Tím, jestli se jedná o běžnou záležitost, nebo nestandardní, se zjevně nezabýval. Pro Pavlíkovou je jednoznačně B správně. "Ani od fotbalových expertů jsem neslyšela nic jiného," upozornila správkyně drnovického klubu. "V Německu, kde jsem hodně let působil, by bylo něco takového nemyslitelné," uvedl například Günter Bittengel, trenér Blšan, navzdory tomu, že jeho tým bojuje s Drnovicemi o záchranu a nad "vysáním" konkurenta by mohl plesat.
</TEXT>
<HEADING>
Aktéři zvláštní transakce mlčí
</HEADING>
<TEXT>
"Byl to normální obchod, nic víc," kontruje iniciátor obrovského stěhování Jaroslav Starka, boss Příbrami. "O jeho pozadí ale nechci mluvit. Je to záležitost obchodu," opakuje. Druhá strana onoho obchodu, firma Corimex, od poloviny ledna roku 2002 majoritní vlastník akciové společnosti FK Drnovice, vůbec nenechá nikoho nahlédnout pod pokličku. V pražském centru společnosti zabývající se mimo jiné pronájmem nemovitostí a leasingem vyzváněly i včera telefony marně. "Vím, že to zní blbě, ale pan Siuda (první muž Corimexu - poz. aut.) se v Drnovicích od valné hromady objevil snad jen jednou," řekl Vítězslav Zbořil, ředitel Drnovic. Předseda představenstva klubu Pavel Vrba odbyl v sobotním vydání MF Dnes slovy: "Vyjádřím se až příští týden." Kdo a kolik z prodeje utržil, tak zůstává v absolutní mlze. Všichni aktéři případu buď mlčí, nebo se schovávají za obecné fráze. Dokud však nebude podivné klubko rozmotáno, důvěryhodnost českého fotbalu bude tiše sedět v koutě.
"Byl to normální obchod, nic víc," kontruje iniciátor obrovského stěhování Jaroslav Starka, boss Příbrami. "O jeho pozadí ale nechci mluvit. Je to záležitost obchodu," opakuje. Druhá strana onoho obchodu, firma Corimex, od poloviny ledna roku 2002 majoritní vlastník akciové společnosti FK Drnovice, vůbec nenechá nikoho nahlédnout pod pokličku. V pražském centru společnosti zabývající se mimo jiné pronájmem nemovitostí a leasingem vyzváněly i včera telefony marně. "Vím, že to zní blbě, ale pan Siuda (první muž Corimexu - poz. aut.) se v Drnovicích od valné hromady objevil snad jen jednou," řekl Vítězslav Zbořil, ředitel Drnovic. Předseda představenstva klubu Pavel Vrba odbyl v sobotním vydání MF Dnes slovy: "Vyjádřím se až příští týden." Kdo a kolik z prodeje utržil, tak zůstává v absolutní mlze. Všichni aktéři případu buď mlčí, nebo se schovávají za obecné fráze. Dokud však nebude podivné klubko rozmotáno, důvěryhodnost českého fotbalu bude tiše sedět v koutě.
</TEXT>
</DOC>
<DOC>
<DOCID>LN-20020416081</DOCID>
<DOCNO>LN-20020416081</DOCNO>
<DATE>04/16/02</DATE>
<GEOGRAPHY>PRAHA</GEOGRAPHY>
<TEXT>
Z tajemna, které obestírá "zběhnutí" devíti fotbalistů z Drnovic do Příbrami, klíčí různé spekulace. Jedna zní: do pokladny klubu z Vyškovska nejspíš nic nepřijde, peníze se budou rozdělovat jinde. A až poté, co budou ti nejlepší z "devítky" patřičně zhodnoceni. Fáma, nebo zpráva, která má racionální základ? Ti, kdo se přiklánějí k druhému, živí pravdivost této dedukce například čerstvým putováním kanonýra Vítězslava Tumy po trase Drnovice Příbram - Sparta, to vše během pár dní. Cenové odhady za hostování urostlého ostrostřelce na pražské Letné se shodují na částce jeden a půl milionu korun. Za necelé dva měsíce to není špatná tržba pro toho, který půjčuje. Jiní k tomu přidávají příběh "otce drnovického fotbalu", podnikatele Jana Gottvalda, který se od konce února nachází kvůli podezření ze čtyř závažných hospodářských deliktů, jimiž způsobená škoda přesahuje 400 milionů korun, ve vazbě. Gottvald už sice oficiálně ve vedení klubu nefiguruje, ale v novém představenstvu, které, stejně jako převod majoritního balíku akcií na firmu Corimex, "posvětila" lednová valná hromada, sedí Gottvaldův syn Robert. A aby těch náhod nebylo málo. Blízký Gottvaldův přítel František Chvalovský, jehož společnosti ČAS vydal Gottvald ještě coby šéf potravinářské firmy Setuza tučnou směnku, již proplatila Komerční banka za účelem nákupu řepky pro Setuzu. Ale řepka nikdy do Setuzy nedorazila, nedávno zavítal do kabiny Blšan a slíbil hráčům za záchranu finanční dárek. Přitom čelí obvinění ze stamilionových úvěrových podvodů.
</TEXT>
</DOC>
<DOC>
<DOCID>LN-20020416082</DOCID>
<DOCNO>LN-20020416082</DOCNO>
<DATE>04/16/02</DATE>
<GEOGRAPHY>OSTRAVA</GEOGRAPHY>
<TEXT>
Havarijní stav museli v centru Orlové na Karvinsku kvůli úniku výbušného metanu vyhlásit pracovníci Ostravsko-karvinských dolů (OKD). Ze starého důlního díla přímo pod náměstím se totiž v pátek odpoledne začaly uvolňovat nebezpečně vysoké koncentrace plynu. Řekl to včera mluvčí důlní společnosti Radek Chalupa s tím, že během víkendu se situace uklidnila. "Nebezpečné množství metanu jsme zjistili v orlovské kanalizaci během průzkumných prací při zajištění deseti starých důlních děl z poloviny předminulého století," vysvětlil mluvčí. V současné době je havarijní stav už jen ve dvou lokalitách. Chalupa doplnil, že pracovníci dolů již zajistili odvětrání kanalizační sítě a provedli několik vrtů, kterými plyn odčerpávají. "Během víkendu se situace v centru města částečně uklidnila. Havarijní stav je v tuto chvíli vyhlášen na dvou místech," doplnil Chalupa.
</TEXT>
</DOC>
<DOC>
<DOCID>LN-20020416083</DOCID>
<DOCNO>LN-20020416083</DOCNO>
<DATE>04/16/02</DATE>
<GEOGRAPHY>SLAVIČÍN</GEOGRAPHY>
<TEXT>
Zastupitelé Slavičína na Zlínsku zpřísnili pravidla pro majitele psů. Od května zde budou moci psi chodit jen na vodítku a s náhubkem. Zastupitelé tak reagovali na dva případy, kdy psi v obci pokousali člověka. Přísnější podmínky pro chovatele chystá i zlínský magistrát. "Vyhláška bude podobná slavičínské, možná se více dotkne velkých psích plemen. Návrh jsme občanům předložili v dubnovém městském zpravodaji," řekla mluvčí magistrátu Dana Daňová. Vyhlášky o volném pohybu psů zpřísnila v poslední době řada měst, například Pardubice a Liberec. Případů, kdy tato zvířata zranila člověka, totiž začalo přibývat. Například v březnu usmrtil německý ovčák v Rumburku na Děčínsku sedmiletého chlapce, v Čepí na Pardubicku poranil vlčák stejně starého hocha.
</TEXT>
</DOC>
<DOC>
<DOCID>LN-20020416084</DOCID>
<DOCNO>LN-20020416084</DOCNO>
<DATE>04/16/02</DATE>
<TITLE>
Smrt karvinského Roma Milana Lacka je opět u soudu, tentokrát kvůli údajné pomluvě policistů
</TITLE>
<GEOGRAPHY>KARVINÁ</GEOGRAPHY>
<TEXT>
Okresní soud v Karviné se včera zabýval případem známého anarchisty a obhájce lidských práv Jakuba Poláka. Ten je stíhán za trestný čin pomluvy, kterého se měl dopustit rozšiřováním letáků s textem "Vrazi nesmí zůstat nepotrestáni". Celý proces vlastně začal smrtí Roma Milana Lacka. Toho v roce 1998 na Karvinsku napadla čtveřice skinů. Lacko zůstal po rvačce ležet na zemi uprostřed silnice, kde jej přejel automobil, shodou okolností řízený policistou Mariánem Telegou. Podle původního tvrzení policie však mělo Roma přejet nákladní auto. Tuto verzi vyvrátila až série dalších vyšetřování. Dva skinheady za napadení Lacka poslal krajský ostravský soud loni do vězení, další dva odešli s podmíněnými tresty stejně jako policista Telega. "Kriminalisté při vyšetřování manipulovali s důkazy a vytvářeli falešné stopy tak, aby ochránili svého kolegu," tvrdí Jakub Polák. Proto v loňském roce vylepil v Karviné plakáty s textem "Vrazi nesmí zůstat nepotrestáni". Zástupce karvinského policejního ředitele Jan Jonáš podal na Poláka žalobu pro pomluvu. "Celé dva roky jsem na to ustavičně dotazován. Všichni se mne ptají, zda očistím svoji čest," říká o případu policejní místoředitel Jan Jonáš. "Policie není žádná pomocnice vrahů, jak uvádí pan Polák," dodává. "Jestli se někdo dopustil nepravosti, musí počítat s tím, že pravda nepochybně vyjde najevo," tvrdí Polák.
</TEXT>
<HEADING>
Stopy se ztratily v dešti
</HEADING>
<TEXT>
Karvinský soud včera vyslýchal policisty, kteří případ mrtvého Milana Lacka před čtyřmi lety vyšetřovali. Jednání se účastnila i zástupkyně prezidentské kanceláře JUDr. Jana Chalupová. "V procesu Milana Lacka byla taková spousta pochybení, až je to neobvyklé," prohlásila včera Chalupová. Chtěla u soudu vypovídat, soudkyně Hana Razsyková však její výpověď odmítla. "V této věci je výslech doktorky Chalupové bezdůvodný," uvedla soudkyně. Svědčící policisty podroboval obviněný Polák dlouhým a detailním výslechům. Zajímalo ho, jak je možné, že například nebyly zdokumentovány stopy po nákladním voze, které policisté našli osudné noci vedle těla mrtvého. Právě stopy pneumatik nákladního auta měly vést policisty k názoru, že Lacko byl přejet nákladním autem, a nikoli jejich kolegou. "Začalo pršet a stopy se ztratily," vypověděl jeden z policistů. "Buďto jste chaoti neschopní výkonu, nebo jste s důkazy manipulovali a mlžíte," kontroval obviněný. "Já to všechno chápu, je to lidsky pochopitelné krýt kolegu," pokračoval Polák. Soudní líčení bylo odročeno na 20. května, kdy mají vypovídat další policisté. Po jednání čekalo nepříjemné překvapení na zástupkyni prezidentské kanceláře Janu Chalupovou. Při příchodu na parkoviště zjistila, že její vůz má propíchnutou pneumatiku a v laku se po celém obvodu táhne škrábanec. Chalupová vlastní Fiat Tipo, shodou okolností vůz stejné značky, jakým Romana Lacka přejel policista Telega. K případu byla volána karvinská policie, neboť škoda na voze, kterým Polák spolu s Chalupovou do Karviné přijeli, patrně přesáhla pět tisíc korun.
Karvinský soud včera vyslýchal policisty, kteří případ mrtvého Milana Lacka před čtyřmi lety vyšetřovali. Jednání se účastnila i zástupkyně prezidentské kanceláře JUDr. Jana Chalupová. "V procesu Milana Lacka byla taková spousta pochybení, až je to neobvyklé," prohlásila včera Chalupová. Chtěla u soudu vypovídat, soudkyně Hana Razsyková však její výpověď odmítla. "V této věci je výslech doktorky Chalupové bezdůvodný," uvedla soudkyně. Svědčící policisty podroboval obviněný Polák dlouhým a detailním výslechům. Zajímalo ho, jak je možné, že například nebyly zdokumentovány stopy po nákladním voze, které policisté našli osudné noci vedle těla mrtvého. Právě stopy pneumatik nákladního auta měly vést policisty k názoru, že Lacko byl přejet nákladním autem, a nikoli jejich kolegou. "Začalo pršet a stopy se ztratily," vypověděl jeden z policistů. "Buďto jste chaoti neschopní výkonu, nebo jste s důkazy manipulovali a mlžíte," kontroval obviněný. "Já to všechno chápu, je to lidsky pochopitelné krýt kolegu," pokračoval Polák. Soudní líčení bylo odročeno na 20. května, kdy mají vypovídat další policisté. Po jednání čekalo nepříjemné překvapení na zástupkyni prezidentské kanceláře Janu Chalupovou. Při příchodu na parkoviště zjistila, že její vůz má propíchnutou pneumatiku a v laku se po celém obvodu táhne škrábanec. Chalupová vlastní Fiat Tipo, shodou okolností vůz stejné značky, jakým Romana Lacka přejel policista Telega. K případu byla volána karvinská policie, neboť škoda na voze, kterým Polák spolu s Chalupovou do Karviné přijeli, patrně přesáhla pět tisíc korun.
</TEXT>
</DOC>
</CZE>