<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>MF-20020415001</DOCID>
<DOCNO>MF-20020415001</DOCNO>
<DATE>04/15/02</DATE>
<TITLE>
Březina chce získat místo v Telecomu
</TITLE>
<TEXT>
Sociálním demokratům se může stát to, co sami kritizovali
Praha - Ministr Karel Březina usiluje o to, aby získal manažerskou funkci v Českém Telecomu, v jedné z nejziskovějších firem pod kontrolou státu. MF DNES to potvrdily nezávisle na sobě tři zdroje, které se pohybují na klíčových místech v souvislosti s privatizací tohoto telekomunikačního gigantu. "I když se o tom ví i v Telecomu, tak neexistují žádné smlouvy, nic není na papíře," upozornil jeden ze zdrojů. Březina už krátce seděl v dozorčí radě firmy. Telecom také získal bez výběrového řízení miliardovou zakázku na státní informační systém, jež spadá do Březinovy kompetence. Březina včera prostřednictvím své mluvčí vzkázal, že o žádném slíbeném místě pro sebe v Telecomu nic neví. Minulou středu, když vláda rozhodovala o privatizaci Telecomu, patřil ministr k těm, kdo byli proti okamžitému prodeji firmy. Vláda nakonec schválila další jednání s dvěma vybranými zájemci. Odpůrcům prodeje hraje do karet to, že nabídky investorů se pohybují okolo šedesáti miliard. Premiér Zeman žádá alespoň osmdesát. Jaký může mít nejmladší ministr zájem na tom, aby se prodej Telecomu zpomalil? Kdyby firmu ovládli noví vlastníci, dá se očekávat, že tam dosadí své manažery místo státních úředníků. Zeman je o Březinových plánech informován, není jim však podle premiérových nejbližších spolupracovníků nakloněn. Březinův možný nástup do Telecomu připomíná krok bývalého ministra pravicové vlády Ivana Kočárníka, tolik kritizovaný sociálními demokraty. Kočárník po privatizaci České pojišťovny stanul v čele jejího představenstva.
</TEXT>
</DOC>
<DOC>
<DOCID>MF-20020415002</DOCID>
<DOCNO>MF-20020415002</DOCNO>
<DATE>04/15/02</DATE>
<TITLE>
Venezuela: tři prezidenti za tři dny
</TITLE>
<GEOGRAPHY>Caracas</GEOGRAPHY>
<TEXT>
Neobvyklé změny se odehrály ve Venezuele, kde se od pátku do neděle vystřídali v čele státu tři muži. Po velkých nepokojích v metropoli Caracasu se včera do úřadu vrátil v pátek svržený Hugo Chávez.
Více na str. A8
Pedro Carmona: v pátek nahradil svrženého Cháveze
Hugo Chávez: Cabella mu vzápětí nejvyšší funkci vrátil
Diosdado Cabello: v neděli vystřídal zatčeného Carmonu
</TEXT>
</DOC>
<DOC>
<DOCID>MF-20020415003</DOCID>
<DOCNO>MF-20020415003</DOCNO>
<DATE>04/15/02</DATE>
<TITLE>
Powell neuspěl, Izrael postaví elektrické ploty na Palestince
</TITLE>
<TEXT>
Jeruzalém, Ramalláh - Izraelská vláda se rozhodla, že postaví elektrické ploty, aby bránila palestinským extremistům pronikat na své území. Chce tak více chránit své občany před sebevražednými útoky Palestinců. Ploty mají být vybudovány kolem palestinských zón u Jeruzaléma a měst Džanín a Tulkarm na Západním břehu Jordánu. Kabinet pověřil premiéra Šarona předsednictvím komise, jejímž úkolem bude zřídit na Západním břehu Jordánu překážky bránící teroristům ve vstupu do Izraele. Šaron přitom už v lednu řekl, že chce vybudovat nárazníkové zóny podél linie oddělující palestinská území od Izraele. Jeho iniciativa tehdy vyvolala v zemi všeobecnou kritiku. Také včera pokračovala diplomatická mise amerického ministra zahraničí Colina Powella - setkal se v Ramalláhu s Jásirem Arafatem, který žádal okamžité stažení izraelských jednotek z okupovaných území. Schůzka nepřinesla žádný konkrétní výsledek. Dnes má pokračovat.
</TEXT>
</DOC>
<DOC>
<DOCID>MF-20020415004</DOCID>
<DOCNO>MF-20020415004</DOCNO>
<DATE>04/15/02</DATE>
<TITLE>
Stát dá téměř čtyři miliardy krachující firmě kvůli Číně
</TITLE>
<GEOGRAPHY>Praha</GEOGRAPHY>
<TEXT>
Stát chce téměř čtyřmi miliardami korun podpořit soukromou obchodní společnost Škodaexport a hodlá ji tak zachránit před bankrotem. Zároveň chce pomoci i jejímu největšímu věřiteli, ČSOB, které firma dluží tři miliardy korun. Škodaexport je v očích státních úředníků důležitý kvůli historicky největší české zakázce v zahraničí - stavbě tepelné elektrárny v čínském Šen-tchou. Úředníci jsou přesvědčeni, že bankrot Škodaexportu jako generálního dodavatele by přinesl velké komplikace. Dodavatelé Škodaexportu tento postup kritizují. Tvrdí, že by se v čínském projektu obešli i bez této firmy. Jak má podpora soukromé firmy vypadat? Stát nejprve odkoupí nesplácenou třímiliardovou pohledávku ČSOB. "Nyní se jedná o tom, za kolik bude převedena na stát," uvedl činitel ministerstva financí. Celý dluh - včetně dalších 700 milionů, které má Škodaexport vrátit státu - chtějí úředníci prominout. Stát za to firmu ovládne.
Praha - Stát chce téměř čtyřmi miliardami korun podpořit soukromou obchodní společnost Škodaexport a hodlá ji tak zachránit před bankrotem. Zároveň chce pomoci i jejímu největšímu věřiteli, ČSOB, které firma dluží tři miliardy korun. Škodaexport je v očích státních úředníků důležitý kvůli historicky největší české zakázce v zahraničí - stavbě tepelné elektrárny v čínském Šen-tchou. Úředníci jsou přesvědčeni, že bankrot Škodaexportu jako generálního dodavatele by přinesl velké komplikace. Dodavatelé Škodaexportu tento postup kritizují. Tvrdí, že by se v čínském projektu obešli i bez této firmy. Jak má podpora soukromé firmy vypadat? Stát nejprve odkoupí nesplácenou třímiliardovou pohledávku ČSOB. "Nyní se jedná o tom, za kolik bude převedena na stát," uvedl činitel ministerstva financí. Celý dluh - včetně dalších 700 milionů, které má Škodaexport vrátit státu - chtějí úředníci prominout. Stát za to firmu ovládne.
</TEXT>
</DOC>
<DOC>
<DOCID>MF-20020415005</DOCID>
<DOCNO>MF-20020415005</DOCNO>
<DATE>04/15/02</DATE>
<TITLE>
Rusko přivítalo Miloše Zemana
</TITLE>
<TEXT>
Premiér Miloš Zeman přiletěl včera na oficiální návštěvu Ruska. Na letišti ho čekaly obvyklé vítací ceremoniály. Zítra má podepsat zhruba deset dokumentů, z nichž polovina se týká umoření ruského dluhu. Na středu je plánována Zemanova schůzka s prezidentem Putinem. Zeman vzal s sebou přibližně šedesát představitelů českých firem.
</TEXT>
</DOC>
<DOC>
<DOCID>MF-20020415006</DOCID>
<DOCNO>MF-20020415006</DOCNO>
<DATE>04/15/02</DATE>
<TITLE>
Zlínští úředníci budou hledat drogy letadlem
</TITLE>
<TEXT>
Praha, Zlín - Úředníci zlínského krajského úřadu si chtějí dvakrát do roka zahrát na agenty protidrogové centrály. Nasednou do pronajatého letadla a vznesou se nad region, aby viděli, zda se v lánech kukuřice neskrývá ilegální plantáž konopí či máku. Z nezralých makoviček výrobci narkotik získávají surové opium, konopí zase slouží kuřákům marihuany. Jiné krajské úřady o podobném kroku rozhodně neuvažují. Unisono tvrdí, že by tak jen vyhazovaly peníze oknem. Zlínští na leteckou kontrolu vyčlenili padesát tisíc korun. "V našem dvoumiliardovém rozpočtu to není rozhodující částka," říká zlínský radní Vojtěch Jurčík. A jak hodnotí aktivitu zlínského úřadu odborníci, detektivové Národní protidrogové centrály? "Na to můžu říct snad jedině: Bez komentáře," výmluvně odpověděl šéf centrály Jiří Komorous.
"Zákon nám ukládá, abychom sledovali a evidovali plochy, na nichž se mák a konopí pěstují," odůvodňuje radní Vojtěch Jurčík, proč bude zlínský úřad platit za průzkumné lety. Jenže jeho výklad není zcela přesný. Krajský úřad má sice povinnost do konce května sepsat pole, na nichž hospodáři kontrolovaně pěstují konopí či mák setý, avšak už nemusí nutně pátrat, zda rostliny někde raší i "načerno". "Není to povinné a tak létání organizovat nebudeme. Na stole máme mnohem naléhavější problémy, do nichž musíme peníze investovat," konstatuje radní libereckého kraje Radim Zika, jenž má životní prostředí na starosti. "Vzhledem k tomu, že případné černé pěstitele nemůžeme ani sankcionovat, nemá to pro nás význam," poznamenává mluvčí olomouckého krajského úřadu Tomáš Kocych. Nad nápadem nevěřícně kroutí hlavou i policisté. "Jde jednoznačně o neefektivní způsob boje s drogami, třebaže bych to vzhledem ke svému povolání měl hodnotit jako pozitivní aktivitu. Podobné akce se mohou vyplatit jen ve velkých produkčních zemích, nikoliv u nás," říká kriminalista, jenž se drogovou problematikou léta zabývá a který nechce zveřejnit své jméno. Zlínští jsou přesto přesvědčeni, že letecké kontroly mají své opodstatnění. "Samozřejmě si nedělám iluze, že najdeme plantáže jako v Kolumbii. Nicméně nejde jen o konopí, musíme ze zákona sledovat i lesní porosty a jejich zdravotní stav," podotýká radní Jurčík. Jak dodává, lety nebude obtížné zařídit, neboť poblíž Zlína leží několik vhodných letišť, kde lze letadlo pronajmout. O nejvhodnějším termínu akce se podle něj budou úředníci radit s odborníky - jelikož poletí jen dvakrát, mohlo by se stát, že konopí mezitím pěstitel zaseje i sklidí. Letecky hledají lány konopí, máku a dalších rostlin, ze kterých se vyrábí droy jen v Jižní Americe a v asijských zemích bývalého Sovětského svazu. Tam ovšem za průzkumným letounem ihned startuje stroj, který úrodu sežehne napalmem.
</TEXT>
</DOC>
<DOC>
<DOCID>MF-20020415007</DOCID>
<DOCNO>MF-20020415007</DOCNO>
<DATE>04/15/02</DATE>
<TITLE>
Musí být bezdomovcem
</TITLE>
<GEOGRAPHY>Praha</GEOGRAPHY>
<TEXT>
Matku viděl za svůj život čtyřikrát. Dnes devatenáctiletý František Červeňák prošel kojeneckým ústavem, několika dětskými domovy a výchovným ústavem. Prožil přímo učebnicové dětství pro to, aby se stal bezdomovcem. Takových, jako je on, přibývá - takových, které k životu na chodníku nebo v tramvaji neodsoudila jejich vlastní chyba, ale jiní. Loni na podzim opustil František Červeňák brány ústavu. "Dali mi bednu oblečení, budík a takové věci, deset tisíc, odvezli mě do Prahy a ubytovali v charitě - v domě patřícím Naději," vzpomíná na svůj start do života. "Byl jsem rád, že jsem konečně venku, ale na druhou stranu jsem z toho měl strach." Ukázalo se, že právem. "Sehnal jsem si práci, dva měsíce jsem pokládal zámkové dlažby. Pak mě šéf vyhodil, že jsem byl moc pomalej. V Naději mi řekli, ať si rychle najdu jinou práci, nebo mě jinak vyhodí z ubytovny. Jenže já jsem ji nenašel." Tak se na začátku zimy ocitl na ulici. "První den to šlo, nebyl jsem ještě zmrzlý a hladový. Procházel jsem se po městě, zašel do Naděje za kamarády. Druhý den už to bylo divný."
Na ulici prožil dva týdny. Jídlo mu nosili kamarádi, spal v tramvaji nebo v odstavených vagonech na nádraží. K takovému životu však směřoval už odmalička. Mezi mladými lidmi na ulici tvoří totiž převážnou část odchovanci dětských domovů a výchovných ústavů. Ukazuje se, že spíš než oni sami má odpovědnost za jejich osud způsob, jakým se s nimi zachází a čím je do života vybaví státní ústavy. "Máma mi říkala, že do děcáku mě chtěl dát táta. Nevím, jestli je to pravda nebo není," vypráví tiše útlý mladík s náušnicí v uchu. Pak vzpomíná, jak ho běžné pubertální odmlouvání v patnácti přivedlo do diagnostického ústavu: "Dělal jsem menší problémy. Neposlouchal jsem. Když mi vychovatelka třeba nařídila - ukliď po obědě kuchyň, já hned, že to dělat nebudu." Z domova prý odcházel s tím, že když se bude chovat dobře, po dvou měsících se zase vrátí zpátky. V opačném případě ho měl čekat "pasťák". "Choval jsem se dobře, ale v děcáku už mezitím nebylo místo. Tak mě dali do výchovného ústavu v Králíkách," říká. Tam bylo podle jeho slov všechno "přísnější". Zatímco z dětského domova mohl jako každé dítě, které žije se svou rodinou, odejít ven - stačilo se jen zeptat a říct, kdy se vrátí, ve výchovném ústavu bylo něco takového nemyslitelné. "Ven jsme mohli jen ve skupinkách, s vychovatelem," vzpomíná mladík. Na samostatnou nedělní hodinovou vycházku se prý dostal tak jednou za měsíc, když nasbíral potřebný počet bodů za dobré chování. "Jednou jsme s kamarádem utekli, a než jsme se stihli vrátit, chytli nás policajti," vypráví. Týden na samotce čtyři krát čtyři kroky ho prý od dalších výletů za zeď definitivně odradil. Ani o svém budoucím povolání se František nemohl rozhodnout svobodně. "Chtěl jsem dělat kuchaře," říká. Místo vlastní volby však dostal papír se seznamem několika oborů, mezi kterými si má vybrat. "Kuchař tam nebyl. Říkal jsem si: snad tam bude alespoň truhlář. Ale taky tam nebyl. Nakonec jsem šel na zedníka." Během letošní zimy, když byl v největší krizi, obcházel bez peněz jednu ubytovnu za druhou. "Byl jsem snad ve dvaceti. Místo nebylo. Neměl jsem ani těch 40 korun, které stál jeden nocleh." Když začalo mrznout, od kamaráda si půjčil tlustou bundu. "Pak jsem si ale začal všímat, že se po mně lidi otáčí, ošklíbají se. Uvědomil jsem si, že ta bunda hrozně smrdí. Přestal jsem ji nosit," dodává. Po dvou týdnech na ulici ho oslovila spolupracovnice občanského sdružení DOM a odvedla do jejich Domu na půl cesty. Dnes se František učí kuchařem. "Kuchaře chce dneska každý, snad si seženu i nějaké bydlení," říká. "Chtěl bych bydlet v Praze nebo alespoň někde, kde to znám."
</TEXT>
</DOC>
<DOC>
<DOCID>MF-20020415008</DOCID>
<DOCNO>MF-20020415008</DOCNO>
<DATE>04/15/02</DATE>
<TITLE>
Už 16 obětí po výbuchu u synagogy
</TITLE>
<TEXT>
Tunis, Berlín - Počet obětí čtvrtečního výbuchu cisterny s plynem u synagogy na tuniském ostrově Džerba stoupl na šestnáct. Mezi mrtvými je jedenáct německých turistů. Německý ministr vnitra Otto Schily v sobotu řekl, že událost byla nejspíš atentátem. "Výbuch cisterny byl namířen proti synagoze," řekl Schily.
</TEXT>
</DOC>
<DOC>
<DOCID>MF-20020415009</DOCID>
<DOCNO>MF-20020415009</DOCNO>
<DATE>04/15/02</DATE>
<TITLE>
Colin Powell: Nedohodli jsme se
</TITLE>
<TEXT>
Americký ministr zahraničí Colin Powell (na snímku) se o víkendu sešel s izraelským premiérem Šaronem i s palestinským prezidentem Arafatem, ale ani po mnohahodinových jednáních se nedohodli na zahájení mírových rozhovorů. Powell bude proto v misi pokračovat i dnes.
</TEXT>
</DOC>
<DOC>
<DOCID>MF-20020415010</DOCID>
<DOCNO>MF-20020415010</DOCNO>
<DATE>04/15/02</DATE>
<TITLE>
Zločinnost roste jen na papíře
</TITLE>
<TEXT>
Nový zákon nutí policii evidovat pouhá trestní oznámení jako zločiny
Praha - Stanislav Gross je prvním ministrem vnitra, jenž těsně před volbami dobrovolně dopustil, aby v zemi vzrostla kriminalita. Policejní statistiky totiž hlásí: V některých krajích letos razantně přibylo zločinů. V severočeském regionu jen za leden a únor vzrostl počet trestných činů při srovnání se stejným obdobím roku 2001 o šestatřicet procent. To je o dva a půl tisíce zločinů víc. Obdobně výrazný nárůst evidují i policisté na jižní a severní Moravě. Jenže řeč čísel je realitě na hony vzdálena. "Jde opravdu jen o optický nárůst," potvrzuje Blanka Kosinová z policejního prezidia. Se zločinností se vlastně nic nestalo, vysvětluje policie, jen nyní musíme do statistik zapisovat každý čin. I ten, u něhož očekáváme, že se nakonec jako delikt posuzovat nebude. Dříve se případ do statistik dostal, až když bylo pravděpodobné, že byl porušen zákon. "Třeba sebevražda, která není trestným činem, se nyní musí nejprve do statistik zanést jako vražda. A to přesto, že policista od začátku tuší, že jde o klasickou sebevraždu," uvádí Kosinová. Proměnu statistik si od Nového roku vyžádala novela trestního řadu, kterou předkládal Grossův resort. Očekávalo se od ní, že policistům ušetří papírování. Jenomže je to spíš naopak. Policista, když případ definitivně uzavře s tím, že nedošlo k porušení zákona, musí vyplnit znovu formulář. A vyšetřovaný čin z databází vymazat. Policie nechce oficiálně tuto praxi příliš komentovat. "Jako každá novinka má svá negativa i pozitiva. Zatím uplynula velmi krátká doba, abychom nový systém zhodnotili," zní diplomatické vyjádření policejního prezidia. Aby se policisté dozvěděli, jak to se zločinností opravdu vypadá, v červenci zavedou druhou statistiku, která bude jako dříve evidovat pouze zjevné trestné činy. Ministr Gross, jenž se chlubí tím, že v posledních dvou letech zločinu ubylo, nepovažuje nový systém za problematický. Vše podle něj vyřeší existence dvojích statistik. Proto se neobává ani toho, že mu "optický" nárůst v blížících se volbách ublíží. "Laikové - já doufám, že političtí oponenti se mezi laiky nebudou chtít řadit - této změny trestního řádu mohou zneužít. Myslím si ale, že by se u odborné veřejnosti hodně zesměšnili," říká Gross. Nicméně ani policejní špičky nejsou přesvědčeny, že metr, který má posoudit, zda jsou ulice bezpečné, je nejlepší. "V policii jsme začali diskutovat o tom, jak by měla statistika vůbec vypadat. Když totiž porovnáte policejní čísla s těmi od soudu, jsou velmi odlišná," konstatuje šéf pražské policie Radislav Charvát. "Například my můžeme vést Charváta tři roky jako pachatele, ale soudce nakonec řekne, že Charvát nic nespáchal."
</TEXT>
</DOC>
<DOC>
<DOCID>MF-20020415011</DOCID>
<DOCNO>MF-20020415011</DOCNO>
<DATE>04/15/02</DATE>
<TITLE>
Verheugen: Česká vláda prověří restituční zákony
</TITLE>
<GEOGRAPHY>Praha</GEOGRAPHY>
<TEXT>
Česká vláda prověří, zda zákony související s navracením majetku jsou v souladu s evropským právem. Evropský komisař pro rozšíření Günter Verheugen to včera řekl v pořadu České televize Naostro v souvislosti s prohlášením k problematice Benešových dekretů, které ve čtvrtek přijal společně s premiérem Milošem Zemanem. Podle Verheugena jde o to, zda české soudy nakládají s dřívějšími rozhodnutími tak, jak je běžné v Evropské unii: "Česká vláda prohlásila, že tuto otázku prověří, a pokud by tady měly být nějaké problémy, budou odstraněny." Prohlášení oba politici zveřejnili během Verheugenovy čtvrteční návštěvy Prahy. "České úřady, respektující datum 25. února 1948, určené v československých restitučních zákonech jako právní limit, provádějí v tomto světle revizi své legislativy s cílem ji sladit s právními předpisy EU, a pokud to bude nezbytné, předtím, než Česká republika vstoupí do Evropské unie," uvádí se v neoficiálním překladu anglicky psaného prohlášení. ODS v pátek uvedla, že je šokována závěrečnou částí společného prohlášení, podle něhož české úřady provádějí revizi restituční legislativy. V neoficiálním překladu anglického textu je slovo "review" přeloženo jako revize. Oficiální překlad Úřad vlády novinářům neposkytl.
Praha - Česká vláda prověří, zda zákony související s navracením majetku jsou v souladu s evropským právem. Evropský komisař pro rozšíření Günter Verheugen to včera řekl v pořadu České televize Naostro v souvislosti s prohlášením k problematice Benešových dekretů, které ve čtvrtek přijal společně s premiérem Milošem Zemanem. Podle Verheugena jde o to, zda české soudy nakládají s dřívějšími rozhodnutími tak, jak je běžné v Evropské unii: "Česká vláda prohlásila, že tuto otázku prověří, a pokud by tady měly být nějaké problémy, budou odstraněny." Prohlášení oba politici zveřejnili během Verheugenovy čtvrteční návštěvy Prahy. "České úřady, respektující datum 25. února 1948, určené v československých restitučních zákonech jako právní limit, provádějí v tomto světle revizi své legislativy s cílem ji sladit s právními předpisy EU, a pokud to bude nezbytné, předtím, než Česká republika vstoupí do Evropské unie," uvádí se v neoficiálním překladu anglicky psaného prohlášení. ODS v pátek uvedla, že je šokována závěrečnou částí společného prohlášení, podle něhož české úřady provádějí revizi restituční legislativy. V neoficiálním překladu anglického textu je slovo "review" přeloženo jako revize. Oficiální překlad Úřad vlády novinářům neposkytl.
</TEXT>
</DOC>
<DOC>
<DOCID>MF-20020415012</DOCID>
<DOCNO>MF-20020415012</DOCNO>
<DATE>04/15/02</DATE>
<TITLE>
Lékař RAF byl pasován na rytíře
</TITLE>
<GEOGRAPHY>Praha</GEOGRAPHY>
<TEXT>
Karel Macháček, válečný veterán Královského vojenského letectva Velké Británie (Royal Air Force) byl v sobotu na Pražském hradě pasován za rytíře českého lékařského stavu. Šestaosmdesátiletému lékaři předal ocenění za statečnost ve druhé světové válce prezident České lékařské komory David Rath. Macháček ukončil studia v roce 1939 a krátce nato utekl před Němci do Francie. Po její porážce odjel do Británie, kde vstoupil do československé vojenské jednotky. Po návratu z války sloužil v leteckém zdravotnictví a po únorovém převratu v roce 1948 uprchl do Británie, kde založil lékařskou praxi. Je nositelem řady britských a československých vojenských vyznamenání. Lékařská komora uděluje titul rytíř lékařského stavu každoročně jednomu lékaři za mimořádné výkony. Macháček je devátým laureátem.
POCTA VÁLEČNÉMU LÉKAŘI. Lékaře Karla Macháčka, veterána RAF, pasoval za statečné činy v průběhu druhé světové války předseda České lékařské komory David Rath za rytíře českého lékařského stavu.
</TEXT>
</DOC>
<DOC>
<DOCID>MF-20020415013</DOCID>
<DOCNO>MF-20020415013</DOCNO>
<DATE>04/15/02</DATE>
<TITLE>
Volebním programem neobtěžujeme, říká strana s pěti členy
</TITLE>
<GEOGRAPHY>Praha</GEOGRAPHY>
<TEXT>
Devadesát let poté, co roku 1911 založil spisovatel a recesista Jaroslav Hašek Stranu mírného pokroku v mezích zákona, vznikl na pražských Vinohradech druhý obdobně svérázný politický subjekt - Balbínova poetická strana. "Chceme utrpět vítězství," hlásá bohémská partaj, která se v blížících se volbách uchází o hlasy voličů. Co jim nabízí? Hlavně humor. Seriózní politický program by občan hledal marně. "Víme, že nejsme dokonalí, a proto vás nesvazujeme a nikdy ani nebudeme svazovat naším volebním programem, který proto raději ani nesestavujeme," vzkazuje případným příznivcům strana hlásící se k odkazu kněze a vlastence Bohuslava Balbína. Mezi řádky jejich provolání lze však vyčíst totéž, oč se snažila i Haškova strana - parodování soudobého politického boje. Dějiny Balbínovy strany se začaly psát při silvestrovských oslavách 2001, kdy její zakladatelé začali koketovat s myšlenkou vzniku vlastního politického uskupení. Obešli známé umělce, kteří vystupují v Balbínově poetické hospůdce (oficiální základna strany), s žádostí, aby za ně kandidovali. Protože oslovení nevěřili, že partaj skutečně vznikne, souhlasili. A tak se na kandidátkách v Praze, Středočeském a Královéhradeckém kraji objevila překvapivá jména: Jaroslav Hutka, Ivan Magor Jirous, Jiří Dědeček či Michael Janík. Jsou však jen kandidáty, nové členy strana, jejíž členská základna čítá pět lidí, nepřibírá. "Pokud za nás někdo kandiduje, může si říkat, co chce. Naši kandidáti jsou naprosto svobodní: když o nás prohlásí, že jsme banda kreténů, tak je žalovat na rozdíl od jiných stran nebudeme. Dokonce jim ještě koupíme panáka," uvádí mluvčí strany Ivan Fried. Nicméně původně silvestrovská recese se neobešla bez nemalého nasazení. A samozřejmě peněz. Poetici museli minulý týden složit pětačtyřicet tisíc korun coby státní příspěvek a sehnat tisíc povinných podpisů. Na petičním archu nechali svůj autogram zejména návštěvníci Balbínovy poetické hospůdky, již provozuje předseda strany a "geniální guvernér" Jiří Hrdina. Jakkoli se může zdát existence takové strany zbytečná, svůj smysl podle politologů má. "Je to přirozený úkaz, reakce na politickou situaci," míní politolog Pavel Šaradín. "Oživují předvolební kampaň. Jelikož se o nich v médiích mluví, a zdůrazňuje se tím téma voleb, mohou přilákat o několik desetinek procenta více voličů. A to je vždycky dobře." V nestřežených chvilkách, kdy poetici odkládají ironii, to nepřímo potvrzují. "Nad šílenstvím světa - nemusím připomínat nedávné datum - zůstává rozum stát. Proč by tedy pár bláznů nemohlo dělat věci, které nikoho neohrožují, nikoho nenapadají. Jenom baví lidi," říká o poznání vážněji Fried. Haškova Strana mírného pokroku v mezích zákona byla v doplňovacích volbách do říšské rady v roce 1911 oceněna 38 hlasy, kolik občanů podpoří Balbínovu poetickou stranu, bude jasné až za dva měsíce.
PLNÉ SUDY PRO SUDETY. Zakládající členové strany formulují ve své oblíbené hospodě úderná volební hesla jako Plné sudy pro Sudety či Vzpomínejme u vína na Bohuslava Balbína.
</TEXT>
</DOC>
<DOC>
<DOCID>MF-20020415014</DOCID>
<DOCNO>MF-20020415014</DOCNO>
<DATE>04/15/02</DATE>
<TITLE>
Oběti holocaustu uctili také muslimové
</TITLE>
<GEOGRAPHY>Brno</GEOGRAPHY>
<TEXT>
Památku šesti milionů obětí holocaustu za druhé světové války si včera připomněli účastníci shromáždění v brněnské synagoze. Pietního aktu se poprvé zúčastnili spolu s představiteli jiných církví zástupci Islámské nadace, reprezentující muslimské věřící. "S obavami nyní sledujeme nesmyslné maření životů ve vzdálených zemích," řekl asi 250 zúčastněným Petr Weber z Židovské obce v Brně. "Připomínejme si minulost, abychom nebyli odsouzeni k tomu prožít ji ještě jednou," uvedl Weber.
Brno - Památku šesti milionů obětí holocaustu za druhé světové války si včera připomněli účastníci shromáždění v brněnské synagoze. Pietního aktu se poprvé zúčastnili spolu s představiteli jiných církví zástupci Islámské nadace, reprezentující muslimské věřící. "S obavami nyní sledujeme nesmyslné maření životů ve vzdálených zemích," řekl asi 250 zúčastněným Petr Weber z Židovské obce v Brně. "Připomínejme si minulost, abychom nebyli odsouzeni k tomu prožít ji ještě jednou," uvedl Weber.
</TEXT>
</DOC>
<DOC>
<DOCID>MF-20020415015</DOCID>
<DOCNO>MF-20020415015</DOCNO>
<DATE>04/15/02</DATE>
<TITLE>
Špaček a Mathé popřeli práci pro PR agenturu
</TITLE>
<GEOGRAPHY>Praha</GEOGRAPHY>
<TEXT>
Pražská mediální agentura Negrelli na svých internetových stránkách nabízí klientům mediální trénink, který vedou nejbližší spolupracovníci prezidenta Václava Havla - mluvčí Ladislav Špaček a kancléř Ivo Mathé. Špaček i Mathé však jakoukoliv spolupráci s lobbingovou firmou popřeli, uvádí se v nejnovějším vydání časopisu Týden. Informace se na internet dostaly v době, kdy agenturu Negrelli řídil bývalý šéfredaktor zpravodajství ČT Petr Studenovský. Ředitelem firmy byl do loňského května. S prezidentovým mluvčím a kancléřem se Studenovský zná z doby, kdy všichni pracovali v České televizi.
Praha - Pražská mediální agentura Negrelli na svých internetových stránkách nabízí klientům mediální trénink, který vedou nejbližší spolupracovníci prezidenta Václava Havla - mluvčí Ladislav Špaček a kancléř Ivo Mathé. Špaček i Mathé však jakoukoliv spolupráci s lobbingovou firmou popřeli, uvádí se v nejnovějším vydání časopisu Týden. Informace se na internet dostaly v době, kdy agenturu Negrelli řídil bývalý šéfredaktor zpravodajství ČT Petr Studenovský. Ředitelem firmy byl do loňského května. S prezidentovým mluvčím a kancléřem se Studenovský zná z doby, kdy všichni pracovali v České televizi.
</TEXT>
</DOC>
<DOC>
<DOCID>MF-20020415016</DOCID>
<DOCNO>MF-20020415016</DOCNO>
<DATE>04/15/02</DATE>
<TITLE>
Šéfem Pravého bloku je znovu Petr Cibulka
</TITLE>
<GEOGRAPHY>Praha</GEOGRAPHY>
<TEXT>
Bývalý disident, vydavatel Necenzurovaných novin a seznamu spolupracovníků StB Petr Cibulka byl v sobotu opět zvolen do čela politické strany Pravý blok. Pravý blok vznikl v roce 1994; do parlamentu se zatím nedostal. O přízeň voličů bude usilovat i v letošních volbách.
Praha - Bývalý disident, vydavatel Necenzurovaných novin a seznamu spolupracovníků StB Petr Cibulka byl v sobotu opět zvolen do čela politické strany Pravý blok. Pravý blok vznikl v roce 1994; do parlamentu se zatím nedostal. O přízeň voličů bude usilovat i v letošních volbách.
</TEXT>
</DOC>
<DOC>
<DOCID>MF-20020415017</DOCID>
<DOCNO>MF-20020415017</DOCNO>
<DATE>04/15/02</DATE>
<TITLE>
Politik, který vždy dokázal myslet především na sebe
</TITLE>
<TEXT>
Kdo chce váš hlas Do voleb zbývá 60 dní
Deset let strávil v poslanecké lavici, poslední dva roky dokonce v křesle místopředsedy sněmovny. Sbíral funkce a tučné odměny ve Fondu národního majetku i v ČEZ, spolurozhodoval o stamiliardách v privatizaci, objížděl mezinárodní kongresy i filmové festivaly. Jenže teď je zřejmě se vším konec. František Brožík (ČSSD) startuje svou už čtvrtou cestu za poslaneckým mandátem z nevolitelného místa západočeské kandidátky. Brožíka si přitom za krajského lídra přálo dokonce vedení strany. V primárkách však nestačil na plzeňskou poslankyni Miladu Emmerovou. "Asi jsem podcenil některé dohody v rámci regionu," míní Brožík. Konkrétnější být nechce: přes zklamání a neúspěch prý ctí stranickou loajalitu. To však neznamená, že se s koncem politické kariéry hodlá smířit. Své šance na zvolení chce podpořit vlastní propagační akcí. "Budu v rámci stranické kampaně žádat voliče o preferenční hlasy," říká Brožík. "Budu mít i vlastní propagační materiály, webovou stránku." Do svého znovuzvolení hodlá z vlastních úspor investovat až 300 tisíc korun. "Je to dost peněz, ale když to nevyjde, je to vlastně výše mého odstupného." Ještě před deseti lety by asi rokycanský ekonom o takových penězích nemluvil tak lehce. Deset let ve vysoké politice mu dokonale proměnilo život: kdysi nenápadný poslanec se vyšvihl až mezi společenskou smetánku. Už legendární se stala jeho náhle probuzená vášeň pro lov muflonů, při němž si "fantasticky čistí hlavu". Společensky závažnější však byly jiné zvyky, typické pro dlouhý pobyt ve Sněmovní ulici. Když se třeba loni novináři chtěli podívat, kolik mu v roce 1999 vynesly funkce v ČEZ a FNM, čekalo je překvapení: Brožík vůbec neodevzdal své majetkové přiznání. "Asi se to někde ztratilo cestou do Senátu," vysvětloval, proč nesplnil svou zákonnou povinnost. Za rok 2000 už přiznání odevzdal: vedlejší výdělky tu vyčíslil na více než 50 tisíc měsíčně. Jenže to už se blížil konec jedné strmé kariéry. Brožík loni až příliš dlouho a jako vůbec jediný odmítal stranický příkaz opustit dozorčí radu ČEZ a to nakonec - vedle vnitrostranických intrik - přispělo k jeho pádu. "Chtěl bych některé věci ještě dotáhnout, třeba vstup do EU," říká Brožík. "A když to nevyjde, budu chvíli odpočívat a pak se vrátím ke své profesi ekonoma, možná se něco najde i ve státní správě."
</TEXT>
</DOC>
<DOC>
<DOCID>MF-20020415018</DOCID>
<DOCNO>MF-20020415018</DOCNO>
<DATE>04/15/02</DATE>
<TITLE>
Zaorálek: K žádné revizi restitucí jsme se nezavázali
</TITLE>
<GEOGRAPHY>Praha</GEOGRAPHY>
<TEXT>
Text společného prohlášení premiéra Miloše Zemana a evropského komisaře Güntera Verheugena k Benešovým dekretům nepředpokládá podle šéfa sněmovního zahraničního výboru Lubomíra Zaorálka (ČSSD) revizi restituční legislativy, ale její analýzu. Závazek prozkoumat české normy je obecným principem, který přijímají všechny kandidátské země, uvedl včera Zaorálek v diskusním pořadu televize Nova Sedmička. "Všechny mají povinnost prozkoumat své právo z hlediska eventuálních diskriminací ostatních členských států," řekl. Prohlášení oba politici zveřejnili během Verheugenovy čtvrteční návštěvy Prahy. "České úřady, respektující datum 25. února 1948, určené v československých restitučních zákonech jako právní limit, provádějí v tomto světle revizi své legislativy s cílem ji sladit s právními předpisy EU, a pokud to bude nezbytné, předtím, než Česká republika vstoupí do Evropské unie," uvádí se v neoficiálním překladu anglicky psaného prohlášení. Zaorálkův kolega v diskusi na Nově, stínový ministr dopravy ODS Martin Říman, uvedl, že zmíněná pasáž společného prohlášení ukazuje jednu z cest, jak restituční hranici 25. února 1948 prolomit. Problém se podle něj může projevit ve chvíli, kdy Česko vstoupí do Evropské unie. To Zaorálek odmítl.
Praha - Text společného prohlášení premiéra Miloše Zemana a evropského komisaře Güntera Verheugena k Benešovým dekretům nepředpokládá podle šéfa sněmovního zahraničního výboru Lubomíra Zaorálka (ČSSD) revizi restituční legislativy, ale její analýzu. Závazek prozkoumat české normy je obecným principem, který přijímají všechny kandidátské země, uvedl včera Zaorálek v diskusním pořadu televize Nova Sedmička. "Všechny mají povinnost prozkoumat své právo z hlediska eventuálních diskriminací ostatních členských států," řekl. Prohlášení oba politici zveřejnili během Verheugenovy čtvrteční návštěvy Prahy. "České úřady, respektující datum 25. února 1948, určené v československých restitučních zákonech jako právní limit, provádějí v tomto světle revizi své legislativy s cílem ji sladit s právními předpisy EU, a pokud to bude nezbytné, předtím, než Česká republika vstoupí do Evropské unie," uvádí se v neoficiálním překladu anglicky psaného prohlášení. Zaorálkův kolega v diskusi na Nově, stínový ministr dopravy ODS Martin Říman, uvedl, že zmíněná pasáž společného prohlášení ukazuje jednu z cest, jak restituční hranici 25. února 1948 prolomit. Problém se podle něj může projevit ve chvíli, kdy Česko vstoupí do Evropské unie. To Zaorálek odmítl.
</TEXT>
</DOC>
<DOC>
<DOCID>MF-20020415019</DOCID>
<DOCNO>MF-20020415019</DOCNO>
<DATE>04/15/02</DATE>
<TITLE>
Z dětského domova rovnou na ulici
</TITLE>
<TEXT>
Mezi mladými bezdomovci převažují lidé, kteří vyrostli ve státních dětských domovech. Jejich osud je přitom důsledkem špatného systému zdejší ústavní péče.
Praha - Ten obraz zná každý, kdo jel někdy pražskou noční tramvají: zpustlí muži klimbající s hlavou mezi koleny, kteří jezdí z konečné na konečnou. A nevraživé nebo alespoň rozpačité pohledy ostatních pasažérů, kteří na nešťastníky koukají spíš jako na obtížné chuchvalce páchnoucích hadrů než jako na strádající bytosti. "Cestující si k nám chodí často oprávněně stěžovat na zápach. Hlásíme stížnosti i na dispečink, ale policie tyto případy nechce vůbec řešit. Prostě k nim nejezdí," stěžuje si řidič tramvaje Antonín Dub. Naopak bezdomovci si stýskají, že jim řidič často neotevře dveře a musí na konečné čekat na další tramvaj.
</TEXT>
<HEADING>
Statistiky neexistují
</HEADING>
<TEXT>
Žádné statistiky o tom, kolik lidí vlastně žije na ulici, k dispozici nejsou. Nemají žádné bydliště, zaměstnavatele, neplatí daně. Jejich počet se dá jen odhadnout. Jasné je však jedno - na několik set míst v noclehárnách a azylových domech, které provozuje Armáda spásy, Naděje a další neziskové organizace, připadá několik tisíc lidí bez domova. "V Praze chybí řádově tisíce lůžek," prohlásil před letošní zimou vedoucí střediska Naděje v Bolzanově ulici Miroslav Švára. Alarmující je ještě jedna věc. Většina z mladých lidí bez domova vyrostla ve státem provozovaných zařízeních. Ze čtyřiceti náhodně vybraných mladých bezdomovců ve střediscích Naděje a Armády spásy prošli všichni náhradní rodinnou péčí - nejčastěji dětským domovem nebo výchovným ústavem, dvanáct z nich žilo v pěstounské a čtyři v adoptivní rodině. Podobnou zkušenost mají i lidé z občanského sdružení DOM, které nabízí lidem od 17 do 24 let bydlení a pomoc. Podle Dariny Bártové prošly státními ústavy asi tři čtvrtiny jejich klientů. I v tomto případě však chybějí přesná data o tom, kolik dětí z ústavů v životě uspěje, a kolik jich naopak prožije nějakou dobu na ulici - ústavy další životní dráhu svých odchovanců nesledují. "Lidé, kteří vyrostli v ústavu, neuspívají. Mají nižší sociální dovednosti i psychickou stabilitu," říká Darina Bártová. I kdyby se totiž vychovatelé snažili sebevíc, kolektivní výchova není dobrým startem do života. "Kvůli střídání vychovatelů si dítě nemůže utvořit ucelený obraz okolního světa, zažít hlubší citový vztah k určité osobě. V důsledku toho nemá odstup, ostych, zábrany, nemůže ani znát, co je věrnost a spolehlivost," píše Zdeněk Matějček, odborník na dětskou psychiku.
</TEXT>
<HEADING>
Chceš být kuchařem? Budeš zedníkem!
</HEADING>
<TEXT>
Většina ze zmíněných čtyřiceti mladých bezdomovců si kromě chybějícího vztahu k blízké osobě odnášela do života i další handicap: chybějící vzdělání (10 nemělo ukončenu ani základní školu, dalších 20 mělo jen základní školu, 6 bylo vyučených, a naopak jen 4 z nich vystudovali střední školu). Většina ústavů totiž nenechává děti rozhodnout se o budoucím povolání svobodně. "Dítě nemá moc na výběr. Dostane nabídku několika oborů a musí si mezi nimi zvolit," říká terapeut ze sdružení DOM Adam Dědič. A navíc, lidé z ústavů nemají žádné zázemí a nejsou připraveni na běžný život. Neumějí vařit, nakupovat, vycházet s penězi, komunikovat s úřady. Mají také nižší sebedůvěru, protože ústavy nedodržují základní lidská práva (například je stále možné zavřít vzdorujícího nezletilce na samotku).
</TEXT>
<HEADING>
Desetkrát víc než v Británii
</HEADING>
<TEXT>
Přesto u nás vyrůstá v ústavech víc dětí než kde jinde. Zatímco třeba v Británii připadá na 11 milionů dětí jen 6 tisíc v ústavní výchově, u nás roste bez rodičů 7,5 tisíce dětí z 1,7 milionu. Zdejší sociální pracovnice totiž často navrhují a soudy potvrzují odebrání dítěte z jeho rodiny. Jen ve zlomku takových případů je důvodem týrání nebo zneužívání dítěte či jeho trestná činnost, většinou k podobně extrémnímu kroku stačí, že rodina má málo peněz, problémy s bydlením, nedokáže se dostatečně starat o domácnost nebo dítě často nechodí do školy. Pro dítě je přitom daleko lepší pomoc rodině než cesta do ústavu. Ani zdejší obrovské domovy pro desítky dětí nemají ve světě obdobu, většina z nich tam žije v malých rodinných komunitách. Letos v březnu poslanci přijali zákon o ústavní výchově z pera ministra školství Eduarda Zemana, který nahradil dosavadní vyhlášku. "Ten dokument vychází z představy, že současný systém ústavní výchovy je třeba zachovat. Což je špatně, zákon měl být využit k hlubší reformě. Dám do Zprávy o stavu lidských práv požadavek na změnu pojetí a cílů ústavní výchovy," komentoval to tehdy vládní zmocněnec pro lidská práva Jan Jařab. Na podobu zákona reagovalo i sdružení DOM. Zastřešuje tým tří desítek odborníků, lidí z neziskových organizací i státních úředníků, kteří pracují na projektu Proměna. Jeho cílem je iniciovat reformu péče o ohrožené děti a děti bez zázemí. V tuto chvíli je hotova zpráva o současném systému a jeho porovnání se systémem nizozemským a britským. "Do konce června by měla být hotova nová koncepce," říká ředitelka sdružení DOM Michaela Svobodová. "Pak chceme iniciovat veřejnou diskusi a začít spolupracovat s politiky s cílem, aby stát převzal naše podněty a změnil legislativu."
Přesto u nás vyrůstá v ústavech víc dětí než kde jinde. Zatímco třeba v Británii připadá na 11 milionů dětí jen 6 tisíc v ústavní výchově, u nás roste bez rodičů 7,5 tisíce dětí z 1,7 milionu. Zdejší sociální pracovnice totiž často navrhují a soudy potvrzují odebrání dítěte z jeho rodiny. Jen ve zlomku takových případů je důvodem týrání nebo zneužívání dítěte či jeho trestná činnost, většinou k podobně extrémnímu kroku stačí, že rodina má málo peněz, problémy s bydlením, nedokáže se dostatečně starat o domácnost nebo dítě často nechodí do školy. Pro dítě je přitom daleko lepší pomoc rodině než cesta do ústavu. Ani zdejší obrovské domovy pro desítky dětí nemají ve světě obdobu, většina z nich tam žije v malých rodinných komunitách. Letos v březnu poslanci přijali zákon o ústavní výchově z pera ministra školství Eduarda Zemana, který nahradil dosavadní vyhlášku. "Ten dokument vychází z představy, že současný systém ústavní výchovy je třeba zachovat. Což je špatně, zákon měl být využit k hlubší reformě. Dám do Zprávy o stavu lidských práv požadavek na změnu pojetí a cílů ústavní výchovy," komentoval to tehdy vládní zmocněnec pro lidská práva Jan Jařab. Na podobu zákona reagovalo i sdružení DOM. Zastřešuje tým tří desítek odborníků, lidí z neziskových organizací i státních úředníků, kteří pracují na projektu Proměna. Jeho cílem je iniciovat reformu péče o ohrožené děti a děti bez zázemí. V tuto chvíli je hotova zpráva o současném systému a jeho porovnání se systémem nizozemským a britským. "Do konce června by měla být hotova nová koncepce," říká ředitelka sdružení DOM Michaela Svobodová. "Pak chceme iniciovat veřejnou diskusi a začít spolupracovat s politiky s cílem, aby stát převzal naše podněty a změnil legislativu."
</TEXT>
</DOC>
<DOC>
<DOCID>MF-20020415020</DOCID>
<DOCNO>MF-20020415020</DOCNO>
<DATE>04/15/02</DATE>
<TITLE>
Lidé už odpad nepálí, ale také méně třídí
</TITLE>
<TEXT>
Kritici i obhájci nového zákona o odpadech mají pravdu: lidé sice méně vyhazují pytle s odpadky do příkopů, v některých obcích však občané odpad třídí méně.
Praha - Od počátku roku výrazně přibylo odpadků. Tam, kde ještě před několika měsíci stačily tři popelnice, je jich najednou zapotřebí šest nebo i devět. Čím to? Od ledna platí nový zákon o odpadech, podle něhož se už neplatí za množství odpadu, které rodina vysype do popelnice, ale podle počtu lidí v domácnosti. A lidem se tedy už nevyplatí odvézt odpadky do lesa anebo je spálit doma v kotli. Zaplatí tak jako tak. Na jednu stranu se tak potvrzuje mínění obhájců nového zákona, že odpadky budou končit tam, kde mají. Ovšem i kritici zákona mají pravdu: V některých obcích totiž lidé třídí odpadky méně než dosud. Proč by měli třídit, když zaplatí stejně jako soused, který netřídí? "Množství odpadu skutečně stále roste," potvrzuje Pavel Gryndler, vedoucí odboru životního prostředí radnice v Litoměřicích. Podobně mluví i v Ústí nad Labem, kde teď odvážejí od domů o třetinu odpadů více. V Domašově nad Bystřicí na Olomoucku stačil vloni na odpadky jeden vůz, nyní se naplní vozy dva. Ještě hůř jsou na tom v Dolanech nedaleko Olomouce. Odpadu tam přibylo dokonce trojnásobně a tamní starosta Vojtěch Pavlita se obává, že obec překročí limit na nižší sazbu a za uložení tuny odpadu na skládku zaplatí místo sedmi set korun tisíc. Pavlita si ale například všiml, že už nikdo nenosí své odpadky z domácností na hřbitov. "Pieta nepieta, lidé tam dřív házeli i igelitové pytle s odpadem," říká starosta. Lidovecký poslanec Libor Ambrozek, který se dlouhodobě zabývá ochranou životního prostředí, nevidí v nárůstu odpadu nic překvapujícího. "Ve městech, která přešla už dříve k systému paušálních poplatků, najednou vzrostlo množství odpadu zhruba o třetinu. Hodně toho jde na vrub faktu, že někteří lidé vozili odpad na černé skládky anebo ho pálili v kamnech," říká Ambrozek, podle něhož lze čekat, že odpadu bude ještě přibývat. "Třídění odpadu ale nový systém nepomohl," upozorňuje starostka Domašova Evženie Jechová. "Na vlastní oči jsem viděla, jak nyní lidí vyhazují do popelnic i PET lahve," říká Jechová, která chce nechat napsat obecní letáky vyzývající občany k třídění. Také poslanec Ambrozek potvrzuje, že jedním z důvodů, proč přibylo odpadu, je to, že někteří lidé přestali třídit anebo třídí méně. V některých městech s tříděním nemají problémy ani poté, kdy začal platit nový zákon. "Sběrny separovaného odpadu nezaznamenaly žádný úbytek," řekl tajemník ústeckého magistrátu Milan Zemaník.
TŘÍDIT SE NEVYPLATÍ. Nový zákon o odpadech, podle něhož se platí nikoli za množství odpadu v popelnici, ale podle počtu členů domácnosti, nemotivuje lidi k třídění odpadů.
</TEXT>
</DOC>
<DOC>
<DOCID>MF-20020415021</DOCID>
<DOCNO>MF-20020415021</DOCNO>
<DATE>04/15/02</DATE>
<TITLE>
Lidé nechtějí zpět koryta vod
</TITLE>
<TEXT>
Mnozí budoucí majitelé ani nevědí, že jim chce ministerstvo koryta dát
Olomouc - Stát letos vrací pozemky, na nichž leží koryta vodních toků, které vyvlastnil ústavou v polovině sedmdesátých let. Jejich bývalí majitelé však o tom většinou vůbec nevědí. Mnozí z nich tak patrně propásnou termín, dokdy mohou vrácení pozemku odmítnout. Na pozemcích v korytech vodních toků totiž nezbohatnou, jen jim přibudou další povinnosti, protože je podle nového zákona o vodách musí udržovat. Musí z něho například odstraňovat naplaveniny, starat se, aby nic nebránilo odtoku vody, a strpět na něm vodní díla. Stát však nevrací části Labe, Vltavy nebo Moravy. Vesměs jde o úseky me nších říček a potoků.
</TEXT>
<HEADING>
Kulišárna od státu?
</HEADING>
<TEXT>
"Pozemky v k orytech tedy podle mého názoru rozhodně chtít nebudeme. V Litovli je voda všude, kam se podíváte, a kdybychom měli udržovat všechna koryta, tak bychom se nedoplatili," říká starosta Litovle Vojtěch Grézl. "To je pěkná kulišárna. Stát se chce asi honem honem zbavit povinnosti starat se o koryta," zlobí se starosta Grygova Otakar Hlaváč, který už tento "dar" státu obci odmítl. Zatímco olomoucký okres již několik odmítnutí pozemků v korytech dostal, v sousedním Přerově zatím nemají ani jediné. Podle šéfa životního prostředí Iva Hubíka to však není proto, že by si zdejší lidé tohot o vlastnictví více považovali, ale proto, že o této možnosti nevědí. " Myslím, že lidé vůbec netuší, že se něco takového vůbec děje," obává se Hubík. Vysvětlil, že okres na to vlastníky ani upozornit nemůže. "Evidenci o tomto vlastnictví nevedeme. V okrese se to může týkat stovek i tisíců drobných parcel," soudí. Jeho slova potvrzuje i to, že koryta zatím odmítají vesměs jen obce, které mají přece jen lepší informace. Zatímco většina lidí ani neví, že už od 1. července bude i vlastníkem pozemku koryta, objevují se naopak vlastníci, kteří nyní vracejí státu i pozemky, kterých se však takto zbavit vůbec nemohou. "Tam, kde měla koryta parcelní číslo s vyznačením vodní plocha, tam vlastnictví trvá podle zápisu v katastru nemovitostí a nový zákon situaci neřeší," upozornil na toto nedorozumění Jiří Felčárek z tiskového oddělení ministerstva zemědělství. Zjednodušeně lze totiž říci, že majitelé se mohou vzdát jen vlastnictví pozemku koryta, které nyní nemá parcelní číslo a bude podle zákona nyní připojeno automaticky k sousední parcele. Lidé, kteří pozemek koryta nechtějí, se ho mohou podle zákona vzdát do 30. června tohoto roku. Oznámit to musí příslušnému vodoprávnímu úřadu, tedy okresu. Pokud to neudělají, následující den už budou jeho majiteli. Pokud okresu napíší, že s přechodem tohoto vlastnictví nesouhlasí, stát si ho nechá.
</TEXT>
<HEADING>
Stát: Napravujeme zestátnění
</HEADING>
<TEXT>
Ministerstvo zemědělství vysvětlilo, že stát tyto pozemky nerozdává, ale napravuje jejich zestátnění. V podstatě jde o návrat k původnímu stavu vlastnictví před 1. dubnem 1975. "V naprosté většině se jedná o drobné vodní toky s koryty užšími než dva metry," uvedl Felčárek z ministerstva. Kolika vlastníků se to týká, však nevěděl. Věc má však ještě jeden háček. Pokud se vlastníci chtějí vzdát pozemku, měli by ho podle katastrálního zákona nechat zaměřit. To však také u malých úseků koryta může stát i tisíce korun. Podle ministerstva zemědělství by však v tomto případě zaměření a evidenci v katastru měl hradit stát, s největší pravděpodobností prostřednictvím správců vodních toků.
Ministerstvo zemědělství vysvětlilo, že stát tyto pozemky nerozdává, ale napravuje jejich zestátnění. V podstatě jde o návrat k původnímu stavu vlastnictví před 1. dubnem 1975. "V naprosté většině se jedná o drobné vodní toky s koryty užšími než dva metry," uvedl Felčárek z ministerstva. Kolika vlastníků se to týká, však nevěděl. Věc má však ještě jeden háček. Pokud se vlastníci chtějí vzdát pozemku, měli by ho podle katastrálního zákona nechat zaměřit. To však také u malých úseků koryta může stát i tisíce korun. Podle ministerstva zemědělství by však v tomto případě zaměření a evidenci v katastru měl hradit stát, s největší pravděpodobností prostřednictvím správců vodních toků.
</TEXT>
</DOC>
<DOC>
<DOCID>MF-20020415022</DOCID>
<DOCNO>MF-20020415022</DOCNO>
<DATE>04/15/02</DATE>
<TEXT>
Jeden z účastníků soutěže Hanácké kóř v pomalém kouření dýmky obdivuje dýmky z dílny dýmkaře a řezbáře Bedřicha Kinského na výstavě České dýmky po roce 1950, která byla o víkendu zahájena v Galerii Tunklův Dvorec v Zábřehu na Šumpersku.
</TEXT>
</DOC>
<DOC>
<DOCID>MF-20020415023</DOCID>
<DOCNO>MF-20020415023</DOCNO>
<DATE>04/15/02</DATE>
<TITLE>
Policie poprvé zatkla velkopěstitele marihuany
</TITLE>
<GEOGRAPHY>Praha</GEOGRAPHY>
<TEXT>
Policisté zlikvidovali organizovanou skupinu lidí, kteří pěstovali konopí s vysokým obsahem účinné látky THC. Zatčením sedmi lidí tak po devíti měsících skončila akce "Madam", během které byli pěstitelé sledováni po celé republice. Zadržení pěstovali konopí ze speciálně vyšlechtěných semen dovezených z Nizozemska, která obsahují minimálně 20 procent látky THC. V profesionálně vybavených sklepních pěstírnách s umělým osvětlením, vlhkoměry a teploměry našla policie velké množství rostlin a chemikálie určené k pěstování. Jde tak o první případ, kdy policie dopadla velkopěstitele. V minulosti trestnímu stíhání čelili zpravidla mladí lidé, kteří si konopí vysadili pro potřebu vlastní či svých známých. Pachatelé ve věku 25 až 27 let podle kriminalistů prodávali marihuanu v ceně 130 až 180 tisíc korun za kilogram, přičemž výrobní náklady byly asi 60 tisíc korun.
Praha - Policisté zlikvidovali organizovanou skupinu lidí, kteří pěstovali konopí s vysokým obsahem účinné látky THC. Zatčením sedmi lidí tak po devíti měsících skončila akce "Madam", během které byli pěstitelé sledováni po celé republice. Zadržení pěstovali konopí ze speciálně vyšlechtěných semen dovezených z Nizozemska, která obsahují minimálně 20 procent látky THC. V profesionálně vybavených sklepních pěstírnách s umělým osvětlením, vlhkoměry a teploměry našla policie velké množství rostlin a chemikálie určené k pěstování. Jde tak o první případ, kdy policie dopadla velkopěstitele. V minulosti trestnímu stíhání čelili zpravidla mladí lidé, kteří si konopí vysadili pro potřebu vlastní či svých známých. Pachatelé ve věku 25 až 27 let podle kriminalistů prodávali marihuanu v ceně 130 až 180 tisíc korun za kilogram, přičemž výrobní náklady byly asi 60 tisíc korun.
</TEXT>
</DOC>
<DOC>
<DOCID>MF-20020415024</DOCID>
<DOCNO>MF-20020415024</DOCNO>
<DATE>04/15/02</DATE>
<TITLE>
Ministerstvu hrozí soud, tají počty zvířat v lese
</TITLE>
<GEOGRAPHY>Praha</GEOGRAPHY>
<TEXT>
Ministerstvu zemědělství hrozí, že se dostane před soud kvůli informacím o počtu zvířat v lesích. O zmíněné údaje žádá ekologické Hnutí Duha. Úředníci je odmítají sdělit, neboť je považují za důvěrné. Hnutí Duha chtělo znát údaje o zvířatech v tuzemských lesích již před čtyřmi roky. "Po urgencích nám na jaře 1999 napsali, abychom vyčkali odpovědi. Od té doby nic," stěžuje si na postup úředníků Jaromír Bláha z Duhy. "Znovu požádáme o údaje. Podle zákona o informacích na ně máme právo. Pokud ne, půjdeme k soudu," říká Bláha. "V žádném případě není možné zveřejnit, kolik zvířat žije a kolik jich bylo zastřeleno v jednotlivých honitbách, jak Duha chce. To by mohlo poškodit uživatele honiteb, kteří v nich podnikají," zdůvodňuje utajení Hugo Roldan z tiskového oddělení ministerstva zemědělství. Většinu honiteb mají v pronájmu myslivecká sdružení. Když se jejich zástupci navíc dozvěděli, že informace chce ekologické Hnutí Duha, zatvrdili se. "Jdu volat na ministerstvo, aby jim nic nedávalo. Ať se Duha uvazuje u stromů nebo leze po Temelíně, ale nemontuje se do nás. Myslivosti nerozumí," rezolutně prohlásil jednatel Českomoravské myslivecké jednoty Vladimír Broukal.
Praha - Ministerstvu zemědělství hrozí, že se dostane před soud kvůli informacím o počtu zvířat v lesích. O zmíněné údaje žádá ekologické Hnutí Duha. Úředníci je odmítají sdělit, neboť je považují za důvěrné. Hnutí Duha chtělo znát údaje o zvířatech v tuzemských lesích již před čtyřmi roky. "Po urgencích nám na jaře 1999 napsali, abychom vyčkali odpovědi. Od té doby nic," stěžuje si na postup úředníků Jaromír Bláha z Duhy. "Znovu požádáme o údaje. Podle zákona o informacích na ně máme právo. Pokud ne, půjdeme k soudu," říká Bláha. "V žádném případě není možné zveřejnit, kolik zvířat žije a kolik jich bylo zastřeleno v jednotlivých honitbách, jak Duha chce. To by mohlo poškodit uživatele honiteb, kteří v nich podnikají," zdůvodňuje utajení Hugo Roldan z tiskového oddělení ministerstva zemědělství. Většinu honiteb mají v pronájmu myslivecká sdružení. Když se jejich zástupci navíc dozvěděli, že informace chce ekologické Hnutí Duha, zatvrdili se. "Jdu volat na ministerstvo, aby jim nic nedávalo. Ať se Duha uvazuje u stromů nebo leze po Temelíně, ale nemontuje se do nás. Myslivosti nerozumí," rezolutně prohlásil jednatel Českomoravské myslivecké jednoty Vladimír Broukal.
</TEXT>
</DOC>
<DOC>
<DOCID>MF-20020415025</DOCID>
<DOCNO>MF-20020415025</DOCNO>
<DATE>04/15/02</DATE>
<TITLE>
Policie obvinila deset agresivních fanoušků
</TITLE>
<HEADING>
Z celé země
</HEADING>
<TEXT>
Tři obvinění fotbaloví fanoušci pražských Bohemians, šest z klubů Baník Ostrava a Sparta Praha a navíc jeden příznivec hokeje, který vyvolal incident při utkání mezi Vítkovicemi a Spartou. Taková je bilance policistů, kteří od pátku do neděle udržovali pořádek během sportovních klání. Vesměs šlo o potyčky radikálních příznivců klubů mezi sebou nebo s policisty během utkání. Výjimkou byl dvaadvacetiletý sparťanský fanoušek z Neratovic, který po vystoupení z vlaku na ostravském hlavním nádraží vykřikl: "Cikáni do plynu!"
Tři obvinění fotbaloví fanoušci pražských Bohemians, šest z klubů Baník Ostrava a Sparta Praha a navíc jeden příznivec hokeje, který vyvolal incident při utkání mezi Vítkovicemi a Spartou. Taková je bilance policistů, kteří od pátku do neděle udržovali pořádek během sportovních klání. Vesměs šlo o potyčky radikálních příznivců klubů mezi sebou nebo s policisty během utkání. Výjimkou byl dvaadvacetiletý sparťanský fanoušek z Neratovic, který po vystoupení z vlaku na ostravském hlavním nádraží vykřikl: "Cikáni do plynu!"
</TEXT>
</DOC>
<DOC>
<DOCID>MF-20020415026</DOCID>
<DOCNO>MF-20020415026</DOCNO>
<DATE>04/15/02</DATE>
<TITLE>
Ředitel hradecké policie jde před soud
</TITLE>
<HEADING>
Z celé země
</HEADING>
<TEXT>
Hradec Králové - Okresní soud v Hradci Králové se dnes bude zabývat případem hradeckého okresního policejního ředitele Aleše Pozdílka, který je podezřelý z opakovaného zneužití pravomoci veřejného činitele. Poprvé měl ředitel porušit zákon před čtyřmi lety, kdy prý nepostupoval podle předpisů při vyšetřování dopravní nehody bývalého okresního státního zástupce Ivana Brože, a v druhém případě měl zneužít své pravomoci předloni, když úmyslně zastavil stíhání příslušníka Bezpečnostní informační služby, který údajně řídil opilý. Pozdílek je od loňského září postaven mimo službu do doby pravomocného skončení trestního řízení. Pokud soud Pozdílka uzná vinným, hrozí mu až tři roky vězení, v lepším případě pozastavení jeho činnosti.
Hradec Králové - Okresní soud v Hradci Králové se dnes bude zabývat případem hradeckého okresního policejního ředitele Aleše Pozdílka, který je podezřelý z opakovaného zneužití pravomoci veřejného činitele. Poprvé měl ředitel porušit zákon před čtyřmi lety, kdy prý nepostupoval podle předpisů při vyšetřování dopravní nehody bývalého okresního státního zástupce Ivana Brože, a v druhém případě měl zneužít své pravomoci předloni, když úmyslně zastavil stíhání příslušníka Bezpečnostní informační služby, který údajně řídil opilý. Pozdílek je od loňského září postaven mimo službu do doby pravomocného skončení trestního řízení. Pokud soud Pozdílka uzná vinným, hrozí mu až tři roky vězení, v lepším případě pozastavení jeho činnosti.
</TEXT>
</DOC>
<DOC>
<DOCID>MF-20020415027</DOCID>
<DOCNO>MF-20020415027</DOCNO>
<DATE>04/15/02</DATE>
<TITLE>
Mladé lidi zavalilo zdivo
</TITLE>
<HEADING>
Z celé země
</HEADING>
<GEOGRAPHY>Samšín</GEOGRAPHY>
<TEXT>
Při bourání zdi u domku v Samšíně na Pelhřimovsku došlo k nešťastné nehodě, při níž byli vážně zraněni dva mladí lidé. Oba byli po vyproštění ze sutin domku svých rodičů převezeni do pelhřimovské nemocnice, kde muž podstoupil nutnou operaci. Jejich zranění si vyžádají týdny léčení.
Samšín - Při bourání zdi u domku v Samšíně na Pelhřimovsku došlo k nešťastné nehodě, při níž byli vážně zraněni dva mladí lidé. Oba byli po vyproštění ze sutin domku svých rodičů převezeni do pelhřimovské nemocnice, kde muž podstoupil nutnou operaci. Jejich zranění si vyžádají týdny léčení.
</TEXT>
</DOC>
<DOC>
<DOCID>MF-20020415028</DOCID>
<DOCNO>MF-20020415028</DOCNO>
<DATE>04/15/02</DATE>
<TITLE>
Muže z Karviné obvinili, že vydíral podnikatele
</TITLE>
<HEADING>
Z celé země
</HEADING>
<GEOGRAPHY>Ostrava</GEOGRAPHY>
<TEXT>
Třiatřicetiletého muže z Havířova obvinili policisté z vydírání soukromého dopravce z Petřvaldu. Podle kriminalistů muž položil na schody před podnikatelovu kancelář dopis, ve kterém pod pohrůžkou oznámení jeho nezákonných praktik v podnikání požadoval 30 tisíc korun. Poté, co mu obviněný hrozil zničením automobilu, dopravce dostal strach a záležitost ohlásil policii.
Ostrava - Třiatřicetiletého muže z Havířova obvinili policisté z vydírání soukromého dopravce z Petřvaldu. Podle kriminalistů muž položil na schody před podnikatelovu kancelář dopis, ve kterém pod pohrůžkou oznámení jeho nezákonných praktik v podnikání požadoval 30 tisíc korun. Poté, co mu obviněný hrozil zničením automobilu, dopravce dostal strach a záležitost ohlásil policii.
</TEXT>
</DOC>
<DOC>
<DOCID>MF-20020415029</DOCID>
<DOCNO>MF-20020415029</DOCNO>
<DATE>04/15/02</DATE>
<TITLE>
Lidé si připomněli tragický válečný výsadek
</TITLE>
<HEADING>
Z celé země
</HEADING>
<GEOGRAPHY>Ořechov</GEOGRAPHY>
<TEXT>
Šedesáté výročí parašutistického výsadku Out Distance tří československých vojáků u vesničky Ořechov na Jihlavsku si v sobotu připomněly desítky lidí. Akce diverzního komanda se hned v počátcích změnila v tragédii. Velitel Adolf Opálka proto skupinu dočasně rozpustil. Ivan Kolařík ani sebevraždou nezabránil vyvraždění dvou rodin, Karel Čurda se stal konfidentem. Přivedl gestapo na stopu výsadkářů, kteří zastřelili Reinharda Heydricha. V jejich boji v kostele Cyrila a Metoděje zahynul také Opálka.
Ořechov - Šedesáté výročí parašutistického výsadku Out Distance tří československých vojáků u vesničky Ořechov na Jihlavsku si v sobotu připomněly desítky lidí. Akce diverzního komanda se hned v počátcích změnila v tragédii. Velitel Adolf Opálka proto skupinu dočasně rozpustil. Ivan Kolařík ani sebevraždou nezabránil vyvraždění dvou rodin, Karel Čurda se stal konfidentem. Přivedl gestapo na stopu výsadkářů, kteří zastřelili Reinharda Heydricha. V jejich boji v kostele Cyrila a Metoděje zahynul také Opálka.
</TEXT>
</DOC>
<DOC>
<DOCID>MF-20020415030</DOCID>
<DOCNO>MF-20020415030</DOCNO>
<DATE>04/15/02</DATE>
<TITLE>
Do tepla Telecomu
</TITLE>
<HEADING>
Za průtahy prodeje stojí boj o posty
</HEADING>
<TEXT>
Ivan Kočárník ještě jako ministr financí za Občanskou demokratickou stranu prodal Českou pojišťovnu. Vděčný nový majitel jej za to velmi výhodně zaměstnal. Sociální demokracie potom samozřejmě Kočárníkem mávala jako důkazem prohnilosti ODS. Miloš Zeman teď má takového Kočárníka také. Dosavadní ministr bez portfeje Karel Březina začal dělat potíže kupcům Telecomu. Pomáhá mu prý sám šéf této státní firmy Přemysl Klíma a náměstkyně ministra dopravy a spojů Marcela Gürlichová. Pokud by se totiž Český Telecom prodal rychle a bez problémů, mohli by všichni tři skončit na dlažbě. Pokud se bude jednání všelijak protahovat a komplikovat, mohou se ocitnout v této státní firmě na dobře placených místech a vydržet na nich ještě dlouho po volbách. Korupce má mnoho tváří. Úmyslné komplikace vypadají jako vážně míněný zájem o obecné blaho: neprodávejme tuto dobře vydělávající firmu za šedesát miliard, říkají. Zkusme cenu vyšroubovat ještě alespoň o třetinu. Co vypadá jako zájem o dobro státní pokladny, to je jenom skrývaná péče o vlastní kapsu. Mladý ministr se neuchytil v politice ani ve fotbalu, na ministerstvu dopravy a spojů se určitě obmění všechny vysoké posty a noví majitelé by si zajisté na místo současného ředitele přivedli své manažery. Otázka, jestli Český Telecom prodáme do voleb, tedy začala být opravdu aktuální. Měli bychom prodat co nejrychleji, říkají suché ekonomické odhady. Proti nim stojí lidé, kteří by privatizaci nejraději zablokovali. Pokud uspějí, proděláme mnoho miliard. Kupní cena totiž stále klesá. Nejde tu jenom o peníze. Čím déle se bude o Telecomu rozhodovat, jednat a hlasovat, tím déle bude tato firma politikům slibovat lukrativní trafiky. Tomuto druhu korupce se nevyhnula a nevyhne žádná vláda. A je vcelku jedno, jestli akci čisté ruce vyhlašuje Miloš Zeman nebo Cyril Svoboda.
Ivan Kočárník ještě jako ministr financí za Občanskou demokratickou stranu prodal Českou pojišťovnu. Vděčný nový majitel jej za to velmi výhodně zaměstnal. Sociální demokracie potom samozřejmě Kočárníkem mávala jako důkazem prohnilosti ODS. Miloš Zeman teď má takového Kočárníka také. Dosavadní ministr bez portfeje Karel Březina začal dělat potíže kupcům Telecomu. Pomáhá mu prý sám šéf této státní firmy Přemysl Klíma a náměstkyně ministra dopravy a spojů Marcela Gürlichová. Pokud by se totiž Český Telecom prodal rychle a bez problémů, mohli by všichni tři skončit na dlažbě. Pokud se bude jednání všelijak protahovat a komplikovat, mohou se ocitnout v této státní firmě na dobře placených místech a vydržet na nich ještě dlouho po volbách. Korupce má mnoho tváří. Úmyslné komplikace vypadají jako vážně míněný zájem o obecné blaho: neprodávejme tuto dobře vydělávající firmu za šedesát miliard, říkají. Zkusme cenu vyšroubovat ještě alespoň o třetinu. Co vypadá jako zájem o dobro státní pokladny, to je jenom skrývaná péče o vlastní kapsu. Mladý ministr se neuchytil v politice ani ve fotbalu, na ministerstvu dopravy a spojů se určitě obmění všechny vysoké posty a noví majitelé by si zajisté na místo současného ředitele přivedli své manažery. Otázka, jestli Český Telecom prodáme do voleb, tedy začala být opravdu aktuální. Měli bychom prodat co nejrychleji, říkají suché ekonomické odhady. Proti nim stojí lidé, kteří by privatizaci nejraději zablokovali. Pokud uspějí, proděláme mnoho miliard. Kupní cena totiž stále klesá. Nejde tu jenom o peníze. Čím déle se bude o Telecomu rozhodovat, jednat a hlasovat, tím déle bude tato firma politikům slibovat lukrativní trafiky. Tomuto druhu korupce se nevyhnula a nevyhne žádná vláda. A je vcelku jedno, jestli akci čisté ruce vyhlašuje Miloš Zeman nebo Cyril Svoboda.
</TEXT>
</DOC>
<DOC>
<DOCID>MF-20020415031</DOCID>
<DOCNO>MF-20020415031</DOCNO>
<DATE>04/15/02</DATE>
<TITLE>
Proti trávě i svobodě
</TITLE>
<HEADING>
Komentář
</HEADING>
<TEXT>
Zlínský kraj si bude hrát na Bolívii. Krajští úředníci budou z vrtulníků sledovat, kde v krajině jsou pole marihuany, kde mák setý. Nad touto kuriozitou lze mávnout rukou. V rozpočtu na ni mají nepatrnou položku, za kterou toho moc nenalétají. Z výšky úředníci malé množství rostlin neuvidí. Smysl to vše v nebolivijské krajině, kde každý už z cesty vidí, co na poli roste, valný nemá. Omyl. Má. Je to další malý krůček na velké cestě celé země od sotva započaté liberalizace zpět k bigotnímu sešněrování, k novému šafářování lidí, k upevňování vlády byrokracie. O svobodu se nepřichází naráz. Konec svobody se plíží, jak praví dadaistický veršík, po špičkách, aby ho nikdo neslyšel. A když přijde, dělá, že nepřišel. Po čtyři léta rozsévá vláda spolu s přičinlivou částí parlamentu různá drobná omezení, reglementace a sešněrování do zákonů, nařízení, prováděcích vyhlášek. Jako bychom toho už před nimi neměli dost. Jednou vypíše drakonické pokuty za malicherná opomenutí občanů, jindy obtěžuje živnostníky nesmyslnými formálními příkazy, do třetice se pokusí o něco většího: sebrat majetek občanům, když se to vládě hodí. Každý může připojit stovky dalších malicherností, které umoří každého českého osla. Z výkonů státní správy je nadšen málokdo. Z péče státu o naše svobody taktéž. Z vymahatelnosti vlastních práv nikdo. Cítíme se skutečně bezpečni? Chráněni zákonem? Jsou občané rovni svému služebníku státu? Platí já pán, ty pán? Dobře víme, že stát si na občana umí došlápnout. Už se sepsal ceník odškodného a pokut - za opomenutí státu? Ve Zlínském kraji nemají nic důležitějšího než se vznášet ovzduším a slídit po marihuaně. Newyorský starosta si kouření marihuany pochválil, bojovníci za její legalizaci se na něj odvolávají. Přiznal by se k témuž primátor Kasl? Neraďme mu to. V Česku je pořádek. Všechny ty liberály by dali do želez.
Zlínský kraj si bude hrát na Bolívii. Krajští úředníci budou z vrtulníků sledovat, kde v krajině jsou pole marihuany, kde mák setý. Nad touto kuriozitou lze mávnout rukou. V rozpočtu na ni mají nepatrnou položku, za kterou toho moc nenalétají. Z výšky úředníci malé množství rostlin neuvidí. Smysl to vše v nebolivijské krajině, kde každý už z cesty vidí, co na poli roste, valný nemá. Omyl. Má. Je to další malý krůček na velké cestě celé země od sotva započaté liberalizace zpět k bigotnímu sešněrování, k novému šafářování lidí, k upevňování vlády byrokracie. O svobodu se nepřichází naráz. Konec svobody se plíží, jak praví dadaistický veršík, po špičkách, aby ho nikdo neslyšel. A když přijde, dělá, že nepřišel. Po čtyři léta rozsévá vláda spolu s přičinlivou částí parlamentu různá drobná omezení, reglementace a sešněrování do zákonů, nařízení, prováděcích vyhlášek. Jako bychom toho už před nimi neměli dost. Jednou vypíše drakonické pokuty za malicherná opomenutí občanů, jindy obtěžuje živnostníky nesmyslnými formálními příkazy, do třetice se pokusí o něco většího: sebrat majetek občanům, když se to vládě hodí. Každý může připojit stovky dalších malicherností, které umoří každého českého osla. Z výkonů státní správy je nadšen málokdo. Z péče státu o naše svobody taktéž. Z vymahatelnosti vlastních práv nikdo. Cítíme se skutečně bezpečni? Chráněni zákonem? Jsou občané rovni svému služebníku státu? Platí já pán, ty pán? Dobře víme, že stát si na občana umí došlápnout. Už se sepsal ceník odškodného a pokut - za opomenutí státu? Ve Zlínském kraji nemají nic důležitějšího než se vznášet ovzduším a slídit po marihuaně. Newyorský starosta si kouření marihuany pochválil, bojovníci za její legalizaci se na něj odvolávají. Přiznal by se k témuž primátor Kasl? Neraďme mu to. V Česku je pořádek. Všechny ty liberály by dali do želez.
</TEXT>
</DOC>
<DOC>
<DOCID>MF-20020415032</DOCID>
<DOCNO>MF-20020415032</DOCNO>
<DATE>04/15/02</DATE>
<TITLE>
Republikáni? A proč?
</TITLE>
<TEXT>
Ještě nedávno byli čeští republikáni velicí šikulové. Umně surfovali na populistické vlně, dokonale využívali výhod spojených s vysokou politikou, a v minulých parlamentních volbách dokonce založili "kukaččí" důchodcovskou partaj, aby odčerpali hlasy Kremličkovi a jeho životnějistotní straně. Avšak časy se mění. Republikáni dnes sami zakoušejí, jak chutná štěpení na politické prvočinitele. A tak zatímco někdejší republikánský guru Miroslav Sládek paběrkuje na náměstích v touze získat hlasy pro svou bizarní stranu Republikáni Miroslava Sládka, politický chuchvalec s lapidárním názvem Republikáni si do čela vystavil Sládkova někdejšího prvního nohsleda Vika. Vikovi (a také Krejsovi či Maixnerovi) Republikáni se budou podle zveřejněného programového prohlášení zasazovat o zrušení Senátu, prodloužení mateřských dovolených či zjednodušení daní. Zároveň se prý rozhodně distancují od svého bývalého krále Miroslava. Jenže - není to dnes vlastně úplně jedno? Ti i oni republikáni mají přece svůj zenit dávno za sebou. Jejich bývalí voliči z řad notorických nespokojenců a kverulantů prohlédli, že republikánští hlavouni mnohdy kázali vodu a pili víno, a upřeli své sympatie jinam (hádejte kam). A skinheadská scéna se za poslední čtyři léta natolik zradikalizovala, že jí strejdové Sládek s Krejsou dnes musí imponovat asi tolik jako Spejbl s Hurvínkem. A tak je užitečnější (a také zábavnější) sledovat současné dění na republikánském poli spíše pohledem nezúčastněného diváka. Ověřit si, jak může dopadnout strana, která svou politiku založila na velkohubých gestech, populismu nejhrubšího zrna a nestydatém jánabráchismu. Při tomto pohledu se obvyklé stesky na nedostatek sebeočistné funkce české politiky jeví jako poněkud pesimistické. Zkrátka a dobře: pokud se některá z letošních republikánských stran probojuje do sněmovny, tak... tak nezbývá než pozřít chrousta.
</TEXT>
</DOC>
<DOC>
<DOCID>MF-20020415033</DOCID>
<DOCNO>MF-20020415033</DOCNO>
<DATE>04/15/02</DATE>
<TITLE>
Výprodej lékařské etiky
</TITLE>
<TEXT>
Česká lékařská komora je již několik dní terčem tvrdé, leč oprávněné kritiky médií. Tato nejvyšší lékařská autorita v zemi poskytla prostřednictvím časopisu Osobní lékař podporu a garanci "všeléku" Wobenzym i dalším farmaceutickým produktům. Předmětem sváru se stala především skutečnost, že zmíněné preparáty jsou doporučovány formou "seriózních" redakčních článků, přestože jde o agresivní a svým pojetím ostudnou reklamní kampaň. Skutečnost, že se do ní zapojily špičky profesní organizace lékařů, navíc osobně propojené s redakcí časopisu i jeho vydavatelstvím, je neomluvitelná a vrhá stín na celý lékařský stav. Jsem smutný z toho, že je pokleslá morálka ve společnosti, tu lékařskou nevyjímaje. Jen poukazovat na podobu časopisu a nemravnost jeho tvůrců však nestačí. V první řadě je nutné si položit otázku, jak vůbec mohlo k něčemu takovému dojít. Vydání časopisu i mediální reakce na něj jsou totiž výmluvným obrazem mravního chaosu naší současné společnosti. Ten je charakterizován relativizací hodnot, razantním pronikáním liberálně tržních principů do zdravotnictví a pokračující dehumanizací medicíny. Lékař je v těchto podmínkách sice vnímán jako člověk s vysokým společenským kreditem, avšak jeho skutečné ocenění, a to nejen finanční, je tomu v ostrém kontrastu. Pod drtivým tlakem trhu degradovala medicína ve svém hluboce lidském poslání na úroveň "služby obyvatelstvu", přičemž slovo služba je vnímáno spíše jako posluha. I sám pacient, tak jak se ztotožňuje se svou rolí v tržním prostředí, zcela ztrácí identitu a stává se pouhým odběratelem lékařského zboží, přičemž vztah ke svému zdraví jako nejcennějšímu statku zaměňuje za osobní pohodlí a konzumní způsob života. Kritizovaný výtisk Osobního lékaře je proto především potvrzením společenského nebezpečí bezohledné reklamy, důkazem pokleslé etiky lékařů a žurnalistů i projevem nevyřčeného, avšak tvrdě prosazovaného společenského souhlasu s tím, že neviditelná ruka trhu může zcela bez kontroly metastázovat i do tak výsostně humánní oblasti, jakou medicína bezesporu je. Patří dík žurnalistům, že takové jevy odhalují a pranýřují. Pouhé poukazování na excesy z kontextu vytržené však je, pokud nevede k sebereflexi a nápravě, samo o sobě příznačné právě pro tržní prostředí, neboť skandální článek se rovněž stává dobře prodejným zbožím. Je povinností seriózních médií dobírat se hlubších příčin kritizovaných jevů. I tisk, jako sedmá velmoc obrovského vlivu, by měl dbát na svůj mravní kredit. Nelze proto neustále jednostranně zdůrazňovat samozřejmou nutnost etického chování lékařů a současně zcela ignorovat jejich ponižující společenské ocenění, jež však v daných podmínkách ani nemůže být jiné. Tisk, tím že na tento problém dostatečně neupozorňuje a využívá jej pouze příležitostně v různých kampaních, sám spoluvytváří prostředí mravního chaosu plodícího medializované aféry. Současné postavení lékaře v naší společnosti by proto mělo vyvolávat nemenší pozornost a rozhořčení médií jako ostudný výtisk Osobního lékaře. Ten je však nutné vnímat jako vážné varování, jehož důsledkem by nemělo být pouhé odsouzení jeho tvůrců, ale především vyburcování k hluboké analýze příčin, které k tomuto nemravnému činu vedly. Tedy k zamyšlení nad stavem a směřováním naší společnosti.
Autor je lékař
</TEXT>
</DOC>
<DOC>
<DOCID>MF-20020415034</DOCID>
<DOCNO>MF-20020415034</DOCNO>
<DATE>04/15/02</DATE>
<TITLE>
Izrael by se neměl stát vyvrhelem
</TITLE>
<TEXT>
Izraelské řádění v palestinském uprchlickém táboře Džanín či na jiných místech, kde v posledních týdnech vede premiér Ariel Šaron vojenskou operaci, je pro mnohé nepochopitelné a nepřijatelné. Ale jenom do chvíle, než další atentátník na sobě odpálí bombu. Ano, taktika, kterou zvolil Šaron, nalézá u světových politiků většinou nepochopení. Když však mezinárodní společenství tlačí tak tvrdě na Izrael, mělo by si uvědomit, kdo je dlouhodobě hlavním nepřítelem islámských teroristů a extremistů na celém světě. V prohlášeních Usámy bin Ládina se slovo nepřítel rovná slovu Žid a objevuje se s daleko větší frekvencí než slovo Amerika (samozřejmě ta je také arcinepřítelem, protože podporuje právě Izrael). Svět by na to neměl zapomínat, když teď Izrael tak vehementně kritizuje. Židovský stát však není nenáviděn pouze extremisty typu bin Ládina, který se 11. září stal pro západní civilizace přímým převtělením ďábla. Třeba palestinské jednotky za druhé světové války bojovaly po boku nacistů, protože Žid byl společným nepřítelem. Pákistánským dětem učitelé na školách i dnes vysvětlují, že Hitler přece nebyl tak špatný. Proč? Nechal zabíjet Židy. Vlivný malajsijský premiér Mahathir nikdy neopomněl připomenout, že židovský stát je problém. Egypťané v jednom průzkumu i po dvaceti letech od podepsání mírové smlouvy s Izraelem řekli, že by si nikdy nekoupili ani izraelskou zubní pastu, protože Židy nenávidí. Ve čtvrtek pak zaútočili fundamentalisté na synagogu na tuniské Džerbě, kde zahynulo 16 lidí. Důvod je pořád stejný. Žid rovná se nepřítel. Je zřejmé, že izraelské tanky, houfnice a buldozery problémy s Palestinci nevyřeší a že jejich použití nepřinese trvalý mír. Ale tvrdý postup proti teroristům a jejich základnám je oprávněný a zcela pochopitelný. Vždyť Američané honí teroristy v kdejaké afghánské jeskyni. Takřka věčný židovsko-palestinský svár v posledních desetiletích navíc s terorismem a jeho současným globálním rozšířením přímo souvisí. Svět má pravdu v tom, když tvrdě tlačí na obě strany, aby řešily takřka neřešitelné mírovými prostředky. Jenže z Izraele se kvůli tomu nesmí stát vyvrhel mezinárodního společenství, i když někdy používá neadekvátní metody. Izrael je stále jediná demokratická výspa na Blízkém a Středním východě. Pokud by svět dal ruce pryč od Izraele, hrozí tomuto regionu totální vojenský konflikt, který by nadlouho ochromil celý svět a měl by zřejmě nedozírné následky.
</TEXT>
</DOC>
<DOC>
<DOCID>MF-20020415035</DOCID>
<DOCNO>MF-20020415035</DOCNO>
<DATE>04/15/02</DATE>
<TITLE>
Krasoduchové a veleduchové
</TITLE>
<TEXT>
Jsem onen člověk, kterému přesně sedí současná podoba ČT 2. Právě zde se velice vyváženě vyskytují krasoduchové i veleduchové. Krasoduchové jsou ti, kteří odvážně desakralizují duchovní naléhavosti, řeší fatální paradigmata, kladou si právem otázku, zda je třeba se vyhýbat apriornímu antropomorfismu. Libují si v neudržitelném mýtu o udržitelném rozvoji. Mají hlavy plné etiky lidského klonu a integrace minorit do majoritní společnosti. Vyskytují se ve Sněží, Netopýrovi, Čaji pro třetího, v Z očí do očí, tu a tam jsou hosty i v jiných pořadech jako Na hraně či Katovna, jindy nečekaně pronikají do Jedenadvacítky. Veleduchové jsou ti, kdo čtou perfektně hru, přečíslují soupeře a odsuzují stereotypní nákopy dopředu. S pomocí důmyslných metod řeší existenciální otázku, zda hrát na tři, nebo na čtyři obránce, zónovku, nebo osobku. Vědí své o úskalích nepostupových remíz. Rozumějí, proč a kam si falešné křídlo někdy dojde pro faul. Potýkají se s problémem, koho na post štítového hráče. Na molekuly rozebírají standardky a hodiny by mohli vyprávět o tragických následcích špatně sklapnuté ofsajdové pasti. K vidění jsou pouze ve Studiu fotbal, zřídkakdy pronikají jinam. Krasoduchové se jmenují Příhoda, Přidal, Hubálek, Halík, Uhde, Kohák, Bělohradský, Koukolík, a ač mají křestní jména a spoustu titulů, není třeba je oslovovat doktore. Dělá mi moc dobře, když zjišťuji, že jsem schopen je sledovat v složitých zákrutách diskuse a vnímat odbočky od tématu. Veleduchové se jmenují pan Hřebík, pan Jarabinský, pan Beránek, pan Petržela, pan Bokša, pan Straka a jsou to fotbaloví trenéři. Jejich témata jsou velmi konkrétní, jejich znalost problémů, odborný slovník i osobitost jejich projevů jsou osvěžující, potěšující až povznášející. Na ČT 1 se ani s jednou z obou skupin v tak koncentrované podobě potkat nemohu. Mám slabost pro obě skupiny a bolí mne, že ta první z nich má o svůj prostor "na dvojce" přijít. Bojím se, že ta druhá bez ní bude strádat. Jejich soužití na jednom kanále je totiž obohacující. Veleduchové bez krasoduchů? Zdá se, že můj svět už nikdy nebude jako dřív. Vím však, že televize je jen odrazem reality. V té veleduchové vydělají měsíčně tolik, co krasoduchové za celý rok. Jak by řekl krasoduch: "Má to silnou vypovídací hodnotu o societě, v níž existujeme." Anebo veleduch lapidárněji: "Nedáš - dostaneš."
Autor je publicista
</TEXT>
</DOC>
<DOC>
<DOCID>MF-20020415036</DOCID>
<DOCNO>MF-20020415036</DOCNO>
<DATE>04/15/02</DATE>
<TITLE>
Tykač zpět, pozor na úspory Šéf Motoinvestu bohatým bral a chudým také
</TITLE>
<TEXT>
Kdo to byla finanční skupina Motoinvest, která v letech 1995-96 děsila tuzemské banky a fondy? Byli to a) zločinci, b) užitečné štiky ve finančním rybníce, nebo c) kapitáloví Jánošíci, kteří bohatým brali a chudým dávali? Bylo by docela zajímavé vědět, jak si vlastně Motoinvest zapamatovala veřejnost. Ve věci totiž očividně nemají jasno ani novináři, ačkoli mají na vytvoření vlastního názoru mnohem více času i informací. Před týdnem ekonomická rubrika MF DNES zveřejnila jako hlavní zprávu, že šéf Motoinvestu Pavel Tykač se po letech v ústraní vrací do veřejného života. Článek vyzníval jednoznačně varovně, nepřesvědčil však zřejmě ani redakční komentátory. Jak vyplývá z glosy Jana Šmída (MF DNES, 5. dubna), s Tykačem to není jednoduché. Možná je to velkopodvodník a nejčernější postava českého bankovnictví, ale možná jen dynamický finančník, který "měl smůlu, protože neměl přátele mezi mocnými". Na jedné straně stojí "šuškanda", na druhé fakt, že Tykač nebyl nikdy odsouzen. Takže co? "Ptejme se spíš, kdo jsme my: lidé, kteří musí věřit tomu, co se povídá, více než soudcům," končí melancholicky glosa. Zvláštní věc. Dosud se dalo doufat, že všechno zlé z divokých počátků českého kapitálového trhu bylo k něčemu dobré - totiž k rozlišení, kdo je kdo. Jenže Pavel Tykač část novinářů asi pořádně uhranul, pokud jsou ochotni jeho mizernou pověst přičíst smůle a šuškandě. Přitom se stačí podívat na jeho výsledky. V každé bance nebo fondu, které Tykačovi lidé ovládli, zneužili svěřené peníze pro vlastní prospěch. Skupina se uvedla kampaní "Drobní akcionáři, plačte" (rozuměj: klienti "nafoukaných" bank) a svým způsobem měla pravdu - akcionáři ve všech (!) bankách a fondech ukořistěných Motoinvestem zplakali nad výdělkem. Motoinvest je zodpovědný za pád Agrobanky i za obří krádež v C.S. Fondech. Klienti fondů YSE2 a CreditAnstalt (dnes holdingy Bohemia Venture a DEW-H) by mohli vyprávět, jak odtud mizel majetek, jak jsou na tom s dividendami a jak se k nim chová představenstvo. Takže žádní Jánošíci: Motoinvest bohatým bral a chudým také. Ano, Tykač nikdy nebyl odsouzen, dokonce ani obviněn. Na to nechal moc málo otisků prstů - jen málokdy si sedl přímo do správní nebo dozorčí rady. Není však pravda, že mu nikdo nic neprokázal (loni ho Komise pro cenné papíry usvědčila z podílu na machinacích s kurzem akcií a jeho makléři z firmy Global Brokers za to dostali pokutu 4 miliony). Ve finančním světě se však nečeká na pravomocný rozsudek trestního soudu. Trh stojí na důvěře a Pavel Tykač už dobré jméno dávno vlastní vinou ztratil. Jen při pořádné ztrátě paměti lze napsat, že šéf Motoinvestu neměl přátele mezi mocnými. Jistě, on sám si kdysi posteskl, že na kontakty s politiky "neměl nervy ani žaludek". Nakonec to však s jeho nervy a žaludkem nebylo tak zlé, když se mohl stát poradcem někdejšího ministra financí a pokladníka ČSSD Iva Svobody. Dnes stíhaný Svoboda byl svého času mocný muž: v říjnu 1998 bez skrupulí vyrazil šéfa útvaru proti praní špinavých peněz, který zkazil firmám kolem Motoinvestu obchody. A Václav Klaus, s jehož manželkou seděl Tykač v jedné dozorčí radě, nebyl mocný přímluvce? Klaus protestoval proti nucené správě v Agrobance tehdy a nesouhlasí s ní dodnes. Tykač se proto chová zcela racionálně, jestliže pilně navštěvuje společenské akce ODS. Představme si jen, že by v budoucnu nějaký snaživý policista začal šéfa Motoinvestu stíhat. Jak by se zachoval předpokládaný vítěz letošních voleb Václav Klaus, který je pevně odhodlán zastavit další "kriminalizaci podnikatelů"? Jistěže ani Pavel Tykač nedělá celou dobu jen nepoctivé obchody (to snad nedělá nikdo). I jeho největší odpůrci musí připustit, že coby menšinový akcionář může při sledování vlastních zájmů udělat také kus užitečné práce - jako třeba nyní v Českých Radiokomunikacích. Pozor však, kdyby měl jakoukoli firmu ovládnout. Pak je rada stejná jako u Koženého: budete-li tam mít uložené peníze, co nejrychleji je vyberte a utíkejte.
Autor je zástupcem šéfredaktora Respektu
</TEXT>
</DOC>
<DOC>
<DOCID>MF-20020415037</DOCID>
<DOCNO>MF-20020415037</DOCNO>
<DATE>04/15/02</DATE>
<TITLE>
Kancléřovy šediny
</TITLE>
<TEXT>
Potěšil mě německý kancléř Gerhard Schröder. Ne že by pro nás poslední dobou něco velkého vykonal. Zažaloval však osobu, jejíž jméno je jak vystřižené z nějakého hodně morbidního románu Ladislava Fukse: Sabine Schwindovou von Egelstein. Madam Sabine, která se sama označuje za poradkyni na vzezření lidí, totiž veřejně prohlásila, že věrohodnost Gerharda Schrödera by vzrostla, kdyby si v osmapadesáti netónoval šedivé skráně. Kancléře se to dotklo. Vždyť on si kštici nebarví. Nemá ve svých osmapadesáti letech jediný šedivý vlas! Tak mu hnul žlučí výrok paní poradkyně, že se rozhodl pohnat ji před soud. Za svědky si bere své dva kadeřníky, Uda a Stephana, kteří svému klientovi dosvědčí, že má i v tak požehnaném věku vlasy jako mladý havran peří. Kdo ví, co vyjde během procesu najevo. Třeba se ukáže, že si německý kancléř skutečně nebarví vlasy, a Sabine se nedoplatí. Proč to však celé vykládám? Tak nějak mile česky na mě zapůsobil příběh kancléřových šedin. Člověk už za naše politiky málem trpěl komplexy méněcennosti. Západní služebníci veřejnosti prý mají sklon odstupovat, jakmile se v jejich resortu šustne něco nekalého, a navíc jsou povzneseni nad malichernosti. A ejhle, sám velký kancléř najednou žaluje odbornici na vzezření, která toho tak moc neřekla. Jako nějaký Miloš Zeman. S takovou by s naším přijetím do unie v Bruselu zas tak velké štráchy dělat nemuseli.
</TEXT>
</DOC>
<DOC>
<DOCID>MF-20020415038</DOCID>
<DOCNO>MF-20020415038</DOCNO>
<DATE>04/15/02</DATE>
<TITLE>
Korupce a závist
</TITLE>
<TEXT>
Korupce v České republice byla konečně uznána za vážný problém. Češi stojí na křižovatce - vlevo je zkorumpovanost latinskoamerického stylu, vpravo "styl singapurský". Ten představuje nakládačku rákoskou, kterou vás za podmazání může obdarovat soud. Někde mezi tím vede realita naší mlékem a strdím oplývající kotliny. Češi si bezpochyby hnusí feudální manýry, které jsou spojeny s korupcí v "jižanském" stylu. V těchto poměrech je někdo navždy nahoře a může vše, zatímco někdo je navždy dole. Toho by Češi nebyli schopni - závidí sousedovi kozu navíc, natož aby mu tolerovali "vše". Na druhou stranu si přiznejme, že nejsme žádný Singapur. Česká historie je totiž historií relativně silné ústřední vlády. A cesta od tlustého vládního aparátčíka ke korupčníkovi je, byla a vždy bude cestou z nejkratších. Není jisté, že hubnutí státního aparátu, které jako lék doporučují liberálové, je vyčerpávajícím řešením. Byrokratická dieta je spíše jednou z nutností. Další nutností je změna společenského klimatu. Ta potrvá léta. Jakékoli ekonomické nástroje jsou totiž bezmocné před holou skutečností - Čechům nevadí korupce jakožto fenomén, vadí jim, když oni sami stojí mimo obálkový řetězec. Hubnutí státního aparátu by měly doprovázet i drakonické kroky v podobě navrhovaných řízených provokací. A voliči by měli začít opovrhovat podmazanými politiky a nevolit je. Zatím jim pouze tiše závidí.
Autor je publicista
</TEXT>
</DOC>
<DOC>
<DOCID>MF-20020415039</DOCID>
<DOCNO>MF-20020415039</DOCNO>
<DATE>04/15/02</DATE>
<TITLE>
Lidový hrdina Chávez se vrátil
</TITLE>
<GEOGRAPHY>Caracas</GEOGRAPHY>
<TEXT>
Na necelé dva dny svržený venezuelský prezident Hugo Chávez znovu oficiálně převzal úřad hlavy státu. Stalo se tak poté, co se včera ráno vrátil do hlavního města Caracasu. Podle agentury AFP přiletěl do prezidentského paláce Miraflores vrtulníkem z vojenské základny na ostrově Orchila v Karibském moři. Jeho funkce se po pádu prozatímní vlády dočasně ujal viceprezident Diosdado Cabello. "Lid Venezuely nebude tolerovat autokracii," prohlásil Chávez ve svém prvním projevu po opětném převzetí pravomocí v prezidentském paláci Miraflores v Caracasu. Zároveň lid vyzval ke klidu. "Lid přišel do tohoto paláce, aby odtud už neodešel." "Ve Venezuele existuje demokratický a mírový revoluční proces, který nikdo a nic nemůže zastavit," řekl dále staronový prezident. Posluchače ujistil, že v zemi se nebudou pořádat "hony na čarodějnice" ani nebudou porušována lidská práva osnovatelů pátečního puče. "Necítím žádnou trpkost ani opovržení vůči svým odpůrcům," dodal. V okolí prezidentského paláce se shromáždily tisíce Chávezových příznivců a za zpěvu státní hymny sledovaly nejprve vrtulník kroužící před přistáním v areálu nad jejich hlavami a pak Cháveze, který z něho vystoupil v civilním obleku obklopen vojáky z prezidentské stráže. "Prezident Hugo Chávez je už s námi," oznámila ministryně práce María Cristina Iglesiasová. Cháveze k rezignaci v pátek přiměla armáda. Poté se ve Venezuele, která je čtvrtým největším vývozcem ropy, chopil moci prozatímní prezident Pedro Carmona. Ten však situaci nezvládl a odstoupil poté, co Chávezovi přívrženci demonstrovali v ulicích metropole a spolu s vojáky obsadili prezidentský palác. "S plnou odpovědností před národem předkládám svou rezignaci," řekl novinářům.
</TEXT>
<HEADING>
Carmonovu vládu čeká soud
</HEADING>
<TEXT>
V Caracasu demonstrovaly proti Carmonově vládě desetitisíce lidí. Podle starosty metropole přišlo při potyčkách s policií o život nejméně devět lidí a asi čtyři desítky dalších byly zraněny. Chávezův zástupce, viceprezident Diosdado Cabello, v rozhlasové stanici Union Radio prohlásil, že se dočasně ujímá funkce hlavy státu. "Já, Diosdado Cabello, se ujímám prezidentského úřadu na dobu, dokud se nedostaví prezident republiky Hugo Chávez," řekl. "Ústavní pořádek bude obnoven a už nyní se obnovuje," dodal. Přestože Chávezovi stoupenci tvrdí, že mají situaci ve svých rukou, podle agentury Reuters není jasné, kdo je jejím pánem. Na Chávezově straně sice zůstala část armády, ale nejvyšší velitel ozbrojených sil Efraín Vázquez dal najevo, že podporuje prozatímní vládu. Chávezův generální prokurátor Isaías Rodríguez už oznámil, že Carmonovi ministři jsou ve vazbě a čeká je soud. "Musí se zodpovídat. Budou postaveni před soud se všemi svými právy, ale před soud postaveni budou," řekl Cabello. Spolu s nimi budou obviněni také někteří důstojníci za vojenskou vzpouru, dodal.
UŽ SE MĚ NEZBAVÍTE. V doprovodu svých příznivců se Hugo Chávez včera vrátil do prezidentského paláce. Okamžitě vydal prohlášení, v němž ujišťoval své odpůrce, že nedobrovolně tento palác již nikdy neopustí.
</TEXT>
</DOC>
<DOC>
<DOCID>MF-20020415040</DOCID>
<DOCNO>MF-20020415040</DOCNO>
<DATE>04/15/02</DATE>
<TITLE>
Trojitá výměna prezidentů trvala 50 hodin
</TITLE>
<TEXT>
Caracas, Praha - Ve Venezuele se v posledních dvou dnech vystřídali v čele státu tři lidé, což připomnělo situaci z přelomu roku v Argentině, kde se za 12 dní vyměnilo v úřadu hlavy státu dokonce pět prezidentů. Včera se svého úřadu ve Venezuele po asi 50 hodinách opět ujal v pátek svržený prezident Hugo Chávez. Situace se vyvíjela následovně:
</TEXT>
<HEADING>
Pátek, 12. dubna
</HEADING>
<TEXT>
04.20 SELČ (ve Venezuele byl čtvrtek 11. dubna 22.20) - Šéf Národní gardy generál Camacho Kairuz oznámil, že vláda prezidenta Huga Cháveze "opustila své funkce". V předchozích potyčkách mezi Chávezovými odpůrci a sympatizanty zahynulo u prezidentského paláce Miraflores asi 15 osob.
07.20 - Venezuelská televize Globovisión oznámila, že prezident Hugo Chávez odstoupil. Šéf ozbrojených sil generál Lucas Rincón Chávezovu demisi potvrdil v 09.20.
10.00 - Chávez převezen do hlavní vojenské základny v Caracasu, pevnosti Tiuna.
10.50 - Šéf Federace průmyslových a obchodních komor Venezuely Pedro Carmona se postavil do čela přechodné vlády.
23.40 - Pedro Carmona se oficiálně stal prozatímním prezidentem země. Oznámil konání parlamentních voleb v prosinci 2002 a prezidentských voleb do jednoho roku, rozpuštění parlamentu a zrušení 49 kontroverzních dekretů vydaných Chávezem.
Sobota, 13. dubna
15.10 - Chávez byl přepraven na vojenskou základnu Orchila v Karibském moři (asi 150 kilometrů severně od Caracasu).
22.37 - Šéf ozbrojených sil Efraín Vásquez řekl, že se přechodná vláda dopustila některých "chyb".
22.40 - Chávezovi příznivci obsadili prezidentský palác Miraflores (v potyčkách zahynulo několik lidí). Carmona poté palác opustil a odjel do pevnosti Tiuna.
23.10 - Carmona oznámil, že Chávez vbrzku odletí ze země; zrušil též rozhodnutí o rozpuštění parlamentu.
Neděle, 14. dubna
04.10 - Carmona odstoupil z funkce hlavy státu. Později byl spolu se svými ministry zatčen.
04.25 - Zástupce svrženého prezidenta Cháveze, viceprezident Diosdado Cabello, se dočasně ujal funkce hlavy státu. 08.50 - Chávez přiletěl do prezidentského paláce Miraflores.
10.30 - Hugo Chávez oficiálně znovu převzal prezidentský úřad.
</TEXT>
</DOC>
<DOC>
<DOCID>MF-20020415041</DOCID>
<DOCNO>MF-20020415041</DOCNO>
<DATE>04/15/02</DATE>
<TITLE>
Powell navštívil Arafata, ten však nic neslíbil
</TITLE>
<TEXT>
Ramalláh, Jeruzalém - Powellova mírová mise na Blízkém východě zatím nenese kýžené ovoce. Nejprve se americkému ministru zahraničí nepodařilo přesvědčit izraelského premiéra Ariela Šarona, aby urychleně ukončil válečné operace v Palestině. Během hodinového setkání v Tel Avivu Šaron zopakoval Powellovi, že izraelská armáda neodejde z obsazených palestinských území na Západním břehu dříve, než tam dokončí svůj úkol, řekl agentuře AFP nejmenovaný izraelský činitel. Šaron nicméně v rozhovoru s Powellem zopakoval svůj návrh na uspořádání mezinárodní konference, která by měla konflikt vyřešit. Nabídl v ní účast i Saúdské Arábii, Libanonu a Sýrii, avšak nikoli samotným Palestincům. Následovalo setkání Powella s předsedou palestinské samosprávy Jásirem Arafatem v Ramalláhu na Západním břehu Jordánu. Ani zde však Powell nedosáhl pokroku na cestě k příměří, jak byli po schůzce nuceni konstatovat jeho spolupracovníci. Arafat se odmítl zavázat k tomu, že vyzve Palestince k ukončení násilí, dokud Izrael nestáhne všechny své jednotky. Žádné další podrobnosti z jednání nejsou známy, avšak Arafat se podle agentury AP viditelně těší dobrému zdraví. Powell přijel za Arafatem v koloně automobilů, kterou tvořily většinou obrněné vozy. Kromě toho jej doprovázela i jeho vlastní ochranka vyzbrojená samopaly. Arafatův hlavní stan údajně nese stopy několikadenní okupace. Na fasádě domu vystupuje díra po zásahu minometnou střelou, jiná místa jsou začerněna kouřem. Schůzka měla komplikovanou předehru. Původně se měla konat v sobotu, Powell ji odsunul kvůli pátečnímu útoku palestinské sebevražedné atentátnice v Jeruzalémě. Setkání se uskutečnilo až poté, kdy palestinský vůdce splnil Powe llovu podmínku a v sobotu v oficiálním prohlášení, které v arabštině vysílala palestinská televize, veřejně odsoudil všechny formy terorismu. Powell změnil podle agentury AFP své plány a v pondělí se vydá i do Libanonu a Sýrie. S představiteli těchto zemí má šéf americké diplomacie jednat o východiscích ze současné krize v oblasti. Situace na obsazených územích se za dobu Powellovy návštěvy nijak nezměnila. Izraelská armáda pouze oznámila, že ruší většinu uzavřených vojenských zón. "Ode dneška povolujeme novinářům vstup do různých oblastí kontrolovaných obrannými silami Izraele," oznámil vojenský mluvčí, plukovník Olivier Rafowicz. Zákaz nadále platí v Ramalláhu a kolem baziliky.
SEBEVRAŽEDKYNĚ. "Obětuji se za svůj lid," říká sebevražedná atentátnice Andalíb (20) na amatérském videozáznamu.
</TEXT>
</DOC>
<DOC>
<DOCID>MF-20020415042</DOCID>
<DOCNO>MF-20020415042</DOCNO>
<DATE>04/15/02</DATE>
<TITLE>
Výbuch v Tunisku byl atentátem
</TITLE>
<GEOGRAPHY>Berlín</GEOGRAPHY>
<TEXT>
Tři další německé oběti čtvrtečního výbuchu u židovské synagogy v Ghirbě na tuniském ostrově Džerba - dvě ženy a dítě - zemřely včera v Německu. Podle agentury DPA si tak událost, která podle všeho přece jen byla teroristickým útokem, vyžádala životy již 16 lidí, z toho jedenácti německých občanů. Podle nejnovější bilance při výbuchu cisterny s plynem u židovské synagogy v Ghirbě zahynuli tři Tunisané a šest německých turistů, k nimž záhy přibyli další dva, kteří zemřeli v nemocnici. V noci na pátek zraněním podlehli rovněž v nemocnici i jeden francouzský turista a tuniský průvodce. Německý ministr vnitra Otto Schily v sobotu v televizi ARD řekl, že událost byla nejspíš atentátem, nikoli nehodou, jak se původně domnívaly tuniské úřady i představitelé židovské obce v Tunisu. Podle něj tomu nasvědčují nově zjištěné skutečnosti, které na místě zjistili vyslaní němečtí kriminalisté. Agentura AFP včera nicméně citovala nejmenovaného tuniského činitele, který trval na tom, že v dosavadním vyšetřování nebylo zjištěno nic, co by opravňovalo jiný než dosavadní předběžný závěr, že šlo o nešťastnou událost, o náhodnou explozi. Německé ministerstvo zahraničí včera naléhavě vyzvalo občany, aby z bezpečnostních důvodů při cestách do Tuniska dbali zvýšené opatrnosti.
Berlín - Tři další německé oběti čtvrtečního výbuchu u židovské synagogy v Ghirbě na tuniském ostrově Džerba - dvě ženy a dítě - zemřely včera v Německu. Podle agentury DPA si tak událost, která podle všeho přece jen byla teroristickým útokem, vyžádala životy již 16 lidí, z toho jedenácti německých občanů. Podle nejnovější bilance při výbuchu cisterny s plynem u židovské synagogy v Ghirbě zahynuli tři Tunisané a šest německých turistů, k nimž záhy přibyli další dva, kteří zemřeli v nemocnici. V noci na pátek zraněním podlehli rovněž v nemocnici i jeden francouzský turista a tuniský průvodce. Německý ministr vnitra Otto Schily v sobotu v televizi ARD řekl, že událost byla nejspíš atentátem, nikoli nehodou, jak se původně domnívaly tuniské úřady i představitelé židovské obce v Tunisu. Podle něj tomu nasvědčují nově zjištěné skutečnosti, které na místě zjistili vyslaní němečtí kriminalisté. Agentura AFP včera nicméně citovala nejmenovaného tuniského činitele, který trval na tom, že v dosavadním vyšetřování nebylo zjištěno nic, co by opravňovalo jiný než dosavadní předběžný závěr, že šlo o nešťastnou událost, o náhodnou explozi. Německé ministerstvo zahraničí včera naléhavě vyzvalo občany, aby z bezpečnostních důvodů při cestách do Tuniska dbali zvýšené opatrnosti.
</TEXT>
</DOC>
<DOC>
<DOCID>MF-20020415043</DOCID>
<DOCNO>MF-20020415043</DOCNO>
<DATE>04/15/02</DATE>
<TITLE>
Na Timoru proběhly klidné volby
</TITLE>
<GEOGRAPHY>Dili</GEOGRAPHY>
<TEXT>
Klidný průběh na celém území měly podle šéfa volební komise včerejší prezidentské volby ve Východním Timoru. Timořané, kteří měli včera, pět týdnů před oficiálním vyhlášením nezávislosti, možnost zvolit si svého prvního prezidenta, se podle pozorovatelů dostavili k urnám v hojném počtu. Svorně a s širokými úsměvy na tvářích přišli do stejné volební místnosti krátce po jejím otevření i dva hlavní kandidáti - legendární bojovník za nezávislost Východního Timoru José Alexandro Gusmao a jeho jediný rival Francisco Xavier.
Dili - Klidný průběh na celém území měly podle šéfa volební komise včerejší prezidentské volby ve Východním Timoru. Timořané, kteří měli včera, pět týdnů před oficiálním vyhlášením nezávislosti, možnost zvolit si svého prvního prezidenta, se podle pozorovatelů dostavili k urnám v hojném počtu. Svorně a s širokými úsměvy na tvářích přišli do stejné volební místnosti krátce po jejím otevření i dva hlavní kandidáti - legendární bojovník za nezávislost Východního Timoru José Alexandro Gusmao a jeho jediný rival Francisco Xavier.
</TEXT>
</DOC>
<DOC>
<DOCID>MF-20020415044</DOCID>
<DOCNO>MF-20020415044</DOCNO>
<DATE>04/15/02</DATE>
<TITLE>
Vídeň: neonacisté protestovali proti výstavě
</TITLE>
<GEOGRAPHY>Vídeň</GEOGRAPHY>
<TEXT>
Sobotní několikahodinové demonstrace a pochody rakouskou metropolí si vyžádaly nejméně dvanáct zraněných a policie zadržela tři osoby. Protesty vyvolala kontroverzní výstava o zločinech wehrmachtu. Protestních akcí se zúčastnilo na 3000 lidí, neonacistů z nich bylo jen přibližně 120. Právě radikálové protestovali proti výstavě o zločinech wehrmachtu, která byla ve Vídni otevřena tento týden. Ve druhé světové válce totiž bojovaly v řadách nacistické armády tisíce Rakušanů a pravicoví radikálové jsou rozhořčeni tím, že jsou prý obyčejní vojáci dáváni "do jednoho pytle" s jednotkami SS a gestapa.
Vídeň - Sobotní několikahodinové demonstrace a pochody rakouskou metropolí si vyžádaly nejméně dvanáct zraněných a policie zadržela tři osoby. Protesty vyvolala kontroverzní výstava o zločinech wehrmachtu. Protestních akcí se zúčastnilo na 3000 lidí, neonacistů z nich bylo jen přibližně 120. Právě radikálové protestovali proti výstavě o zločinech wehrmachtu, která byla ve Vídni otevřena tento týden. Ve druhé světové válce totiž bojovaly v řadách nacistické armády tisíce Rakušanů a pravicoví radikálové jsou rozhořčeni tím, že jsou prý obyčejní vojáci dáváni "do jednoho pytle" s jednotkami SS a gestapa.
</TEXT>
</DOC>
<DOC>
<DOCID>MF-20020415045</DOCID>
<DOCNO>MF-20020415045</DOCNO>
<DATE>04/15/02</DATE>
<TITLE>
Nová strana, stará jména
</TITLE>
<TEXT>
Pět měsíců před volbami vzniká na Slovensku levicová SDA
Bratislava - Strana rebelů. Tak by se na Slovensku dalo přezdívat nově vzniklé straně - Sociálnědemokratické alternativě. Jejím předsedou se v sobotu stal Milan Ftáčnik, který den předtím oznámil, že opouští křeslo ministra školství. Sociálnědemokratická alternativa chce oslovit ty voliče, kteří nechtějí hlasovat pro populistický Směr a postkomunistickou Stranu demokratické levice, říká její předseda. Politika strany by se měla vypovídat o lidech samých a vytvářet lepší podmínky pro život na Slovensku. Ftáčnik spolu s Peterem Weissem, který se stal volebním lídrem alternativy, opustili nedávno vládní Stranu demokratické levice kvůli neshodám s konzervativním křídlem předsedy Pavla Koncoše. Dalším "rebelantem" je také košický primátor Zdenko Trebuľa, donedávna člen Strany občanského porozumění, jejíž vznik inicioval prezident Rudolf Schuster. Post druhé místopředsedkyně alternativy obsadí expertka pro rodinné otázky Erika Kvapilová. Odliv politiků ze Strany demokratické levice, kterou před čtyřmi lety volilo 14,7 procenta Slováků, bude pravděpodobně pokračovat. Vstup do alternativy nevyloučil ani poslanec Ladislav Orosz, který se v sobotu zřekl postu místopředsedy SDL. Svůj krok odůvodnil tím, že nevěří ve volební úspěch strany. Alternativu by měl krátce před volbami posílit i další postkomunista a ministr obrany Jozef Stank. Ten zatím nechce opustit svůj resort, aby neohrozil vstup Slovenska do Severoatlantické aliance. Místopředseda alternativy Peter Weiss se domnívá, že průzkumy přisuzují straně voličský potenciál mezi pěti až deseti procenty. To odmítá slovenský politolog Grigorij Mesežnikov. "Domnívám se, že zvolení populárního Ftáčnika předsedou pomůže straně udržet si současné preference, které se pohybují kolem tří procent," řekl MF Dnes. Vstup do parlamentu po volbách zatím považuje za nereálný. Vznik alternativy je dalším z hřebíčků do rakve Strany demokratické levice. Korupční aféry, vnitrostranické přetahování a přitvrzení rétoriky vůči vládním partnerům přinesl donedávna třetí nejsilnější slovenské straně odliv voličů a postkomunisté se dostali pod pětiprocentní hranici nutnou pro vstup do parlamentu. Jak dodává Mesežnikov, většina voličů levice odešla ke straně Směr nejoblíbenějšího slovenského politika Roberta Fica. Toho by nyní volilo kolem patnácti procent Slováků.
USPĚJÍ? Členové přípravného výboru Sociálně-demokratické alternativy (SDA) Milan Ftáčnik (vlevo), Erika Kvapilová a Peter Weiss na ustavujícím sjezdu strany, který proběhl v sobotu.
</TEXT>
</DOC>
<DOC>
<DOCID>MF-20020415046</DOCID>
<DOCNO>MF-20020415046</DOCNO>
<DATE>04/15/02</DATE>
<TITLE>
Dekrety: EU se již zklidnila, český "problém" ovšem nekončí Štrasburk (Od našeho zvláštního zpravodaje) - Jedno gesto problém dekretů neřeší. Ujištění, že podle unie to nebrání českému vstupu, ukazuje jen vstřícnost evropských "úředníků". Pro Evropský parlament, kde hladinu rozbouřily nedávné výroky českých politiků, to zatím mnoho neznamená: zde trvá boj o to, zda dekrety překáží či nepřekáží českému vstupu. Nyní však převažuje názor, že alespoň před českými volbami je třeba být opatrný. "Jde o to co nejvíce stáhnout celou věc z volebního boje - ten jen vyvolává emoce, zjednodušuje, tlačí k radikalismu," soudí například rakouský socialista Johannes Swoboda. Ten doufá, že původní tvrdý odsudek dekretů bude možné odstranit a nahradit jinou přijatelnou formulací. Podle poslanců pravice i levice však parlament spíše vyčká na názor nezávislých právníků, kteří mají dekrety posoudit. "Jasně jsme si stanovili, že nyní se zdržíme jakéhokoli rozhodnutí. Vyčkáme na právní posudek," uvedl vlivný pravicový poslanec Hartmut Nassauer. Podle šéfa zahraničního výboru Elmara Broka má být posudek v létě. Do té doby bude ve zprávě parlamentu o rozšíření EU asi jen jeden odstavec o dekretech. Řada vlivných poslanců doufá, že v delším časovém odstupu bude možné najít rozumné řešení problému. Obávají se hlavně toho, že z Prahy přiletí další ničivá jiskra a odpálí s námahou hašený sud prachu. Podmínky pro výbuch jsou v parlamentu ideální. "Pět procent lidí je (sporem o dekrety) velmi nadšeno. Pět procent je velmi znepokojeno. A devadesát procent se ptá: Co to jsou Benešovy dekrety?" uvedl britský socialistický poslanec Phillip Whitehead. Tato neznalost je ideální půdou pro všechny, kdo chtějí v této otázce postavit parlament proti České republice - zvlášť poté, kdy čeští politici tolik obhajovali vyhánění sudetských Němců. "Nyní mají ti, kdo chtěli dělat v parlamentu z dekretů téma, více podpory než kdy dříve," varuje bývalý šéf parlamentu, socialista Klaus Hänsch. Podle něj Praha sklízí důsledky své politiky. A nejde jen o dekrety. "Když čtu a slyším, že stojíme před stejným spiknutím jako v roce 1938, je to urážka pro každého, kdo zde dělá politiku," reaguje Hänsch na řeči o "ose zla" Německo - Rakousko - Maďarsko, jež šíří česká pravice. Český postup ve věci dekretů vyvolává nejdivočejší úvahy. Tak Michael Gahler z německé CDU neskrývá obavy, že Klausova strana chce touto cestou zabránit vstupu republiky do unie. "Tím, že celou věc rozněcují, snaží se najít cestu, jak na jiné přesunout odpovědnost za vznik blokád pro vstup do unie."
</TITLE>
<HEADING>
Bouře může vypuknout na podzim
</HEADING>
<TEXT>
Situace v parlamentu stále není jednoduchá. Německá pravice, která stojí za chystaným odsudkem dekretů, nadále trvá na tom, že problémy tu jsou, a to hned tři: diskriminace části českých občanů, Benešův dekret o amnestii, jenž časově zahrnuje i období divokého odsunu, a konečně "problém vyhnání". Ten je podle Nassauera "nejvážnější". Jiní poslanci tak daleko nejdou. Některým vadí dekret o amnestii. Většina se však soustřeďuje na to, že české zákony údajně diskriminují část českých občanů, kteří měli "špatné dědečky". "Ještě v současnosti existuje diskriminační praxe v rozhodnutích českých soudů. Právě tím se bude parlament zabývat," prohlásil Brok. "Nyní musíme skutečně prověřit, že dekrety nemají právní působnost," dodává socialista Hänsch. Dosud to parlament prý jen uznával, ale nijak si to neověřoval. "Doufáme, že se všichni zúčastnění - na evropské i české straně - budou snažit o zvěcnění diskuse. To bude i mé doporučení," doufá šéf pravicové Lidové strany v parlamentu Hans-Gert Poettering. Je možný ale i jiný scénář: situace se dále vyostří, a i když do léta bude klid, bouře vypukne na podzim. Říjnové zasedání, kde má parlament vyjádřit svou podporu pro rozšíření, by se pak mohl stát místem pro pranýřování České republiky. Pak "budou skutečnými vítězi jen demagogové", tvrdí Whitehead. Pokud by parlament odsoudil dekrety tak, jak se to dosud navrhovalo, byl by to nejtvrdší úder českým šancím na vstup do EU. Jeden z hlavních aktérů unie by se tak vlastně postavil za myšlenku, že Češi neplní politické kritérium pro své členství. Přitom unijní parlament také schvaluje český vstup do EU.
Situace v parlamentu stále není jednoduchá. Německá pravice, která stojí za chystaným odsudkem dekretů, nadále trvá na tom, že problémy tu jsou, a to hned tři: diskriminace části českých občanů, Benešův dekret o amnestii, jenž časově zahrnuje i období divokého odsunu, a konečně "problém vyhnání". Ten je podle Nassauera "nejvážnější". Jiní poslanci tak daleko nejdou. Některým vadí dekret o amnestii. Většina se však soustřeďuje na to, že české zákony údajně diskriminují část českých občanů, kteří měli "špatné dědečky". "Ještě v současnosti existuje diskriminační praxe v rozhodnutích českých soudů. Právě tím se bude parlament zabývat," prohlásil Brok. "Nyní musíme skutečně prověřit, že dekrety nemají právní působnost," dodává socialista Hänsch. Dosud to parlament prý jen uznával, ale nijak si to neověřoval. "Doufáme, že se všichni zúčastnění - na evropské i české straně - budou snažit o zvěcnění diskuse. To bude i mé doporučení," doufá šéf pravicové Lidové strany v parlamentu Hans-Gert Poettering. Je možný ale i jiný scénář: situace se dále vyostří, a i když do léta bude klid, bouře vypukne na podzim. Říjnové zasedání, kde má parlament vyjádřit svou podporu pro rozšíření, by se pak mohl stát místem pro pranýřování České republiky. Pak "budou skutečnými vítězi jen demagogové", tvrdí Whitehead. Pokud by parlament odsoudil dekrety tak, jak se to dosud navrhovalo, byl by to nejtvrdší úder českým šancím na vstup do EU. Jeden z hlavních aktérů unie by se tak vlastně postavil za myšlenku, že Češi neplní politické kritérium pro své členství. Přitom unijní parlament také schvaluje český vstup do EU.
</TEXT>
</DOC>
<DOC>
<DOCID>MF-20020415047</DOCID>
<DOCNO>MF-20020415047</DOCNO>
<DATE>04/15/02</DATE>
<TITLE>
Rakousko: Waldnerová žádá alespoň symbolické odškodnění
</TITLE>
<TEXT>
Vídeň (Od našeho spolupracovníka) - Rakouská ministryně zahraničí Benita Ferrerová-Waldnerová včera vyzvala pražský parlament, aby se ještě před vstupem Česka do Evropské unie omluvil za Benešovy dekrety. "Věřím, že český a možná i rakouský parlament přijmou prohlášení, že pět ze 143 dekretů vytvořilo bezpráví a že ex nunc nerozvíjejí právní účinnost," řekla ve veřejnoprávní televizi ORF. Kritizované dekrety podle Ferrerové-Waldnerové "ještě mají právní účinnost tím, že při restituci upřednostňují Čechy, zatímco občané EU jsou diskriminováni". V tom se prý postoj Rakouska liší od pozice komisaře unie pro rozšíření Güntera Verheugena. "Máme jiný názor. Verheugen se zmýlil," prohlásila Ferrerová-Waldnerová. Pro vyhnance si šéfka rakouské diplomacie od české strany přeje i "symbolické gesto ve formě odškodňovacího fondu", nicméně "na principu dobrovolnosti". Podle jejích "informací z jistých kruhů" Češi přemýšlejí o podobném fondu pro Němce. "Možná by z tohoto fondu mohli být odškodněni i lidé trpící nouzí v Česku," navrhla Ferrerová-Waldnerová s tím, že peníze by nutně nemusely jít za hranice. Že Praha vyjde Vídni vstříc, považuje ministryně konzervativních lidovců (ÖVP) kancléře Wolfganga Schüssela za realistické: "Důvěřujte mi, že se i v této otázce přijme řešení," zdůraznila v narážce na citát z vládního programu koalice lidovců a ultrapravicových Svobodných (FPÖ). "Ode mne nikdy neuslyšíte hrozbu veta," komentovala pozici politiků FPÖ, kteří české členství v EU podmiňují zrušením dekretů.
</TEXT>
<HEADING>
Svobodní: Verheugen je zbabělý komisař k pláči
</HEADING>
<TEXT>
Šéf poslaneckého klubu Svobodných Peter Westenthaler včera ostře zaútočil na Verheugena, kterého označil za "zbabělého komisaře k pláči". Verheugenovo pražské prohlášení k dekretům označil za "neuvěřitelnou provokaci" vůči Rakousku. Dekrety byly i ústředním tématem včerejšího sjezdu vídeňských Svobodných. Delegáti odhlasovali rezoluci nazvanou "Žádný vstup České republiky s Benešovými dekrety". "Pak tedy bude důvodem proti vstupu Česka Rakousko," pohrozil Westenthaler. Vstup do unie se současným statutem dekretů podle něho není možný: "S tím nikdy nevyslovíme svůj souhlas." Pro "symbolicky materiální odškodnění" se o víkendu vyslovili i opoziční sociální demokraté (SPÖ). Podle šéfa jejich poslaneckého klubu Josefa Capa by český fond mohl vzít konfliktu ostří. "Základním prvkem řešení však musí být prohlášení, které by se dotýkalo bolestné minulosti: doby nacismu i následujícího vyhnání, vyvlastnění a vyvraždění Starorakušanů," citoval Capa deník Kurier. Předseda poslanců SPÖ kritizoval svého lidoveckého kolegu Andrease Khola, který s myšlenkou fondu přišel. Podle Capa by bylo lepší o řešení jednat s novou pražskou vládou a až potom jít na veřejnost.
Šéf poslaneckého klubu Svobodných Peter Westenthaler včera ostře zaútočil na Verheugena, kterého označil za "zbabělého komisaře k pláči". Verheugenovo pražské prohlášení k dekretům označil za "neuvěřitelnou provokaci" vůči Rakousku. Dekrety byly i ústředním tématem včerejšího sjezdu vídeňských Svobodných. Delegáti odhlasovali rezoluci nazvanou "Žádný vstup České republiky s Benešovými dekrety". "Pak tedy bude důvodem proti vstupu Česka Rakousko," pohrozil Westenthaler. Vstup do unie se současným statutem dekretů podle něho není možný: "S tím nikdy nevyslovíme svůj souhlas." Pro "symbolicky materiální odškodnění" se o víkendu vyslovili i opoziční sociální demokraté (SPÖ). Podle šéfa jejich poslaneckého klubu Josefa Capa by český fond mohl vzít konfliktu ostří. "Základním prvkem řešení však musí být prohlášení, které by se dotýkalo bolestné minulosti: doby nacismu i následujícího vyhnání, vyvlastnění a vyvraždění Starorakušanů," citoval Capa deník Kurier. Předseda poslanců SPÖ kritizoval svého lidoveckého kolegu Andrease Khola, který s myšlenkou fondu přišel. Podle Capa by bylo lepší o řešení jednat s novou pražskou vládou a až potom jít na veřejnost.
</TEXT>
</DOC>
<DOC>
<DOCID>MF-20020415048</DOCID>
<DOCNO>MF-20020415048</DOCNO>
<DATE>04/15/02</DATE>
<TITLE>
Půl milionu lidí na podporu Orbána
</TITLE>
<GEOGRAPHY>Budapešť</GEOGRAPHY>
<TEXT>
Údajně dva miliony lidí se včera shromáždily v centru Budapešti na předvolebním mítinku vládní koalice Svazu mladých demokratů-Maďarského demokratického fóra. Tvrdí to organizátoři mítinku, avšak agentury uvádějí střízlivější odhady, pohybující se kolem 500 000 účastníků. Z celého Maďarska je svezly zvláštní vlaky a autobusy, přičemž náklady platili sponzoři a osoby sympatizující s pravicí. "Sedmého dubna (během prvního kola voleb) nás bylo mnoho, ale nebylo nás dost. Rozhodující chvíle nastane 21. dubna (kdy se koná druhé kolo voleb)," prohlásil na mítinku premiér Viktor Orbán. Premiér se v projevu dotkl i otázky maďarských menšin. "Přišla chvíle, kdy otevřeně můžeme říct, že vlast je více než desetimilionové Maďarsko," prohlásil.
VIKTORE, NEODCHÁZEJ. Asi půl milionu lidí včera v Budapešti demonstrovalo na podporu současného premiéra Orbána.
</TEXT>
</DOC>
<DOC>
<DOCID>MF-20020415049</DOCID>
<DOCNO>MF-20020415049</DOCNO>
<DATE>04/15/02</DATE>
<TITLE>
Betlém čeká na zázrak
</TITLE>
<HEADING>
Svět v pohybu
</HEADING>
<TEXT>
Betlém (Od našeho zvláštního zpravodaje) - Auní připomíná lišku v kleci. Vstane ze sedačky, z obýváku zamíří do kuchyně, vykoukne opatrně oknem na baziliku Zrození Páně, pak se zas vrátí zpět. Sedne si, chvíli kouká na televizi, pak vstane a znovu. Pořád dokola, už dvanáctý den. Každých deset minut buď drnčí telefon, nebo zas Auní někomu volá. Jeho žena Susan vypadá zprvu klidnější. Sedí v pokoji, sleduje televizi a na půl ucha poslouchá ještě rádio. Pálí jednu cigaretu za druhou. Párkrát za den udělá kafe nebo čaj. "Už si sedni, Auní, je to přeci pořád stejné," uklidňuje manžela. Noc za dnem na padesáti metrech čtverečních. Venku je většinou úplné ticho. Většinou. Někdy to jen práskne, někdy zaštěká kulomet. Občas se třese celý dům, to po hlavním betlémském bulváru Jesliček duní merkava (těžký izraelský tank). Někdy rve plechy ze střech helikoptéra. Jsou unavení a nevyspalí, pod očima kruhy. Chodí spát ve dvě v noci. Vstávají v půl šesté, už nemohou dospat, jestli nebude něco nového. Většinou není vůbec nic. Za noc jsou několikrát vzhůru. Někdy je to klidnější, někdy horší. Ještěže včas poslali děti k příbuzným do ciziny. Od středy visí nad starým středem města izraelský pozorovací balon. Prakticky jediným rozptýlením je, když armáda jednou za tři dny na dvě hodiny přeruší zákaz vycházení. Rychle ven a zase zpátky. Člověk nikdy neví, co vojáky popadne a zda nezačnou střílet nad hlavy zděšených lidí. Susan ví, co koupit. "Vždy mi chybí chléb a mléko, s přibývajícími dny pak spousta dalších věcí, hlavně kafe, čerstvé potraviny, problém je, kde to sehnat. Zásoby docházejí všude," říká.
</TEXT>
<HEADING>
Žolíky a kreslené seriály
</HEADING>
<TEXT>
Zásobování Betléma v obklíčení spíš nefunguje než funguje. Prostě občas projede kamion. Někdy veze mouku, jindy mléko, jindy pomeranče. Jinak do města nikdo s výjimkou vojáků nesmí. Ani ven. Betlém, místo, kde se narodil Ježíš, čeká na další zázrak. Čeká, až odejde okupační izraelská armáda. Ta je dnes ve městě už zřejmě jen proto, že při prudkých bojích na začátku se na dvě stě palestinských ozbrojenců uchýlilo do sklepení baziliky Zrození Páně a zabarikádovalo se tam společně s desítkami kněží. Izrael tvrdí, že duchovní jsou vzati jako rukojmí, duchovní zase, že jsou tam proto, aby zabránili masakru. Papež protestuje proti znesvěcení posvátného místa. Izrael opakuje, že nebude jednat s teroristy. Žádná vyjednávání nevyšla. Někoho v Izraeli napadlo, že by šlo všechny dole vykouřit. "Vidíš, tam pod bazilikou stojí tank, další jsou na náměstí Jesliček a všude okolo, ty nejsou odsud vidět. Ale moc se neukazuj, na střechách jsou ostřelovači," ukazuje Auní z okna. "Někdy to tam všechno přeskupí. Začnou jezdit kolem jako zběsilí, to se asi pokoušejí nějak dostat dovnitř." Za celou dobu obléhání Izraelci zastřelili jednoho Palestince a jednoho arménského kněze, kterého si spletli s Palestincem. Když se dlouho nic neděje, Susan a Auní si rozdají karty a do zblbnutí mastí žolíky. Vyhrává většinou Auní. "Něco se zas děje v Bejt Sahúru," volá z obýváku Susan. Na betlémském televizním kanále "Zrození", který nějakým zázrakem pořád běží, dávají skoro neustále kreslené seriály, aby děti měly alespoň nějakou zábavu. Přes obrazovku přitom pořád dokola běží různá upozornění, kde se zase co stalo. "Jsem zvědav, kdy nám oznámí, že je konec. Začínám pochybovat, že se toho dožijeme," říká Auní. Zvoní telefon. Susan zděšeně zírá na muže: "Auní, zemřela nám babička... Vždyť ji nebudeme moci pochovat.
NECHTĚNÁ ZÁŘE NAD CHRÁMEM. Izraelská armáda během okupace Betléma pravidelně vystřeluje světlice nad bazilikou Zrození Páně, v níž se ukrývá asi 200 palestinských ozbrojenců.
</TEXT>
</DOC>
<DOC>
<DOCID>MF-20020415050</DOCID>
<DOCNO>MF-20020415050</DOCNO>
<DATE>04/15/02</DATE>
<TITLE>
Afghánský král Záhir Šáh se po téměř 30 letech vrací do své vlasti
</TITLE>
<GEOGRAPHY>Praha</GEOGRAPHY>
<TEXT>
Bývalý afghánský král Muhammad Záhir Šáh je 16. dubna po téměř 29 letech římského exilu opět očekáván na domácí půdě. Mnohými Afghánci je považován za symbol ztraceného zlatého věku Afghánistánu, kdy v zemi vládla relativní jednota četných etnických skupin a kmenů. Do zpustošené vlasti se vrací, jak sám říká, jako její sluha, aby pomohl Afgháncům dosáhnout touženého míru a obnovit svrchovanost státu. Sedmaosmdesátiletý Záhir Šáh dnes již netrvá na obnově monarchie, je však odhodlán plně se zapojit do rekonstrukce země, přispět k národnímu usmíření Afghánců a k nastolení demokracie. Je přesvědčen, že budoucí politický systém Afghánistánu se musí opírat o základní principy islámu a o vůli většiny lidu vyjádřenou na zasedání Velké džirgy. Velká džirga (Lója džirga, nejvyšší státoprávní orgán, tradiční shromáždění kmenových vůdců, islámských duchovních, intelektuálů a velkých vlastníků půdy), jejímuž zasedání má bývalý král od 22. června předsedat, zvolí přechodnou vládu s mandátem na 18 až 24 měsíců. Společně pak vypracují ústavu, která umožní nejpozději do června 2004 vyhlásit všeobecné volby. Panují však obavy, zda se názorově roztříštění, ale vlivní a často úplatní kmenoví vůdci - většinou velitelé ozbrojených oddílů a představitelé politických stran - dokážou dohodnout a zda nepřivedou chudý Afghánistán na pokraj nové občanské války. Již nyní čelí multietnická prozatímní vláda vedená Paštunem Hamídem Karzáím incidentům mezi národnostními skupinami Paštunů, Tádžiků, Uzbeků a Hazárů. Dříve sjednoceny v Severním spojenectví proti společnému nepříteli opět obnovují vzájemnou řevnivost a prosazují vlastní zájmy. Za sovětské okupace (1979-1989) i v následné občanské válce (1992-1996) Záhir Šáh sympatizoval s mudžáhidy a odmítl dělit se o moc s prosovětskými vůdci. V květnu 1991 předložil mírový plán na ukončení bojů, obnovení jednoty a vybudování neutrálního království s parlamentním systémem. Příznivý ohlas však nalezl jen u části propákistánských sunnitů, zatímco sunnitští i šíitští fundamentalisté monarchii a návrat krále odmítli jako omezení myšlenky islámského státu s islámskými zákony. Mudžáhidové králi vytýkali, že připravil cestu k prokomunistickému převratu tím, že poslal mládež a důstojníky studovat do Moskvy, umírnění byli rozladěni jeho do té doby malou aktivitou v exilu. Záhir Šáh podle nich ztratil příležitost převzít hlavní roli v Afghánistánu po odchodu Sovětů v roce 1989. Na návratu domů se se zástupci opozice domluvil loni po 12. září.
Praha - Bývalý afghánský král Muhammad Záhir Šáh je 16. dubna po téměř 29 letech římského exilu opět očekáván na domácí půdě. Mnohými Afghánci je považován za symbol ztraceného zlatého věku Afghánistánu, kdy v zemi vládla relativní jednota četných etnických skupin a kmenů. Do zpustošené vlasti se vrací, jak sám říká, jako její sluha, aby pomohl Afgháncům dosáhnout touženého míru a obnovit svrchovanost státu. Sedmaosmdesátiletý Záhir Šáh dnes již netrvá na obnově monarchie, je však odhodlán plně se zapojit do rekonstrukce země, přispět k národnímu usmíření Afghánců a k nastolení demokracie. Je přesvědčen, že budoucí politický systém Afghánistánu se musí opírat o základní principy islámu a o vůli většiny lidu vyjádřenou na zasedání Velké džirgy. Velká džirga (Lója džirga, nejvyšší státoprávní orgán, tradiční shromáždění kmenových vůdců, islámských duchovních, intelektuálů a velkých vlastníků půdy), jejímuž zasedání má bývalý král od 22. června předsedat, zvolí přechodnou vládu s mandátem na 18 až 24 měsíců. Společně pak vypracují ústavu, která umožní nejpozději do června 2004 vyhlásit všeobecné volby. Panují však obavy, zda se názorově roztříštění, ale vlivní a často úplatní kmenoví vůdci - většinou velitelé ozbrojených oddílů a představitelé politických stran - dokážou dohodnout a zda nepřivedou chudý Afghánistán na pokraj nové občanské války. Již nyní čelí multietnická prozatímní vláda vedená Paštunem Hamídem Karzáím incidentům mezi národnostními skupinami Paštunů, Tádžiků, Uzbeků a Hazárů. Dříve sjednoceny v Severním spojenectví proti společnému nepříteli opět obnovují vzájemnou řevnivost a prosazují vlastní zájmy. Za sovětské okupace (1979-1989) i v následné občanské válce (1992-1996) Záhir Šáh sympatizoval s mudžáhidy a odmítl dělit se o moc s prosovětskými vůdci. V květnu 1991 předložil mírový plán na ukončení bojů, obnovení jednoty a vybudování neutrálního království s parlamentním systémem. Příznivý ohlas však nalezl jen u části propákistánských sunnitů, zatímco sunnitští i šíitští fundamentalisté monarchii a návrat krále odmítli jako omezení myšlenky islámského státu s islámskými zákony. Mudžáhidové králi vytýkali, že připravil cestu k prokomunistickému převratu tím, že poslal mládež a důstojníky studovat do Moskvy, umírnění byli rozladěni jeho do té doby malou aktivitou v exilu. Záhir Šáh podle nich ztratil příležitost převzít hlavní roli v Afghánistánu po odchodu Sovětů v roce 1989. Na návratu domů se se zástupci opozice domluvil loni po 12. září.
</TEXT>
</DOC>
<DOC>
<DOCID>MF-20020415051</DOCID>
<DOCNO>MF-20020415051</DOCNO>
<DATE>04/15/02</DATE>
<TITLE>
V Kolíně slibují tisíc nových bytů Šanci dostanou místní, stejně jako přespolní
</TITLE>
<GEOGRAPHY>Kolín</GEOGRAPHY>
<TEXT>
Dobrá zpráva pro obyvatele Kolína i celé republiky - vedení kolínské radnice chce postavit s pomocí státu tisícovku nových bytů. V nich by měli bydlet lidé, kteří začnou pracovat v nové továrně automobilek Toyota a Peugeot v průmyslové zóně u Ovčár. Automobilka má koncem roku 2005 zaměstnat až tři tisíce lidí z celé republiky a právě části z nich chce město nabídnout trvalé bydlení. Některé z těchto bytů mají vzniknout v opuštěných místních kasárnách. "Horní kasárna jsme už převzali a je zřejmé, že se je budeme snažit přestavět na byty," potvrdil radní Jan Rakušan. Rozlehlý areál kasáren armáda nevyužívá od roku 1999, kdy ministerstvo obrany zrušilo kolínskou posádku. Radnice od té doby usilovala o bezplatné získání horní části kasáren u hlavní silnice na Prahu. Spodní část, kterou chce armáda prodat, město nechce. O stavbě bytů v kasárnách ale zatím radnice nerozhodla. Velký počet nových bytů by měl vyrůst nejen v Kolíně, ale také v okolních městech a obcích. Stát bude přispívat 350 tisíci korunami na jeden byt. "Na financování se pochopitelně bude muset podílet také město," dodal Rakušan. Právě kvůli státnímu příspěvku ale radnice nebude moci nabízet byty pouze zaměstnancům automobilky. Šanci získat v Kolíně byt tak budou mít všichni lidé zapsaní do městského pořadníku. Ten nyní eviduje více než tisíc žádostí. S bytem by případně mohli počítat i lidé, kteří mají přijít kvůli automobilce z celé republiky. "Počítá se i s tím, že by se tam přestěhovali dělníci třeba z Ostravska," uvedl už dříve Martin Jahn, šéf agentury CzechInvest, která už loni musela Toyotě a Peugeotu předložit plán, jak zajistit dost pracovníků. Kolínský úřad otevře pro Toyotu a Peugeot do konce roku zvláštní náborové středisko, které má shromáždit nabídky až 25 000 zájemců o práci v automobilce.
Kolín - Dobrá zpráva pro obyvatele Kolína i celé republiky - vedení kolínské radnice chce postavit s pomocí státu tisícovku nových bytů. V nich by měli bydlet lidé, kteří začnou pracovat v nové továrně automobilek Toyota a Peugeot v průmyslové zóně u Ovčár. Automobilka má koncem roku 2005 zaměstnat až tři tisíce lidí z celé republiky a právě části z nich chce město nabídnout trvalé bydlení. Některé z těchto bytů mají vzniknout v opuštěných místních kasárnách. "Horní kasárna jsme už převzali a je zřejmé, že se je budeme snažit přestavět na byty," potvrdil radní Jan Rakušan. Rozlehlý areál kasáren armáda nevyužívá od roku 1999, kdy ministerstvo obrany zrušilo kolínskou posádku. Radnice od té doby usilovala o bezplatné získání horní části kasáren u hlavní silnice na Prahu. Spodní část, kterou chce armáda prodat, město nechce. O stavbě bytů v kasárnách ale zatím radnice nerozhodla. Velký počet nových bytů by měl vyrůst nejen v Kolíně, ale také v okolních městech a obcích. Stát bude přispívat 350 tisíci korunami na jeden byt. "Na financování se pochopitelně bude muset podílet také město," dodal Rakušan. Právě kvůli státnímu příspěvku ale radnice nebude moci nabízet byty pouze zaměstnancům automobilky. Šanci získat v Kolíně byt tak budou mít všichni lidé zapsaní do městského pořadníku. Ten nyní eviduje více než tisíc žádostí. S bytem by případně mohli počítat i lidé, kteří mají přijít kvůli automobilce z celé republiky. "Počítá se i s tím, že by se tam přestěhovali dělníci třeba z Ostravska," uvedl už dříve Martin Jahn, šéf agentury CzechInvest, která už loni musela Toyotě a Peugeotu předložit plán, jak zajistit dost pracovníků. Kolínský úřad otevře pro Toyotu a Peugeot do konce roku zvláštní náborové středisko, které má shromáždit nabídky až 25 000 zájemců o práci v automobilce.
</TEXT>
</DOC>
<DOC>
<DOCID>MF-20020415052</DOCID>
<DOCNO>MF-20020415052</DOCNO>
<DATE>04/15/02</DATE>
<TITLE>
Místní se bojí motorových člunů na slapské přehradě
</TITLE>
<GEOGRAPHY>Slapy</GEOGRAPHY>
<TEXT>
I když od začátku tohoto měsíce mohou jezdit po Slapech po pětadvaceti letech motorové čluny, místní lidé se nechtějí s takovým povolením smířit. "Nelíbí se mi to a nelíbí se to ani lidem, s kterými se znám. A to těm, kteří sem jezdí na rekreaci, i těm, kteří tady žijí jako já," stěžuje si místní obyvatel Ladislav Tlapák. Podobně mluví i další lidé, z motorových člunů mají obavy. Bojí se znečištěné vody, hluku i smogu. O celé situaci bude dnes v Třebenicích v okrese Praha-západ jednat ministr životního prostředí Miloš Kužvart, představitelé dotčených obcí a policisté. Chtějí zabránit tomu, aby nebylo ohroženo bezpečí lidí žijících v okolí vodních nádrží, rekreantů a životní prostředí. Podmínky pro provoz člunů zatím nejsou jasné, protože se na nich nemůže dohodnout ministerstvo životního prostředí s ministerstvem dopravy. Z patové situace najde pravděpodobně cestu až vláda, i když by mohla pomoci pouze ministerská vyhláška. Ta podle starostů musí odpovědět na základní otázky: Jak rychle budou moci plout motorové čluny po přehradě, kde budou kotvit a tankovat, kudy povedou plavební koridory nebo kdo bude hradit svoz odpadků z přístavišť?
Slapy - I když od začátku tohoto měsíce mohou jezdit po Slapech po pětadvaceti letech motorové čluny, místní lidé se nechtějí s takovým povolením smířit. "Nelíbí se mi to a nelíbí se to ani lidem, s kterými se znám. A to těm, kteří sem jezdí na rekreaci, i těm, kteří tady žijí jako já," stěžuje si místní obyvatel Ladislav Tlapák. Podobně mluví i další lidé, z motorových člunů mají obavy. Bojí se znečištěné vody, hluku i smogu. O celé situaci bude dnes v Třebenicích v okrese Praha-západ jednat ministr životního prostředí Miloš Kužvart, představitelé dotčených obcí a policisté. Chtějí zabránit tomu, aby nebylo ohroženo bezpečí lidí žijících v okolí vodních nádrží, rekreantů a životní prostředí. Podmínky pro provoz člunů zatím nejsou jasné, protože se na nich nemůže dohodnout ministerstvo životního prostředí s ministerstvem dopravy. Z patové situace najde pravděpodobně cestu až vláda, i když by mohla pomoci pouze ministerská vyhláška. Ta podle starostů musí odpovědět na základní otázky: Jak rychle budou moci plout motorové čluny po přehradě, kde budou kotvit a tankovat, kudy povedou plavební koridory nebo kdo bude hradit svoz odpadků z přístavišť?
</TEXT>
</DOC>
<DOC>
<DOCID>MF-20020415053</DOCID>
<DOCNO>MF-20020415053</DOCNO>
<DATE>04/15/02</DATE>
<TITLE>
Kladenská filharmonie slaví
</TITLE>
<TEXT>
Tóny Smetanovy Mé vlasti v podání Kladenského symfonického orchestru rozezněly včera večer sál Středočeského divadla v Kladně. Aplaus posluchačů nepatřil pouze výbornému provedení, které si hráči naposledy vyzkoušeli pár hodin před koncertem (na snímku), ale také stoleté tradici neprofesionálního souboru Kladenská filharmonie. Právě toto výročí si symfonici připomněli.
</TEXT>
</DOC>
<DOC>
<DOCID>MF-20020415054</DOCID>
<DOCNO>MF-20020415054</DOCNO>
<DATE>04/15/02</DATE>
<TITLE>
Šéf Spolany: schopný manažer a kat sportu?
</TITLE>
<HEADING>
Profil
</HEADING>
<GEOGRAPHY>Neratovice</GEOGRAPHY>
<TEXT>
Kam přijde, tam od něj musejí čekat přísný ekonomický kalkul, který nemilosrdně vede ke snižování počtu zaměstnanců i přílivu sponzorských peněz. Choval se tak v Kaučuku Kralupy nad Vltavou a stejnou cestu naznačuje nyní i ve Spolaně Neratovice. O koho jde? O sedmačtyřicetiletého Radomíra Věka, od prvního února nového generálního ředitele neratovické Spolany. Pragmatického manažera, kterému nedělá potíže odstřihnout místní profesionální sport od sponzorských peněz. "Je mi hrozně líto, jsem-li takto vnímán laickou veřejností, protože to není v žádném případě můj cíl ani účel," tvrdí, aby vzápětí podotkl: "Ovšem ve všech rodinách platí pravidlo, že nejdříve se vydělávají peníze a teprve potom se můžou rozdělovat. Navíc oblast sponzorování je mimo kompetence dceřiných společností Unipetrolu a je jasně a pragmaticky řízená mateřskou společností. Já tuto politiku vítám. V evropské chemii neznám případ, že by dceřiná společnost samostatně rozhodovala o způsobu použití sponzorských peněz."
S velkou hořkostí zřejmě naslouchají takovým slovům příznivci sportu v Kralupech nad Vltavou.
</TEXT>
<HEADING>
Hokej i basketbal potkal prudký sestup
</HEADING>
<TEXT>
Tamní hokejisté koupili v sezoně 1996 - 97 od Hodonína prvoligový klub a v následující sezoně dokonce sehráli neúspěšnou baráž o postup do nejvyšší soutěže s Duklou Jihlava. V další sezoně nehráli rovněž špatný hokej a dokázali potrápit nejednoho z favoritů soutěže. Nakonec však museli soutěž prodat Mělníku. Basketbatbalistky Kaučuku Kralupy hrály tři roky prvoligový basketbal, v sezoně 1997 - 98 dokázal tým v prestižní mezinárodní soutěži Poháru Ronchettiové dokonce porazit na své palubovce velmi kvalitní Dynamo Kyjev. Pro nedostatek financí se však nakonec družstvo rozpadlo a v Kralupech zůstala pouze basketbalová mládež. Kariéra kralupských mužů vyvrcholila v sezoně 1998 - 99, kdy si vybojovali postup mezi českou basketbalovou elitu. Nakonec ovšem zůstali bez sponzorů v druhé lize, aby o rok později spadli do třetí ligy. Tyto hořké konce sportovních oddílů sledoval Věk z křesla generálního ředitele Kaučuku, firmy, která už neměla na sponzorování špičkového sportu. Není proto divu, že s příchodem Věka do neratovické Spolany se ve městě objevily obavy o osud druholigové kopané, kterou podnik pomáhá financovat. Trenér neratovického fotbalového klubu Luděk Kokoška je však optimista. "Se Spolanou máme smlouvu do roku 2003 a fabrika nám v podstatě vychází vstříc," uvedl Kokoška, přestože připouští, že fotbalový klub od Spolany ještě neobdržel celou letošní částku 3,6 milionů korun. "Oni to doplatí, u Spolany máme jistotu, že nasmlouvané peníze dostaneme. Část z nich možná formou nějaké kompenzace, ale v tomhle problém neratovické kopané nevidím," věří Kokoška.
</TEXT>
<HEADING>
Minusové hospodaření a propouštění dělníků
</HEADING>
<TEXT>
Jenže je jeho optimismus na místě? Lze se opírat o hospodaření Spolany, které není vůbec dobré? Vždyť loňské hospodaření ukončila se ztrátou téměř 700 milionů korun, v současnosti propouští stovky lidí. A ředitel Věk na otázku, zda tedy dojde ke zrušení sponzorských smluv mezi neratovickými sportovními kluby a Spolanou, odpovídá vyhýbavě. "Svět je o komunikaci a my s představiteli místních klubů komunikujeme. Kaučuk v Kralupech nad Vltavou přeci také nezanevřel v žádném případě na sport a sportující mládež," míní. Kdo je tedy tento muž? On sám na některé dotazy odpovídá velmi stručně. "To je otázka pro personalisty Unipetrolu," vyhrkne, když má říci, jaký byl důvod jeho přechodu z Kaučuku do Spolany. Podobně reaguje na dotaz, zda se považuje za úspěšného manažera. "Hodnocení mého působení v Kaučuku je na lidech, se kterými jsem spolupracoval." A tak ani nepřekvapí, že neodpoví ani na otázku, zda je spokojený? "To je mé osobní tajemství." Radomír Věk po absolvování vysoké školy chemicko-technologické v oboru technologie ropy a petrochemie nastoupil v Kralupech nad Vltavou do Kaučuku v roce 1979. Postupně pracoval jako venkovní obsluha chemického zařízení, směnový mistr, vedoucí výrobny kapalných plynů, vedoucí výrobny rafinérie, asistent generálního ředitele pro informační technologie, hlavní účetní a ekonomický ředitel. Dva roky byl v Unipetrolu zástupcem finančního ředitele a koncem roku 1997 se stal generálním ředitelem kralupského Kaučuku. Odtud letos přešel do Spolany. Starosta města Kralupy nad Vltavou Pavel Rynt vzpomíná na Radomíra Věka jako na manažera, s kterým byla dobrá spolupráce. "Co slíbil, to dodržel. Měl jsem dojem, že pokud by mohl, pomohl by městu víc. Měl však těžký úkol dostat firmu z červených čísel, který, pokud vím, zvládl," uvedl Rynt. Jenom pozitivní reference prý může o svém nedávném šéfovi podávat tiskový mluvčí Kaučuku a činovník kralupského basketbalu René Keller. "Tím, že vytáhl podnik z miliardové ztráty, prokázal manažerské schopnosti dokonale," řekl. Ani omezení toku peněz do kralupského sportu Keller nevnímal špatně. "Přestože Kaučuk za ředitelování Věka omezil sponzorování, umožnil místním klubům sportování na výkonnostní úrovni, která místnímu regionu přísluší," dodal. Vcelku příznivě o něm mluví i bývalí zaměstnanci Kaučuku Kralupy. "Když se dívám zpět na jeho působení tady v podniku, nikdo mu nic vytknout nemůže. Po jeho odchodu nevznikla žádná šeptanda, neprovalila se žádná aféra, odešel nejspíš s čistým štítem. A rozhodně do problémů, na horší," říká jeden z jeho bývalých podřízených, který si vzhledem ke svému zaměstnání nepřál být jmenován. Zatím se zdá, že lidé ve Spolaně nebudou nového šéfa Věka hodnotit ani tak podle toho, jak se zachová ke sportu, ale spíše co udělá s podnikem. "Buď bude firma vydělávat, nebo nebude vůbec," prohlašuje jednoznačně předák místní odborové organizace Josef Bartoň.
</TEXT>
<HEADING>
NADÁLE SPOLANA NERATOVICE?
</HEADING>
<TEXT>
Jméno druholigového fotbalového oddílu z Neratovic je už několik let spjato se jménem Spolany. Nikdo ale neví, jestli tomu tak bude i v budoucnosti.
NEPŘÍTEL SPORTU?
"Svět je o komunikaci a my s představiteli místních sportovních klubů komunikujeme," tvrdí ředitel Spolany Radomír Věk.
</TEXT>
</DOC>
<DOC>
<DOCID>MF-20020415055</DOCID>
<DOCNO>MF-20020415055</DOCNO>
<DATE>04/15/02</DATE>
<TITLE>
Na dovolenou? Jedině na cvičák, říká chovatel
</TITLE>
<GEOGRAPHY>Kolín</GEOGRAPHY>
<TEXT>
K noze! Malý knírač přiběhne ke své majitelce, usedne na trávu, zvrátí hlavu a oddaně čeká na další povely. Mezi dalšími sto třiceti psy na včerejší výstavě v Kolíně se tenhle malý knírač chová klidně, neštěká, není nervózní a hlavně poslouchá svou paní na slovo. "Poslušnost je základ. S tou se musí začít už od štěněčího věku," říká zkušeně dlouholetý chovatel Vlasta Běhounek, jinak ředitel kolínské výstavy. Sám má doma, v malé vesnici kousek od Říčan, tři německé ovčáky a čtyři čtyřměsíční štěňata. Výcvik psa musí začít od malička. Nejdřív hrou, jako přivoláním a aportováním, pak přijde na cvičáku na řadu stopování, chůze na vodítku a další činnosti. Přestože je každý pes jiný, prý se ještě nestalo, aby ho nějaký pes neposlouchal. "Je to jako s člověkem. Někdo je flegmatik, jiný temperamentní. A přesně takoví jsou i psi. Každý se dá zvládnout, aby z něj bylo v dospělosti poslušné a vychované zvíře," tvrdí Běhounek.
Toho prý ale rozhodně nejde dosáhnout s klackem v ruce. Kdo je na psa při výcviku hrubý, může se podle chovatelů dočkat toho, že se pes zatvrdí a nebude poslouchat. A nejen to. Takový pes pak může být i nebezpečný svému okolí, jako v mnoha případech v minulosti, kdy pes zranil nebo dokonce zabil člověka. "Pes není sám o sobě zlý, zkazit ho může jedině člověk. Já když chci na psa přitvrdit, zvýším hlas nebo cuknu vodítkem. Uhodit ho, to je naprosto nemyslitelné," hrozí se fyzických trestů Běhounek. "Na cvičák by proto měli chodit všichni majitelé psů, bez ohledu na to, jakou rasu chovají," je přesvědčen. Psům rozumí, jsou jeho jediným, ale zato pořádně náročným koníčkem. Každý den je to stejné - přijde z práce a jeho první kroky vedou ke kotcům. Manželka se také už smířila s tím, že dovolená s manželem u moře ji bude navždy znít jako pohádka. "Pro mě existuje dovolená jedině se psy. To se vždycky v létě přestěhuji na pár týdnů sem na kolínský cvičák," směje se.
Vítězové krajské výstavy pracovních plemen psů v Kolíně:
1. Boxeři: Bijov Jisuko, majitelka Vlasta Šulcová, Kosmonosy, Amor Zlatavánek, Petr Stránský, Havlíčkova Borová
2. Knírači: Max z Destru, Věra Kazdová, Benátky nad Jizerou
3. Rotweileři: Drak Jurečka, Ilona Procházková, Praha, Jana von Glucstern, manželé Šmídovi, Týnec nad Labem
4. Němečtí ovčáci: Enzo Klark, Jiří Šiška, Praha, Desire Chabare, Pavel Skrbek, Praha
5. Dobrmani: první cena nebyla udělena
Chovatel předvádí porotě svého psa při víkendové krajské výstavě psů v Kolíně.
</TEXT>
</DOC>
<DOC>
<DOCID>MF-20020415056</DOCID>
<DOCNO>MF-20020415056</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<GEOGRAPHY>Nymburk</GEOGRAPHY>
<TEXT>
Placené parkování
Platit za parkování se začíná na pěti nových místech v centru Nymburka, například na ploše u zimního stadionu nebo na parkovišti před Obecním domem. Radnice si od toho slibuje, že řidiči už nebudou dlouhé hodiny blokovat parkovací místa. (vob)
Benešov - Archeologické nálezy
Benešovsko je archeology málo prozkoumané.
Více na str. D4
Dnes se děje
</TEXT>
<HEADING>
Kladno - Volby ČSSD
</HEADING>
<TEXT>
Sociální demokraté v Kladně budou volit nový výbor městské organizace ČSSD. Současné vedení muselo rezignovat poté, co část členů upozornila, že s povýšením Kladna na statutární město je nutné zorganizovat nové volby.
</TEXT>
<HEADING>
Slaný - Japonská jídla
</HEADING>
<TEXT>
Dny japonské kultury ve Slaném pokr ačují ukázkami přípravy tradičních japonských jídel. Ve Střední integrované škole předvede od 14 hodin ukázky jeden z nejznámějších českých kuchařů Ladislav Nodl.
Příbram - Soud s násilníkem
U příbramského okresního soudu pokračuje hlavní líčení s Ladislavem Erdelyim, který je podezřelý z brutálního napadení dvou mužů.
Nymburk - Finský večer
V nymburském K-centru začíná v 19 hodin beseda cestovatele Richarda N. Podzemského o Finsku.
</TEXT>
</DOC>
<DOC>
<DOCID>MF-20020415057</DOCID>
<DOCNO>MF-20020415057</DOCNO>
<DATE>04/15/02</DATE>
<TITLE>
Co bude dál s utajeným zámkem?
</TITLE>
<TEXT>
Objekt, který byl od padesátých let 20. století nepřístupný, si mohli zájemci prohlédnout
Zámek Bon Repos, který byl desetiletí v majetku armády a pro veřejnost nepřístupný, si v sobotu mohli zájemci prohlédnout. Objekt je nyní na prodej.
Benátky nad Jizerou, Čihadla - Ojedinělé příležitosti nakouknout do dlouho zapovězeného místa využilo více než sto benáteckých občanů, kteří se v sobotu vypravili autobusem i osobními vozy k nedaleké obci Čihadla. Na zalesněném kopci zvaném Ptačí vrch navštívili areál zámečku Bon Repos, který od padesátých let minulého století vlastnila armáda a od té doby byl veřejnosti nepřístupný. "Naposledy jsem tady byl před šedesáti lety jako desetiletý kluk se školní třídou na výletě," rozhlížel se po okolí statný důchodce. "Já tu jsem poprvé v životě," přiznal Jaromír Polák ze Spolku rodáků a přátel města Benátky nad Jizerou. Právě členové spolku pořádali výlet k zámečku Bon Repos. "Budu prvním průvodcem, který provádí hosty objektem, jenž na vlastní oči vůbec nezná," řekl Polák na úvod své historické přednášky. Zámeček pod původním názvem, který lze zachovalý číst nad vstupními dveřmi jedné z budov, La Maison de Bon Repos vybudoval na počátku 18. století hrabě Antonín Špork. Francouzský nápis jde do češtiny přeložit jako Místo příjemného odpočinku, což jasně vyjadřuje záměr stavitele. Z dlouhé řady různých vlastníků, kteří se tady za necelá tří století vystřídali (například arcibiskup Antonín Příchovský, Thun z Hohensteinu, hrabě Kinský), se dosud posledním stala zkraje padesátých let 20. století tuzemská armáda. Od té doby byl veřejnosti zapovězen. V současnosti je Bon Repos včetně zalesněného okolí o celkové výměře pozemku 19 hektarů k prodeji za dvacet milionů korun. Zájem projevují soukromé osoby i státní instituce. "Není vyloučeno, že s novým vlastníkem zůstane areál veřejnosti nepřístupný, proto jsme využili momentální vstřícnosti a zorganizovali pro lidi prohlídku," zdůraznil výjimečnost sobotní akce Polák. Uvnitř ohrazeného areálu, který tvoří třetinu z celkové výměry devatenáctihektarové parcely, žádné senzace ke spatření nejsou. Pět přízemních objektů s červenou fasádou vypadá z vnějšku zachovale, ale některé interiéry jsou poničené necitlivými vestavbami a také vlhkostí, která vzdouvá většinu parketových podlah. V hlavní zámecké budově nebo v samostatném čínském pavilonu překvapuje zachovalost nástěnných a stropních maleb. Jsou patrné i v místnosti, kde v letech 1844 - 1845 pobýval český skladatel Bedřich Smetana. To je nejatraktivnější místo zámeckého areálu. Jinak Bon Repos zaujme především tím, že přestože se nachází nedaleko Prahy, leží v klidném prostředí uprostřed lesů.
Benátečtí si prohlížejí poničené interiéry zámku Bon Repos, který se nachází nedaleko obce Čihadla na Mladoboleslavsku. Objekt, který patří armádě, byl mnoho let pro veřejnost uzavřen.
FOTO. MAFA - RADEK CIHLA
</TEXT>
</DOC>
<DOC>
<DOCID>MF-20020415058</DOCID>
<DOCNO>MF-20020415058</DOCNO>
<DATE>04/15/02</DATE>
<TITLE>
O Karlštejn je stále zájem
</TITLE>
<TEXT>
Střední Čechy - Chladné a deštivé počasí o víkendu zavinilo, že zájem návštěvníků o některé středočeské hrady a zámky byl slabší. Naopak na Karlštejně a Křivoklátu považují zájem lidí za úměrný roční době a začátku sezony. Nejnavštěvovanější český hrad Karlštejn o víkendu uvítal přes 1800 lidí, což pracovníci hradu považují při současném počasí za běžný průměr. Cizinci letos zaplatí za vstupné stejně jako loni 200 korun, čeští návštěvníci 120 korun, děti a penzisté platí polovinu. Také o Křivoklát byl podle kastelánky Marie Šindelkové zájem slušný. I zde zvýšili proti loňsku vstupné pro české turisty z 60 na 70 korun. Cizinci zaplatí 140 korun. Zámek Konopiště navštívilo asi 2000 lidí, což považují pracovníci zámku za slabý výsledek. Vstupné pro dospělé činí 80 korun, pro děti je poloviční a cizinci zaplatí plné vstupné 130 korun.
</TEXT>
</DOC>
<DOC>
<DOCID>MF-20020415059</DOCID>
<DOCNO>MF-20020415059</DOCNO>
<DATE>04/15/02</DATE>
<TITLE>
Pětici zlodějů policisté zadrželi na Nymbursku
</TITLE>
<GEOGRAPHY>Poděbrady</GEOGRAPHY>
<TEXT>
Pětici mužů ve věku od 21 až 27 let podezřelých z rozsáhlé trestné činnosti zadržela včera krátce po patnácté hodině policejní hlídka ve Vlkově pod Oškobrhem na Nymbursku. Muži cestovali kradeným dodávkovým vozem Volkswagen Transporter. "Auto odcizili v obci Luže na Chrudimsku v neděli v noci z objektu sanatoria a cestu přes bránu si prorazili tímto vozem," uvedla mluvčí středočeské policie Soňa Budská. Muži jeli nejdříve do Pardubic a poté do středních Čech.
Poděbrady - Pětici mužů ve věku od 21 až 27 let podezřelých z rozsáhlé trestné činnosti zadržela včera krátce po patnácté hodině policejní hlídka ve Vlkově pod Oškobrhem na Nymbursku. Muži cestovali kradeným dodávkovým vozem Volkswagen Transporter. "Auto odcizili v obci Luže na Chrudimsku v neděli v noci z objektu sanatoria a cestu přes bránu si prorazili tímto vozem," uvedla mluvčí středočeské policie Soňa Budská. Muži jeli nejdříve do Pardubic a poté do středních Čech.
</TEXT>
</DOC>
<DOC>
<DOCID>MF-20020415060</DOCID>
<DOCNO>MF-20020415060</DOCNO>
<DATE>04/15/02</DATE>
<TITLE>
Při nehodě se dva lidé těžce zranili
</TITLE>
<GEOGRAPHY>Kolín</GEOGRAPHY>
<TEXT>
Dva lidé se těžce zranili v sobotu při dopravní nehodě na kutnohorské silnici. "Nedaleko Vyžlovky na Kolínsku v mírné zatáčce se třiatřicetileté řidičce Škody Octavia rozhoupal tažený přívěs pro koně a strhl vůz do protisměru," sdělila středočeská policejní mluvčí Soňa Budská. Škodovka se střetla čelně s protijedou cí Mazdou 626 a její jedenapadesátiletý řidič a jeho osmačtyřicetiletá manželka se těžce zranili. Řidičce škodovky ošetřili lékaři lehké zranění, škoda na vozidlech dosáhla částky 410 000 korun.
Kolín - Dva lidé se těžce zranili v sobotu při dopravní nehodě na kutnohorské silnici. "Nedaleko Vyžlovky na Kolínsku v mírné zatáčce se třiatřicetileté řidičce Škody Octavia rozhoupal tažený přívěs pro koně a strhl vůz do protisměru," sdělila středočeská policejní mluvčí Soňa Budská. Škodovka se střetla čelně s protijedou cí Mazdou 626 a její jedenapadesátiletý řidič a jeho osmačtyřicetiletá manželka se těžce zranili. Řidičce škodovky ošetřili lékaři lehké zranění, škoda na vozidlech dosáhla částky 410 000 korun.
</TEXT>
</DOC>
<DOC>
<DOCID>MF-20020415061</DOCID>
<DOCNO>MF-20020415061</DOCNO>
<DATE>04/15/02</DATE>
<TITLE>
Maraton s volejbalovým míčem a sudem piva
</TITLE>
<GEOGRAPHY>Kladno</GEOGRAPHY>
<TEXT>
Honzíci, Divoká karta, Supiči - tato a dalších sedm družstev přijelo do Kladna na čtyřiadvacetihodinový volejbalový maraton. Školní tělocvičnu hráči obsadili v pátek večer. Pravidlo zní: hraje se do sobotního večera, zápas skončí v devět hodin. "Přes noc únava ještě není znát, je to jako divoký mejdan. Ale ráno a dopoledne - to přichází krize," říká Markéta Urbanová z Honzíků. Je sobota, sedm hodin večer. Do konce utkání zbývají dvě hodiny. Hráči z Peach teamu leží na žíněnkách v šatně a odpočívají. Pár lidí hraje Člověče, nezlob se. Podle bledých obličejů je jasné, že volejbalu mají všichni v tuto chvíli tak akorát dost. "Nedovedu si představit, jak se mám zvednout a jít zase hrát, až na nás přijde řada," mumlá Jiří Šafek. Vítěz už je v tomto okamžiku téměř jasný, ale Peach teamu jde o druhé místo. Když v příští hře neuspějí, budou třetí. Záda, ruce, nohy, to všechno už mají volejbalisté pěkně rozbolavěné. Jeden člověk jim už vypadl. Teď je v nemocnici. "Skočil mi nechtěně na nohu. Mně se nic nestalo, ale on má kotník v háji, teď už tedy v sádře," upřesňuje Šafek. Kolegův maraton skončil třítýdenní neschopenkou. "Obdivuju partičky, které vždycky prohrají hned ze začátku, ale přesto sem přijedou každý rok znovu. Třeba Pivní hvězdy, to jsou neuvěřitelní nezmaři," říká jeden z hráčů, rozvalených na žíněnkách. Družstvo Pivní hvězdy původ svého názvu skutečně nezapře. Na maraton přijelo i se svou nezbytnou výbavou - sudem piva, který hráči v průběhu zápasu spotřebovali. Pivní hvězdy vypily svůj soudek, prohrály a odjely, stejně jako dalších pět družstev. Zbyla zde poslední tři. Jejich hráči se vzájemně povzbuzují, aby vůbec vydrželi do konce. Po deváté večer Peach zápas prohrává a končí na třetím místě. Vítězství patří Honzíkům, Shugga je druhá. Peach team ovládne viditelně špatná nálada. Jeho členové zamykají šatnu - ložnici a jdou na autobus. "Je tu někdo, kdo by si chtěl zahrát volejbal?" ozývá se z dálky sarkasticky.
</TEXT>
<HEADING>
BOLÍ TO...
</HEADING>
<TEXT>
Účastníci maratonu ve volejbale, který se konal od pátku do soboty v Kladně, se museli občas vyrovnávat i s drobnými nepřijemnostmi.
DŮLEŽITÁ PŘÍPRAVA...
V krátké přestávce si odpočinout a znovu pod síť.
</TEXT>
</DOC>
<DOC>
<DOCID>MF-20020415062</DOCID>
<DOCNO>MF-20020415062</DOCNO>
<DATE>04/15/02</DATE>
<TITLE>
- V Milovicích je veřejné projednávání posudku testovacího areálu automobilky.
</TITLE>
<TEXT>
- Vernisáž výstavy 110 let muzea v Berouně začíná v 17 hodin v Městské galerii.
- V Koněprusích v restauraci U Nováku bude od 18 hodin veřejná prezentace projektu relaxačního centra, které by mělo vzniknout na hranici CHKO Český kras.
- Městské divadlo v Mladé Boleslavi uvádí premiéru hry Obchodník s deštěm.
- V kulturním domě v Příbrami se od 9 do 14 hodin uskuteční 29. mezinárodní setkání přátel nerostů, kamenů, šperků a fosilií.
- Z Berouna, Radotína, Černošic a Dobřichovic odstartuje 26. ročník pochodu Kudy chodil Karel IV. s cílem v Karlštejně.
- Ve Staré Boleslavi otvírají Zátopkův stadion.
- Bělá pod Bezdězem slaví 665. výročí založení města.
</TEXT>
</DOC>
<DOC>
<DOCID>MF-20020415063</DOCID>
<DOCNO>MF-20020415063</DOCNO>
<DATE>04/15/02</DATE>
<TITLE>
Rekreanty na přehradách ohrozí vodní motorismus
</TITLE>
<TEXT>
Nová Živohošť - Ospalé sobotní ráno, slunce nechce vylézt zpoza mraků. Ve vyhlášené rekreační zóně v Nové Živohošti na Benešovsku by se rekreanti v tuto roční dobu dali snadno přesně spočítat, za pár měsíců jich zde budou tisíce. Kolem deváté hodiny lidí přibývat. Jsou to ti, kteří mají své vlastní chaty nebo v nich dokonce bydlí trvale. Na břehu slapského jezera postává v napjatém očekávání několik rybářů. Opodál leží na barevných plovácích hausboty, motorové čluny jsou na břehu a před převržením na bok jim brání obložení ze starých pneumatik.
</TEXT>
<HEADING>
Benzinová pumpa na břehu přehrady?
</HEADING>
<TEXT>
Z travnaté pláže u bývalého mezinárodního hotelu CKM, kam před rokem 1989 směli pouze cizinci, stoupá bílý dým ohníčků a jsou slyšet dětské hlásky. Děti však vidět nejsou, protože na louce vyrostlo město karavanů. Jen několik metrů od břehu čeká na další zpracování velká hromada namodralých žulových balvanů. "Vidíte to!" říká mrzutě Ladislav Tlapák, muž, který se zde se svou rodinou rekreuje od poloviny sedmdesátých let a poslední roky zde bydlí trvale. "Tady by měla stát benzinová pumpa," tlumočí zaručené informace odposlechnuté od svých sousedů. S povolením plavby motorových člunů po přehradě pravděpodobně brzy vyrostou na březích Slap i Orlíku benzinky. Jak jinak by se dalo zabránit úniku benzinu při přelévání z kanystrů do nenasytných nádrží motorových člunů? Čí zájmy jsou na jezerech prosazovány? S odpovědí Tlapák neváhá. "Viděl jsem v televizi člověka, který tvrdil, že břehy již mají mezi sebou rozděleny šéfové z Povodí. Jsou v tom zase jen peníze." I Tlapák si lehce dokáže představit, jak to v klidové oblasti Nové Živohoště bude vypadat letos v létě. Po pětadvaceti letech na hladiny jezer v dubnu znovu vyrazili motoristé a vyhláška, která by jejich pohyb usměrnila, schází. "Zákon, který to umožnil, je pěkný paskvil. Jak může být Vltava vodní cestou, když z Prahy stojí člunům v cestě pět přehrad?" ptá se a hned připomíná, že zákon o provozu motorových člunů neměl být přijat dříve, než bude jasné, co s ním může dělat policie. "Už loni tady někteří lidé jezdili na člunech a policisté je nedokázali ani dohonit," všiml si Tlapák. Na hladině slapského jezera je zatím klid, ale na řece by se podle skeptiků měly objevit i čluny, které v Rakousku a Německu, kvůli přísným ekologickým zákonům jezdit nesmějí. "Bude to tady jako s auty. To, co tam vyřadí, bude přitaženo k nám," tvrdí Tlapák. "Dovedu si představit kšeftaře, kteří sem ty šunky budou vozit." Rekreantka Martina Čížková si také nedovede vysvětlit tvrzení ministra dopravy Jaromíra Schlinga, který je přesvědčen, že provoz na vodě odlehčí silniční dopravě. "Už ho vidím, jak jede na Slapy lodí. Budou ho asi muset přenášet," směje se. Provoz motorových člunů podle Tlapáka stoprocentně přiláká i novou vlnu vykradačů chat. "Voda je ideální úniková cesta. Kdyby zloděje někdo viděl, a zavolal policisty, počkají si na něj na silnici. Vede odtud jediná. Po vodě může ujet kamkoliv."
U vody prý hrozí stejné ovzduší, jaké je u dálnice
Na Živohošti se však lze setkat i s jinými názory. "Nejsem proti člunům. Mělo by to mít však nějaký řád. Jestliže nebudou vytyčené koridory a určené hodiny, kdy se může jezdit, bude docházet k úrazům," vysvětluje Jiří Novák z Bystřice při přestávce v práci na svém hausbótu. "Bude to pěkné pro lidi, kteří tomu rozumí," domnívá se. "Jestli sem ale budou jezdil lidé s vodními skútry, tak to bude špatné." Nevěří však tomu, že by na Slapech měly prohánět staré čluny. "Nikdo nebude jezdit s motorem, který mu sežere za dopoledne dvacet litrů benzinu," domnívá se. Již na konci sedmdesátých let docházelo i při poměrně malém provozu člunů k úrazům. Více však lidi otravoval hluk a zápach spáleného benzinu a oleje. "Před zákazem motorových člunů bylo lehnout si k vodě stejné jako lehnout si k dálnici," přirovnává Ludvík Štantejský. "Byl tu smog a rámus od rána do večera. Nejsem proti vodnímu lyžování, je ale nutné ho regulovat. Tuším, že to tady bude zase stejné. Olej na vodě a večer nad hladinou vrstva smogu," říká Štantejský.
</TEXT>
<HEADING>
BEROU?
</HEADING>
<TEXT>
rybáři u přehrady v Nové Živohošti s ezatím mohou nerušeně věnovat svému koníčku. Z očekávané invaze motorových člunů určitě radost nemají.
Hladina přehrady v Nové Živohošti je zatím klidná, ale s příchodem letních měsíců se vše změní.
</TEXT>
</DOC>
<DOC>
<DOCID>MF-20020415064</DOCID>
<DOCNO>MF-20020415064</DOCNO>
<DATE>04/15/02</DATE>
<TITLE>
Benešovsko je archeology málo prozkoumané
</TITLE>
<GEOGRAPHY>Benešov</GEOGRAPHY>
<TEXT>
Z okresů Středočeského kraje je Benešovsko archeology nejméně prozkoumané a zmapované. "Je to hlavně tím, že se zde nikdy nestavěly velké stavby, nikdy tu nepůsobil stálý archeolog. Krajina je zde členitá, získávání informací je poměrně složité a vyžaduje dlouhodobou systematickou práci," vysvětluje Vladimír Čtverák, ředitel středočeských archeologů.
</TEXT>
<HEADING>
Čertova brázda
</HEADING>
<TEXT>
Přesto se i zde našly stopy po osídlení už v paleolitu. Ve střední době bronzové pak osídlení přibývá, zejména v povodí Sázavy. Relativně nová hypotéza se pak podle Vladimíra Čtveráka vztahuje k pohybu na zdejším území během doby železné. Pohyb na Benešovsku podle ní souvisí s lámáním kamene na tvorbu takzvaných řeckých mlýnků, které se našly i na pozdně halštatském hradišti na Velkém Blaníku. "Část Benešovska leží v území takzvané Čertovy brázdy, to je geologický termín, označující průchozí oblast podél Sázavy a Blanice, která začíná pod Kouřimí, míří na jednu stranu do Polabí a táhne se až k Vlašimi. Podle legendy ji vyoral svatý Prokop za pomoci ďábla, kterého zapřáhl do pluhu, když jej pokoušel. V období halštatu (starší doba železná) zde kvetl čilý obchod s kamenem, který se těžil na Želivce v lokalitě dnešních Královic," říká Vladimír Čtverák. Nové hypotézy, předpokládající, že velké obchodní stezky nemusely nutně vést přes Prahu, jsou podle jeho slov podloženy výzkumy za pomoci moderní techniky, zejména letecké archeologie.
</TEXT>
<HEADING>
Kolonizace vnitrozemí
</HEADING>
<TEXT>
Opravdová expanze obyvatel na území dnešního Benešovska však propukla až na počátku druhého tisíciletí, v souvislosti s kolonizací pustého českého vnitrozemí. Obrovské množství vesniček, tvrzí a církevních staveb vzniklo na konci 12. a ve 13. století díky knížecím družiníkům i díky lokační politice sázavského a louňovického kláštera. Tato situace kulminovala ve 14. století, kdy zde byla vystavěna celá řada impozantních hradů, například Konopiště, nejmarkantnější ukázka stavby typu francouzského kastelu v Čechách. V první polovině 15. století, za husitství a při prosazování vůle Jiřího z Poděbrad, se na velké části Benešovska odehrávaly četné šarvátky, při nichž byla řada hradů zničena. Ačkoliv se to může zdát nelogické, archeologové by mohli přispět i k poznávání nejnovějších dějin, třebaže získávání hmotných pramenů o nich je v této oblasti poněkud komplikované. Na území Benešovska se totiž nachází ráj novodobých hledačů pokladů - štoly nad Štěchovickou přehradou u obce Hradišťko u Neveklova.
</TEXT>
<HEADING>
Nejnovější historie
</HEADING>
<TEXT>
Štoly, které jsou zdrojem legendy o štěchovickém pokladu, nechali vyhloubit Němci v roce 1943. V dubnu 1945 vyjela z Berlína kolona s bednami plnými dokumentů třetí říše, uloupeného židovského zlata a předmětů naloupených ve všech zemích Evropy. Osud kolony se nikdy nepodařilo objasnit. Bedny hledali už v roce 1946 s částečným úspěchem Američané, v padesátých a šedesátých letech jednotky ministerstva vnitra a Státní bezpečnosti, v roce 1968 vstupuje na scénu sudetský Němec s americkým pasem Helmut Gaensel, jehož plány překazila srpnová okupace země sovětskými vojsky. Další kolo zlaté horečky propuklo nedávno, kdy se o štěchovický poklad začal zajímat další hledač Josef Mužík.
</TEXT>
<HEADING>
HRADIŠTĚ - STOPY PO OPEVNĚNÍ
</HEADING>
<TEXT>
- Nachází se u kostela Nejsvětější trojice při vsi Hradiště, části Vlašimi. Na úzké protáhlé ostrožně se skalnatými stráněni nad levým břehem Blanice a jejím malým přítokem. Nepravidelná trojúhelníková plocha leží 40 - 50 metrů nad řekou, je dlouhá asi 200 metrů. Hradiště bylo patrně jen jednodílné, zda před ním směrem ke vsi Hradiště na stoupajícím terénu leželo ještě předhradí, nelze dnes říci. Také stopy opevnění jsou dnes již nepatrné. Objevují se při cestě, která přetíná ostrožnu při západní straně kostela, další jsou i v lese, na příkrém jižním svahu. Stáří a účel archeologické lokality nejsou jasné, nejspíše šlo o malé strážní hradisko, vzniklé při cestě údolím Blanice nejdříve v mladší době hradištní, ačkoliv těžiště jeho užívání bylo zřejmě až ve 13. století.
- Přístup: Po silnici z Vlašimi na jihozápad k Blanici, za ní odbočka vpravo do Hradiště, ze vsi polní cestou na východ ke kostelu a hradišti.
- Hradiště na ostrožně nad levým břehem Sázavy a nad Dubským potokem. Připomíná se v Kosmově Kronice české jako velmi pevné. Skutečně bylo dobře zajištěno srázy k řece na severní straně i k potoku na jižní straně. Severní až východní strana, odkud terén vybíhá do sklánějící se ostrožny, byla chráněna obloukovitým valem, dlouhým přes 200 metrů, využívajícím přirozeného skalního předělu. Val vymezuje trojúhelníkovou plochu o rozloze asi 4,3 hektaru. Opevnění je mohutné (zevní výška původně až 5 metrů), s dřevěnou vnitřní konstrukcí. Asi 140 metrů za ním je druhý, o něco kratší příčný val (vnitřní). Obsahuje kamennou zeď, která dělila plochu na předhradí a vnitřní hradiště. V 11. století však bylo Lštění sídlem přemyslovské hradní správy, s kastelánským dvorcem (Kosmas k roku 1055 připomínal významný hrad Leščen).
- Přístup: Z Čerčan silnicí na jv. do Lštění (část obce Čtyřkoly), odtud po modré nahoru ke kostelu na hradišti.
- Hradiště na vrcholu Velkého Blaníku (638 metrů nad mořem), nejvyšším bodě zalesněného masivu, obtékaného na západě říčkou Blanicí. Kolem rytířských skal - balvanitého vrcholku hory, s téměř zaniklými stopami středověkého hradu (u rozhledny z roku 1940) - obíhá zhruba obdélníkový kamenný val. Vně ohrazení, níže po svahu jsou stopy dalšího, vnějšího valu. Skromné nálezy na hradišti (keramické střepy) patří pozdní době halštatské a rané době laténské. Hradiště existovalo možná i na Malém Blaníku, jehož vrchol se zříceninou kaple sv. Maří Magdalény z 18. století je od západu chráněn polokruhovým valem o průměru 225 metrů.
- Přístup: Z Vlašimi po silnici na jih do Louňovic pod Blaníkem, odtud na západ do Načeradce, v sedle mezi oběma vrcholy asi 1 km od obce vychází z této silnice červená značka na sever na Velký Blaník a k jihu na Malý Blaník.
Na novodobém hřbitově ve Lštění je pohřben Eduard Grégr, mladočeský politik a průkopník pravěké antropologie v 19. století.
</TEXT>
</DOC>
<DOC>
<DOCID>MF-20020415065</DOCID>
<DOCNO>MF-20020415065</DOCNO>
<DATE>04/15/02</DATE>
<TITLE>
Malý pivovar v Kutné Hoře má bohatou historii
</TITLE>
<HEADING>
Seriál: dnes Pivovar Kutná Hora
</HEADING>
<TEXT>
Kutná Hora - Malý český regionální pivovar se vším dobrým i zlým, co takovou živnost v dnešní době provází, to je Pivovar Kutná Hora. Stejně jako další drobní výrobci v kraji i on se chce udržet na trhu a dál i přes tlak velkých koncernů vařit své pivo pojmenované po slavném kutnohorském rodákovi a městském kronikáři Mikuláši Dačickém z Heslova. Pivovar, který sídlí v historických budovách na místě někdejší tvrze Lorec, byl založen v roce 1537. Přežil války i změny politických režimů a po roce 1989 se stal součástí akciové sítě Pivovarů Bohemia. Nyní je pivovar soukromou společností s ručeným omezeným. Jak se žije pivovaru, který si nemůže dovolit masivní reklamu v médiích, musí se držet s cenami vždy trochu zpátky a počítat každou korunu? Ředitel Zdeněk Siblík věří, že si kutnohorské pivo udrží svoje příznivce nejen v okolí města, ale postupně získá nové v dalších částech republiky a také v zahraničí. "Pokud dokážeme přežít, rádi bychom přežili jako česká firma. Zatím určitě nemáme v úmyslu nechat se koupit nějakým velkým investorem," říká rozhodně ředitel. Kutnohorské pivo se dnes čepuje v hospodách a restauracích na Kutnohorsku, Kolínsku a ve východních Čechách, nechybí ani na jižní Moravě a kolem Olomouce. Protože stále víc hospod si už dnes podle ředitele Siblíka nedovolí nabízet jen jednu značku piva, snaží se pivovar uchytit, jak se říká "na druhou nebo třetí pípu" vedle piv slavnějších značek. "Za první republiky tohle běžně existovalo. Když jsem jako student pivovarské školy chodil v padesátých letech na brigády do pivovarů, tak i v jednom malém městečku nedaleko Prahy se v místní hospodě točila piva ze třech pivovarů a nikoho to neudivovalo. Už jsme se k tomu dneska také vrátili a je to v pořádku," myslí si Siblík. Nebojí se přitom, že by kutnohorské pivo v takové konkurenci neobstálo. Začátkem roku se například v Trutnově odehrála tradiční soutěž, při níž laici anonymně hodnotí chuť a kvalitu. Dačické pivo skončilo v konkurenci dvaceti ostatních značek na druhém místě. První místo v kategorii malých piv a třetí v soutěži speciálních piv si pivovar odvezl i před dvěma lety ze Zlatého palcátu v Táboře. Jenže kvalita piva může být jiná při expedici z pivovaru a jiná pak v půllitru na stole. "Bohužel se setkáváme s hostinskými, kteří pravidelně nevyplachují trubky a spoléhají na to, že jim je necháme jednou za tři týdny vyčistit speciálním roztokem. To ale nestačí, takže pak pivo od takového hostinského podle toho vypadá," vysvětluje Siblík. V Kutné Hoře se dnes vaří pět druhů piv: nízkostupňové lehké pivo, výčepní světlé, výčepní tmavé, ležák (postaru dvanáctka) a světlý speciál (čtrnáctka). Většina jich jde do hospod v Čechách a na Moravě, ale část putuje i do zahraničí, hlavně do Švédska a do Německa a nejnověji také do zemí bývalého Sovětského svazu. Nedávno odjel do Ruska z Kutné Hory na zkoušku první kamion. "V Rusku se nízká spotřeba piva na hlavu pomalu zvyšuje. Je tam navíc řada pivovarů, které po vstupu zahraničních investorů podstatně zvýšily kvalitu, takže už neplatí, že do Ruska je možné prodat cokoli. Teď jsou požadavky dovozců na dobu trvanlivosti a kvalitu veliké," tvrdí Siblík. Proniknout na zahraniční trh je prý běh na dlouho trať. Regionální pivovar totiž nemá peníze na to, aby si mohl v cizině otevřít své zastoupení, a tak musí spoléhat na zprostředkovatele. "Když má ze sto jednání o exportu jedno nějaký konkrétní výsledek, tak je to úspěch. Zatím to ale vypadá, že se nám export rozjíždí," dodává ředitel.
</TEXT>
<HEADING>
Z historie vaření piva v Kutné Hoře:
</HEADING>
<TEXT>
...a právě zde, v blízkosti tohoto "zlatého pruhu země české", při dávné stezce od Kolína, přes Libenice, Malín, Čáslav a k Německému Brodu se po polovině 13. stolení objevilo další bohatství našeho raného středověku - stříbro. Množství lidu, především horníků, ale i řemeslníků a dalších osedlých, vyžadovalo sobě i fungující hospodářské zázemí, čehož je pivo věcí nenahraditelnou. A tak tu, patrně už v prvopočátku osídlení, musela existovat řada pivovarů, či domů várečných. A nejen ve městě, pivovary vznikaly i na příhodných místech kolem Kutné Hory a přílivu jejich do města nešlo nijak bezpečně zabránit... ...Nejvýznamnějším kutnohorským pivovarem zůstává dodnes funkční pivovar "při tvrzi lorecké". Lorec býval původně další hornickou osadou ... Již v roce 1589 získává Lorec s veškerým pivovarským příslušenstvím město Kutná Hora. Transakce stála kutnohorské konšely 600 kop grošů, ale vyplatila se. Výnosnost koupě dokládá účetní záznam z roku 1593, kdy lorecký pivovar přinesl obci zisk více než 330 kop grošů. Na kutnohorské "pivní nenasytnosti" si notně mastili kapsy pivovarníci z Čáslavi, Kolína, ale především Českého Brodu, v době gotické doslovně baště středočeského pivovarnictví. O situaci v první třetině 16. století nám podává zprávu kronikář Jan Kořínek, který uvádí, že "za starodávnu u Hory šedesát pivovaru se počítalo, v nichž to pivo se stále vařilo a jedna várka druhou stíhala. Ale to všechno stačiti nemohlo. Pročež přespolní piva do města se voziti musela. A to všecko ledva postačiti mohlo, nebo často byly žaloby horního lidu slyšeti, že dostatek piva ve městě není. Slibně rozjetý podnik a vzmáhající se podnik příliš lahodil kořistnickým očím armád v době třicetileté války. Městské "výpalné" se často splácelo pivním desátkem, v roce 1643 dokonce musel pivovar odevzdat švédskému generálu Torstenssonovi celou várku piva a nadto zaplatit ještě 50 florintů hotové měny. ...až v roce 1864 dochází k zásadním změnám. Zastaralý pivovar na Lorci je modernizován, je zde zřízen parní pohon a pivovar přechází na průmyslovou výrobu. ...následovaly však i věci nemilé. Za druhé světové války byla zrušena sladovna a prostor humen byl později využit k podstatnému rozšíření sklepního hospodářství. K 1. lednu 1949 byl pivovar odňat městské obci - po 360 letech. Ke znárodnění došlo až roku 1953.
Podsládek Petr Hons sleduje vaření piva pojmenovaného po slavném kutnohorském rodákovi a městském kronikáři Mikuláši Dačickém z Heslova.
</TEXT>
</DOC>
<DOC>
<DOCID>MF-20020415066</DOCID>
<DOCNO>MF-20020415066</DOCNO>
<DATE>04/15/02</DATE>
<TITLE>
Předkapela East Park zastínila Petra Rajcherta
</TITLE>
<GEOGRAPHY>Chotutice</GEOGRAPHY>
<TEXT>
Nečekaně slabá návštěva přibližně stovky lidí, převážně mladých děvčat, provázela koncert zpěváka a textaře Petra Rajcherta, který v rámci svého turné v sobotu večer vystoupil v klubu Rachot Live v Chotuticích na Kolínsku. Jeho vystoupení s doprovodnou kapelou Inter nakonec vyvolalo rozpačité reakce. "Jsem z návštěvy trochu rozčarovaný, protože Petr Rajchert je známý jako bývalý člen skupiny Chinaski, a ta je u nás velmi populární," divil se chvíli před začátkem akce v poloprázdném klubu provozovatel klubu Aleš Siňor. "Nedávno jsme hráli v Liberci, a tam na nás do klubu přišly asi dvě stovky lidí," uvedl klávesista Vítek Beneš, známá postava jazzových akcí v Nymburku, který je v současné době členem Rajchertovy skupiny Inter. To už celý hudební večer zahájila čtyřčlenná předkapela East Park z Pardubicka, která s sebou měla i část příznivců, takže i přes slabou návštěvu pod pódiem zavládla očekávaná atmosféra. K ní přispěl anglicky zpívající East Park výborným výkonem i uvolněným vystupováním všech členů, kteří dokázali pracovat s atmosférou i v prořídlém publiku. To jejich dynamické vystoupení provázelo uznalým potleskem a část lidí se nechala strhnout i k tanci. "Hrajeme takový pop s lidskou tváří," charakterizují East Park na své internetové stránce styl kapely, během jejíhož hodinového vystoupení přibylo několik diváků, z nichž část prolezla okny a ušetřila sto dvacet korun na vstupném. Petra Rajcherta se publikum, v němž podle očekávání převládaly dívky, dočkalo až po desáté hodině večer. Už po úvodních dvou písních bylo jasné, že předkapela tentokrát byla lepší než hlavní hvězda, jejíž vystoupení postrádalo jiskru a nebylo zcela bez chyb ani po zvukové stránce. "Doufám, že udržíme českou kulturu," uvedl během večera Rajchert a znělo to divně z úst někoho, kdo svou debutovou desku 47 minut bez dechu natočil z velké části s muzikanty ze Slovenska. Vedle písní z desky včetně hitu Já nevim jak bych to řek a rádii preferované skladby 2001 Rajchert a Inter nabídli také několik nových písní. Při jejich prezentaci interpret nezapřel své herecké vzdělání, ale rozpačitý dojem ze své produkce u části publika nesmazal. "Přišla jsem jako fanynka Chinaski na Petra Rajcherta, ale odcházím jako příznivec East Park," uvedla na odchodu mladá dívka v lesklém tričku, která si ani nepočkala na přídavek.
</TEXT>
<HEADING>
NEVÍ, JAK BY TO ŘEKL...
</HEADING>
<TEXT>
Zpěvák a textař Petr Rajchert zpívá o tom, že neví jak by to řekl. Podobné rozpaky zanechalo i jeho sobotní vystoupení v Chotuticích na Kolínsku.
Zpěvák a textař Petr Rajchert zpívá o tom, že neví jak by to řekl. Podobné rozpaky zanechalo i jeho sobotní vystoupení v Chotuticích na Kolínsku.
</TEXT>
</DOC>
<DOC>
<DOCID>MF-20020415067</DOCID>
<DOCNO>MF-20020415067</DOCNO>
<DATE>04/15/02</DATE>
<TITLE>
Na Kladensku se chystá největší bitva v zemi
</TITLE>
<GEOGRAPHY>Libušín</GEOGRAPHY>
<TEXT>
Nejmasovější bitva v Česku se už pojedenácté odehraje pod kopcem svatého Jiří v Libušíně na Kladensku. Organizátoři počítají, že 27. dubna odpoledne se představí divákům více než tisícovka šermířů z celé republiky. Loni jejich vystoupení sledovalo deset tisíc lidí. "Nebude to tradičně pouze bitva, ale také příběh, který chceme divákům předvést. Tentokrát jim představíme tyranského pána tvrze, který sužuje své poddané, a ti se proti němu vzbouří. O drama tedy nebude nouze," přiblížil hlavní program Václav Janda, vedoucí šermířské skupiny Kyrius. Tradiční hodinovou bitvu doplní letos nové pyrotechnické i zvláštní efekty, při kterých bude stříkat krev. Nově organizátoři připravili také večerní program, kde se budou šermíři, kejklíři a tanečnice vzájemně bavit. V neděli začnou organizátoři stavět kulisy tvrze, popraviště a kláštera. Na jejich vybudování bude potřeba kromě lešení, dvanáct kubíků dřeva a třicet kilogramů hřebíků. Náročná organizace si vyžádala i zvýšení vstupného. Letos zaplatí dospělí sedmdesát korun a děti čtyřicet korun.
Libušín - Nejmasovější bitva v Česku se už pojedenácté odehraje pod kopcem svatého Jiří v Libušíně na Kladensku. Organizátoři počítají, že 27. dubna odpoledne se představí divákům více než tisícovka šermířů z celé republiky. Loni jejich vystoupení sledovalo deset tisíc lidí. "Nebude to tradičně pouze bitva, ale také příběh, který chceme divákům předvést. Tentokrát jim představíme tyranského pána tvrze, který sužuje své poddané, a ti se proti němu vzbouří. O drama tedy nebude nouze," přiblížil hlavní program Václav Janda, vedoucí šermířské skupiny Kyrius. Tradiční hodinovou bitvu doplní letos nové pyrotechnické i zvláštní efekty, při kterých bude stříkat krev. Nově organizátoři připravili také večerní program, kde se budou šermíři, kejklíři a tanečnice vzájemně bavit. V neděli začnou organizátoři stavět kulisy tvrze, popraviště a kláštera. Na jejich vybudování bude potřeba kromě lešení, dvanáct kubíků dřeva a třicet kilogramů hřebíků. Náročná organizace si vyžádala i zvýšení vstupného. Letos zaplatí dospělí sedmdesát korun a děti čtyřicet korun.
</TEXT>
</DOC>
<DOC>
<DOCID>MF-20020415068</DOCID>
<DOCNO>MF-20020415068</DOCNO>
<DATE>04/15/02</DATE>
<TITLE>
Regionální muzeum v Jílovém představuje dávnou medicínu
</TITLE>
<TEXT>
Jílové u Prahy - O tom, jaké choroby a zranění provázely lidstvo v různých epochách vývoje a jak si lidé proti nim pomáhali, hovoří prostřednictvím stovek exponátů výstava, kterou uplynulou sobotu otevřeli v Regionálním muzeu v Jílovém u Prahy. Má název Člověk proti nemocem a zájemci ji v muzeu mohou navštívit do 23. června. "Expozice je putovní, poprvé byla představena koncem roku 1999 v Praze," řekl komisař výstavy Vítězslav Kuželka z antropologického oddělení Národního muzea. Podle něj ji od té doby viděli v Turnově, Jičíně, Brně, Břeclavi, Mariánských Lázních a Luhačovicích. Její rozsah se aktuálně mění podle prostorových možností, někde ji doplňují regionální zvláštnosti. V Jílovém u Prahy se jedná například o knihu tamní porodní báby, v níž si zaznamenávala nové přírůstky. Výstava je rozdělena do tří částí odpovídajících členění na pravěk, středověk a novověk. V každé je dokumentován výskyt chorob v daném historickém období i způsob jejich léčení na základě odpovídajícího lidského poznání. Například pravěké nálezy dokládají, že se i komplikovaná zranění tehdy úspěšně hojila. Naopak zdeformované kosti svědčí o tom, že od mladší doby kamenné lidstvo trápila tuberkulóza. Ve středověku lidstvo decimovaly rozsáhlé epidemie moru, avšak tímto slovem byly tehdy označovány i jiné infekční nemoci. Takzvanou chirurgií se zabývali jen nevzdělaní lazebníci, felčaři a kati. Počátkem novověku lidstvo kosily epidemie, od 18. století se mezi městskou chudinou rozšířila křivice. Ve druhé polovině 19. století byla objevena narkóza, zásadní význam měl objev rentgenu. "O výstavu je stále zájem. Její cestovní plán je vypracován do podzimu příštího roku," dodal komisař výstavy Kuželka.
</TEXT>
</DOC>
<DOC>
<DOCID>MF-20020415069</DOCID>
<DOCNO>MF-20020415069</DOCNO>
<DATE>04/15/02</DATE>
<TITLE>
Výstava mincí zahájila sezonu v Loretě
</TITLE>
<GEOGRAPHY>Kosmonosy</GEOGRAPHY>
<TEXT>
Vývoj mincovních systémů od pravěku po nedávnou minulost mapuje výstava, která v sobotu zahájila novou sezónu Lorety v Kosmonosích na Mladoboleslavsku. "Expozici nazvanou Od groše k euru máme zapůjčenou z německého partnerského města Seeheim-Jugenheim," řekl starosta města Miroslav Štěpánek. Výstava prezentuje jednotlivé etapy vývoje platidel v šesti samostatných blocích. Nejstarší vystavené exponáty pocházejí z prvního tisíciletí před naším letopočtem. Mušle, kousky kovu, kroužky a další drobné předměty představují ukázky platidel před vznikem prvních mincí. Další sekce představují ve zkratce mincovní systémy starého Řecka, Říma i řadu středověkých mincí. Výstava potrvá do 12. května.
Kosmonosy - Vývoj mincovních systémů od pravěku po nedávnou minulost mapuje výstava, která v sobotu zahájila novou sezónu Lorety v Kosmonosích na Mladoboleslavsku. "Expozici nazvanou Od groše k euru máme zapůjčenou z německého partnerského města Seeheim-Jugenheim," řekl starosta města Miroslav Štěpánek. Výstava prezentuje jednotlivé etapy vývoje platidel v šesti samostatných blocích. Nejstarší vystavené exponáty pocházejí z prvního tisíciletí před naším letopočtem. Mušle, kousky kovu, kroužky a další drobné předměty představují ukázky platidel před vznikem prvních mincí. Další sekce představují ve zkratce mincovní systémy starého Řecka, Říma i řadu středověkých mincí. Výstava potrvá do 12. května.
</TEXT>
</DOC>
<DOC>
<DOCID>MF-20020415070</DOCID>
<DOCNO>MF-20020415070</DOCNO>
<DATE>04/15/02</DATE>
<TITLE>
V muzeu vyráběli návštěvníci máslo
</TITLE>
<GEOGRAPHY>Máslovice</GEOGRAPHY>
<TEXT>
Přes sedm kilogramů másla v sobotu ručně vyrobilo 491 návštěvníků Malého muzea másla v Máslovicích v okrese Praha - východ. "Lidé, kteří sem dorazili na závěr turistického pochodu Máslovická šlápota, vlastnoručně našlehali a stloukli také dvacet litrů smetany," řekla Vladimíra Sýkorová, která spolu s manželem muzeum založila. Účastníci pochodu máslo vyrobili i snědli. Spotřebovali přitom 25 bochníků chleba, pro který majitelé muzea jeli v pátek o půlnoci do pekárny. Kromě ruční výroby másla si mohli lidé prohlédnout výstavu Malé a velké čarodějnice, na které jsou představeny staré i novější loutky čarodějnic.
Máslovice - Přes sedm kilogramů másla v sobotu ručně vyrobilo 491 návštěvníků Malého muzea másla v Máslovicích v okrese Praha - východ. "Lidé, kteří sem dorazili na závěr turistického pochodu Máslovická šlápota, vlastnoručně našlehali a stloukli také dvacet litrů smetany," řekla Vladimíra Sýkorová, která spolu s manželem muzeum založila. Účastníci pochodu máslo vyrobili i snědli. Spotřebovali přitom 25 bochníků chleba, pro který majitelé muzea jeli v pátek o půlnoci do pekárny. Kromě ruční výroby másla si mohli lidé prohlédnout výstavu Malé a velké čarodějnice, na které jsou představeny staré i novější loutky čarodějnic.
</TEXT>
</DOC>
<DOC>
<DOCID>MF-20020415071</DOCID>
<DOCNO>MF-20020415071</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
KINO ATLANTIS: Výlet. ( 17.30, 20.00) PIARISTICKÁ KOLEJ: TRADICE PIARISTICKÉ VZDĚLANOSTI A KULTURY. Komorní expozice o vzdělávacím řádu piaristů a jeho působení v Benešově je umístěna v klášterním ambitu. Přístupný je též rajský dvůr se slunečními hodinami. Otevřeno ve všední dny od 7.00 do 18.00. RADNICE: AP ATELIER J. PLESKOTA A PŘESTAVBA BENEŠOVSKÉ RADNICE. Komorní expozice umístěná ve foyer radnice seznamuje s tvorbou známého pražského atelieru a problematikou přestavby radnice, za kterou její autoři obdrželi Grand Prix Obce architektů.
</TEXT>
<HEADING>
KINO MÍR: Dannyho parťáci. ( 18.30)
</HEADING>
<TEXT>
GALERIE MĚSTSKÉHO MUZEA: STÁLÁ EXPOZICE. Výtvarníci Čáslavska, Jan Ladislav Dusík, Josef Svoboda - výstava z díla profesora architekta. MARIE FISCHEROVÁ-KVĚCHOVÁ. Skici, obrazy a ilustrace si lze prohlédnout do 12. května.
KINO SVĚT: Formule! ( 19.30) GALERIE ŠATLAVA: SDRUŽENÍ VÝTVARNÍKŮ CHOMUTOV. Výstavu obrazů severočeských umělců lze zhlédnout do konce dubna.
</TEXT>
<HEADING>
MĚSTSKÉ KINO: Intimita. ( 20.00)
</HEADING>
<TEXT>
MUZEUM VOSKOVÝCH FIGURÍN: POSTAVY Z ČESKÉ HISTORIE. Voskové figuríny postav z českých dějin si lze prohlédnout denně od 9.00 do 18.00.
KINO 2000: Moulin Rouge. ( 20.00) KINO HUTNÍK: Návrat do Země Nezemě. ( 17.30) Rok ďábla. ( 20.00) KINO SOKOL: Malý svědek. ( 17.30) Andělská tvář. ( 20.00) KINOKAVÁRNA: Formule! Akční film z prostředí automobilových závodů. V hlavní roli Sylvester Stallone. ( 20.00) GALERIE KD 55: HRÁTKY. Obrazy Přemysla Povondry si lze prohlédnout do 30. dubna. GALERIE RADOST: ACRYLOVÁ POEZIE. Výstava obrazů a poezie Jiřiny Hankeové spojená s miniaturním vydáním druhé sbírky básní. GALERIE ZDEŇKA: MALOVÁNÍ V KALÁBRII. Kresby, malby a fotografie z tematického zájezdu v Torre Saracena. MALÁ GALERIE SPOŘITELNY: Z PRAŽSKÝCH HOSPOD. Fotografie Jaroslava Kučery.
KINO VLTAVA: Policajtka. ( 20.00) KULTURNÍ DŮM VLTAVA: FOTOGRAFIE. Své práce vystavují Martina Irglová, Stanislav Stránský a Petr Rendla.
KINO SVĚT: Traffic - Nadvláda gangů. ( 19.00) MALÁ GALERIE BASET: KŘÍŽOVÁ CESTA. Výstava prací Jitky Jelínkové. Vedle cyklu monotypů si lze prohlédnout keramiku a několik počítačových fotokoláží.
PAMĚTNÍ SÍŇ SLAVNÍKOVSKÉ LIBICE: STÁLÁ EXPOZICE. Historicko-archeologická expozice podává přehled od začátku slovanského osídlení regionu v 6. století do zániku hradiska ve 12. století. Zachycuje dějiny Libice ve vrcholném a pozdním středověku a v raném novověku.
KINO SOKOL: Harry Potter a Kámen mudrců. ( 16.00, 19.00) MASARYKŮV KULTURNÍ DŮM: HANA MÜLLEROVÁ-JOUZOVÁ. Koncert české harfenistky. Zazní skladby D. Vatkinse, B. Martinů, J. L. Dusíka, J. B. Cardona ad. ( 19.00) MALBA 2002. Práce studentů Střední umělecko-průmyslové školy v Praze. FOTOGRAFIE PRAHY. Snímky Ivana Krále si lze prohlédnout do 30. dubna. GALERIE ERASMUS: ROMANA KRÁLOVÁ. Malby si lze prohlédnout do 27. dubna. GALERIE VE VĚŽI: ALEXEJ TERENIN. Výstava obrazů potrvá do 4. května.
KINO FORUM: Traffic - Nadvláda gangů. ( 17.00, 20.00) KINOKAVÁRNA SVĚT: Synův pokoj. ( 20.00) MĚSTSKÉ DIVADLO: Loupežník (Městské divadlo Mladá Boleslav). Přestože tato romantická komedie patří mezi první Čapkova dramatická díla, okouzluje generace diváků. Snad i proto, že v tomto střetnutí generace dětí a otců není poražených. Zůstává pouze autorův hluboce lidský pohled na lásku v jejích rozmanitých podobách, s porozuměním pro pošetilosti mládí, k němuž patří dobyvatelské gesto i romantické snění. ( 19.30)
KINO SATURN: Prci, prci, prcičky 2. ( 17.30)
</TEXT>
<HEADING>
KINO BONANZA: Hrabě Monte Cristo. ( 19.00)
</HEADING>
<TEXT>
MUZEUM ČESKÉHO VENKOVA (Kačina): STÁLÁ EXPOZICE. Včelařství, Šlechtitelství, Pěstování a zpracování lnu, Pěstování chmele, Lidové stavby českého venkova a další.
KINO SOKOL: Bulšit. ( 19.00)
ZÁMECKÝ BIOGRAF: Z pekla. ( 19.30)
KINO MÍR: Hrabě Monte Cristo. ( 17.30, 20.00)
BIOGRAF: Harry Potter a Kámen mudrců. Film podle prvního dílu úspěšné knihy. ( 17.00)
KD JOSEFA SUKA: LIBUŠE POKORNÁ A DANUTA BOUČKOVÁ. Prodejní výstava výrobků ze slaného těsta a vyšívaných obrazů.
MĚSTSKÉ KINO: Pán prstenů I - Společenstvo prstenu. Dobrodružný velkofilm na motivy románu J. R. R. Tolkiena. ( 17.00, 20.00) GALERIE IKAROS: JAPONSKÉ INSPIRACE. Petr Geisler - Euro-japonská kaligrafie, Eva Jelínková - obrazy, Akihiro Kimura - sklo a objekty z kombinovaných materiálů. KNIHOVNA VÁCLAVA ŠTECHA: TRADIČNÍ JAPONSKÉ HRAČKY A LOUTKY. Hračky zapůjčilo Informační a kulturní centrum Japonského velvyslanectví v Praze, loutky zapůjčilo Divadlo rozmanitostí Most. HVĚZDÁRNA: Pozorování oblohy dalekohledem. Předpokladem k pozorování je vždy jasné počasí. Pozorování každého objektu je doprovázeno odborným výkladem. V případě nepříznivého počasí je podán výklad k přístrojovému vybavení hvězdárny a promítány astronomické filmy. ( 21.00)
GALERIE KIC: RADEK KRÁL. Kresby a malby si lze prohlédnout do 25. dubna.
</TEXT>
</DOC>
<DOC>
<DOCID>MF-20020415072</DOCID>
<DOCNO>MF-20020415072</DOCNO>
<DATE>04/15/02</DATE>
<TITLE>
Z programu některých stanic
</TITLE>
<TEXT>
- RÁDIO BLANÍK (95 FM): Rádio Blaník 95 FM chystá pro svoje posluchače překvapení. "Určitě si dnes nalaďte naše vysílání a dozvíte se více, ve vysílání oznámíme všechny podrobnosti," vzkazuje posluchačům.
- RÁDIO JIZERA ( 105,7 FM):
5.00 - Ráno na Jizeře
8.00 - Soutěž
9.00 - Burza práce
10.00 - Písničky na přání
11.00 - Soutěž
12.00 - V pravé poledne
14.00 - Zveme vás
15.00 - Soutěž
16.00 - Vetešnictví
17.00 - Písničky na přání
19.00 - Sport na Jizeře
</TEXT>
<HEADING>
20.00 - S dechovkou na Jizeře
</HEADING>
<TEXT>
- RÁDIO RELAX: 22.00 - MUDr. Radim Uzel, CSc. a Intimnosti (Pondělí až pátek), Dotazy lze volat na telefon 0312/ 666 604
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020415073</DOCID>
<DOCNO>MF-20020415073</DOCNO>
<DATE>04/15/02</DATE>
<TITLE>
Jihočeši byli lepší
</TITLE>
<HEADING>
Odolena Voda uhrála v Budějovicích jenom set
</HEADING>
<TEXT>
První bitva o extraligový titul mezi volejbalisty Českých Budějovic a Odoleny Vody včera vyzněla pro domácí Jihostroj, který zvítězil v poměru 3:1.
Praha - Domácí se nezalekli ani modrých vlasů soupeře a po jistějším výkonu zejména v útoku má před dnešním pokračováním série mají náskok jednoho vítězství. Druhý zápas začne opět na jihu Čech v 18 hodin. Tradičně silná zbraň Odolena Vody, podání, se jí nevedla. Buď ho zkazila (v prvním setu šestkrát, ve čtvrtém osmkrát), nebo jím příliš neškodila. Budějovičtí naopak začali nebojácně, dařilo se jim na bloku, a tak jediná cesta pro hosty vedla středem sítě. Jihostroji pomohla rozhodující pětibodová šňůra na 18:12 a také to, že se nedařilo Nekolovi na postu univerzála. Trenér Odoleny Vody Jindřich Licek považoval za příčiny porážky horší útok i servis. "Bylo znát, že nehrajeme v pohodě, hlavně smečaři. Od toho se všechno odvíjelo," zhodnotil trenér hostů Jindřich Licek. "Budějovice byly dva sety lepší, ale je vidět, že se s nimi dá hrát. Udělaly hodně chyb, ale my bohužel ještě více," uznal. Jihočeši měli perfektní příjem, takže se dařilo všem útočníkům, zejména Hudečkovi s Rubáčkem, který nastoupil v základu místo zraněného Kvasničky. Teprve od půlky druhého dějství začala Odolena Voda více riskovat servis. V koncovce však byly domácí jistější. "Je to jen úspěšný vstup do série. Další zápas může být daleko těžší," varoval domácí kouč Zdeněk Pommer.
</TEXT>
</DOC>
<DOC>
<DOCID>MF-20020415074</DOCID>
<DOCNO>MF-20020415074</DOCNO>
<DATE>04/15/02</DATE>
<TITLE>
Baráž pro MFF Praha
</TITLE>
<GEOGRAPHY>Praha</GEOGRAPHY>
<TEXT>
Volejbalisté MFF v baráži s Dobřichovicemi uhájili příslušnost k extralize. Sérii zakončili jasnou domácí výhrou 3:0, celkově zvítězili 3:1 na zápasy. Souboj týmu, který šel v nejvyšší soutěži od porážky k porážce (vyhrál jen třikrát), se suverénem první ligy přitom nevypadal od začátku tak jednoznačně. Dobřichovice první duel vyhrály. "Začali jsme v euforii, postupně jsme ale upadali do průměru," prohlásil trenér Dobřichovic Jaromír Paldus. "Pokryli jsme opory soupeře: blokaře Čermáka a univerzála Veselého. Jsem rád, že po těch porážkách v extralize kluci bojovali," řekl kouč MFF Ladislav Bičík. "Nic se neděje. Z neúspěchu v baráži neděláme tragédii. Svůj cíl jsme splnili vítězstvím v první lize," dodal Paldus.
Praha - Volejbalisté MFF v baráži s Dobřichovicemi uhájili příslušnost k extralize. Sérii zakončili jasnou domácí výhrou 3:0, celkově zvítězili 3:1 na zápasy. Souboj týmu, který šel v nejvyšší soutěži od porážky k porážce (vyhrál jen třikrát), se suverénem první ligy přitom nevypadal od začátku tak jednoznačně. Dobřichovice první duel vyhrály. "Začali jsme v euforii, postupně jsme ale upadali do průměru," prohlásil trenér Dobřichovic Jaromír Paldus. "Pokryli jsme opory soupeře: blokaře Čermáka a univerzála Veselého. Jsem rád, že po těch porážkách v extralize kluci bojovali," řekl kouč MFF Ladislav Bičík. "Nic se neděje. Z neúspěchu v baráži neděláme tragédii. Svůj cíl jsme splnili vítězstvím v první lize," dodal Paldus.
</TEXT>
</DOC>
<DOC>
<DOCID>MF-20020415075</DOCID>
<DOCNO>MF-20020415075</DOCNO>
<DATE>04/15/02</DATE>
<TITLE>
Futsalisté Bakova zvládli domácí čtvrtfinálový boj s Pardubicemi
</TITLE>
<GEOGRAPHY>Bakov</GEOGRAPHY>
<TEXT>
Pardubice 5: 2
Mladá Boleslav - Až do poslední minuty se hosté rvali alespoň o prodloužení, ale futsalisté Bakova si již zaslouženou výhru v prvním čtvrtfinálovém utkání play off první ligy vzít nenechali. O osudu napínavého zápasu definitvně rozhodl až hattrick Stanislava Bejdy v závěrečných dvou minutách. "Jsem rád, že jsme duel zvládli. Ze soupeře jsme měli obavy, ale eliminovali jsme jeho brejky. Rozhodlo, že jsme vstřelili první branku," řekl kouč vítězů Jiří Baborák. Oba týmy vsadily v úvodu na opatrnost, dominovaly obrany. "Hlavní pokyn zněl neinkasovat," tvrdil domácí Jaroslav Kamenický, jenž byl u zrodu prvního gólu. Ten ve 14. minutě vsítil z dorážky Kožíšek. Další šance Blažka, S. Bejdy i pardubického Pavlíčka zůstaly nevyužity. "Důležité bylo, že jsme šli s náskokem do šatny," nevadilo Baborákovi. Po obrátce zvýšil náskok domácích S. Výda. "Čekali jsme na chybu soupeře, a ta přišla," podotkl Baborák. Pardubice vrátil do hry excelentní kanonýr Kumpán, zapůjčený z Chrudimi. Chvilku poté Kamenický z penalty otřásl tyčí, překonat Stejskala se nepodařilo ani Vrabcovi s Blažkem. Na druhé straně proti Malíkovi, který se střídal v brance s Novkem, neuspěli z desetimetrového kopu Burget a Kumpan. "To byl zlomový moment. Kdybychom vyrovnali, všechno mohlo být jinak," litoval pardubický trenér Miloslav Růžička. Pak přišly velké chvíle Stanislava Bejdy. Na jeho první trefu stačil ještě odpovědět Burget, závěr však patřil domácím. "Hráli jsme už vabank," tvrdil Růžička. Druhý zápas série se hraje v sobotu 27. dubna v Heřmanově Městci, případný třetí rozhodující o den později v Mladé Boleslavi. "Rádi bychom rozhodli už v Heřmanově Městci, kde jsme ještě neprohráli," přeje si Baborák.
</TEXT>
</DOC>
<DOC>
<DOCID>MF-20020415076</DOCID>
<DOCNO>MF-20020415076</DOCNO>
<DATE>04/15/02</DATE>
<TITLE>
Sosenku na start poháru nepustili
</TITLE>
<GEOGRAPHY>Pičín</GEOGRAPHY>
<TEXT>
Nečekaným vítězem druhého závodu Českého poháru, Velké ceny Bohemia Euroexpres v Pičíně, se stal rakouský cyklista Stefan Rücker. Za jezdcem kategorie do 23 let přivedl další závodníky do cíle jeho krajan Arno Kaspret. Třetí skončil český cyklista Petr Herman z rakouského týmu Gericom. Vstříc třinácti okruhům po 11 kilometrech vyrazili jezdci do 23 let a závodníci s licencí B a C v předstihu 4:54 minuty před cyklisty s licencí A. Hned v druhém okruhu z první skupiny odjeli Rakušané Zeller, Rücker, Trnka (CK Brno) a Soukup (Budvar Tábor) a ještě při vjezdu do posledního kola měli minutový náskok. V té chvíli zaútočil Rücker a odvážný únik mu přinesl úspěch. Jezdci kategorie elite, především zásluhou cyklistů stáje Wüstenrot-ZVVZ, zbylou trojici stejně jako všechny ostatní uprchlíky dostihli, ale rakouský závodník bezmála minutový náskok uhájil. "Absolvovali jsme v pátek a sobotu dva závody v Belgii a Nizozemsku. Dnes jsme sice měli hlavní zásluhu na dojetí vedoucí skupiny, ale v závěru síly již došly," řekl sportovní ředitel stáje Wüstenrot-ZVVZ Jiří Ženíšek. Zklamán nebyl. "Je to daň naší přípravy na Závod míru, který považujeme za vrchol první části sezóny. Potřebujeme závodit, a proto máme tak náročný program," vysvětlil. Rozhodčí nepustili na start závodu české profesionály Ondřeje Sosenku a Milana Kadlece. "Přijeli jsme si zazávodit, ale nejdříve nám nechtěli dát vůbec čísla. Nakonec nám je ředitel závodu Jiří Wimmer dal, ale při podpisu prezenční listiny nás již zaprezentovat nenechali a na start nepustili," řekl Sosenka, jezdící za polskou stáj CCC Polsat. "Loni jsem jel a nikomu to nevadilo. Asi je to podle pravidel UCI, ale jistě se dají přimhouřit oči, jinde by na start domácího závodu byli jezdci puštěni," posteskl si Kadlec z prvodivizního týmu Lampre Daikin. Mezinárodní rozhodčí UCI Miroslav Janout však krok organizátorů schválil. "Pokyn sportovně technické komise našeho svazu je v souladu s pravidly UCI. Podle nich jezdci první a druhé divize, pokud jejich stáj není registrována v tomto případě českým svazem, nemohou v národních závodech startovat," vysvětlil Janout.
Pičín - Nečekaným vítězem druhého závodu Českého poháru, Velké ceny Bohemia Euroexpres v Pičíně, se stal rakouský cyklista Stefan Rücker. Za jezdcem kategorie do 23 let přivedl další závodníky do cíle jeho krajan Arno Kaspret. Třetí skončil český cyklista Petr Herman z rakouského týmu Gericom. Vstříc třinácti okruhům po 11 kilometrech vyrazili jezdci do 23 let a závodníci s licencí B a C v předstihu 4:54 minuty před cyklisty s licencí A. Hned v druhém okruhu z první skupiny odjeli Rakušané Zeller, Rücker, Trnka (CK Brno) a Soukup (Budvar Tábor) a ještě při vjezdu do posledního kola měli minutový náskok. V té chvíli zaútočil Rücker a odvážný únik mu přinesl úspěch. Jezdci kategorie elite, především zásluhou cyklistů stáje Wüstenrot-ZVVZ, zbylou trojici stejně jako všechny ostatní uprchlíky dostihli, ale rakouský závodník bezmála minutový náskok uhájil. "Absolvovali jsme v pátek a sobotu dva závody v Belgii a Nizozemsku. Dnes jsme sice měli hlavní zásluhu na dojetí vedoucí skupiny, ale v závěru síly již došly," řekl sportovní ředitel stáje Wüstenrot-ZVVZ Jiří Ženíšek. Zklamán nebyl. "Je to daň naší přípravy na Závod míru, který považujeme za vrchol první části sezóny. Potřebujeme závodit, a proto máme tak náročný program," vysvětlil. Rozhodčí nepustili na start závodu české profesionály Ondřeje Sosenku a Milana Kadlece. "Přijeli jsme si zazávodit, ale nejdříve nám nechtěli dát vůbec čísla. Nakonec nám je ředitel závodu Jiří Wimmer dal, ale při podpisu prezenční listiny nás již zaprezentovat nenechali a na start nepustili," řekl Sosenka, jezdící za polskou stáj CCC Polsat. "Loni jsem jel a nikomu to nevadilo. Asi je to podle pravidel UCI, ale jistě se dají přimhouřit oči, jinde by na start domácího závodu byli jezdci puštěni," posteskl si Kadlec z prvodivizního týmu Lampre Daikin. Mezinárodní rozhodčí UCI Miroslav Janout však krok organizátorů schválil. "Pokyn sportovně technické komise našeho svazu je v souladu s pravidly UCI. Podle nich jezdci první a druhé divize, pokud jejich stáj není registrována v tomto případě českým svazem, nemohou v národních závodech startovat," vysvětlil Janout.
</TEXT>
</DOC>
<DOC>
<DOCID>MF-20020415077</DOCID>
<DOCNO>MF-20020415077</DOCNO>
<DATE>04/15/02</DATE>
<TITLE>
Česká fotbalová liga
</TITLE>
<GEOGRAPHY>Čelákovice</GEOGRAPHY>
<TEXT>
Hradec B 0: 2
Zachraňující se domácí ani popáté na jaře nevyhráli a zkomplikovali si beztak tíživou situaci. Proti kvalitnímu a běhavému soupeři se proti nim spiklo i štěstí, které postrádali zejména v koncovce. Utkání začalo pro Union šokem. Ve 4. minutě posoudil sudí střet Kollera s Mergancem jako nedovolený a Brendl poslal hosty z penalty do vedení. Vzápětí měl vyrovnání na noze Moško, míč však obtančil tyč. Nervózní domácí se ztuha probíjeli přes obranu pohyblivého protivníka, který hrozil nebezpečnými výpady, a před pauzou je po hlavičce Ševčíka zachránilo břevno. Na začátku druhé půle se Čelákovičtí dvakrát marně dožadovali penalty, na druhé straně rozhodčí velkoryse přehlédl ruku gólmana Rathouského mimo šestnáctku. Blízko k druhému gólu měl pak Brendl. Po vyloučení Obermajera pokračovali Hradečtí v deseti. Oslabení přestáli bez úhony, i když hlavičku Plachého odvracel z čáry Blüml. Krátce nato putoval pod sprchy Skuhravý a síly na hřišti se srovnaly. Další studenou sprchu Unionu připravil Merganc, jenž hlavou k tyči usměrnil centr Brendla. Snaha domácích byla křečovitá. V největší šanci se Podlešák chytil za hlavu, když zblízka poslal míč do tyče.
Za nepříjemného deště se domácí na rozbahněném terénu statečně bili alespoň o bod, ovšem Milín svůj hubený náskok v pohodě uhájil. První poločas vyzněl pro hosty, zatímco Semice působily bezkrevně. Jako první sice zahrozil z trestného kopu domácí Tuma, ale v 25. minutě převahu Milína gólově vyjádřil Polodna, když po rohu trknul hlavou míč za Doležalova záda. Další šance hosté nevyužili, naopak mohli kuriózně inkasovat. Gólman Mojžíš podklouzl a tak tak, že zachytil nahodilý odkop domácích. Ti ve druhé půli přidali a v 49. minutě se zřejmě oprávněně zlobili na rozhodčího Dostála, že po zákroku Krejčíka na kličkujícího Hájka neodpískal penaltu. Pasivní Milín si dál koledoval o vyrovnání, Semičtí kopali spoustu rohů, do hostující šestnáctky létal jeden centr za druhým, ale v houštinou těl si ani jednu nenašel cestu do sítě. Nejblíž ke kýženému gólu měl v nastaveném čase Tuma, po jehož nepovedeném centru Mojžíšovi hodně zatrnulo. Milín se z obranné ulity vytáhl málokdy. Občas se pokusil o brejk, ty však ve finále vždy pokazil.
Za vytrvalého deště se vše podstatné událo už v prvnním poločase., kdy domácí tým zúročil svůj tlak dvěma brankami, které měly stejného střelce - Martina Havla. Semily zahrozily už po deseti minutách hry. Po rohovém kopu však Vladyka zamířil do tyče. Ve 21. minutě však už domácí zamířili do černého. Havel po rychlé akci pronikl do pokutového území a jeho přihrávku na nabíhajícího Kandráče srazil obránce Liška za záda vlastního brankáře. Před závěrem poločasu se Havel trefil podruhé - tentokrát hlavou po Kandráčově rohu. Další šance aktivně hrajícího domácího týmu zneškodnil brankář Kut. Například ve 42. minutě s velkými problémy vyšrkábal Poledníkovu střelu z dvaceti metrů. Po změně stran už domácí tým hlavně kontroloval výsledek. Kombinační hra se prakticky vytratila, protože trávník byl s přibývajícím časem čím dál nasáklejší a míč se zastavoval v loužích. Největší šanci druhého poločasu měl semilský Hromádka, jeho hlavička po trestném kopu Bejdy však skončila těsně nad kladenskou brankou. Hosté semilského bránkáře za celý zápas pořádně neohrozili.
</TEXT>
</DOC>
<DOC>
<DOCID>MF-20020415078</DOCID>
<DOCNO>MF-20020415078</DOCNO>
<DATE>04/15/02</DATE>
<TITLE>
Nymburk zvítězil
</TITLE>
<GEOGRAPHY>Brno</GEOGRAPHY>
<TEXT>
Čtrnáctibodový náskok prohospodařili basketbalisté Triga-Eprinu Brno ve včerejším závěrečném utkání dlouhodobé části s Nymburkem. V zápase, před nímž už o umístění obou celků a nasazení dvojic do play off bylo rozhodnuto, prohráli přes výrazné poločasové vedení 73:81. "Nebylo to malou motivací nebo nesoustředěním, druhou polovinu jsme jednoduše zkazili," řekl trenér domácího Brna Jiří Jandák. Obrat ve vývoji přinesla dobře zvládnutá zónová obrana Nymburka i jeho zlepšená hra pod koši. "Vítězství jsme si za skvělý druhý poločas zasloužili. O přestávce jsme si vše vysvětlili a nastoupili s novou taktikou. Defenzivu jsme odehráli výborně a pochválit musím i doskoky pod oběma koši," spokojeně hodnotil kouč hostí Predrag Benáček.
Brno - Čtrnáctibodový náskok prohospodařili basketbalisté Triga-Eprinu Brno ve včerejším závěrečném utkání dlouhodobé části s Nymburkem. V zápase, před nímž už o umístění obou celků a nasazení dvojic do play off bylo rozhodnuto, prohráli přes výrazné poločasové vedení 73:81. "Nebylo to malou motivací nebo nesoustředěním, druhou polovinu jsme jednoduše zkazili," řekl trenér domácího Brna Jiří Jandák. Obrat ve vývoji přinesla dobře zvládnutá zónová obrana Nymburka i jeho zlepšená hra pod koši. "Vítězství jsme si za skvělý druhý poločas zasloužili. O přestávce jsme si vše vysvětlili a nastoupili s novou taktikou. Defenzivu jsme odehráli výborně a pochválit musím i doskoky pod oběma koši," spokojeně hodnotil kouč hostí Predrag Benáček.
</TEXT>
</DOC>
<DOC>
<DOCID>MF-20020415079</DOCID>
<DOCNO>MF-20020415079</DOCNO>
<DATE>04/15/02</DATE>
<TITLE>
Pergl popravil svůj bývalý celek
</TITLE>
<TEXT>
Fotbalistům Příbrami stačila k prvoligové výhře v Drnovicích jediná střela na branku
Ještě před čtrnácti dny Pavel Pergl pomáhal Drnovicím k ligové záchraně, nyní jim svou první trefou v příbramském dresu připravil nepříjemnou porážku.
Drnovice - Branka po Perglově střele hlavou z jedenácté minuty utkání zajistila fotbalistům Příbrami hubené ligové vítězství v Drnovicích 1:0. Kromě tohoto gólu si pasívně hrající Příbram nevypracovala za celý zápas další vážnější střeleckou příležitost, naopak oslabené Drnovice měly po celý druhý poločas převahu. Míč se ale po Lasotově hlavičce i po Adamcově střele odrazil jen od břevna. Zápas měl zvláštní příchuť, neboť z Drnovic zamířilo na počátku dubna devět hráčů právě do Příbrami. Ovšem z přímých účastníků tohoto přestupu se na trávníku objevili pouze Brazilec Gomes a Pergl v příbramském dresu a na drnovické straně jen útočník Adamec, neboť Schindler, Randa a Čáp zůstali pouze v civilu v hledišti. I když v drnovické sestavě převládali hráči bez ligových zkušeností, pustil se domácí tým s chutí do soupeře. Už v 5. minutě unikl po levé straně Stanislav Kučera a z jeho centru Lasotova hlavička olízla břevno. Příbram sice postupně srovnala ve středu pole krok, do šancí se ale nedostávala příliš často. Jedinou vážnější příležitost ale hosté proměnili v získání náskoku. Čížkův trestný kop v 11. minutě přizvedl hlavou Pergl tak šikovně, že míč obloučkem přelétl brankáře Kollára do sítě. V dalším průběhu už ale hra ztratila náboj, výkon Příbrami postrádal nasazení. To sice nechybělo domácímu týmu, kterému ale pro změnu chyběly zkušenosti. Vážným nebezpečím pro příbramského brankáře Blažka byl pouze Lasota, jenž v 25. minutě zakončil sólový útok střelou těsně vedle branky. Ani po změně stran se neprojevil kvalitativní rozdíl v síle hráčských kádrů. Fotbalisté Drnovic měli územní převahu, jenže v koncovce postrádali důraz nebo více přesnosti. Největší příležitost k vyrovnání měl v 71. minutě Adamec, který trefil břevno, o čtyři minuty později Víškova střela těsně minula tyč. Příbramský trenér Kotrba se v poslední půlhodině pokusil oživit útočnou aktivitu zařazením Siegla za Gomese, ale ani tento tah zlepšení nepřinesl. Středočeši nicméně tři body v Drnovicích uhájili. "Chtěl bych našim hráčům poděkovat za heroický výkon. Škoda, že jsme bodík neuhráli, neboť šance na remízu jsme měli," řekl na adresu svých svěřenců drnovický kouč Josef Mazura. "Chtěl jsem po porážce v Opavě obměnit sestavu, nechal jsem v tomto zápase odpočívat příbramské hráče v našem mužstvu Schindlera, Randu a Čápa. Důvěru v žádném případě neztratili a nevylučuji, že se objeví už v dalším zápase. Zatím jsme naději na záchranu neztratili," dodal. Příbramský trenér Jiří Kotrba přiznal, že zápas pro jeho tým rozhodně nebyl lehký. "Drnovice hrály velmi dobře, bojovaly a vypracovaly si i střelecké příležitosti. Musím přiznat, že si tentokrát bod domácí fotbalisté zasloužili, měli ale smůlu v koncovce. Podle mého názoru měl zápas dobrou ligovou úroveň, hru zdobila bojovnost."
</TEXT>
</DOC>
<DOC>
<DOCID>MF-20020415080</DOCID>
<DOCNO>MF-20020415080</DOCNO>
<DATE>04/15/02</DATE>
<TITLE>
Neratovice: Po porážce hrozí nebezpečný pád
</TITLE>
<GEOGRAPHY>Neratovice</GEOGRAPHY>
<TEXT>
Fotbalisté Neratovic v druholigové soutěži podlehli v sobotním utkání na vlastním hřišti celku Xaverova 0:2 a nebezpečně se tak přiblížili k pásmu sestupu. "K utkání jsme nastupovali s velkými obavami, protože pokaždé, když jsem viděl tohle mužstvo v jeho domácím prostředí, tak hrálo dobře," uvedl trenér Xaverova Juraj Šimurka. "Proto si vítězství nesmírně cením. Mezi oběma mužstvy byl před zápasem pouze dvoubodový odstup a my se v případě prohry mohli ještě namočit," vysvětlil. Nejlepší celek jarní části soutěže začal v Neratovicích dobře a už ve 4. minutě vyslal nebezpečnou střelu na branku soupeře Kolín. Domácí však byli Xaverovu vyrovnaným soupeřem. V 11. minutě dobře vystřelil Brzezina, ale jeho ránu srazila obrana soupeře, na druhé straně ve 35. minutě vyslal na gólmana Wintera nepříjemnou střelu Putík. Ve 42. minutě si bývalý reprezentant Martin Frýdek vysloužil potlesk, když sportovně přiznal svou teč do zámezí po souboji s neratovickým obráncem Zábojníkem. Stejný hráč pak krátce po přestávce hlavou po pěkné akci Bečky otevřel skóre utkání. "Čekal jsem, že kdo udělá první chybu, ten prohraje a bohužel jsme to byli my," řekl neratovický kouč Luděk Kokoška. "Frýdek je sice zkušený hráč, ale přesto jsme ho měli uhlídat." Za stavu 0:1 byli hosté při chuti. Velmi pohlednou akci v 54. minutě předvedli Krajčík s Putíkem a o chvíli později Winter s námahou likvidoval bombu Putíka, když celé akci předcházel jeho nepovedený výkop. V 56. minutě přišel na hřiště záložník Dozorec, který vystřídal nevýrazného Rožbouda a hra domácích se oživila. Hned po své příchodu zahrával přímý kop, ale jeho střela se odrazila od zdi bránících hráčů. Další přímý kop Dozorce, který tentokrát mířil o mnoho přesněji, vytáhl xaverovský gólman Víšek na roh. Největší šanci na vyrovnání měl sedm minut před koncem Janeček, ale jeho lob na brankové čáře vyhlavičkoval Marek. "V rozhodujích chvílích nám scházelo kousek štěstí a zápas jsme nezvládli," litoval Luděk Kokoška. V 85. minutě přišel na hřiště xaverovský střelec Myšák a po necelé minutě pobytu na trávníku vsítil rozhodující druhý gól hostů. "Poslal bych ho na hřiště dříve, ale po zranění v utkání s Mostem má pět stehů, tak jsme si ho nechávali na taktické střídání a jemu chvilka na hřišti stačila na to, aby se prosadil," podotkl Juraj Šimurka.
Neratovice - Fotbalisté Neratovic v druholigové soutěži podlehli v sobotním utkání na vlastním hřišti celku Xaverova 0:2 a nebezpečně se tak přiblížili k pásmu sestupu. "K utkání jsme nastupovali s velkými obavami, protože pokaždé, když jsem viděl tohle mužstvo v jeho domácím prostředí, tak hrálo dobře," uvedl trenér Xaverova Juraj Šimurka. "Proto si vítězství nesmírně cením. Mezi oběma mužstvy byl před zápasem pouze dvoubodový odstup a my se v případě prohry mohli ještě namočit," vysvětlil. Nejlepší celek jarní části soutěže začal v Neratovicích dobře a už ve 4. minutě vyslal nebezpečnou střelu na branku soupeře Kolín. Domácí však byli Xaverovu vyrovnaným soupeřem. V 11. minutě dobře vystřelil Brzezina, ale jeho ránu srazila obrana soupeře, na druhé straně ve 35. minutě vyslal na gólmana Wintera nepříjemnou střelu Putík. Ve 42. minutě si bývalý reprezentant Martin Frýdek vysloužil potlesk, když sportovně přiznal svou teč do zámezí po souboji s neratovickým obráncem Zábojníkem. Stejný hráč pak krátce po přestávce hlavou po pěkné akci Bečky otevřel skóre utkání. "Čekal jsem, že kdo udělá první chybu, ten prohraje a bohužel jsme to byli my," řekl neratovický kouč Luděk Kokoška. "Frýdek je sice zkušený hráč, ale přesto jsme ho měli uhlídat." Za stavu 0:1 byli hosté při chuti. Velmi pohlednou akci v 54. minutě předvedli Krajčík s Putíkem a o chvíli později Winter s námahou likvidoval bombu Putíka, když celé akci předcházel jeho nepovedený výkop. V 56. minutě přišel na hřiště záložník Dozorec, který vystřídal nevýrazného Rožbouda a hra domácích se oživila. Hned po své příchodu zahrával přímý kop, ale jeho střela se odrazila od zdi bránících hráčů. Další přímý kop Dozorce, který tentokrát mířil o mnoho přesněji, vytáhl xaverovský gólman Víšek na roh. Největší šanci na vyrovnání měl sedm minut před koncem Janeček, ale jeho lob na brankové čáře vyhlavičkoval Marek. "V rozhodujích chvílích nám scházelo kousek štěstí a zápas jsme nezvládli," litoval Luděk Kokoška. V 85. minutě přišel na hřiště xaverovský střelec Myšák a po necelé minutě pobytu na trávníku vsítil rozhodující druhý gól hostů. "Poslal bych ho na hřiště dříve, ale po zranění v utkání s Mostem má pět stehů, tak jsme si ho nechávali na taktické střídání a jemu chvilka na hřišti stačila na to, aby se prosadil," podotkl Juraj Šimurka.
</TEXT>
</DOC>
<DOC>
<DOCID>MF-20020415081</DOCID>
<DOCNO>MF-20020415081</DOCNO>
<DATE>04/15/02</DATE>
<TITLE>
Kolín objevil nového kanonýra
</TITLE>
<GEOGRAPHY>Kolín</GEOGRAPHY>
<TEXT>
Dva vydařené zápasy stačily mladému kolínskému útočníkovi Tomáši Sedláčkovi, aby se stal nejlepším druholigovým kanonýrem týmu. Minulý týden se dvakrát trefil do sítě olomoucké rezervy, nyní pokořil ratíškovického brankáře Barcucha. Více než tři góly letos nikdo jiný z Kolína nedal. "Měl jsem to spočítané, vím že mám teď nejvíce branek," řekl Sedláček po utkání, v němž jeho úspěch znamenal vítězství Kolína. Celý tým zaznamenal ve 22. kolech jen osmnáct gólů.
Kolín - Dva vydařené zápasy stačily mladému kolínskému útočníkovi Tomáši Sedláčkovi, aby se stal nejlepším druholigovým kanonýrem týmu. Minulý týden se dvakrát trefil do sítě olomoucké rezervy, nyní pokořil ratíškovického brankáře Barcucha. Více než tři góly letos nikdo jiný z Kolína nedal. "Měl jsem to spočítané, vím že mám teď nejvíce branek," řekl Sedláček po utkání, v němž jeho úspěch znamenal vítězství Kolína. Celý tým zaznamenal ve 22. kolech jen osmnáct gólů.
</TEXT>
</DOC>
<DOC>
<DOCID>MF-20020415082</DOCID>
<DOCNO>MF-20020415082</DOCNO>
<DATE>04/15/02</DATE>
<TITLE>
Diváci Hlouškovi kecali do sestavy
</TITLE>
<TEXT>
Mladá Boleslav - Neobvyklou nápovědu měl při včerejším druholigovém střetnutí Mladé Boleslavi s Olomoucí B domácí kouč Josef Hloušek. Když nechtěl vyslyšet přání ochozů, šel mu jeden z diváků až k lavičce poradit, koho vystřídat. "Byl jsem trochu zaskočen, s diváky se během hry nebavím," řekl trenér. "Poradit jsem si nenechal, střídání proběhlo podle mých plánů." V Boleslavi je po zimní výstavbě nové tribuny kontakt publika s děním na hřišti bezprostřední. Hlouška některé výroky diváků viditelně pobavily.
</TEXT>
</DOC>
<DOC>
<DOCID>MF-20020415083</DOCID>
<DOCNO>MF-20020415083</DOCNO>
<DATE>04/15/02</DATE>
<TITLE>
Kolínští se vrátili do hry o záchranu
</TITLE>
<TEXT>
Sedláčkova trefa z 11. minuty přinesla fotbalistům Kolína výhru nad Ratíškovicemi, po které se jeví reálněji cíl zachránit se.
Kolín - Fotbalisté Kolína se vrátili do hry o záchranu ve druhé lize.Po vydřeném vítězství 1:0 nad předposledními Ratíškovicemi jim na místa zaručující udržení v soutěži chybí pět bodů. Takové manko se ještě dá za osm zbývajících kol smazat. "Museli bychom vyhrát tři zápasy v řadě, ztráta je velká," řekl kouč vítězů Stanislav Kocourek. Jeho tým urval v dalším utkání pravdy body po herně nejhorším výkonu jara. Měl ale štěstí, že hostům na začátku trvalo, než se oprostili od pasivity. V té době Kolín rozhodl. Antošův centr prodloužil Doseděl hlavou k nově objevenému střelci Sedláčkovi, který snadno vstřelil třetí gól ve druhém utkání. Ratíškovice se pak osmělily. Látal svou utěšenou ranou ze dvaceti metrů zatřásl brankovou konstrukcí. Ve 41. minutě potom byl blízko k vyrovnání Smetana, jenže v jasné pozici pálil nikým neatakován zblízka nad břevno. "Ve fotbale rozhodují odjakživa góly a my jsme je bohužel ani v těchto nejvyloženějších pozicích neuměli dát," posteskl si ratíškovický trenér Jiří Dekař. Druhá půle byla doslova přehlídkou šancí. Zejména domácí hráči si v nich ale počínali neuvěřitelně nešikovně. Pětkrát se totiž hnali ve výrazném přečíslení na útočnou polovinu, ale ani jednou nedokázali situaci vhodně vyřešit. Samostatné nájezdy na Barcucha neproměnili Sedláček ani Doseděl. "Proto se vždy strachujeme o body až do závěrečného hvizdu," poznamenal Stanislav Kocourek. Hosty mohl posunout k úspěšnějšímu výsledku opět Smetana. Ratíškovický dlouhán měl sám před gólmanem Čižinským podruhé moře času, trefil však jen nohy padajícího brankáře. Kolín se zvedl až v poslední desetiminutovce, kdy se spíše čekal drtivý závěrečný nápor protivníka. Vašíček i Doseděl mohli těsný náskok pojistit, ale nepodařilo se jim zamířit mezi tyče. "Závěr už byl v našem podání křečí," uvedl Dekař.
</TEXT>
</DOC>
<DOC>
<DOCID>MF-20020415084</DOCID>
<DOCNO>MF-20020415084</DOCNO>
<DATE>04/15/02</DATE>
<TITLE>
Boleslav vybojovala cenné vítězství
</TITLE>
<TEXT>
Fotbalisté Mladé Boleslavi stále mohou doufat, že postoupí do první ligy, i když na výhru nad olomouckou rezervou se nadřeli.
Mladá Boleslav - Až v 84. minutě si fotbalisté Mladé Boleslavi mohli oddechnout Zelenka po nejhezčí akci utkání zvýšil jejich náskok na konečných 2:0 a soupeř už bez dvou vyloučených hráčů nemohl pomýšlet na zvrat. Domácí si tak uchovali reálnou naději na postup do nejvyšší soutěže. Olomoucká rezerva byla ve druholigovém střetnutí statným protivníkem. Zejména ve druhé půli dokázala chvílemi na hřišti vládnout. "Hosté jednoznačně výrazně přispěli k nadprůměrné úrovni souboje," řekl trenér Mladé Boleslavi Josef Hloušek. V 17. minutě napřáhl Morávek při standardní situaci z obrovské dálky a míč se po mokrém trávníku svezl až do sítě - 1:0. "Máme problém s gólmany, tohle se musí chytat," komentoval veledůležitý moment kouč olomoucké rezervy Zdeněk Psotka. Další dva souboje Morávkovy levačky s brankářem Vlasákem už vyzněly pro strážce olomouckých tyčí, ale měl při tom i kopec štěstí. Na druhé straně se neprosadil příliš kličkující Vyskočil ani Hudec se svou ranou z trestného kopu. Po přestávce zvýšily oba kolektivy agresivitu. Domácí Jakubec byl v 51. minutě vyloučen, což byl pro hosty pokyn k výrazné aktivitě. Nadlouho se usadili na útočné polovině. Největší možnost si však vypracovali, až když se poměr sil vyrovnal. Po vyloučení Jordánka prováhal stoprocentní šanci náhradník Glos, který se s míčem ocitl úplně sám na malém vápně. Pak už přišla lahůdka zápasu: Tchuř si na půlce narazil se Šmerdou a poslal nádhernou kolmicí do uličky Zelenku. Tomu snadno obhodil vybíhajícího Vlasáka. Další červené karta pro přemotivovaného Krajčoviče vzápětí vzala hostům veškeré naděje. "Všechna vyloučení byla oprávněná," shodli se oba trenéři. "Duel byl bojovný, velmi agresivní, ale nikoliv záludný."
</TEXT>
</DOC>
<DOC>
<DOCID>MF-20020415085</DOCID>
<DOCNO>MF-20020415085</DOCNO>
<DATE>04/15/02</DATE>
<TITLE>
Příbram B zvýšila svůj náskok
</TITLE>
<GEOGRAPHY>Praha</GEOGRAPHY>
<TEXT>
Příbramská rezerva zvýšila po výhře nad US Praha svůj náskok v čele divizní skupině A. Oddělení B dál kraluje Sibřina, zatímco ve skupině C hráči Českého Brodu v duelu vedoucích týmů nedokázali umazat z pětibodového vedení Letohradu. Oblastnímu přeboru suverénně kraluje Dobrovice, která vyřídila Poděbrady.
Divize A
</TEXT>
</DOC>
<DOC>
<DOCID>MF-20020415086</DOCID>
<DOCNO>MF-20020415086</DOCNO>
<DATE>04/15/02</DATE>
<TITLE>
Sdružení varuje před obalovnou
</TITLE>
<TEXT>
Výroba: více peněz, ale i obavy rekreantů
Zabránit stavbě výrobny na balený asfalt v sousedství vyhlášené rekreační oblasti v Děpoltovicích na Karlovarsku hodlá nově občanské sdružení.
Děpoltovice - Čtyři desítky zejména chatařů z Děpoltovic založilo občanské sdružení, které se má pokusit zabránit devastaci letoviska. Postupně se ke sdružení přidávají další lidé. "Asfaltový zápach z výroby balených živičných směsí, chemikálie, prach v ovzduší a některé karcinogenní látky znamenají naprostý konec pro rekreaci tisíců lidí poblíž Děpoltovického rybníka," argumentuje jeden z majitelů tří set okolních chat a současně předseda občanského sdružení František Zeman. Osmatřiceti zakládajícím členům sdružení se nelíbí ani hluk, který obalovny vydávají při výrobě silničních povrchů. Chataři a další lidé z Karlovarska se podivují nad tím, že proti ekologické zátěži v sousedství rybníka o ploše 145 tisíc metrů čtverečních neprotestuje obec. Starosta Děpoltovic Jaroslav Kareš říká, že výstavba obalovny v blízkosti kamenolomu na silnici mezi Nejdkem a Karlovými Vary není bez nutné změny územního plánu zatím jistá. "Obecní zastupitelstvo se usneslo, že při projednávání změny územního plánu prověří, zda lze vůbec obalovnu stavět," říká starosta. Ten nevylučuje, že ministerstvo životního prostředí, krajský úřad, Agentura ochrany přírody a další instituce budou se stavbou souhlasit. Kareš dále podotkl, že obalovnu v blízkosti kamenolomu oddělí od rybníka kopec. Podle vyjádření obecního úřadu se přímo v Děpoltovicích stavět nebude. Pokud výrobna nebude v rozporu s ekologií, obec přivítá vyšší příjmy z daní. Nezanedbatelná podle starosty není ani nabídka pracovních míst.
</TEXT>
</DOC>
<DOC>
<DOCID>MF-20020415087</DOCID>
<DOCNO>MF-20020415087</DOCNO>
<DATE>04/15/02</DATE>
<TITLE>
Porcelánka již je na prodej
</TITLE>
<TEXT>
Karlovy Vary - Největší středoevropský výrobce porcelánu pro gastronomické účely je na prodej. O prodeji firmy Hotelový porcelán v Karlových Varech rozhodl věřitelský výbor. Nového majitele porcelánky v konkurzu bude hledat aukční síň Naxos Plzeň. "Jedná se o veřejné výběrové řízení. Zájem o porcelánku projevuje patnáct subjektů z tuzemska i zahraničí," řekl generální ředitel porcelánky Tomáš Dvořák. Veřejné výběrové řízerní je jednou z možností, jak mohou věřitelé od zadluženého výrobce porcelánu získat uznané pohledávky ve výši 178 milionů korun. Někteří lidé přirovnávají práci v porcelánce, která koncem loňského roku musela propustit téměř dvě stovky ze 460 zaměstnanců, ke stannému právu. "Přišli jsme o stravování v závodní jídelně. Správce konkurzní podstaty nám ani neschválil dodatek kolektivní smlouvy," stěžuje si odborář, který nechce být jmenován ze strachu před propuštěním. Generální ředitel Tomáš Dvořák počítá s tím, že jídelnu pro zaměstnance za dva až tři měsíce otevře nový vlastník. "Vím, že slovo konkurz působí na okolí strašně. Ale díky konkurzním opatřením vyrábíme pro Evropu a zámoří," argumentuje ředitel. Hotelový porcelán tak zřejmě jako jediná česká firma v konkurzu vystavovala své výrobky na veletrhu Salima. Firma má podle svého vedení zajištěny zakázky, lidé dostávají výplaty a od Nového roku nemusel nikdo nechtěně odejít. Na kolena se dostal Hotelový porcelán kvůli druhotné platební neschopnosti loni, kdy porcelánka požádala o vyhlášení kunkurzu. Sesterské společnosti v Rakousku, Itálii a mateřská ve Švýcarsku podle karlovarského vedení neplatily peníze za část odebraného zboží. Podobné komplikace ze strany zahraničních partnerů už nehrozí. Jak sdělil generální ředitel Dvořák, Hotelový porcelán opět podniká samostatně.
</TEXT>
</DOC>
<DOC>
<DOCID>MF-20020415088</DOCID>
<DOCNO>MF-20020415088</DOCNO>
<DATE>04/15/02</DATE>
<TEXT>
Tradiční česko-německé posvícení měli o víkendu v Podhradí u Aše. Na slavnost s pouťovými stánky a pivním stanem s hudebníky přijel i rodák a čestný občan Podhradí, generál ve výslužbě Leopold Chalupa, bývalý velitel střední skupiny sil NATO. Za značného zájmu návštěvníků koncertovaly německé a české pěvecké a hudební soubory v evangelickém kostele Dobrého Pastýře s unikátním vyřezávaným a na dřevo malovaným interiérem. Kostel a hrad byly v noci ze sobotu na neděli v rámci posvícení slavnostně osvětleny a v neděli se zde uskutečnila česko-německá bohoslužba.
</TEXT>
</DOC>
<DOC>
<DOCID>MF-20020415089</DOCID>
<DOCNO>MF-20020415089</DOCNO>
<DATE>04/15/02</DATE>
<TITLE>
Bývalému řediteli hrozí trest kvůli hospodaření
</TITLE>
<GEOGRAPHY>Cheb</GEOGRAPHY>
<TEXT>
Bývalého ředitele chebské nemocnice Karla Svitáka, který nyní nastoupil jako nový tajemník ašské radnice, obžaloval chebský státní zástupce z trestného činu porušování povinností při správě cizího majetku a hrozí mu až dva roky vězení. Podnětem byly výsledky kontroly Nejvyššího kontrolního úřadu v chebské nemocnici, které potvrdila i prověrka Finančního ředitelství Plzeň. Bývalé vedení nemocnice nakládalo v letech 1995-1999 neoprávněně s desítkami milionů korun ze státní pokladny. "Jednomu z mužů byla prokázána způsobená škoda 31 790 korun a případ byl předán s návrhem na obžalobu soudu," řekla mluvčí chebského policejního ředitelství Petra Hrušková.
Podle současného ředitele nemocnice Milana Burši, který se v souvislosti se zjištěními NKÚ obrátil na policii s trestním oznámením na neznámého pachatele, již obžalovaný škodu nemocnici uhradil a požádal o orgány činné v trestním řízení o mimosoudní vyrovnání případu. Podle kontrolorů byly zejména zadávány projekty a stavby, na které nemocnice neměla peníze, zadávala také veřejné zakázky bez předepsaných výběrových řízení a při hospodaření porušila řadu předpisů. Finanční úřad nato doměřil daně a stanovil sankce, což bylo další zatížení již tak napjatého rozpočtu nemocnice dlužící asi sto padesát milionů korun. Kontrolory NKÚ pozval do nemocnice přednosta okresního úřadu Michael Karas. "Ještě před příchodem kontrolorů jsme udělali několik vlastních kontrol a na jejich základě jsem bývalého ředitele Svitáka odvolal," uvedl Karas. Tunelování nemocnice se však podle něho neprokázalo.
</TEXT>
</DOC>
<DOC>
<DOCID>MF-20020415090</DOCID>
<DOCNO>MF-20020415090</DOCNO>
<DATE>04/15/02</DATE>
<TITLE>
Pohotovost bude jako ze seriálu
</TITLE>
<TEXT>
Karlovy Vary - Pohotovosti, která bude dost možná podobná těm, jež vídáme v amerických seriálech ze zdravotnického prostředí, se do několika let dočká karlovarská nemocnice. Na rozdíl od těch filmových však bude skutečná. Ještě letos bude zahájena druhá etapa rekonstrukce nemocnice. Během stavebních úprav by měl vyrůst zcela nový pavilon, v němž se budou nacházet pracoviště centrálního příjmu, pohotovost, rentgenové oddělení, centrální jednotka intenzivní péče pro děti i dospělé a heliport. "Jedná se o celkovou reorganizaci péče ve smyslu jejího zlepšení a zvýšení komfortu pro pacienty i zdravotníky," uvedla tisková mluvčí nemocnice Zdeňka Marková. V žádném případě ale nepůjde o levnou záležitost. Předpokládané náklady na druhou etapu, která potrvá čtyři roky a během níž se oprav dočká i budova chirurgie, budou činit téměř půl miliardy korun. Na první práce letos stát vyčlenil bezmála třicet milionů korun. Dalších pět milionů dodalo město. V závěru minulého roku byla skončena první část rekonstrukce, která byla zahájena v roce 1996. Ta zahrnovala stavbu hospodářského pavilonu, v němž se nachází stravovací provoz, ústavní lékárna a patologie. Opravy se v nedávné době dočkala také budova transfuzní stanice ve Vítězné ulici.
</TEXT>
</DOC>
<DOC>
<DOCID>MF-20020415091</DOCID>
<DOCNO>MF-20020415091</DOCNO>
<DATE>04/15/02</DATE>
<TEXT>
Nastudování filmového muzikálu Princ Egyptský o známém židovském patriarchovi Mojžíšovi s dětmi a pěveckým sborem mládeže představili v sobotu v Chebu lidé z karlovarského křesťanského sboru adventistů. Písně, za něž získal muzikál Oscara, jsou převzaty v české verzi.
</TEXT>
</DOC>
<DOC>
<DOCID>MF-20020415092</DOCID>
<DOCNO>MF-20020415092</DOCNO>
<DATE>04/15/02</DATE>
<TITLE>
Chebští studenti darují Kýbl akademické krve
</TITLE>
<GEOGRAPHY>Cheb</GEOGRAPHY>
<TEXT>
Krev pro transfuzní stanici v Chebu darují v příštích dnech studenti Ekonomické fakulty Západočeské univerzity v rámci akce Kýbl akademické krve. "Od roku 1994 při ní studenti poskytli přes 290 litrů krve, což představuje více než 580 odběrů," sdělil odborný asistent fakulty a organizátor akce Libor Michalák. "Studenti chebské fakulty darují krev dvakrát ročně, vždy na jaře a v zimě. Nyní to bude poosmnácté," uvedl Michalák. Od počátku se akce zúčastnilo více než na 300 studentů, z nichž přes 180 poprvé v životě. Desítky jich darovaly krev díky této akci opakovaně, někteří až šestkrát. Podle nezávislého zjištění amerických a finských vědců mají mužští dárci snížené riziko infarktu oproti ostatním mužům. Častá obměna krve tak zřejmě působí proti srdečním chorobám. Michalák řekl, že ženy se studie neúčastnily, protože jejich krev se mění při menstruaci. Každý dárce obdrží miniaturní kyblík od karlovarského keramika Michala Špory a kopii grafického listu od malířky Inky Devevové.
Cheb - Krev pro transfuzní stanici v Chebu darují v příštích dnech studenti Ekonomické fakulty Západočeské univerzity v rámci akce Kýbl akademické krve. "Od roku 1994 při ní studenti poskytli přes 290 litrů krve, což představuje více než 580 odběrů," sdělil odborný asistent fakulty a organizátor akce Libor Michalák. "Studenti chebské fakulty darují krev dvakrát ročně, vždy na jaře a v zimě. Nyní to bude poosmnácté," uvedl Michalák. Od počátku se akce zúčastnilo více než na 300 studentů, z nichž přes 180 poprvé v životě. Desítky jich darovaly krev díky této akci opakovaně, někteří až šestkrát. Podle nezávislého zjištění amerických a finských vědců mají mužští dárci snížené riziko infarktu oproti ostatním mužům. Častá obměna krve tak zřejmě působí proti srdečním chorobám. Michalák řekl, že ženy se studie neúčastnily, protože jejich krev se mění při menstruaci. Každý dárce obdrží miniaturní kyblík od karlovarského keramika Michala Špory a kopii grafického listu od malířky Inky Devevové.
</TEXT>
</DOC>
<DOC>
<DOCID>MF-20020415093</DOCID>
<DOCNO>MF-20020415093</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<TEXT>
Mariánské Lázně - Město nechá postavit zcela novou radnici
Mariánské Lázně budou mít novou radnici. Přípravu stavby hodlá vedení města zahájit ještě letos. Nová budova má být součástí plánovaného obchodně-administrativního areálu u plochodrážního stadionu. Letitá radnice totiž nevyhovuje potřebám města a je ve špatném technickém stavu. Město nyní hledá vhodného investora. Nabízí mu pozemky na stavbu a provozování hypermarketu. Náklady na vybudování radnice město odhaduje na několik desítek milionů korun. Jen dopravní řešení předpokládá dva kruhové objezdy, z nichž každý přijde asi na osm milionů korun. (ČTK)
</TEXT>
<HEADING>
Sokolov - Studenti se budou ptát vyjednavače Teličky
</HEADING>
<TEXT>
Sokolovští studenti dnes budou mít příležitost diskutovat o chystaném vstupu České republiky do Evropské unie s vyjednavačem při EU Pavlem Teličkou. Setkání se uskuteční v budově městského divadla od 14 hodin. (bz)
</TEXT>
<HEADING>
Karlovy Vary - Západočeská energetika skupuje veřejná osvětlení
</HEADING>
<TEXT>
Západočeská energetika (ZČE) skupuje veřejná osvětlení od měst a obcí v Karlovarském a Plzeňském kraji. Chce si tím zajistit dlouhodobý odbyt elektřiny a zamezit přechod odběratelů ke konkurenci po liberalizaci domácího energetického trhu. "ZČE odkup přinese zejména získání stabilního a solventního zákazníka," sdělil mluvčí firmy Miroslav Kučera. Firma již koupila osvětlení od 67 obcí, jimž dohromady zaplatila zhruba 15 milionů korun. Odkup chce nabídnout nejen všem 132 obcím v Karlovarském kraji, ale i radnicím v jiných regionech. Kromě komunálních osvětlení již loni koupila energetické zařízení od Plzeňské energetiky a převzala její zákazníky. (ČTK)
</TEXT>
<HEADING>
Podhradí - Hudební soubory zazpívaly v kostele
</HEADING>
<TEXT>
Sobotní koncert v Podhradí na Chebsku nazvaný Tak to zvoní u nás doma nabídl v kostele Dobrého pastýře kromě poslechu hudebních souborů z Aše a německého Arzbergu a Olešnice také pohled na tradiční techniku paličkování.
Dnes se děje
</TEXT>
<HEADING>
Karlovy Vary - Husovka nabízí filmový thriller
</HEADING>
<TEXT>
Divadlo Husovka dnes nabídne představení nazvané Bobr a Jack Rozparovač. Jde o filmový thriller předvedený formou scénického čtení, které začíná v 19.30 hodin.
Divadlo Husovka dnes nabídne představení nazvané Bobr a Jack Rozparovač. Jde o filmový thriller předvedený formou scénického čtení, které začíná v 19.30 hodin.
</TEXT>
</DOC>
<DOC>
<DOCID>MF-20020415094</DOCID>
<DOCNO>MF-20020415094</DOCNO>
<DATE>04/15/02</DATE>
<TITLE>
Hudební region má pomoci k penězům
</TITLE>
<TEXT>
Podnikatel, za kterým stojí krachy firem, spolupracuje s krajským úřadem a hospodářskou komorou
Krajskému úřadu a Regionální hospodářské komoře Poohří nevadí, že spolupracují s podnikatelem Miroslavem Makovičkou, za kterým stojí krachy několika firem.
Kraslice - Minulý pátek Makovička v Kraslicích představil rozsáhlé plány nového sdružení Hudební region na získání peněz Evropské unie pro oživení výroby a zaměstnanosti v tradičním průmyslu výroby hudebních nástrojů. Makovičkův projekt na tiskové konferenci slovně podpořil zástupce krajského hejtmana Jiří Behenský. Hospodářská komora se svým ředitelem Josefem Píseckým je členem sdružení stejně jako poradenská firma AB Akcima, v níž je Makovička ředitelem a Píseckého manželka Olga jednatelkou. Miroslav Makovička má přitom za sebou řadu podnikatelských neúspěchů. Podle výpisu z obchodního rejstříku působil jako společník, člen představenstva nebo jednatel ve třech firmách, které během posledních čtyř let skončily v konkurzu nebo v likvidaci. Jde o Steletu Sokolov, Stavomat Cheb a o tradičního výrobce jízdních kol Eska Cheb. Jako nedůvěryhodný partner už Miroslav Makovička narazil například na Městském úřadu v Kraslicích. Starostovi Lubomíru Zachovi představil obří projekt firmy AB Akcima na vybudování cyklostezky Sokolov - Kraslice a Sokolov - Cheb za šedesát milionů korun. Od kraslické radnice podnikatel chtěl příspěvek dvě stě tisíc korun jako finanční podíl města pro vydání územního rozhodnutí. Kraslice odmítly oficiálně kvůli finanční tísni. Dalším důvodem však byly právě pochybnosti spojené s Makovičkovou podnikatelskou pověstí. "Při pohledu do obchodního rejstříku na internetu nás zděsily jeho dřívější aktivity. Je odstrašující, když s tak velkým projektem za šedesát milionů korun přijde jako vůdčí osobnost člověk, kterému zkrachovaly dvě nebo tři společnosti," řekl starosta Kraslic Zach. Miroslava Makovičku nedůvěra kraslické radnice zaskočila. "Je to jejich problém. Můj ale také. Je to signál, že mě potenciální zákazník vnímá nevěrohodně. Já to nemohu komentovat," řekl. Zdůraznil, že sdružení Hudební region nemá se zamýšlenou cyklostezkou nic společného, protože v případě stavby výletní trasy jde čistě o nápad firmy AB Akcima. Kraslice před několika měsíci souhlasily se vstupem do sdružení Hudební region. Pak ale zastupitelé odhlasovali, že město nezaplatí požadovaných téměř třicet tisíc korun jako vstupní a členský příspěvek. Starosta Lubomír Zach považuje Hudební region za lobbistickou skupinu výrobců hudebních nástrojů. Další Makovičkův plán na vybudování cyklostezky označil za rizikový a vidí v něm "kamufláž pro soukromé aktivity některých lidí". AB Akcima nabídla Kraslicím a zřejmě i dalším městům a obcím, že za ně zařídí všechny potřebné úřední úkony a dále že vypracuje žádost o evropskou dotaci na výstavbu cyklostezky. Dva metry široká trasa by se podle Makovičkova plánu měla začít stavět už napřesrok a se záměrem prý už souhlasily Městský úřad Sokolov i odbor dopravy chebské radnice. Odmítnutí Kraslic ale zřejmě způsobí, že část projektu ztroskotá. Není to jediná cyklostezka, v níž se AB Akcima angažuje. Vyřizuje například stavební povolení pro trasu mezi Sokolovem, Královským Poříčím a Loktem. Tady firma pracuje jako manažer pro sdružení obcí Sokolov-východ. "AB Akcima je pro nás přínosem. Za práci od nás nedostane žádnou horentní sumu, jde řádově o desetitisíce korun," uvedl předseda sdružení Ivan Stefan.
</TEXT>
</DOC>
<DOC>
<DOCID>MF-20020415095</DOCID>
<DOCNO>MF-20020415095</DOCNO>
<DATE>04/15/02</DATE>
<TITLE>
Mladík v Nejdku našel nevybuchlou minu
</TITLE>
<GEOGRAPHY>Nejdek</GEOGRAPHY>
<TEXT>
Nevybuchlou minu do minometu ráže třicet milimetrů ze druhé světové války našel v pátek dvaadvacetiletý pracovník firmy, která opravuje a čistí koryto řeky Rolava asi sto metrů od mostu v Nerudově ulici v Nejdku. "Přivolaný policejní pyrotechnik minu zajistil. Poté znovu prohledal okolí místa nálezu, ale nic dalšího nenalez," informovala mluvčí karlovarské policie Alena Veselá. Pyrotechnik minu odvezl k odbornému zneškodnění.Na místě nedošlo k žádnému zranění, nebyly způsobeny ani žádné škody.
Nejdek - Nevybuchlou minu do minometu ráže třicet milimetrů ze druhé světové války našel v pátek dvaadvacetiletý pracovník firmy, která opravuje a čistí koryto řeky Rolava asi sto metrů od mostu v Nerudově ulici v Nejdku. "Přivolaný policejní pyrotechnik minu zajistil. Poté znovu prohledal okolí místa nálezu, ale nic dalšího nenalez," informovala mluvčí karlovarské policie Alena Veselá. Pyrotechnik minu odvezl k odbornému zneškodnění.Na místě nedošlo k žádnému zranění, nebyly způsobeny ani žádné škody.
</TEXT>
</DOC>
<DOC>
<DOCID>MF-20020415096</DOCID>
<DOCNO>MF-20020415096</DOCNO>
<DATE>04/15/02</DATE>
<TITLE>
BOMBA? NE!
</TITLE>
<TEXT>
Nedávný výbuch bomby v automobilu majitele chebského erotického klubu vyvolává mezi něktrými obyvateli města stále obavy z dalších podobných útoků. V sobotu večer přivolal majitel Škody 120 na chebském sídlišti Zlatý Vrch ke svému vozu policejního pyrotechnika a hasiče, neboť měl podezření, že někdo nastražil bombu i v jeho vozu. Výsledek byl však negativní.
</TEXT>
</DOC>
<DOC>
<DOCID>MF-20020415097</DOCID>
<DOCNO>MF-20020415097</DOCNO>
<DATE>04/15/02</DATE>
<TITLE>
Události týdne
</TITLE>
<GEOGRAPHY>Cheb</GEOGRAPHY>
<TEXT>
Město začne odtahovat vozidla
Vedení chebské radnice chce využít městské technické služby Chetes k tomu, aby mohly být špatně zaparkované vozy z ulic města odtahovány. Dosud jsou vozy neukázněných řidičů v chebských ulicích zajišťovány pouze tak zvanými botičkami. Počet těchto zařízení je omezený a navíc vozy, které nelegálně stojí na frekventovaných místech města, nesmí být botičkou zajištěny. Do odtahování chce radnice podle starosty Václava Jakla spolu s odtahovými službami zapojit i městské technické služby - firmu Chetes, která má k dispozici například nepřetržitě hlídaný areál. (tk)
</TEXT>
<HEADING>
Karlovy Vary - Strany nominovaly kandidáty do voleb
</HEADING>
<TEXT>
Lidé z Karlovarského kraje si při červnových volbách do Poslanecké sněmovny budou moci vybrat z nabídky celkem dvaadvaceti politických stran a uskupení. Dosud voličsky nejsilnější strany nabídnou jak staré harcovníky, tak i nováčky. Do boje o politický vliv vstupují v kraji i téměř neznámé strany, jakými jsou například Strana zdravého rozumu, Akce za zrušení Senátu a proti vytunelování důchodových fondů. Koho vlastně strany voličům nabízejí? Směsici neokoukaných tváří a starých parlamentních harcovníků, z nichž ale žádná výraznější osobnost nevyrostla. (rep)
Karlovarský kraj - Nezaměstnanost v kraji začala opět klesat
Po zimním nárůstu začal v Karlovarském kraji opět ubývat počet lidí bez práce. Přestože se míra nezaměstnanosti snížila pouze o jednu desetinu na 9,3 procenta, odborníci hledí do následujících měsíců s optimismem. Počet lidí bez práce bude klesat až do června. Za příznivých okolností může míra nezaměstnanosti klesnout zhruba o 1,0 až 1,3 procenta. (gr)
</TEXT>
<HEADING>
Mariánské Lázně - Rozpočet pomůže obnově městské nemocnice
</HEADING>
<TEXT>
Čerstvě schválený městský rozpočet Mariánských Lázní ve výši 276 milionů korun počítá například se 12 miliony korun na zahájení první etapy celkové rekonstrukce městké nemocnice. Lázeňské město počítá ve svém rozpočtu s celkem téměř 13 miliony na obnovu a údržbu zeleně. Obnova stromořadí na Hlavní třídě přijde celkem na 900 tisíc korun. Město také žádá o státní dotace na obnovu areálu s krytým plaveckým bazénem, na nové dláždění chodníků v Plzeňské ulici a na Hlavní třídě, novou kompresorovnu zimního stadionu a parkoviště u naučné stezky na Kladské a v Tyršově ulici. (tk)
Minulý týden ukončil americký herec Jackie Chan natáčení svého filmu v Karlových Varech
</TEXT>
</DOC>
<DOC>
<DOCID>MF-20020415098</DOCID>
<DOCNO>MF-20020415098</DOCNO>
<DATE>04/15/02</DATE>
<TITLE>
Amati koupí ultrazvukovou lázeň
</TITLE>
<GEOGRAPHY>Kraslice</GEOGRAPHY>
<TEXT>
Do nového technologického vybavení chce letos investovat 20 milionů korun jeden ze tří největších výrobců dechových hudebních nástrojů v Evropě, společnost Amati-Denak Kraslice. "Chceme pořídit ultravzvukovou lázeň na čištění vyrobených nástrojů," řekl ředitel Amati Manfred Prem. Dodal, že výrobní proces zanechá v nástrojích řadu nečistot, které ultrazvuková lázeň dokáže vyčistit dokonaleji než nynější technologie. Amati hodlá letos stejně jako loni investovat také do nákupu CNC strojů, které umožní maximálně zpřesnit výrobu jednotlivých součástek hudebních nástrojů. První CNC soustruh pořídila Amati loni za 15 milionů korun. Přesnější výroba součástek umožní společnosti řešit mimo jiné naléhavý problém s nedostatkem vysoce kvalifikovaných pracovníků pro finální montáž nástrojů. "Zpřesněním předvýroby se montáž ulehčí," řekl Prem. Společnost loni zvýšila obrat z výroby hudebních nástrojů meziročně o 1,05 procenta na 350 milionů korun. Tržby z vedlejších činností firmy odhaduje Prem na deset až 15 milionů korun, takže celkové tržby společnosti by za loňský rok neměly být nižší než v roce 2000, kdy činily 361 milionů korun. Zisk před zdaněním činí za loňský rok 30 milionů korun. Devadesát procent své produkce firma vyvezla do téměř 70 zemí světa. Nejvýznamnějším odbytištěm jsou Spojené státy, kam směřovalo asi 30 procent vývozu společnosti. Velkou část produkce vyváží Amati i na evropské trhy, zejména do Německa, Španělska, Velké Británie a Itálie, kam firma shodně vyveze kolem desetiny roční produkce. Klarinety, trubky, saxofony, lesní rohy a tuby vyváží Amati i do Japonska, Jižní Ameriky, severní Afriky a na Blízký východ. Podnik zaměstnává 736 lidí. Základní jmění je 32 milionů korun.
Kraslice - Do nového technologického vybavení chce letos investovat 20 milionů korun jeden ze tří největších výrobců dechových hudebních nástrojů v Evropě, společnost Amati-Denak Kraslice. "Chceme pořídit ultravzvukovou lázeň na čištění vyrobených nástrojů," řekl ředitel Amati Manfred Prem. Dodal, že výrobní proces zanechá v nástrojích řadu nečistot, které ultrazvuková lázeň dokáže vyčistit dokonaleji než nynější technologie. Amati hodlá letos stejně jako loni investovat také do nákupu CNC strojů, které umožní maximálně zpřesnit výrobu jednotlivých součástek hudebních nástrojů. První CNC soustruh pořídila Amati loni za 15 milionů korun. Přesnější výroba součástek umožní společnosti řešit mimo jiné naléhavý problém s nedostatkem vysoce kvalifikovaných pracovníků pro finální montáž nástrojů. "Zpřesněním předvýroby se montáž ulehčí," řekl Prem. Společnost loni zvýšila obrat z výroby hudebních nástrojů meziročně o 1,05 procenta na 350 milionů korun. Tržby z vedlejších činností firmy odhaduje Prem na deset až 15 milionů korun, takže celkové tržby společnosti by za loňský rok neměly být nižší než v roce 2000, kdy činily 361 milionů korun. Zisk před zdaněním činí za loňský rok 30 milionů korun. Devadesát procent své produkce firma vyvezla do téměř 70 zemí světa. Nejvýznamnějším odbytištěm jsou Spojené státy, kam směřovalo asi 30 procent vývozu společnosti. Velkou část produkce vyváží Amati i na evropské trhy, zejména do Německa, Španělska, Velké Británie a Itálie, kam firma shodně vyveze kolem desetiny roční produkce. Klarinety, trubky, saxofony, lesní rohy a tuby vyváží Amati i do Japonska, Jižní Ameriky, severní Afriky a na Blízký východ. Podnik zaměstnává 736 lidí. Základní jmění je 32 milionů korun.
</TEXT>
</DOC>
<DOC>
<DOCID>MF-20020415099</DOCID>
<DOCNO>MF-20020415099</DOCNO>
<DATE>04/15/02</DATE>
<TITLE>
Řeknu vám ...
</TITLE>
<TEXT>
...že zase jedu pozdě. Úzká silnička z Točníku na Líšnou mírně stoupá, vjíždím do rokycanského okresu a do polesí knížete Jeronýma Colloredo Mannsfelda. Jeho lesy jsou hluboké a opravdu majestátné, žádné drancování. Malá část je dokonce přírodní rezervací pralesní povahy. Za serpentýnami před Líšnou přidávám plyn a náhle vjíždím z lesa na zrcadlově zledovatělý povrch. Ihned plyn ubírám, přesto v zatáčce auto začíná plavat, což ještě vyrovnávám volantem. Na brzdu nešlapu, rychlost se pomalu snižuje, v mírné zatáčce vozidlo dostává smyk, samovolně vybočuje ze silnice a v malé rychlosti čelně naráží do prvního stavení Líšné, do stodoly. Teď se auto zkrátilo asi o deset centimetrů a vypadá jako buldok. Světla sice notně stydlivě klopí zrak, ale svítí. Nasedám, couvám a jako by se nic nestalo, jedu dál. Teď už té mé zrůdě opravdu šlapu na krk. U rozvalin hradu Řebříka zabočuji na zasněženou lesní cestu a zase plný plyn. Motor vyje, srny v smrtelné úzkosti uskakují. "Zase jdete pozdě," v křesle mě vítá kníže Jeroným. Žije uprostřed svých lesů v plochém teskobaráku, který tu po převratu zbyl po státních lesích. Že sám se uchýlil do takovéhle nuzoty a fořta nechal dál bydlet v prostorné hájovně, tím tehdy všechny překvapil. Na stole má čerstvý denní světový tisk. Ačkoliv osmdesátiletý, čte ve všech evropských jazycích bez brýlí. "Vypadáte bledě," pohlédne na mě modrýma očima, "uvařím vám kafe a nezdráhejte se, já umím kafe opravdu dobré a vařím je rád." Znova žasnu nad tím, jak mohl opustit jeho diplomatický svět a uchýlit se do takovéhle samoty. "Protože k lesům mám vztah silnější," vysvětlil, "ale nemyslete si, jinak žiju dost společensky." Těší se na výstavu Jiřího Koláře, kterého pokládá opravdu za světového. Prohlíželi jsme i Kolářovy reprodukce a kníže Jeroným surrealisticky vykládal jejich skryté děje. Až do protektorátu totiž studoval výtvarné umění. Mě zajímalo, v čem on, který se vrátil z velkého do malého světa, vidí náš hlavní národní přínos. Kam máme upřít svou pozornost, a co klidně nechat tak. "Myslíte ty zlatý český ručičky?" směje se. "Buďme rádi za spisovatele, kteří se překládají, i za výtvarníky, kteří ve světě vystavují. A naše hudba, pane. Akorát by to chtělo víc národní zvídavosti." No jo, vy jste světoběžník, poznamenal jsem. "Díváte se na ty dubové vyřezávané skříně. To je jediné zařízení, které se mi vrátilo ze zbirožského zámku. Tak jsem si jimi předělil tuhle strašnou místnost, v níž lesáci pořádali pitky. A pořád ne a ne toho ducha vypudit." Nechci, aby mě vyprovázel, aby vedle jeho nové oktávie uviděl to mé kubisticky zpuclé embéčko. Ale už si bere kamizolu i myslivecký klobouk. "Tu oktávii jste si koupil, abyste podpořil české národní zájmy?" svádím jeho pozornost jinam. "Šlo mi o kvalitní vůz za slušnou cenu. A to se škodovce povedlo. Prosím vás, s čím to jezdíte?" A jejej. "Oktávie je opravdu dobrá," pokračoval, "ale radím vám, počkejte si na volsvágenský motor. S tím bude ještě lepší." To bylo naposledy, kdy jsem knížete Jeronýma Colloredo Mannsfelda viděl, proto že pak brzy zemřel. Před třemi nebo čtyřmi lety.
</TEXT>
</DOC>
<DOC>
<DOCID>MF-20020415100</DOCID>
<DOCNO>MF-20020415100</DOCNO>
<DATE>04/15/02</DATE>
<TITLE>
Nemocnice rušení nečeká
</TITLE>
<TEXT>
Kraj by měl na přelomu roku převzít zdravotnická zařízení od státu
</TEXT>
<HEADING>
Zdravotnictví
</HEADING>
<TEXT>
Plánovaný převod nemocnic a dalších zdravotnických a sociálních zařízení z okresních úřadů na kraj by se v žádném případě neměl dotknout pacientů.
Karlovy Vary - Deset zdravotnických zařízení, které v současnosti spravuje prostřednictvím okresních úřadů stát, by mělo od začátku příštího roku přejít pod kraj. Převod se především týká tří velkých nemocnic v okresních městech. Představitelé kraje v této souvislosti říkají: změna by se v žádném případě neměla dotknout kvality péče o pacienty. "Kraj má vůli všechna zdravotnická zařízení od státu převzít. Jen se zvažuje, jakým způsobem je řídit," říká tiskový mluvčí krajského úřadu Tomáš Svoboda. Podle něho zřejmě vznikne Krajský úřad sociálních služeb, který by měl řídit nejen nemocnice a další zdravotnická zařízení, ale také zařízení sociální, jako jsou například domovy důchodců. Na konečné rozhodnutí však musí vedení kraje počkat, jelikož převod zatím definitivně neodsouhlasil parlament. Na konci března ho sice těsnou většinou posvětila poslanecká sněmovna, nyní však totéž musí ještě udělat Senát a prezident. Objevují se také obavy, aby nenastaly podobné problémy jako například při přebírání středních škol a učilišť, k němuž došlo v závěru minulého roku. Krajští úředníci až po převodu jedné ze škol zjistili, že její ředitel nemá na výplaty. Uhrazení ztráty však stát zatím tvrdošíjně odmítá. "Do hospodaření organizací, které přebíráme, nevidíme," stěžuje se hejtman Josef Pavel. Strach panuje zvláště z převodu chebské nemocnice, která se topí v desetimilionových dluzích.
Zařízení spravovaná krajem
Město Zařízení Počet lůžek
Karlovy Vary nemocnice 519
Karlovy Vary dětský domov (do tří let) 60
Karlovy Vary zdravotnická záchranná služba
Nejdek léčebna dlouhodobě nemocných 90
Sokolov nemocnice 408
Sokolov protialkoholická záchytná stanice 10
Sokolov zdravotnická záchranná služba
Cheb nemocnice 333
Cheb zdravotnická záchranná služba
Aš dětský domov (do tří let) 90
Aš dětský domov (od tří do 15 let) 30
Zdravotní sestra ukazuje ortopedický korzet ještě v ostrovské nemocnici. Dnes již je ortopedie v nemocnici v Karlových Varech.
</TEXT>
</DOC>
<DOC>
<DOCID>MF-20020415101</DOCID>
<DOCNO>MF-20020415101</DOCNO>
<DATE>04/15/02</DATE>
<TITLE>
Cheb nyní šetří peníze na lineární urychlovač
</TITLE>
<GEOGRAPHY>Cheb</GEOGRAPHY>
<TEXT>
Chebská nemocnice se nyní přes všechny ekonomické potíže připravuje na nákup lineárního urychlovače za desítky milionů korun pro své onkologické oddělení. "Pro nové krajské uspořádání státní zdravotnické péče jsme toto oddělení nabídli jako krajské onkologické pracoviště," vysvětlil ředitel nemocnice Milan Burša. Kromě šetření na urychlovač jsou nyní v nemocnici všechny investice pozastaveny. "V důsledku nařízení vlády o povinném navýšení platů lékařům a dalšímu zdravotnickému personálu nyní musíme veškeré rezervy soustředit na mzdy," uvedl Burša. V Aši radním nevyšel záměr obnovit zkrachovalou nemocnici prodejem německému podnikateli ve zdravotnictví Reinholdu Linnovi a nabízejí nyní areál za nejméně 15 milionů korun dalším zájemcům. Na využití objektů pro zdravotnické účely již netrvají. "Abychom již měli pojistku, že nás osloví jen vážní zájemci, je podmínkou účasti ve výběrovém řízení sožení milionové jistiny," uvedl starosta Dalibor Blažek. O nemocnici se zajímá například společnost Carvac, která v chebu provozuje léčebnu dlouhodobě nemocných, nebo firma Europharm, která deklarovala záměr obnovit v Aši nemocnici.
Cheb - Chebská nemocnice se nyní přes všechny ekonomické potíže připravuje na nákup lineárního urychlovače za desítky milionů korun pro své onkologické oddělení. "Pro nové krajské uspořádání státní zdravotnické péče jsme toto oddělení nabídli jako krajské onkologické pracoviště," vysvětlil ředitel nemocnice Milan Burša. Kromě šetření na urychlovač jsou nyní v nemocnici všechny investice pozastaveny. "V důsledku nařízení vlády o povinném navýšení platů lékařům a dalšímu zdravotnickému personálu nyní musíme veškeré rezervy soustředit na mzdy," uvedl Burša. V Aši radním nevyšel záměr obnovit zkrachovalou nemocnici prodejem německému podnikateli ve zdravotnictví Reinholdu Linnovi a nabízejí nyní areál za nejméně 15 milionů korun dalším zájemcům. Na využití objektů pro zdravotnické účely již netrvají. "Abychom již měli pojistku, že nás osloví jen vážní zájemci, je podmínkou účasti ve výběrovém řízení sožení milionové jistiny," uvedl starosta Dalibor Blažek. O nemocnici se zajímá například společnost Carvac, která v chebu provozuje léčebnu dlouhodobě nemocných, nebo firma Europharm, která deklarovala záměr obnovit v Aši nemocnici.
</TEXT>
</DOC>
<DOC>
<DOCID>MF-20020415102</DOCID>
<DOCNO>MF-20020415102</DOCNO>
<DATE>04/15/02</DATE>
<TITLE>
Sokolov: magnetická rezonance
</TITLE>
<GEOGRAPHY>Sokolov</GEOGRAPHY>
<TEXT>
Sokolovská nemocnice se letos posune o další schod výše na žebříčku služeb pro pacienty. Jako jediná v Karlovarském kraji koupí přístroj pro vyšetření metodou magnetické rezonance a v Sokolově tak vznikne diagnostické centrum. Jedinečnost vyšetření magnetickou rezonancí spočívá ve vyšší rozlišovací schopnosti a výpovědní hodnotě snímků, než jaké zdravotnickým odborníkům v současnosti nabízí výsledky z počítačového tomografu nebo běžné rentgenové snímky. Přístroj, který mají v České republice zatím k dispozici většinou jenom fakultní nemocnice, lékaři nejčastěji potřebují k detailnímu prozkoumání měkkých tkání lidského těla. Je tedy schopen odhalit i velmi malé nádory a další onemocnění. Navíc nezatěžuje člověka radiačním zářením. Vedení nemocnice předpokládá, že by vyškolení odborníci mohli v Sokolově touto metodou vyšetřit ročně okolo tří a půl tisíce pacientů, samozřejmě z celého Karlovarského kraje. Nejblíže zatím nabízí magnetickou rezonanci osmdesát kilometrů vzdálená Plzeň. Druhý nejbližší přístroj mají v Teplicích, což je od Karlových Varů bezmála sto kilometrů daleko. Na takové úzce specializované vyšetření tady pacienti čekají přibližně tři a půl měsíce. "Pro oční nebo mozková onemocnění je to velmi dlouhá doba. Jsou vyšetření, která nepočkají," řekla ředitelka sokolovské nemocnice Věra Procházková. Zatímco v České republice nyní připadá na jeden takový přístroj asi šest set tisíc obyvatel, v zemích západní Evropy je poměr mnohem příznivější - jeden na přibližně dvě stě tisíc lidí. Na pořízení přístroje získala nemocnice patnáctimilionovou dotaci ze státního rozpočtu. Před čtrnácti dny rozhodli sokolovští zastupitelé, že na stavební úpravy oddělení, kde má být magnetická rezonance umístěna, přispěje město bez dalších podmínek jedním milionem korun. Další peníze poskytly okolní obce, města a některé podniky.
Sokolov - Sokolovská nemocnice se letos posune o další schod výše na žebříčku služeb pro pacienty. Jako jediná v Karlovarském kraji koupí přístroj pro vyšetření metodou magnetické rezonance a v Sokolově tak vznikne diagnostické centrum. Jedinečnost vyšetření magnetickou rezonancí spočívá ve vyšší rozlišovací schopnosti a výpovědní hodnotě snímků, než jaké zdravotnickým odborníkům v současnosti nabízí výsledky z počítačového tomografu nebo běžné rentgenové snímky. Přístroj, který mají v České republice zatím k dispozici většinou jenom fakultní nemocnice, lékaři nejčastěji potřebují k detailnímu prozkoumání měkkých tkání lidského těla. Je tedy schopen odhalit i velmi malé nádory a další onemocnění. Navíc nezatěžuje člověka radiačním zářením. Vedení nemocnice předpokládá, že by vyškolení odborníci mohli v Sokolově touto metodou vyšetřit ročně okolo tří a půl tisíce pacientů, samozřejmě z celého Karlovarského kraje. Nejblíže zatím nabízí magnetickou rezonanci osmdesát kilometrů vzdálená Plzeň. Druhý nejbližší přístroj mají v Teplicích, což je od Karlových Varů bezmála sto kilometrů daleko. Na takové úzce specializované vyšetření tady pacienti čekají přibližně tři a půl měsíce. "Pro oční nebo mozková onemocnění je to velmi dlouhá doba. Jsou vyšetření, která nepočkají," řekla ředitelka sokolovské nemocnice Věra Procházková. Zatímco v České republice nyní připadá na jeden takový přístroj asi šest set tisíc obyvatel, v zemích západní Evropy je poměr mnohem příznivější - jeden na přibližně dvě stě tisíc lidí. Na pořízení přístroje získala nemocnice patnáctimilionovou dotaci ze státního rozpočtu. Před čtrnácti dny rozhodli sokolovští zastupitelé, že na stavební úpravy oddělení, kde má být magnetická rezonance umístěna, přispěje město bez dalších podmínek jedním milionem korun. Další peníze poskytly okolní obce, města a některé podniky.
</TEXT>
</DOC>
<DOC>
<DOCID>MF-20020415103</DOCID>
<DOCNO>MF-20020415103</DOCNO>
<DATE>04/15/02</DATE>
<TITLE>
Kraslice hledají kupce
</TITLE>
<GEOGRAPHY>Kraslice</GEOGRAPHY>
<TEXT>
Dlouho očekávaný prodej bývalé městské nemocnice v Kraslicích koncem února definitivně ztroskotal. Zastupitelé proto vyhlásili nové výběrové řízení a nezbývá než čekat, kdo bude mít o nemocnici zájem. Medicentrum, které městu za areál nabízelo šest milionů a která vyhrála opakované výběrové řízení, oznámila, že od smlouvy podepsané s kraslickou radnicí odstupuje. Předsedkyně představenstva Medicentra Jana Rubášová zrušila obchod kvůli tomu, že nesehnala peníze na zaplacení. Naznačila, že ji podvedli partneři, kteří měli peníze dodat. "Partneři nedodrželi smlouvy, přestože jsme je měli uzavřené. Asi jsem spolupracovala s lidmi, kteří mi měli s projektem kraslické nemocnice pomáhat, ale nebyli důvěryhodní," vysvětlila. Odmítla přitom říci, o které partnery jde. Zastupitelé, kteří o prodeji koncem loňského roku rozhodovali, nejdříve dali přednost tehdy jedinému zájemci - brněnské firmě Free Corp, která chtěla chátrající nemocnici přestavět na první hospic v kraji. Dvoumilionová nabídka Free Corpu ale byla podle opozičního zastupitele a bývalého starosty Kraslic Petra Vobořila příliš nízká. Vobořil následně podal u Okresního úřadu v Sokolově stížnost kvůli tomu, že Free Corp nebyl vybrán v regulérním výběrovém řízení. Na dalším zasedání zastupitelé na návrh Vobořila své usnesení o prodeji Free Corpu zrušili a vyhlásili nové výběrové řízení, ve kterém zvítězilo Medicentrum. Podle starosty Kraslic Lubomíra Zacha už od počátku kontaktů s Medicentrem existovaly náznaky, že firma svůj slib nesplní.
Kraslice - Dlouho očekávaný prodej bývalé městské nemocnice v Kraslicích koncem února definitivně ztroskotal. Zastupitelé proto vyhlásili nové výběrové řízení a nezbývá než čekat, kdo bude mít o nemocnici zájem. Medicentrum, které městu za areál nabízelo šest milionů a která vyhrála opakované výběrové řízení, oznámila, že od smlouvy podepsané s kraslickou radnicí odstupuje. Předsedkyně představenstva Medicentra Jana Rubášová zrušila obchod kvůli tomu, že nesehnala peníze na zaplacení. Naznačila, že ji podvedli partneři, kteří měli peníze dodat. "Partneři nedodrželi smlouvy, přestože jsme je měli uzavřené. Asi jsem spolupracovala s lidmi, kteří mi měli s projektem kraslické nemocnice pomáhat, ale nebyli důvěryhodní," vysvětlila. Odmítla přitom říci, o které partnery jde. Zastupitelé, kteří o prodeji koncem loňského roku rozhodovali, nejdříve dali přednost tehdy jedinému zájemci - brněnské firmě Free Corp, která chtěla chátrající nemocnici přestavět na první hospic v kraji. Dvoumilionová nabídka Free Corpu ale byla podle opozičního zastupitele a bývalého starosty Kraslic Petra Vobořila příliš nízká. Vobořil následně podal u Okresního úřadu v Sokolově stížnost kvůli tomu, že Free Corp nebyl vybrán v regulérním výběrovém řízení. Na dalším zasedání zastupitelé na návrh Vobořila své usnesení o prodeji Free Corpu zrušili a vyhlásili nové výběrové řízení, ve kterém zvítězilo Medicentrum. Podle starosty Kraslic Lubomíra Zacha už od počátku kontaktů s Medicentrem existovaly náznaky, že firma svůj slib nesplní.
</TEXT>
</DOC>
<DOC>
<DOCID>MF-20020415104</DOCID>
<DOCNO>MF-20020415104</DOCNO>
<DATE>04/15/02</DATE>
<TITLE>
Hrad Nevděk pravděpodobně doplňoval systém obrany ve Žluticích
</TITLE>
<HEADING>
Panská sídla
</HEADING>
<TEXT>
Město Žlutice a jeho panská sídla jsme si v naší rubrice připomněli již několikrát. Víme, že přímo ve městě stál hrad, později zámek, a město chránila od severozápadu tvrz Mazanec. To však není ze Žlutic vše. Jižně od středu města můžeme totiž na vysokém strmém kopci navštívit pozůstatky hradu se zajímavým jménem Nevděk. Hrad byl postaven až kolem roku 1446, a to husitským hejtmanem Jakoubkem z Vřesovic. Účelem bylo doplnění systému obrany města pod ním. Podle některých autorů byl hrad postaven v místech nějakého staršího zaniklého objektu. Opuštěn byl někdy v průběhu sedmnáctého století. Poloha hradu na vysokém vrcholku neohrozitelném střelbou je typická pro hrady stavěné v průběhu husitských válek. Hrad byl taktéž opevněn mohutným zemním opevněním, které smazávalo fakt, že zvolený kopec měl oblý nevýrazný tvar. Příkopy a valy jsou dodnes opravdu velmi impozantní a ve své době mohly dokonce sloužit i k aktivní dělostřelecké obraně. Prostor vlastního hradu je nevelký. V jádře nalezneme sporadické zbytky zdiva po dvou palácových budovách. Jádro bylo přístupné čtverhrannou branou. Na hrad se dnes dostaneme strmým stoupáním po turistické značce od žlutického nádraží. I když je výstup náročný, odměnou nám budou nejen zbytky hradu, ale i pěkný výhled do okolí od dřevěného kříže, který byl vztyčen přímo v jádře hradu.
Město Žlutice a jeho panská sídla jsme si v naší rubrice připomněli již několikrát. Víme, že přímo ve městě stál hrad, později zámek, a město chránila od severozápadu tvrz Mazanec. To však není ze Žlutic vše. Jižně od středu města můžeme totiž na vysokém strmém kopci navštívit pozůstatky hradu se zajímavým jménem Nevděk. Hrad byl postaven až kolem roku 1446, a to husitským hejtmanem Jakoubkem z Vřesovic. Účelem bylo doplnění systému obrany města pod ním. Podle některých autorů byl hrad postaven v místech nějakého staršího zaniklého objektu. Opuštěn byl někdy v průběhu sedmnáctého století. Poloha hradu na vysokém vrcholku neohrozitelném střelbou je typická pro hrady stavěné v průběhu husitských válek. Hrad byl taktéž opevněn mohutným zemním opevněním, které smazávalo fakt, že zvolený kopec měl oblý nevýrazný tvar. Příkopy a valy jsou dodnes opravdu velmi impozantní a ve své době mohly dokonce sloužit i k aktivní dělostřelecké obraně. Prostor vlastního hradu je nevelký. V jádře nalezneme sporadické zbytky zdiva po dvou palácových budovách. Jádro bylo přístupné čtverhrannou branou. Na hrad se dnes dostaneme strmým stoupáním po turistické značce od žlutického nádraží. I když je výstup náročný, odměnou nám budou nejen zbytky hradu, ale i pěkný výhled do okolí od dřevěného kříže, který byl vztyčen přímo v jádře hradu.
</TEXT>
</DOC>
<DOC>
<DOCID>MF-20020415105</DOCID>
<DOCNO>MF-20020415105</DOCNO>
<DATE>04/15/02</DATE>
<TITLE>
Kalendárium týdne
</TITLE>
<HEADING>
15. DUBNA
</HEADING>
<TEXT>
- PŘED 180 LETY v Praze zemřel ALEŠ VINCENC PAŘÍZEK, pedagog, odborný publicista. Od roku 1783 ředitel nové školy v Klatovech. Narodil se v Praze 10. 11. 1748.
- PŘED 115 LETY v Chebu zemřel VINZENZ PRÖKL, chebský dějepisec, muzeolog, kronikář a kulturní pracovník. Narodil se v Hřebenech na Sokolovsku 23. 10. 1804.
- PŘED 85 LETY v Domažlicích zemřel ANTONÍN MAERZ, domažlický děkan a vikář, zasloužil se o rozvoj města. Narodil se v Domažlicích 15. 2. 1859.
</TEXT>
<HEADING>
16. DUBNA
</HEADING>
<TEXT>
- PŘED 120 LETY se v Klatovech narodil JAROMÍR JOHN, spisovatel, učitel a estetik, vlastním jménem Bohumil Markalous. Studoval v Chrudimi, v Praze (Přírodovědnou fakultu Karlovy univerzity) a Insbrucku. Učil na středních školách v Praze, Kolíně a Hradci Králové. Zemřel v Jaroměři na Náchodsku 24. 4. 1952.
- PŘED 65 LETY se v Plzni narodil MILOSLAV ČELAKOVSKÝ, malíř a výtvarný pedagog, žije a působí v Sušici. Výtvarné umění studoval na Univerzitě Karlově v Praze. Člen Unie výtvarných umělců v Plzni a výtvarné skupiny P89.
- PŘED 30 LETY v Praze zemřel RUDOLF DEYL, herec, v letech 1902-1905 působil v Plzni, pak člen Národního divadla v Praze do roku 1943, profesor na konzervatoři. Narodil se v Plzni 6. 4. 1876.
</TEXT>
<HEADING>
17. DUBNA
</HEADING>
<TEXT>
- PŘED 230 LETY se v Žebráku narodil VOJŤECH NEJEDLÝ, básník družiny Puchmajerovy, kněz, vlastenec, bratr Jana Nepomuckého. Byl autorem výpravných básní (Nevděčná dcera), v letech 1813-1826 působil jako duchovní v Mirošově. Zemřel v Žebráku 7. 12. 1844.
- PŘED 185 LETY se v Nekrasíně na Jindřichohradecku narodil FRANTIŠEK PRAVDA, spisovatel, psal především povídky. Představitel venkovského kritického realismu. Studoval teologii v Praze a ve Vídni. Narodil se v Hrádku na Klatovsku 8. 12. 1904.
18. DUBNA
- PŘED 140 LETY se v Domažlicích narodil JAN SOLFRONK, starosta Domažlic v letech 1925-1929. Zemřel 19. 9. 1940.
- PŘED 80 LETY se v Hradešicích na Klatovsku narodil VLADIMÍR STUCHL, literární vědec a básník, absolvent Univerzity Karlovy, autor odborných článků a básní, některé věnované Chodsku. Zemřel ve Volyni na Strakonicku v roce 1990.
- PŘED 25 LETY zemřel ve Šlapáňově na Benešovsku JOSEF FOŘTEL, kněz, kaplan, prozaik, katolický literát ze skupiny Florianovy. Redaktor Lidových listů, autor mnoha literárních recenzí. Narodil se ve Spáleném Poříčí 4. 2. 1890.
</TEXT>
<HEADING>
19. DUBNA
</HEADING>
<TEXT>
- PŘED 155 LETY se ve Vídni narodil FERDINAND FELLNER, vídeňský architekt a stavitel, působil v Karlových Varech, kde spolu s Hermannem Helmerem postavili například Císařské lázně, divadlo, Vřídelní kolonádu (v roce 1879) aj. Zemřel ve Vídni 22. 3. 1916.
- PŘED 95 LETY se v Českých Budějovicích narodila ZDEŇKA BEZDĚKOVÁ, spisovatelka a překladatelka ze slovinštiny (román Říkali mi Leni). V letech 1945-47 učila v Sušici. Život na Sušicku po 2. světové válce zobrazila v románě Já město Mokroves.
- PŘED 80 LETY se v Hořicích na Jičínsku narodil OLDŘICH FORMAN, karlovarský sochař a medailér. Zemřel v Karlových Varech 16. 5. 1985.
- PŘED 40 LETY v Praze zemřel JAN HAJŠMAN, novinář a spisovatel. Redaktor Vídeňského deníku, České demokracie, šéfredaktor Českého slova, pracovník České tiskové kanceláře a ministerstva vnitra. Dílo: Z fronty i zázemí, Črty z cest, Kováci aj, přeložil P. Grisogona. Narodil se v Netunicích na Plzni-jihu 25. 2. 1882.
</TEXT>
<HEADING>
20. DUBNA
</HEADING>
<TEXT>
- PŘED 145 LETY se v ukrajinských Babulech narodil JAN VLADIMÍR HRÁSKÝ, uznávaný vědec, zabývající se studiem splavnosti řek, zkoumáním vodních zásobáren, navrhovatel vltavské kaskády. V letech 1905-1908 prováděl průzkum v okolí Domažlicka. Zemřel v Poděbradech 12. 4. 1939.
- PŘED 105 LETY se ve Strakonicích narodila HANA SKALOVÁ, učitelka, překladatelka z ruštiny, autorka Písně o veliké bolesti a slávě (1934). Za druhé světové války vězněna v koncentračním táboře v Terezíně. Zemřela v Písku 27. 7. 1964.
- PŘED 90 LETY zemřel v Havlíčkovo Brodě ALOIS MAŠEK, klatovský starosta, zasloužil se o výstavbu a modernizaci města. Je pochován v Klatovech, kde se 19. 3. 1859 narodil.
- PŘED 55 LETY se v Hostimicích na Berounsku narodila MIROSLAVA ŠANDOVÁ, absolventka Pedagogické fakulty v Plzni a Přírodovědecké fakulty Univerzity Karlovy v Praze, pracovala v Západočeském muzeu v Plzni, byla okresní inspektorkou pro ochranu přírody a památek v Rokycanech. Od roku 1990 je ředitelkou Muzea dr. Bohuslava Horáka v Rokycanech. Věnuje se i nadále muzeologické i odborné botanické práci.
</TEXT>
<HEADING>
21. DUBNA
</HEADING>
<TEXT>
- PŘED 80 LETY se v Nejdku na Karlovarsku narodil HEINZ HENISCH, profesor dějin fotografie Pensylvánské státní university a profesor fyzicky. Původem z Nejdku, v roce 1938 emigroval do Anglie, autor knihy První tanec v Karlových Varech.
Z materiálů Studijní a vědecké knihovny v Plzni
</TEXT>
</DOC>
<DOC>
<DOCID>MF-20020415106</DOCID>
<DOCNO>MF-20020415106</DOCNO>
<DATE>04/15/02</DATE>
<TITLE>
Program regionálních rádií
</TITLE>
<TEXT>
Český rozhlas Plzeň
5.00 - Dobré ráno
</TEXT>
<HEADING>
5.15 - Čteme z deníků
</HEADING>
<GEOGRAPHY>8.00</GEOGRAPHY>
<TEXT>
Koktejl (Životní styl, Minuty z ekologie, Seniorservis + folklor, Prodám, koupím, vyměním, Spotřebitelský servis, Co dnes vaříte?, Hudební piknik - Od muzikálu k operetě, O nezaměstnanosti, Slovo lékaře, Chvilka s múzou, Literární doteky)
12.30 - Písničky pro vás
13.00 - Události regionu
14.00 - Dechovka
15.00 - Siesta klub
16.00 - Country jízda
17.00 - Události regionu
17.30 - Co vy na to?
18.00 - Ozvěny dne
18.30 - Sport v regionu
19.00 - Špalíček
19.30 - Vysílání pro menšiny
20.00 - Rock Time
21.00 - Studio Kontakt, Otevřená linka
22.00 - Světem vážné hudby
23.00 - Koktejl
Radio Dragon
5.55- 23.55 - Zpravodajství (vždy po půlhodině)
6.25- 19.55 - Dopravní servis (vždy po půlhodině)
6.00 - Ranní sprcha
8.05 - Horoskopy
9.40 - Počasí
9.55 - Sportovní zprávy
10.10 - Narozeninový dort
10.30 - S Dragonem do kina
10.55 - Zprávy Doprava
11.55 - Kulturní tipy
12.00 - Písničky k obědu
14.30Spadla klec (vtipné telefonáty)
15.10 - Narozeninový dort
15.30 - Počasí
17.00 - Pět po páté
18.55 - Sportovní zprávy
19.55 - Inzerce
20.00 - Hitparáda desítka
Radio Egrensis
6.00 - Zprávy
7.00 - Zprávy BBC
7.05 - Písničky na přání
7.30 - Čteme z region. tisku
8.00 - Zprávy
8.20 - To je maso
8.45 - Kultura v regionu
9.00 - Zprávy
10.00 - Zprávy
10.05 - Podnikatelská inzerce
11.00 - Sport
11.05 - Dopolední kvíz
12.00 - Zprávy
12.05 - Písničky na přání
13.00 - Zprávy
13.20 - Filmové minuty Radia Egrensis
14.00 - Zprávy
14.20 - To je maso
15.00 - Zprávy
15.20 - Kultura v regionu
15.30 - Telefonní inzerce
16.00 - Sport
16.10 - Šibenice
17.00 - Zprávy
17.05 - Písničky na přání
18.00 - Zprávy
18.05 - Podnikatelská inzerce
19.00 - Přehled zprávy
19.10 - To je maso
20.00 - Black beat hour
21.10 - Filmové minuty Radia Egrensis
23.20 - Červenání s doktorem Radimem Uzlem
2.10 - To je maso
4.10 - Filmové minuty Radia Egrensis
Každou hodinu aktuální dopravní hlášení
Kiss Proton
5.45 - Info speciál
6.30 - Info speciál
7.30 - Info speciál
8.30 - Info speciál
9.00 - Pohoda s nejnovějšími hity
9.30 - Co se děje
13.00 - Odpolední balet Prince Vilibalda
13.30 - Co se děje
14.30 - Rekapitulace Kissparády
15.30 - Co se děje
15.38 - Rekapitulace Kissparády
16.30 - Co se děje
16.38 - Rekapitulace Kissparády
16.45 - Co se děje
17.00 - Největší hity
17.30 - Co se děje
18.00 - Kissparáda Top 20
19.45 - Večerní jukeboxy
19.55 - Co se děje
21.00 - Večerní jukeboxy, Zprávičky s pop-music
21.55 - Co se děje
23.30 - Červenání
Radio FM Plus
5.30 - Ranní expres
5.40 - Kulturní pozvánky
6.35 - Kalendárium ranního expresu
7.10 - Expres kvíz
7.40 - Kulturní pozvánky
9.00 - Dopolední show
10.20 - Chyták
10.40 - Kulturní pozvánky
11.20 - Narozeniny
12.20 - Burza pracovních míst
13.40 - Kulturní pozvánky
15.10 - SMSková soutěž
16.40 - Kulturní pozvánky
18.20 - Pátračka
18.40 - Podporujte svého šerifa
19.35 - Ztráty a nálezy
19.40 - Burza pracovních míst
21.00 - Písničky na přání
21.40 - Noční hlídka policie
Každou hodinu zprávy, dopravní informace
Evropa 2 - Radio Diana
6.00 - Ráno na Evropě 2
9.00 - Petr Krajčinovič
12.00 - Vláďa Řepka
15.00 - Martin Mikuláš
20.00 - Větrák s Honzou Musilem
Radio Karolína
5.30 - Čtení z denního tisku
5.50 - Předpověď počasí
6.00 - Zprávy
6.15 - Panoptikum Radia Karolína
6.30 - Zprávy
6.45 - Čtení z denního tisku
7.00 - Zprávy
7.15 - Horoskopy
7.23 - Videohity Radia Karolína
7.30 - Zprávy
7.50 - Tipy Radia Karolína
8.15 - Historická výročí
8.30 - Zprávy
8.40 - Soutěžní kolo
9.15 - Programy kin a divadel
9.30 - Zprávy
9.40 - Narozeniny s Radiem Karolína
10.30 - Zprávy
10.40 - Soutěžní kolo
11.30 - Zprávy
11.40 - Tipy Radia Karolína
12.00 - Hudební vzkazy
13.40 - Historická výročí
14.30 - Zprávy
14.50 - Tipy Radia Karolína
15.30 - Zprávy
15.40 - Programy kin a divadel
16.40 - Soutěžní kolo
17.00 - Hezký český pecky
17.40 - Videohity Radia Karolína
18.00 - Hudební vzkazy
20.30 - Z kultury na nejbližší dny
20.40 - Soutěžní kolo
21.30 - Předpověď počasí
21.40 - Panoptikum Radia Karolína
22.00 - Hudební vzkazy
Radio Šumava
05.30 - Kulturní a sportovní pozvánky
05.50 - Svátek s Radiem Šumava
06.25 - Horoskopy
07.20 - Hudební výročí
08.20 - Soutěž Radia Šumava
08.25 - Kulturní a sportovní pozvánky
08.45 - Písnička na přání
09.25 - Kronika
10.20 - Přání k narozeninám
11.30 - Kulturní a sportovní pozvánky
13.25 - Kronika
14.25 - Kulturní a sportovní pozvánky
16.25 - Kronika
17.25 - Kulturní a sportovní pozvánky
20.00 - Hudební pošta
22.00 - Česká hudba po celou noc
</TEXT>
</DOC>
<DOC>
<DOCID>MF-20020415107</DOCID>
<DOCNO>MF-20020415107</DOCNO>
<DATE>04/15/02</DATE>
<TITLE>
Závěr už Buldoci nezvládli
</TITLE>
<TEXT>
Krč dala karlovarskému mužstvu čtyři branky v poslední čtvrthodině
Karlovy Vary - Karlovarští Buldoci prohráli v 22. kole České fotbalové ligy na hřišti pražské Sparty Krč 0:4. "Až do sedmdesáté čtvrté minuty to byl zcela vyrovnaný zápas, pak jsme dostali dvě slepené branky a nedalo se už nic dělat," konstatoval zklamaně karlovarský trenér Přemysl Bičovský. Buldoci poprvé inkasovali v 74. minutě odraženým míčem po rozehrávce trestného kopu domácích. Vzápětí chyboval rukou Hejný, který právě vystřídal Faktora, a domácí zvýšili z pokutového kopu na 2:0. Po neodpískaném faulu na Šťastného a podle názoru lavičky hostů ještě z třímetrového ofsajdu skóroval Viskup. "Další gól byl ze hry, to už jsme ale ve snaze o zvrat hráli příliš dopředu a nechali otevřenou obranu," popsal závěrečnou branku vedoucí mužstva Miroslav Macourek. Kouč Buldoků zdůraznil, že těchto patnáct minut by nemělo zastínit výkon jeho svěřenců ve zbylém časse. "Výsledek vypadá hrozivě, ale až do první branky není co kritizovat, mužstvo hrálo solidní fotbal, kombinovalo. Stejně jako soupeř jsme jednou nastřelili tyč a další šanci neproměnili. Bylo to minimálně na nerozhodný výsledek. Bohužel, teď to asi nebude nikoho zajímat," posteskl si trenér Bičovský. Ten vezl do Prahy hodně oslabený celek. Chyběl Miloš Slabý, který utrpěl v zápase se Semily otřes mozku, na marodce zůstali Hořt, a Veleman, Hejný byl krátce po chřipce. "Chyběli tedy zejména defenzivní hráči," dodal k sestavě Bičovský. Po víkendových zápasech propadli karlovarští Buldoci na 16. příčku tabulky ČFL a jejich šance na záchranu ligové příslušnosti opět poklesly. V dalším kole hrají na hřišti posledního Kladna, ale ze zbývajících jedenácti soupeřů jsou teoreticky slabší jen Čelákovice. Přesto karlovarský kouč ještě zdaleka neháže flintu do žita. "Hrát se dá všude, ale potřebujeme, aby se to už prolomilo. V Krči jsme měli velkou šanci to otočit, teď to bude horší," přiznal Přemysl Bičovský.
</TEXT>
</DOC>
<DOC>
<DOCID>MF-20020415108</DOCID>
<DOCNO>MF-20020415108</DOCNO>
<DATE>04/15/02</DATE>
<TITLE>
Karlovarští kulturisté potvrdili očekávání
</TITLE>
<TEXT>
Karlovy Vary - Karlovarský kulturista Miroslav Šrámek obsadil na juniorském mistrovství republiky čtvrté místo. "Proti loňsku si o dvě místa polepšil a splnil tak mé očekávání," pochvaloval si jeho trenér Robert Lukáš. Předchozí víkend při kladenském mistrovství Čech Šrámek hladce obhájil loňský bronz. Na zemském šampionátu juniorů představil karlovarský klub Fitnes Imperial také svůj nejnovější objev, sedmmnáctiletého mistra republiky v kategorii staršího dorostu Radka Handlíře. "Skončil pátý, což je obrovský úspěch i proto, že všichni soupeři, a v jeho kategorii jich bylo čtrnáct,měli nejméně o deset kilgramů více. Radek si tím vybojoval i právo postupu na juniorské mistrovství republiky, ale to jsme vynechali. Příští víkend ho totiž čeká mezinárodní mistrovství Slovenska, které je vlastně neoficiálním mistrovstvím Evropy," vysvětlil Lukáš. Na mládežnických šampionátech juniorů byli Šrámek a Handlíř jedinými zástupci západních Čech.
</TEXT>
</DOC>
<DOC>
<DOCID>MF-20020415109</DOCID>
<DOCNO>MF-20020415109</DOCNO>
<DATE>04/15/02</DATE>
<TITLE>
Prohra nic neřešila, to příště půjde o Interligu
</TITLE>
<GEOGRAPHY>Cheb</GEOGRAPHY>
<TEXT>
Domácí prohrou 21:27 s Olomoucí zakončily házenkářky Casina Estor Cheb účinkování v extraligové nadstavbě. V ní skončily na posledním, šestém místě, jenže tuto pozici, která pro příští sezonu zajišťuje start v mezinárodní Interlize, budou muset ještě hájit. První čtyři týmy tabulky již mají start v kvalitnější soutěži zajištěný, na zbylá dvě místa jsou čtyři kandidáti - kromě Chebu ještě Kunovice, které v nadstavbě skončily páté, a Plzeň se Střešovicemi. Rozhodnou dvouzápasové souboje. Casino Estor se o postup popere v derby s Plzní, Kunovice se Střešovicemi. Vítězové se pak navíc střetnou v boji o konečnou pátou příčku. "Začínáme 27. dubna v Plzni, odvetu hrajeme o týden později doma. Možná bylo v týmu většinovým přáním nastoupit proti Střešovicím, ale mě osobně je to jedno. Chceme-li do Interligy, a to chceme, musíme porazit kohokoliv," tvrdí chebský trenér Miloslav Moulis. Ten byl s posledním představením svých hráček v nadstavbě přes porážku celkem spokojený. "Prohráli jsme za úvodních deset minut druhého poločasu. To jsme inkasovali z rychlých kontrů, soupeř si vypracoval rozhodující náskok. Do té doby a i potom to bylo vyrovnané střetnutí, ve kterém se celky tahaly o každou branku," upozornil na klíčové okamžiky zápasu kouč Casina Estor. Moulis v utkání praktikoval hru s aktivní obranou spočívající ve vysunutí několika hráček až někam k hranici dvanácti metrů od branky. Nevylučuje, že se k tomu odhodlá i v boji proti Plzni. "Potřebovali jsme to vyzkoušet proti silnému soupeři. Musím říct, že defenziva byla dobrá po celý průběh zápasu. Ne, že by byla vynikající, ale dobrá ano, Olomouci to celkem dělalo problémy. Neříkám, že tak proti Plzni začneme, ale rozhodně bude aktivní obrana jako herní varianta v záloze," netají se taktickými úmysly chebský trenér. Po týdenní přestávce bude házenkářská extraliga pokračovat i v boji o titul. V semifinále hraje Zlín s Veselím a Slavia Praha s Olomoucí. "Týmy ve druhé dvojici jsou zhruba na stejné úrovni, ale ani jeden z nich podle mě nebude mít ve finále nárok na suverénní Zlín," odhaduje vývoj soutěže Miloslav Moulis.
Házenkářka Casina Estor Cheb Gabriela Bartusková (uprostřed v modrém) se pokouší prosadit přes dvojblok olomouckých hráček. Poslední utkání nadstavby doma Cheb prohrál, ale mnohem důležitější utkání ho teprve čekají.
</TEXT>
</DOC>
<DOC>
<DOCID>MF-20020415110</DOCID>
<DOCNO>MF-20020415110</DOCNO>
<DATE>04/15/02</DATE>
<TITLE>
Výsledkový servis
</TITLE>
<TEXT>
III. liga mužů: Třemošná - Lokomotiva Cheb 19:18. Lokomotiva Plzeň - Milevsko 31:19, Soběslav - Šťáhlavy 18:15, Plzeň-Bolevec - Plzeň-Košutka 21:15.
Divize mužů: Baník Sokolov - Plzeň-Újezd 28:15, Plzeň-Košutka B - Šťáhlavice 18:18, Rokycany B - Šťáhlavy B 19:16, Plzeň-Bolevec C - Plzeň-Bolevec M.A.T. 15:16.
</TEXT>
</DOC>
<DOC>
<DOCID>MF-20020415111</DOCID>
<DOCNO>MF-20020415111</DOCNO>
<DATE>04/15/02</DATE>
<TEXT>
Šachista Jiří Soukup z oddílu KŠ Tietz Karlovy Vary táhne pěšcem v jedné z partií 5. ročníku turnaje v rapid šachu Memoriál Viktora Tietze. V karlovarském hotelu Thermal se nad šachovnicemi v sobotu sklánělo 72 hráčů. Nejlepším z nich byl Jiří Gregor z Prahy, druhý skončil právě Jiří Soukup a třetí příčku obsadil Jiří Vanko z oddílu Eastman Baník Sokolov.
</TEXT>
</DOC>
<DOC>
<DOCID>MF-20020415112</DOCID>
<DOCNO>MF-20020415112</DOCNO>
<DATE>04/15/02</DATE>
<TITLE>
Tomíkův kotrmelec: baráž a vzápětí titul
</TITLE>
<GEOGRAPHY>Praha</GEOGRAPHY>
<TEXT>
Největší možný extrém ve dvou extraligových sezonách v Česku zažil slovenský hokejista Róbert Tomík. Loni v dresu Becherovky Karlovy Vary, kam zamířil z Liptovského Mikuláše, hájil extraligovou příslušnost až v baráži proti Chomutovu, letos zvedl nad hlavu pohár pro mistra v dresu Sparty Praha. "Je to tedy paradox, před rokem by mě to nenapadlo," usmívá se Tomík nad pozoruhodným sportovním kotrmelcem. Drobný útočník se stal loni v Karlových Varech miláčkem publika. V tabulce kanadského bodování se pohyboval rychlostí bodu na utkání a nejen z tohoto pohledu byl jasně nejlepším hráčem Becherovky. Nebylo divu, že na něho políčila Sparta. A úspěšně, nabídce pražského klubu nemohly Karlovy Vary konkurovat. "To je život, ale i tak jsem výsledky Becherovky nepřestal sledovat. Přál jsem si, aby se loňská sezona neopakovala. Myslím, že jedna baráž všem stačila," tvrdí Tomík. Na drama s vítězem první ligy si Róbert Tomík vzpomněl, když letos nastoupilo Kladno proti Liberci. "Kladno se s tím nevypořádalo dobře, což pro mě bylo překvapení, ale také mi tím trochu zatrnulo, protože se ukázalo, že i loni se v baráži mohlo stát cokoliv. Jsou to velké nervy, větší než ve finále. V něm když neuspějete, škoda, ale když spadnete z extraligy, dost věcí se rapidně změní," srovnává Tomík. Ten měl ve Spartě poněkud pomalejší začátek, ale nakonec své účinkování v dresu mistra hodnotí úspěšně. "Nebylo tolik bodů jako ve Varech, ale také jsem nebyl tak často na ledě. Myslím, že to nebyla špatná sezona." Stejně jako si na Tomíka vzpomněla během finále řada karlovarských příznivců, nechyběly ani gratulace od loňských spoluhráčů. "Ozval se Jarda Kverka, Radek Procházka nebo třeba David Hruška. Je to od nich pěkné," považuje si Róbert Tomík. Nechce se bavit jen na jediné téma - reprezentace a blížící se světový šampionát. "Nechci vůbec předbíhat, nominace je věcí trenérů."
Praha - Největší možný extrém ve dvou extraligových sezonách v Česku zažil slovenský hokejista Róbert Tomík. Loni v dresu Becherovky Karlovy Vary, kam zamířil z Liptovského Mikuláše, hájil extraligovou příslušnost až v baráži proti Chomutovu, letos zvedl nad hlavu pohár pro mistra v dresu Sparty Praha. "Je to tedy paradox, před rokem by mě to nenapadlo," usmívá se Tomík nad pozoruhodným sportovním kotrmelcem. Drobný útočník se stal loni v Karlových Varech miláčkem publika. V tabulce kanadského bodování se pohyboval rychlostí bodu na utkání a nejen z tohoto pohledu byl jasně nejlepším hráčem Becherovky. Nebylo divu, že na něho políčila Sparta. A úspěšně, nabídce pražského klubu nemohly Karlovy Vary konkurovat. "To je život, ale i tak jsem výsledky Becherovky nepřestal sledovat. Přál jsem si, aby se loňská sezona neopakovala. Myslím, že jedna baráž všem stačila," tvrdí Tomík. Na drama s vítězem první ligy si Róbert Tomík vzpomněl, když letos nastoupilo Kladno proti Liberci. "Kladno se s tím nevypořádalo dobře, což pro mě bylo překvapení, ale také mi tím trochu zatrnulo, protože se ukázalo, že i loni se v baráži mohlo stát cokoliv. Jsou to velké nervy, větší než ve finále. V něm když neuspějete, škoda, ale když spadnete z extraligy, dost věcí se rapidně změní," srovnává Tomík. Ten měl ve Spartě poněkud pomalejší začátek, ale nakonec své účinkování v dresu mistra hodnotí úspěšně. "Nebylo tolik bodů jako ve Varech, ale také jsem nebyl tak často na ledě. Myslím, že to nebyla špatná sezona." Stejně jako si na Tomíka vzpomněla během finále řada karlovarských příznivců, nechyběly ani gratulace od loňských spoluhráčů. "Ozval se Jarda Kverka, Radek Procházka nebo třeba David Hruška. Je to od nich pěkné," považuje si Róbert Tomík. Nechce se bavit jen na jediné téma - reprezentace a blížící se světový šampionát. "Nechci vůbec předbíhat, nominace je věcí trenérů."
</TEXT>
</DOC>
<DOC>
<DOCID>MF-20020415113</DOCID>
<DOCNO>MF-20020415113</DOCNO>
<DATE>04/15/02</DATE>
<TITLE>
Fotbal provázely bitky a výtržnosti
</TITLE>
<TEXT>
Za násilnosti v ulicích Hradce a na fotbalovém stadionu policie obvinila tři fanoušky
Pouliční nepokoje a bitka fanoušků s policisty provázely sobotní fotbalové utkání mezi domácím Hradcem Králové a pražskými Bohemians.
Hradec Králové - Výsledkem násilností v ulicích Hradce Králové a poté v hledišti fotbalového stadionu jsou tři obvinění. Policie stíhá dva mladíky za výtržnictví a jednoho za napadení policisty. Při nepokojích nebyl naštěstí nikdo vážně zraněn. K prvnímu incidentu mezi fotbalovými fanoušky Hradce a Bohemians došlo ještě před začátkem utkání nedaleko hlavního železničního nádraží v Hradci. "Zhruba třicetičlennou skupinu fanoušků Bohemians, kteří šli právě od nádraží k fotbalovému stadionu, napadli příznivci hradeckého týmu. Šestadvacetiletého mladíka z Hradce, který po nich házel kameny, policie zadržela a obvinila z výtržnictví," uvedl operační důstojní okresní policie v Hradci Králové Jan Znojemský. Řádění fanoušků Bohemians na hradeckém stadionu začalo asi půl hodiny po začátku utkání házením dýmovnic na hrací plochu. Odpovědí na výtržnosti fanoušků byl zásah policejních těžkooděnců v přilbách, s plastovými ochrannými štíty a gumovými obušky. "Dvaadvacetiletý mladík z Pardubic, který byl v sektoru fanoušků Bohemians, hodil nejméně třikrát na hrací plochu dýmovnice. Vyšetřovatel ho později obvinil z výtržnictví," uvedl Znojemský. V momentě, kdy policisté zjišťovali totožnost dvaadvacetiletého výtržníka, který dýmovnicemi narušoval průběh zápasu, jeden z příznivců Bohemians pěstí udeřil zasahujícího policistu. "Tohoto čtyřiadvacetiletého muže z Prahy policisté zadrželi a obvinili z útoku na veřejného činitele," dodal policista. Ještě před skončením prvního poločasu většina příznivců pražského fotbalového týmu stadion opustila a na druhou půli zápasu kordon policistů fanoušky Bohemians už nevpustil. "Od začátku bylo patrné, že fanoušci hostujícího celku se přijeli do Hradce vydovádět, o fotbal jim ani tolik nešlo. Bylo v pořádku, že proti nim policie zakročila," uvedl mluvčí hradeckého fotbalového klubu Martin Kročil. Bezpečnost na stadionu během utkání zajišťovalo šedesát policistů a třicet strážníků městské policie.
POLICEJNÍ TĚŽKOODĚNCI V AKCI
Nepokoje při sobotním fotbalovém utkání v Hradci ukončil až zásah policie.
</TEXT>
</DOC>
<DOC>
<DOCID>MF-20020415114</DOCID>
<DOCNO>MF-20020415114</DOCNO>
<DATE>04/15/02</DATE>
<TITLE>
V Krkonoších se zřejmě bude lyžovat i za týden
</TITLE>
<TEXT>
Pec pod Sněžkou - Vyšší polohy Krkonoš nabízely i o uplynulém víkendu dobré podmínky pro lyžování. Menší zájem lyžařů však naznačil, že se blíží konec sezony. Provozovatelé vleků předpokládají, že se bude lyžovat i příští týden. "Sníh je ještě dobrý," řekl vedoucí lyžařských vleků v Peci pod Sněžkou František Vambera. Lyžařská sezona pokračuje i na Horních Mísečkách a ve Svatém Petru. Na svazích leží od 30 do 75 centimetrů sněhu, teplota se přes den pohybuje mezi pěti až deseti stupni Celsia. Sjezdovky provozovatelé upravují umělým sněhem. Sjízdné jsou stále i běžecké tratě v okolí horských středisek, i když upravena je pouze část z nich. Na hřebenech Krkonoš leží asi 160 centimetrů sněhu. Kvůli možnému sesuvu lavin horská služba nedoporučuje lyžařům pohyb v Labském dolu od Pudlavy, údolím Bílého Labe, úbočím Kozích hřbetů a Obřím dolem.
</TEXT>
</DOC>
<DOC>
<DOCID>MF-20020415115</DOCID>
<DOCNO>MF-20020415115</DOCNO>
<DATE>04/15/02</DATE>
<TITLE>
Policejní ředitel jde před soud
</TITLE>
<TEXT>
Hradec Králové - Ze zneužití pravomoci veřejného činitele se dnes před Okresním soudem v Hradci Králové bude zodpovídat královéhradecký okresní policejní ředitel Aleš Pozdílek, kterému hrozí až tři roky vězení. Poprvé měl překročit svoje pravomoci před čtyřmi lety při vyšetřování dopravní nehody bývalého okresního státního zástupce Ivana Brože, podruhé předloni, když úmyslně zastavil stíhání příslušníka Bezpečnostní informační služby, který údajně řídil opilý. "Je to vykonstruované obvinění. Řidič se dechové zkoušce podrobil, ale nikoli u policistů, se kterými se dostal do konfliktu. Přestupek nebyl zadokumentovaný, protože nebyl důvod, nejednalo se totiž o dopravní přestupek. Byla to banální záležitost, kdy hlídka tvrdila něco jiného než řidič. Je to složitější problém. Odmítám se k tomu dále vyjadřovat," uvedl nedávno Pozdílek. Pozdílka vloni v září jeho nadřízení postavili mimo službu do doby pravomocného skončení trestního řízení. Ředitel východočeské policie Petr Přibyl před časem připustil, že ať soud dopadne jakkoli, funkci ředitele by již Pozdílek zastávat neměl. "Nechci předjímat rozhodnutí soudu. Zařídíme se podle toho, jak soud rozhodne. Ztotožňuji se ale s názorem, že by se pan Pozdílek do své funkce vrátit neměl," sdělil Přibyl. Pozdílek byl také spojován s kauzou takzvané hradecké mafie. Inspekce ministra vnitra, která se vloni z podnětu hradeckých podnikatelů zabývala údajným propojením hradecké policie s místním podsvětím, však žádná z podezření neprokázala.
</TEXT>
</DOC>
<DOC>
<DOCID>MF-20020415116</DOCID>
<DOCNO>MF-20020415116</DOCNO>
<DATE>04/15/02</DATE>
<TEXT>
Na koupališti v Pecce v sobotu po zimě pro vodáky opět odemkli říčku Javorku.
</TEXT>
</DOC>
<DOC>
<DOCID>MF-20020415117</DOCID>
<DOCNO>MF-20020415117</DOCNO>
<DATE>04/15/02</DATE>
<TITLE>
Diakonie pomůže lidem s Alzheimerovou nemocí
</TITLE>
<TEXT>
Dvůr Králové nad Labem - Zcela ojedinělé zařízení, určené pro lidi postižené Alzheimerovou chorobou vzniká v rámci střediska Diakonie Českobratrské církve evangelické ve Dvoře Králové nad Labem. Stávající objekt, v němž trvale žije dvaadvacet seniorů, a který zároveň slouží jako zázemí pečovatelské služby Diakonie, by měl být letos rozšířen o novou budovu, v níž najde domov deset lidí postižených touto chorobou. Dále tam bude denní stacionář a další provozní prostory, kterých má středisko nedostatek. "Lidí trpících Alzheimerovou chorobou je stále víc a z práce v našem středisku víme, jak moc pomoc potřebují. Proto jsme se rozhodli realizovat tento projekt," vysvětluje ředitel dvorské diakonie Zdeněk Hojný. Stavbu, která začala vloni, chtělo středisko původně rozdělit na dvě etapy. Protože se mu však podařilo získat peníze od německé diakonie a z Holandska, nová budova by měla být hotova už letos na podzim. "Na výstavbu využíváme peněz, které se nám podařilo získat od zahraničních a domácích dárců. Velmi nám pomohl dar pět a půl milionu korun od soukromého dárce z České republiky. To nám umožnilo pustit se do celé stavby najednou," říká Hojný. O lidi postižené Alzheimerovou chorobou a dalšími druhy demencí se budou starat speciálně vyškolení pracovníci.
"Personálně jsme připraveni, protože Diakonie má dobrý vzdělávací program i zkušenosti s tím, co ti lidé potřebují," tvrdí Hojný. Denní stacionář podle něj vyjde vstříc potřebám postižených a jejich rodin, pro které je péče o nemocné doma často vyčerpávající a nad jejich síly. Odborníci, kteří se Alzheimerovou nemocí zabývají, vznik královédvorského specializovaného zařízení vítají. "To je něco, co tu schází. U nás, na rozdíl od některých jiných zemí, totiž není tak rozvinuto to, čemu se říká resocializační nebo komunitní péče, která je nejvhodnější právě formou denních stacionářů," říká Ivan Tůma z Psychiatrické kliniky Fakultní nemocnice v Hradci Králové. Pacient netráví den doma v pasivitě, ale v řízené rehabilitační aktivitě. "Jak nemoc zasahuje mozek a intelekt, lidé ztrácejí běžné životní schopnosti, od toho, jak si něco uvařit až třeba po paměť," vysvětluje lékař. Proto je podle něj důležité, aby pacienti cvičili nejen denní dovednosti, ale také intelektové schopnosti. "To je lepší v takovémto zařízení, kde je péče poskytována skupinově, protože skupinová aktivita je u člověka mnohem víc aktivizující, než kdyby trénoval sám. Navíc by ho doma nikdo nepodněcoval, aby trénoval. Ti lidé mají totiž oslabenou vůli, proto jsou denní stacionáře pro rehabilitační účely nejvhodnější řešením," míní Tůma.
</TEXT>
</DOC>
<DOC>
<DOCID>MF-20020415118</DOCID>
<DOCNO>MF-20020415118</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<GEOGRAPHY>Jaroměř</GEOGRAPHY>
<TEXT>
Na reformu město počítá s miliony
Vypůjčených deset milionů korun chtějí letos zastupitelé v Jaroměři použít na náklady spojené s reformou veřejné správy. Za třetinu částky město koupí hotel Černý kůň v sousedství radnice, kde by měly vzniknout další kanceláře, dvě třetiny vynaloží na nákup potřebného vybavení úřadu. Město očekává, že od státu získá slíbené kompenzace. (tů)
</TEXT>
<HEADING>
Jičín - Radnice zváží rozšíření městské dopravy
</HEADING>
<TEXT>
Společnost ČSAD Semily, která v Jičíně vloni v říjnu obnovila městskou dopravu, navrhla místní radnici, že zvýší počet spojů a ze svého bude hradit veškeré ztráty přesahující měsíční příspěvek města ve výši 19 tisíc korun, pokud zastupitelé ztrátové městské autobusy nechají dále jezdit. O zrušení či zachování městské dopravy budou zastupitelé rozhodovat na veřejném zasedání na konci dubna. (van)
Nové Město nad Metují - Kontejnerů na plasty přibude
Radnice v Novém Městě nad Metují uvažuje o tom, že v budoucnu zvýší počet kontejnerů na plasty. Dosud lidé ve městě využívají 32 nádob. Sběr se vyplácí, neboť zpracovatelé mají o surovinu zájem a lidé ji shromažďují bez nežádoucích příměsí. Odboru životního prostředí radnice pouze vadí, že lidé plastové lahve většinou nesešlapávají, takže se kontejnery rychle zaplní. (tů)
Náchod - Radní chtějí požádat kraj o dotaci na hřiště
Radní v Náchodě doporučili zastupitelům, aby město požádalo krajský úřad o dotaci čtyř set tisíc korun na projekt otevřených sportovišť. Třetinu nákladů v rámci prevence kriminality uhradilo město. (tů)
</TEXT>
<HEADING>
Hradec Králové - Fotbalisté se přiblížili k záchraně
</HEADING>
<TEXT>
Sobotní vítězství nad pražskými Bohemians ve 26. kole 1. ligy kopané přineslo hradeckým fotbalistům důležité body v boji o záchranu.
Více na str. D6
</TEXT>
</DOC>
<DOC>
<DOCID>MF-20020415119</DOCID>
<DOCNO>MF-20020415119</DOCNO>
<DATE>04/15/02</DATE>
<TITLE>
Američané bojovali v Hradci o most
</TITLE>
<TEXT>
Vojáci německého wehrmachtu o víkendu bránili před americkým konvojem železný most
Hradec Králové - Organizátoři z řad hradeckých příznivců vojenské historie v sobotu u železného mostu přes Orlici v Hradci Králové předvedli divákům bitevní scénu z konce druhé světové války, kdy k podobným srážkám mezi Američany a Němci často docházelo. K originálnímu zrekonstruovanému mostu Bayley Bridge, který spojenci za války využívali po celé Evropě a v rámci poválečné pomoci ho v roce 1949 postavili v Hradci, přijel v sobotu po čtrnácté hodině od Malšovic ozbrojený konvoj Američanů. Záminkou k boji byla snaha Němců střežících most zamezit Američanům postup přes řeku. Bojové ukázky se zúčastnilo zhruba sto členů klubů vojenské historie z celé republiky. "I když ke skutečnému střetu tehdy v Hradci nedošlo, bojovou ukázkou jsme chtěli vzpomenout na zbytečně padlé ve všech válkách a připomenout americkou misi, která 8. května 1945 dorazila do Hradce Králové. Američané odtud zamířili do Velichovek, kde se měli setkat s německým polním maršálem Ferdinandem Schörnerem, velitelem skupiny armád střed, a dojednat kapitulaci německé armády," uvedl organizátor akce Radek Balcárek. Americký ozbrojený konvoj, který tvořili vojáci z třiadvacáté průzkumné squadrony šestnácté obrněné divize armády generála Pattona, vyrazil z Plzně 7. května, překročil demarkační linii a o den později dorazil do Hradce Králové. Tam se Američané před další cestou do Velichovek zastavili na Velkém náměstí v posádkovém velitelství, kde je lidé vítali jako osvoboditele. Ještě týž den se vrátili do Plzně. Rudá armáda dorazila do Hradce až druhý den. "Tenkrát mi bylo devět let, bydlel jsem v centru Hradce, a tak si na ně velmi dobře pamatuji. Když Američané parkovali za chrámem svatého Ducha, lezli jsme jim po pancířích. Právě od nich jsem poprvé dostal čokoládu, vůbec jsem tenkrát nevěděl, k čemu je to dobré, jestli se to jí," vzpomínal Vladislav Chmelík a dodal, že Hradečáci Američany vřele přijali. "Ženy jim tam přinášely buchty, pečenou husu - bylo to nádherné přijetí. Když potom projížděli městem po dnešní ulici Karla IV., byli z Němců, kteří městem ustupovali, velmi nervózní. Sledovali z aut, kde se co šustne, protože proti nim šly dva proudy po zuby ozbrojených Němců, byla to hra nervů," řekl dvaasedmdesátiletý Vladimír Čech. Stovky diváků, kteří o víkendu v Hradci Králové přihlíželi bitvě o Bailey Bridge, si tak mohli připomenout nepříliš známou událost z konce druhé světové války. Americké průzkumné rotě se nakonec podařilo most dobít a vojáky wehrmachtu porazit. "Oběti všech válek by se měly uctívat bez výjimky. To, že někdo z padlých byl Rus, Němec nebo Američan, na tom nic nemění. Ve válce mnohdy trpěli právě ti, kteří zrovna vyhráli. Bojovými ukázkami z různých období se snažíme poukázat na nesmyslnost válek," dodal Balcárek.
</TEXT>
<HEADING>
JAKO PŘED SEDMAPADESÁTI LETY
</HEADING>
<TEXT>
Členové klubů vojenské historie v sobotu v Hradci Králové předvedli divákům vymyšlenou bitvu mezi německým wehrmachtem a příslušníky US Army o opravdový americký železný most.
Členové klubů vojenské historie v sobotu v Hradci Králové předvedli divákům vymyšlenou bitvu mezi německým wehrmachtem a příslušníky US Army o opravdový americký železný most.
</TEXT>
</DOC>
<DOC>
<DOCID>MF-20020415120</DOCID>
<DOCNO>MF-20020415120</DOCNO>
<DATE>04/15/02</DATE>
<TITLE>
Město změní financování prevence
</TITLE>
<TEXT>
Hradec Králové - Hradec Králové chce změnit způsob výběru programů prevence kriminality, které finančně podpoří. "Město se zaměří na systematickou práci s ohroženou a sociálně handicapovanou mládeží a přispěje na informační a poradenský servis pro dospělé," uvedla mluvčí hradecké radnice Petra Krátká a dodala, že město chce podporovat například provoz protidrogového internetového serveru, který provozuje Střední škola aplikované kybernetiky, či aktivity podobné projektům sdružení Salinger, které se věnuje poradenské a výchovné práci s problémovými dětmi a mládeží.
</TEXT>
</DOC>
<DOC>
<DOCID>MF-20020415121</DOCID>
<DOCNO>MF-20020415121</DOCNO>
<DATE>04/15/02</DATE>
<TITLE>
Ekologové opět pořádají Dny Země
</TITLE>
<GEOGRAPHY>Broumov</GEOGRAPHY>
<TEXT>
Čtrnáctidenní program Dnů Země, které v sobotu zahájili ekologové, domy dětí a město Broumov, nabídne obyvatelům Náchodska přednášky o ekologii a zdravém životním stylu, společná cvičení a hry. Tento týden bude patřit pořadům broumovského Střediska volného času Ulita: ve všední dny vždy od 10 hodin tam zájemci budou moci cvičit jógu, kalanetiku a posilovat, středisko také chystá dvě přednášky o racionální výživě, nových potravinách a o zdravém životě. Pro děti a jejich rodiče uspořádá Ulita o víkendu jarní výlet do Broumovských stěn a kuličkiádu ve Schrollově parku. Dům dětí a mládeže Déčko v Náchodě chystá ve všední dny pro mateřské školy ekologickou soutěž Kam s ním? Další týden se o ekologický program postará zejména Déčko a Správa Chráněné krajinné oblasti Broumovsko v Polici nad Metují. Vedle fotografické výstavy o slovenských lesích a dne otevřených dveří tam například vystoupí sociální ekolog Ivan Rynda s přednáškou o trvale udržitelném životě.
Broumov - Čtrnáctidenní program Dnů Země, které v sobotu zahájili ekologové, domy dětí a město Broumov, nabídne obyvatelům Náchodska přednášky o ekologii a zdravém životním stylu, společná cvičení a hry. Tento týden bude patřit pořadům broumovského Střediska volného času Ulita: ve všední dny vždy od 10 hodin tam zájemci budou moci cvičit jógu, kalanetiku a posilovat, středisko také chystá dvě přednášky o racionální výživě, nových potravinách a o zdravém životě. Pro děti a jejich rodiče uspořádá Ulita o víkendu jarní výlet do Broumovských stěn a kuličkiádu ve Schrollově parku. Dům dětí a mládeže Déčko v Náchodě chystá ve všední dny pro mateřské školy ekologickou soutěž Kam s ním? Další týden se o ekologický program postará zejména Déčko a Správa Chráněné krajinné oblasti Broumovsko v Polici nad Metují. Vedle fotografické výstavy o slovenských lesích a dne otevřených dveří tam například vystoupí sociální ekolog Ivan Rynda s přednáškou o trvale udržitelném životě.
</TEXT>
</DOC>
<DOC>
<DOCID>MF-20020415122</DOCID>
<DOCNO>MF-20020415122</DOCNO>
<DATE>04/15/02</DATE>
<TITLE>
Při nehodě se těžce zranili tři lidé
</TITLE>
<TEXT>
Horní Jelení - Vážná dopravní nehoda se včera krátce po půlnoci stala na silnici mezi Borohrádkem a Horním Jelením. Řidič osobního auta v zatáčce zřejmě nezvládl řízení a narazil do dvou stromů. V autě jelo pět lidí, z nichž tři utrpěli těžká zranění.
</TEXT>
</DOC>
<DOC>
<DOCID>MF-20020415123</DOCID>
<DOCNO>MF-20020415123</DOCNO>
<DATE>04/15/02</DATE>
<TITLE>
Muž vyhrožoval, že skočí z okna
</TITLE>
<TEXT>
Rychnov nad Kněžnou - Skokem ze čtvrtého patra panelového domu v Rychnově nad Kněžnou včera odpoledne vyhrožoval jeden z jeho obyvatel. Na místo dorazili policisté v neprůstřelných vestách a hasiči. "O tom, že muž je ozbrojen, nás informovala jeho manželka. Policisté ho zneškodnili na schodech domu poté, co si skok z okna rozmyslel a chtěl utéct. Měl u sebe několik nožů, skalpel a policejní obušek. Zřejmě se předávkoval léky," uvedl Martin Kubíček z rychnovského hasičského sboru. Muž skončil v psychiatrické léčebně.
</TEXT>
</DOC>
<DOC>
<DOCID>MF-20020415124</DOCID>
<DOCNO>MF-20020415124</DOCNO>
<DATE>04/15/02</DATE>
<TITLE>
Události týdne
</TITLE>
<TEXT>
Kvasiny
</TEXT>
<HEADING>
Automobilka rozšířila výrobu
</HEADING>
<TEXT>
Společnost Škoda Auto v pondělí v Kvasinách oficiálně zahájila výrobu nového modelu Škoda Superb. Do konce roku by závod mělo opustit až třicet tisíc vozů této značky, v příštím roce by se výroba měla zvýšit zhruba na třicet pět tisíc automobilů ročně. Podle ředitele závodu Jana Tauchmana podnik od začátku roku kvůli rozšíření výroby přijal zhruba šest set lidí. "Nyní máme tisíc osm set zaměstnanců a během dubna jich přijmeme ještě zhruba dvě stě," dodal Tauchman.
Hradec Králové
</TEXT>
<HEADING>
Sokol neustoupí, parkoviště nebude
</HEADING>
<TEXT>
Ačkoli o výstavbu velmi potřebného obřího podzemního parkoviště pod hřištěm TJ Sokol nedaleko centra Hradce Králové má zájem několik investorů, radnice musí jejich nabídky odmítat. Sokolové, kterým pozemky patří, totiž umístění parkovacích stání pod stadion odmítli a požadují po městě, aby hřiště pouze opravilo.
Hradec Králové
</TEXT>
<HEADING>
Voliče v kraji osloví 23 stran
</HEADING>
<TEXT>
O přízeň voličů v Hradeckém kraji se v červnových parlamentních volbách kromě velkých stran budou ucházet i menší politická hnutí a koalice. Přestože svou kandidaturu oznámilo třiadvacet subjektů, největší šanci uspět ve volebním klání má pětice parlamentních stran, které při obsazování předních postů na kandidátkách vsadily na ostřílené politiky. Na pozici lídrů se objevují například současný ministr financí Jiří Rusnok za ČSSD, bývalý ministr Ivan Pilip na kandidátce Koalice či stínový ministr ODS Miloslav Kučera.
Trutnov
</TEXT>
<HEADING>
Policie zatkla gang lupičů
</HEADING>
<TEXT>
Pětičlenný gang z Jičínska a Semilska, který má na svědomí sérii loupežných přepadení čerpacích stanic a poštovních úřadů zejména na Jičínsku a Trutnovsku, dopadla policie. Maskovaní násilníci ve věku od šestnácti do dvaadvaceti let při přepadech používali pistole. Na zatýkání jednoho člena gangu se podílela zásahová jednotka východočeské policie.
Špindlerův Mlýn
</TEXT>
<HEADING>
Na hranici přibudou přechody
</HEADING>
<TEXT>
Síť hraničních přechodů na turistických stezkách v Krkonoších brzy rozšíří nové přechody u Špindlerovy boudy a u železniční stanice Na Mýtinách v Harrachově. Radnice ve Špindlerově Mlýně a v Harrachově plánují jejich otevření na přelom května a června. V létě by se měla konečně dočkat i radnice v Horním Maršově, která dosud marně žádá o povolení ke zřízení přechodu v Horních Albeřicích. Ten má být posledním turistickým přechodem v Krkonoších.
Dvůr Králové nad Labem
</TEXT>
<HEADING>
Přes dvě stě lidí z Juty zůstalo doma
</HEADING>
<TEXT>
Společnost Juta Dvůr Králové nad Labem kvůli ztrátám způsobeným silným kurzem koruny na týden omezila výrobu vaků. Přes 230 lidí ze závodů ve Dvoře Králové a v Úpici zůstalo doma na dovolené. Pokud by nepříznivý kurz koruny pokračoval, bude Juta uvažovat o omezení výroby vaků natrvalo a o propuštění více než dvou set zaměstnanců.
Hradec Králové
</TEXT>
<HEADING>
Policista je podezřelý, že zpronevěřil miliony
</HEADING>
<TEXT>
Sedmatřicetiletý bývalý policista, který do středy pracoval na Dopravním inspektorátu v Hradci Králové, čelí obvinění ze zpronevěry milionů korun. Je podezřelý, že si ponechal peníze, které vybral na pokutách. Policista, jenž od roku 1995 pracoval ve funkci vedoucího první skupiny dopravního inspektorátu hradecké okresní policie, byl ihned po sdělení obvinění propuštěn.
Náchod
</TEXT>
<HEADING>
Kraj má zájem na novém dálničním koridoru
</HEADING>
<TEXT>
K záměru vybudovat takzvaný Středoevropský dopravní koridor se na svém zasedání v Náchodě připojili krajští zastupitelé. Schválili návrh mezinárodní smlouvy o podpoře koridoru, od něhož si slibují, že se stane pobídkou pro rozvoj investic a přinese peníze na rozvoj komunikací.
Hradec Králové
</TEXT>
<HEADING>
Muž, který utýral matku, dostal deset let
</HEADING>
<TEXT>
Rozsudek Krajského soudu v Hradci Králové nad sedmačtyřicetiletým invalidním důchodcem Janem Staňkem, který utýral svoji matku, zní deset let vězení. Soudci mu navíc vzhledem k jeho psychickému stavu uložili ústavní psychiatrickou léčbu. Obžaloba Staňka vinila z toho, že matku soustavně týral. Po jednom zvlášť brutálním útoku žena utrpěla tak těžká poranění, že jim po převozu do nemocnice podlehla.
Automobilka Škoda Auto v pondělí v nových provozech v Kvasinách zahájila výrobu limuzíny Škoda Superb.
</TEXT>
</DOC>
<DOC>
<DOCID>MF-20020415125</DOCID>
<DOCNO>MF-20020415125</DOCNO>
<DATE>04/15/02</DATE>
<TITLE>
Demence léčitelná není, ale rodina může pomoci
</TITLE>
<HEADING>
Diakonie pomůže lidem s Alzheimerovou nemocí
</HEADING>
<TEXT>
Hradec Králové - Kdysi to byl nejmocnější muž planety, dnes zřejmě nejznámější pacient trpící demencí. Ronalda Reagana nemoc zastihla v třiaosmdesáti, šest let poté, co opustil úřad prezidenta Spojených států. Začal zapomínat, špatně se orientoval, přestal poznávat své blízké. "Člověk, když stárne, zvláště jeho paměťové funkce se oslabují, ale to neznamená nemoc. Někteří lidé jsou do vysokého věku velmi intelektově činní a aktivní. Demence jsou nemoci mozku, stáří tedy není spojeno s demencí, ale demence jako nemoc mozku se ve stáří vyskytuje častěji než v jiných životních obdobích," říká zástupce přednosty Psychiatrické kliniky královéhradecké Fakultní nemocnice Ivan Tůma. Nejčastěji vyskytující se demence je Alzheimerova choroba, kterou trpí až šedesát procent pacientů onemocnělých demencí. "Alzheimerova choroba může mít vzácnější presenilní začátek, to znamená po čtyřicátém roku života. Typicky začíná ve věku nad pětašedesát let a frekvence výskytu se s věkem zvyšuje," říká lékař.
Jaký je postup zdravotní péče o pacienty postižené demencí?
V první linii se o pacienty starají praktičtí lékaři či psychiatrické ambulance. Když pacient potřebuje lůžkovou terapii nebo diagnostiku, přichází většinou na psychiatrická lůžka nemocnic. Zvláště v případě, kdy se zjišťuje, o jaký typ demence se jedná, zda je to Alzheimerova choroba, cévní nebo jiná forma demence.
</TEXT>
<HEADING>
Jak léčení probíhá?
</HEADING>
<TEXT>
V prvním období nemoci ambulantně, protože není potřeba, aby lidé pobývali v nemocnici. Jak však nemoc postupuje a zasahuje životní a intelektové schopnosti, lidé čím dál víc potřebují ošetřovatelskou péči. Pak je nutné je dlouhodobě hospitalizovat a na to jsou zřízena takzvaná gerontopsychiatrická oddělení psychiatrických léčeben. Řada lidí s demencí, pokud potřebují ošetřovatelskou péči, je hospitalizována v léčebnách dlouhodobě nemocných.
</TEXT>
<HEADING>
Existuje u Alzheimerovy nemoci šance na vyléčení?
</HEADING>
<TEXT>
Alzheimerova nemoc v současné době léčitelná není. Existují však léky, které její průběh zpomalují. Dávají lidem možnost i třeba několik let kvalitnějšího života, než kdyby nemoc probíhala progresivně rychle.
</TEXT>
<HEADING>
Můžeme čelit riziku onemocnění demencí životní aktivitou?
</HEADING>
<TEXT>
Životní aktivita pomáhá. Člověk, který je intelektově velmi aktivní a celý život se trénuje mozek, má větší šanci déle odolávat průběhu nemoci, i když to neplatí stoprocentně - jsou lidé, kteří jsou celý život velmi intelektově aktivní a pak najednou začnou trpět demencí, která probíhá velmi rychle. U Alzheimerovy demence to závisí hodně na tom, zda člověk má k této chorobě zděděnou dispozici. Jsou rodiny, v nichž se nemoc vyskytuje v různých pokoleních častěji a dnes už jsou známy některé geny nebo některé chromozomy, které jsou zodpovědny alespoň za část této nemoci.
Jak může nemocným pomáhat zařízení s pracovní terapií, jaké nyní vzniká ve Dvoře Králové?
Pracovní terapie čili ergoterapie má dva účely. Jednak si pacienti trénují jemnou motoriku, jednak se posiluje jejich prožitek, že jsou užiteční. Ergoterapie by měla být individuálně zaměřena na potřeby člověka, to znamená, když nějaké schopnosti ztrácí, právě tyto specifické schopnosti by měly být obnovovány. To znamená, že rehabilitace má dvě roviny: obecně široce pojatou pracovní terapii a trénování specifických dovedností v rámci ergoterapie. K rehabilitaci patří i trénink paměti.
</TEXT>
<HEADING>
Z čeho by měl individuální plán léčby vycházet?
</HEADING>
<TEXT>
U žen, které se celý život věnovaly ručním pracím, je dobré takovou funkci udržet. Je to funkce tvořivá a rekreativní, kterou při nemoci mohou ztrácet, jako například udržovat schopnost si uvařit. U mužských to mohou být jiné schopnosti: někdo třeba celý život dělal něco se dřevem.
</TEXT>
<HEADING>
Kdo se na tvorbě léčebného programu podílí?
</HEADING>
<TEXT>
Měl by to být tým lidí. Rehabilitační, sociální pracovník, lékař, který pacienta dobře zná. Každý z nich by měl identifikovat psychologický i funkční sociální hendikep člověka a přispět k tomu, aby se takový program stanovil. Vždycky je to týmová práce.
</TEXT>
<HEADING>
Mohou pomoci i rodiny, v nichž pacient žije?
</HEADING>
<TEXT>
To je nesmírně důležité. Začínáme psychoedukací, to znamená poučení rodiny, o co se jedná, jak nemoc probíhá, jaký má vývoj a jaké může mít komplikace, jaké jsou prostředky rehabilitace a léčby. Ti lidé musí být poučení, aby rozuměli tomu, co se s jejich nemocným členem rodiny děje. Existují příručky či svépomocné skupiny. Například Alzheimerovská společnost pořádá setkání rodin, které se chtějí dozvědět něco víc o péči o lidi s Alzheimerovou chorobou. Ono to má i psychologicky podpůrný efekt, protože když máte nějaké trápení, je pro vás nesmírně užitečné, když se můžete setkat s někým, kdo je na tom podobně, vyměnit si zkušenosti, poznat nějakou cestu, kterou si našli jiní lidé a vzájemně se podporovat.
Setkáváte se ve své praxi spíše s tím, že rodiny nemocné spíše odmítají, nebo je více těch, kteří jsou ochotni se o ně postarat?
To je velmi individuální. Závisí to nejen na vztazích uvnitř rodiny, ale také na tom, jak jsou schopni v rámci své životní situace se o toho člověka starat. Jsou rodiny, které jsou profesionálně zatížené, že nemohou o nemocného celodenně pečovat. Jsou však rodiny, v nichž někdo profesi obětuje, a o svého pacienta se starají až do konce a s jeho hospitalizací souhlasí jen v případech, kdy je to nezbytně nutné. Jsou rodiny, před nimiž člověk musí smeknout, jak se o své blízké starají.
Ne každý se zřejmě dostane do zařízení ve Dvoře Králové. Mohou lidé využít i jiné nabídky péče o jejich člena rodiny?
Existuje nabídka takzvané domácí péče. To jsou sestry a sociální pracovnice, které mohou za pacientem docházet domů. Část takové péče je placena i zdravotními pojišťovnami.
</TEXT>
</DOC>
<DOC>
<DOCID>MF-20020415126</DOCID>
<DOCNO>MF-20020415126</DOCNO>
<DATE>04/15/02</DATE>
<TITLE>
Královédvorský ústav se stará o potřebné přes deset let
</TITLE>
<TEXT>
Dvůr Králové nad Labem - Středisko Diakonie Českobratrské církve evangelické ve Dvoře Králové nad Labem, které má být letos rozšířeno o zařízení poskytující péči lidem postiženým Alzheimerovou chorobou, pomáhá starým, osamělým a zdravotně postiženým lidem už více než deset let. V zařízení, náležejícím k nejstarším církevním sociálním institucím v kraji, pracuje třiadvacet zaměstnanců. Ti i s pomocí dobrovolníků zajišťují pečovatelskou službu v domácnostech a ústavní péči v Domově diakonie na Benešově nábřeží. "Zpočátku jsme poskytovali pouze pečovatelskou službu v domácnostech. Nabídku střediska jsme postupně rozšiřovali a nyní denně využívá naší pečovatelské služby dvě stě lidí nejen ze Dvora Králové, ale i z okolních obcí," říká ředitel dvorské diakonie Zdeněk Hojný. Patří mezi ně jedinci, kteří požadují třeba jen vyprání prádla, jiným pečovatelská služba denně přiváží oběd, ale jsou tu i ti, jejichž zdravotní stav vyžaduje dvakrát denně návštěvu pečovatelky. Pomohou s tím, co staří nebo nemocní lidé potřebují, zajišťují pro ně léky, v některých případech je doprovázejí k lékaři. "To číslo nemá samo o sobě přesnou vypovídací hodnotu, ale je to obrázek o tom, co všechno jsme schopni obsáhnout," říká Hojný. Po začátcích s pečovatelskou službou začalo v roce 1992 budování vlastního Domova na Benešově nábřeží. Objekt zdarma poskytlo město a po nezbytné rekonstrukci v něm vzniklo prvních pět lůžek. "Zároveň tu fungovalo provozní zázemí domova a pečovatelské služby. K původnímu domu jsme přistavěli propojovací část a objekt do ulice, čímž se kapacita Domova rozšířila na dnešních třiadvacet lůžek," říká Hojný. Výstavbu a vybavení budov umožnily dary a příspěvky domácích i zahraničních dárců, církví a dalších sponzorů. Náklady za poskytování sociálních služeb hradí středisko z více zdrojů, především z poplatků za služby a ze státní dotace. Město diakonii přispívá na provoz dvěma sty tisíci korunami ročně, hlavní část příjmů přichází z ministerstva práce a sociálních věcí. "Bez toho bychom nemohli fungovat. Potíž je jen v tom, že o příspěvek se musí žádat na základě projektu každý rok a člověk nikdy neví, jak dopadne," vysvětluje Hojný. V Domově Diakonie jsou tři dvoulůžkové a sedmnáct jednolůžkových pokojů. Každý pokoj je vybaven koupelnou. Jeden pokoj je v Domově Diakonie vyčleněn pro přechodné pobyty. Toho využívají zejména lidé, kteří se o nemocného nebo postiženého člena rodiny starají doma, ale čas od času ho právě z rodinných důvodů potřebují umístit mimo domov. Hojný tvrdí, že zřizování jednolůžkových pokojů je trendem, který se hodně užívá v zahraničí. "Lidé ve stáří jsou zvyklí být sami a v tom jim i tady chceme vycházet vstříc," říká Hojný. Jiným místem, kde se mohou obyvatelé domova setkávat, je jídelna. "Ono to je hodně o společném jídle. Ne, že by tady lidé žili jen od jídla k jídlu, ale jídlo je pro ně důležitou společenskou stránkou," míní ředitel. Vedle společných obědů a večeří se tu odehrávají i společenské akce, pravidelně sem za starými lidmi docházejí děti z dvorských škol zazpívat a zarecitovat, pořádají se tu přednášky o městě, o historii a podobně. Další aktivitou bývají společné oslavy narozenin, vánočních či velikonoční svátků. Do života Domova se promítá i skutečnost, že jde o zařízení křesťanské. "Zájemci se mohou účastnit pravidelných biblických hodin společně se členy místního evangelického sboru. Každou neděli je pro zájemce zajištěn odvoz na bohoslužby," popisuje Hojný. Do Domova Diakonie dochází pravidelně praktická lékařka, odborným přínosem v péči o pacienty je podle Hojného i to, že v domově pracuje také několik zdravotních sester. I když nejvíce obyvatel domova tvoří lidé trpící nemocemi seniorského věku (nejstarší obyvatelce domova je pětadevadesát let), pracovníci střediska se starají i o lidi po mozkové mrtvici či o psychicky nemocné. Denně odtud vyjíždějí vozidla s rozvozem obědů za seniory ze Dvora Králové a z dalších míst v okolí, například do Nemojova, Doubravice,Třebihoště, Choustníkova Hradiště, Vlčkovic, Stanovic či do Lanžova. "Lidé na vesnici jsou na tom hůř. Ve městě mají lidé větší možnost si své věci obstarat," říká Hojný, "na vesnicích ubývají obchody, je tam i špatné dopravní spojení." Diakonie se také snaží rozšiřovat nabídku pečovatelské služby o vznik menších center v některých obcích. Příkladem takové činnosti je Doubravice, kde takové centrum vzniklo ze staré nevyužívané školy, kterou obecní úřad rekonstruoval. Diakonie v Doubravici zajišťuje odborný personál. "Obce spíš mohou sehnat peníze na investici, ale zaměstnávat odbornou sílu je zvlášť pro malou obec náročné. Proto tam je naše zaměstnankyně. Přitom je důležité, že v té obci žije a zná místní lidi. Na vesnici totiž musíte lidi nejprve přesvědčit, že pečovatelskou službu potřebují, protože nejsou zvyklí o pomoc požádat a přijímat ji," tvrdí Hojný.
</TEXT>
</DOC>
<DOC>
<DOCID>MF-20020415127</DOCID>
<DOCNO>MF-20020415127</DOCNO>
<DATE>04/15/02</DATE>
<TITLE>
Jsem více ekonomem než opatrovníkem, říká ředitel Diakonie
</TITLE>
<TEXT>
Dvůr Králové nad Labem - I když se ředitel Střediska Diakonie Českobratrské církve evangelické ve Dvoře Králové nad Labem Zdeněk Hojný připravoval na dráhu sociálního pracovníka, dnes se musí více zabývat ekonomickými problémy. K řízení střediska, které poskytuje služby stálým obyvatelům Domova Diakonie a lidem odkázaným v domácím prostředí na pečovatelskou službu Diakonie, mu letos přibyla starost o přístavbu střediska pro lidi trpící Alzheimerovou chorobou a jinými druhy demence. "Cítím se spíše sociálním pracovníkem, proto spíš vidím tuto stránku věci, ale zrovna by to mohl dělat ekonom, který má k této činnosti blízko. Je to hodně o penězích a já se do té ekonomiky snažím nějak pronikat," přiznává Hojný. S lidmi odkázanými na pomoc jiných se setkal během výkonu civilní služby. Tu si odbýval před deseti lety ve Středisku Diakonie v Náchodě, které se specializuje na péči o lidi s roztroušenou sklerózou. "Tam jsem se dostal k atmosféře pomoci starým lidem," vzpomíná Hojný. Zájem o tuto práci ho zavedl ke studiu sociální práce na Pedagogické fakultě v Hradci Králové. Poté nastoupil jako pečovatel a sociální pracovník v královédvorské diakonii. Loni v červenci se stal jejím ředitelem. Právě vznik náchodské diakonie byl pro lidi z královédvorského evangelického sboru bezprostřední pobídkou k založení střediska. "Starých lidí ve Dvoře Králové bylo a je hodně, a když se sbor rozhodoval, jak pomoci, rozhodl se nabídnout lidem komplexní praktické služby, to znamená postarat se o ně doma, a když to doma nejde, pak tu je domov, který nabízí to, co jim domácnost už nabídnout nemůže," vysvětluje Hojný. Budovu pro svou činnost získalo středisko z nepoužívaného objektu, který mu věnovalo město. "V den zahájení činnosti mělo středisko k dispozici dva pracovníky, jeden polorozpadlý dům, zapůjčený starý mikrobus, několik tisíc korun na provoz a ochotné dobrovolníky z našeho sboru," vzpomíná Hojného předchůdce Stanislav Štepař. Velkou událostí v činnosti střediska diakonie bylo rozhodnutí o jeho rozšíření o zařízení pro lidi postižené Alzheimerovou chorobou. Bez zkušeností z předchozí činnosti by se do toho ve středisku zřejmě nepustili. "Získali jsme zkušenosti s péčí o seniory, kteří potřebují zvýšenou trvalou péči, a tak jsme se připravili na rozšíření provozu," říká Štěpař. Diakonie má za sebou i dramatické chvíle březnové povodně před dvěma lety. Byla to mimořádná solidarita a ochota k pomoci povodňové škody napravit. Přitom samo středisko zprostředkovávalo pomoc jiným záplavou postiženým obyvatelům města. "Právě na tom se ukázalo, jak je dobře, že nejsme jen úzce zaměření na zdravotní a sociální péči," říká Hojný. Královédvorské středisko diakonie má také jeden primát. Jako jedno z prvních v republice začalo využívat programu Evropské dobrovolné služby určené pro mladé lidi do šestadvaceti let, kteří chtějí pracovat v neziskových organizacích. "U nás dobrovolnická služba funguje třetím rokem prostřednictvím partnerské organizace v Německu," vysvětluje Hojný. Pomoc německých dobrovolníků se však netýká jen práce v Domově Diakonie, ale někteří se vedle toho podílejí na výuce němčiny na královédvorských školách. "Nerozlišujeme, zda je zájemce křesťan, nebo ne, přihlížíme k jejich zdravotnímu a sociálnímu stavu. Máme však jen třiadvacet lůžek, takže hodně lidí musíme zklamat, protože na umístění u nás musí dlouho čekat," říká Hojný.
</TEXT>
</DOC>
<DOC>
<DOCID>MF-20020415128</DOCID>
<DOCNO>MF-20020415128</DOCNO>
<DATE>04/15/02</DATE>
<TITLE>
Básnířka má ráda underground
</TITLE>
<TEXT>
Hradec Králové - Dědeček ji v dětství četl pohádky, Rychlé šípy a Káju Maříka, v jedenácti letech objevila poezii Jiřího Ortena a za rok se do básní pustila sama. Dvacetiletá nevidomá básnířka a muzikantka Pavla Šuranská dnes v pořadu Jiný kafe pokřtí na scéně v podkroví Klicperova divadla v Hradci Králové svou druhou básnickou sbírku Být dítětem jitrocele. Rodačka z moravských Březolup studuje zpěv a příčnou flétnu na pražské konzervatoři Jana Deyla pro slabozraké a nevidomé. Pětkrát publikovala v pořadu propagátora mladé poezie Mirka Kovaříka Zelené peří i v literárních časopisech Souvislosti, Weles a Literární pohledy. Zlom nastal, když básnířka zaslechla rozhlasový pořad Aleny Blažejovské o setkání českých a moravských básníků na Bítově. Psal se rok 1996 a Šuranská objevila underground. "Poprvé jsem uslyšela hlasy Ivana Magora Jirouse, Luďka Markse, Věry Jirousové. To byl určitě moment, kdy jsem literaturu začala vnímat jinak," vzpomíná autorka. Dva roky si sháněla Jirousovy texty a pronikala do českého undergroundu. "Složila jsem několik písní věnovaných Jirousovi a zahrála mu zhudebněnou báseň Když uléhají beránky. Magor si myslel, že jde o církevní skladbu," usmívá se básnířka. Dnes míní, že se její láska k literárnímu a hudebnímu podzemí prohlubuje, tříbí a vyvíjí. Snad proto bude prý dnešní autorské čtení, na němž se Šuranská postará i o hudební doprovod, radostně tklivé. Pořad začíná v 19 hodin.
</TEXT>
</DOC>
<DOC>
<DOCID>MF-20020415129</DOCID>
<DOCNO>MF-20020415129</DOCNO>
<DATE>04/15/02</DATE>
<TITLE>
Nová Akropolis představí publikaci o Thébách
</TITLE>
<TEXT>
Hradec Králové - Způsobem společenského uspořádání egyptského imperia, filosofickým pojetím života a smrti, mumifikačními obřady či architekturou hrobek faraonů se zabýval profesor historie, filosofie a architektury Jorge Angel Livraga Rizzi (1930 - 1991) v knize Théby. Tu nyní vydala česká pobočka mezinárodní kulturní asociace Nová Akropolis, kterou rodák z Buenos Aires založil. Historik ve stošedesátistránkovém díle polemizuje se současnou oficiální verzí původu egyptské civilizace a přibližuje hlubokou a tisíc let neměnnou mystiku jedné z nejstarších civilizací na světě. Hradečtí ctitelé starověkých kultur se mohou s dílem seznámit zítra v 18 hodin v Domě kultury Adalbertinum v Hradci Králové. Součástí křtu bude tematická přednáška a filmová projekce.
</TEXT>
</DOC>
<DOC>
<DOCID>MF-20020415130</DOCID>
<DOCNO>MF-20020415130</DOCNO>
<DATE>04/15/02</DATE>
<TITLE>
Illustratosphera dozrála, Bárta už může cokoliv
</TITLE>
<TEXT>
Dan Bárta s jazzující Illustrastospherou dorazil poprvé do Hradce Králové loni, tehdy šlo o čerstvou záležitost, na níž všude padaly chvála a ceny jak silvestrovské konfety. Pak kroužil po východních Čechách, kdo slyšel, smekal, a do Hradce se vrátil teprve v sobotu večer. Na tři sta hlav proměnilo klub U Cikána ve vydýchanou prádelnu, Robert Balzar nestačil utírat kontrabas. Oproti loňsku Illustratosphera dozrála, obrysy písní se zaoblily a zjasněly, rytmika zpružněla, zpěvák i kapela sestavená s jazzové extraligy získala na suverenitě a nadhledu. Bárta dnes může cokoliv. Čeho se dotkne, to bude dobré. Tak univerzálního zpěváka s nepředstíraným chlapáctvím jsme u nás snad od éry mladého Waldemara Matušky neměli. Bártův hlas je šestým nástrojem Illustratosphery, své impresionistické texty zpívá jakoby "sinatrovsky" mimoděk a přitom s důrazem na každou frázi a verš, ve vypjatých pasážích bez afektu scatuje nebo si půjčuje soulové pokřiky "lovemebabycool". Nemá žádný krasohlas, ale podobně jako Peter Lipa s citem a inteligencí si s ním dělá, co chce, aniž by se předváděl. Ví, jak velké umění je jen naznačit než doslovně dopovědět. Lucie Bílá či Kamil Střihavka, jeho parťáci z muzikálů, by se od něj mohli učit. Písně U Cikána se jako na gumě rozpínaly a scvrkávaly s těkavostí Bártových oblíbených vážek, jak měli muzikanti zrovna chuť. Kontrabásníka otevřelo nádherné Balzarovo sólo na kontrabas, songy Pánví, Předpokládám či Němá éra probublávaly v ponorných řekách jazzrocku, funky, samby a latiny, a Wo-Ba-Si-U, v němž se zpěvák chopil baskytary, zčernalo údery afrických šamanů. Došlo i na Ráno od Alice, na Foot In Another Land od Sexy Dancers s citacemi popjazzové krásky Sade. Večer neměl slabé místo, k vrcholu však patřila komorní balada Killing Time od černé "matróny" Maxine Sullivanové. Jak s nadsázkou říká jazzman Jaromír Hnilička: "Kdyby mi vystřílel rodinu, odpustil bych mu!" Zaplať pánbů za zpěváka s takovými muzikantskými pudy, který si zpívá své a kterému na pódiu stačí jedna košile.
I FEEL GOOD (I GOT YOU)!
Zpěvák Dana Bárta v sobotu vyprodal královéhradecký klub U Cikána.
</TEXT>
</DOC>
<DOC>
<DOCID>MF-20020415131</DOCID>
<DOCNO>MF-20020415131</DOCNO>
<DATE>04/15/02</DATE>
<TITLE>
Psalo se před sto lety
</TITLE>
<TEXT>
Do Náchoda zavítal slavný český cestovatel Enrique Stanko Vráz. Velký počet posluchačů vyslechl zážitky z jeho poslední cesty do Číny:
Předmětem zajímavé a velice poutavé přednášky byly ulice a božiště města Pekingu za doby jeho obsazení vojsky spojených velmocí, již četnými a velice skvostnými obrazy, jež si byl sám velkým nákladem opatřil, stále doprovázel. Vybraná společnost, jež veškery prostory velké městské dvorany naplňovala, vděčně sledovala výtečnou a plynnou přednášku tuto a nabývala jasné představy o tomto velikém městě čínském, o jeho palácích, chrámech a zahradách, o jeho náboženství, jeho domácím i politickém zařízení, jeho mravech, obyčejích i zvycích. Přednáška trvala půl třetí hodiny a pan přednášející byl často odměněn hlučnou pochvalou.
Stále oblíbenějšími se stávala vystoupení nového hudebního tělesa - Sboru královéhradeckých tamburašů při Klubu českých velocipedistů:
V posledních dnech rozmnožil se sbor tamburašů na patnáct účinkujících členů. S potěšením konstatujeme, že myšlenka čelící ku zřízení a udržování sboru tamburašského se v Hradci Králové ujímá. Sbor přikoupil nástroje i noty, takže nyní cvičí se pilně nové skladby. Dle usnesení valné hromady Klubu českých velocipedistů budou každý měsíc pořádány klubem zábavní večírky spojené s výlety do sousedních obcí královéhradeckých, jichž zúčastní se činně vždy též sbor tamburašský. První výlet konal se na Pouchov do restaurace pana Františka Pražáka, kde sbor zahrál dle předem určeného programu řadu pěkných skladeb vzhledem ku krátké jeho činnosti velice pěkně. Hudba, jež jest rázu úplně nového a nevídaného, působila zejména svým rytmem a pěkným přednesem dojmem velice příznivým.
Většina obyvatel Černožic se sešla na akademii, kterou v restauraci u Beranů pořádala místní tělovýchovná jednota Sokol:
Zábava ta byla velice zdařilá a prostorný sál byl do posledního místa naplněn. Průběh a program akademie byl bohatý. Vybraná čísla zpěvná, recitační a přednesy smyčcového kvarteta vyplnily první část programu. V druhé části putovali jsme světem, v jehož krásy nahlédli jsme pomocí světelných obrazů skioptikonu, jež zdařile promítal pan Jan Hak, učitel měšťanské školy v České Skalici. Poutavý slovní doprovod doplňoval tuto zajímavou pouť světem i byl celek skvostnou a poučnou přednáškou a zároveň zábavou tak milou, že po celohodinovém trvání jejím litoval každý, že těm krásám již je konec. Výbor Sokola měl tentokráte šťastnou ruku a ukázal, jak snadno lze zároveň vzdělávati a baviti se.
Další vzdělávací akcí byla přednáška profesora pražské české univerzity Emanuela Maixnera věnovaná významu tuberkulózních sanatorií:
Návštěva přednášky byla dosti slušná a sledovali posluchači výklady profesorovy s velikou pozorností. Vylíčiv zhoubnost tuberkulózy ukázal přesnými čísly na rozšířenost její i kde nejvíce řádí a vysvětlil příčiny toho. Jen v Čechách podlehne ročně této hrozné nemoci 24 tisíc osob a stejně smutná čísla vykazují i jiné země. Zcela přirozeno, že v civilizovaném světě zahájen boj proti tuberkulóze a za nejlepší zbraň proti ní uznána snaha povznésti zdravotnictví na nejvyšší stupeň dokonalosti a starati se, aby měl každý, co nevyhnutelně k životu potřebuje - dostatek zdravého vzduchu, řádnou výživu a potřebný odpočinek po vykonané práci. V Praze byl založen spolek k zřizování a vydržování léčeben pro nemoci plicní v království Českém, markrabství Moravském a vévodství Slezském. Jest tedy na obyvatelstvu zemí těchto, aby přistupovalo četně k spolku tomu tak, aby vbrzku přikročiti mohl ke skutečnému provádění úmyslu svého a zřídil u nás nejvýše potřebná sanatoria.
</TEXT>
</DOC>
<DOC>
<DOCID>MF-20020415132</DOCID>
<DOCNO>MF-20020415132</DOCNO>
<DATE>04/15/02</DATE>
<TITLE>
Kultura dnes
</TITLE>
<TEXT>
KINOKAVÁRNA VEGAS: Prci, prci, prcičky 2. ( 20.00) MĚSTSKÁ KNIHOVNA: František Gellner - Verše, kresby, dokumenty.
ZÁMECKÁ GALERIE: Iva Homolová - Staré ruční techniky: batika, ruční malba na textil, vyšívání, vazba sušených květin.
MĚSTSKÁ VÝSTAVNÍ SÍŇ: Okresní výstava výtvarných prací žáků speciálních škol okresu Náchod.
VÝSTAVNÍ SÍŇ STARÉ RADNICE: Královédvorská výročí a jiné zajímavosti ve starých fotografiích. ZOOLOGICKÁ ZAHRADA A SAFARI: Zvířata z celého světa.
MĚSTSKÉ KINO: Formule! ( 19.30)
BIOGRAF NA ŠPICI: Bratrstvo vlků - Hon na bestii. ( 20.00)
KINO DUKLA: Perníková věž. ( 17.30, 20.00) KINO JAS: Návrat do Země Nezemě. ( 17.30) Mulholland Drive. ( 20.00) KINO SIRIUS: Každý to rád jinak. ( 17.30, 20.00) VÝCHODOČESKÉ DIVADLO - MĚSTSKÉ DIVADLO: Claude Magnier: Věno slečny Laury. ( 19.00) DIVADLO EXIL: Večer splněných přání s Poupaty. Folkový koncert. ( 19.00) DŮM HUDBY: Ida Kelarová &amp; Romano rat. Koncert romské hudby. ( 19.00)
</TEXT>
<HEADING>
KINO VESMÍR: Výlet. ( 17.30, 20.00)
</HEADING>
<TEXT>
KRKONOŠSKÉ MUZEUM: Půda, jak ji neznáte. Výstava živých půdních organismů, které si mohou návštěvníci prohlédnout stereomikroskopem. Karel Hladík (1912-1987) - Sochařské dílo. Průřez celoživotním dílem významného českého sochaře. S vůní benzínu. Motorističtí závodníci Vrchlabska.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
Plzeňská rocková kapela Znouzectnost vystoupila v pátek v pardubickém klubu Žlutý pes.
</TEXT>
</DOC>
<DOC>
<DOCID>MF-20020415133</DOCID>
<DOCNO>MF-20020415133</DOCNO>
<DATE>04/15/02</DATE>
<TITLE>
Tipy na týden
</TITLE>
<TEXT>
Scéna v podkroví Klicperova divadla Hradec Králové, dnes 19.00
Jiný kafe: Být dítětem jitrocele. Scénické autorské čtení nevidomé básnířky Pavly Šuranské.
Divadlo Jesličky Hradec Králové, úterý 19.30
Pomsta bude sladká. Premiéra autorského představení v režii Moniky Janákové
Pelclovo divadlo Rychnov nad Kněžnou, úterý 19.30
AG Flek. Recitál legendární folkové skupiny se zpěvačkou Blankou Táborskou.
Klášterní kostel Nové Město nad Metují, středa 18.00
Varhanní koncert Jiřiny Pokorné a trumpetisty Miroslava Kejmara.
Sál Filharmonie Hradec Králové, čtvrtek 19.30
Setkání. Folkrocková skupina Oboroh a Filharmonie Hradec Králové uvedou starozákonní žalmy v úpravě Slávka Klecandra. Řídí Libor Mathauser.
Kolárovo divadlo Police nad Metují, pátek 19.00
Žalman &amp; spol., Toulaví jezdci. Benefiční koncert, jehož výtěžek připadne mentálně postiženým dětem.
Klub Mekka Nový Bydžov, pátek 20.00
Klec. Koncert pražské kapely hrající židovský klezmer.
Adalbertinum Hradec Králové, sobota 18.00
Kvítek dvacetiletý. Výroční koncert folklorního souboru Kvítek spojený se křtem nového CD, host Mladý týnišťský big band.
Městské muzeum Úpice, úterý 16.00
Panenky a hračky minulého století ze sbírky Marie Šikové.
Galerie moderního umění Hradec Králové, úterý 17.00
Socha a objekt v umění 20. století. Přednáší akademický sochař Pavel Doskočil.
</TEXT>
</DOC>
<DOC>
<DOCID>MF-20020415134</DOCID>
<DOCNO>MF-20020415134</DOCNO>
<DATE>04/15/02</DATE>
<TITLE>
Třídy Karla IV. a Dukelskou porušily dobové zásahy
</TITLE>
<TEXT>
Hradecká náměstí a zákoutí
</TEXT>
<HEADING>
Seriál
</HEADING>
<TEXT>
Na západním předmostí Tyršova mostu začíná důležitá komunikační tepna města - třída Karla IV., která za II. městským okruhem pokračuje pod názvem Dukelská až do prostoru U Koruny, kde navazuje na Pražskou třídu pokračující do Kuklen. Že z urbanistického hlediska jde o ulici jednu (a nikoli dvě nebo tři, jak by se mohlo podle názvu zdát), lze vysledovat už v dávné minulosti. Tímto koridorem procházela prastará cesta z Hradce Králové na Prahu. Také v prvních regulačních plánech ji můžeme najít pod názvem Pražská silnice, později, asi od roku 1912, Karlova třída. Ulice má jasný východozápadní směr, ale na rozdíl od Gočárovy třídy nemá přímý průběh, ale je vzdutá severním směrem. Dnešní podoba ulice je v části uvnitř II. městského okruhu (dnešní třída Karla IV.) velmi komfortní. Původní silnice byla obestavěna na základě Gočárovy regulace čtyřpodlažními objekty s jednotnou regulací římsy ve výšce 12 m. Vlastní profil ulice mezi zástavbou je téměř 40 m. V době vzniku dnešního prostorového řešení byla ulice rozdělena na hlavní jízdní pruh a dva obslužné jednosměrné pruhy podél uliční fronty. Hlavní dopravní prostor byl od obslužných pruhů oddělen zvýšenou refýží, na které byly vysázeny dvakrát dvě řady lip. (Čtyřřadá lipová alej je zmiňována již v roce 1914.) Parter pod stromy sloužil jako promenáda. Podél objektů se pak nachází chodník o šířce 3 m. Dnešní stav ulice se z funkčního hlediska výrazně nezměnil, pouze přibylo množství parkujících aut. Původně promenádní refýž dnes slouží výhradně k parkování. Parkuje se kolmo mezi stromy a navíc podélně v obslužných jednosměrných komunikacích a částečně i na chodnících. Stromy jsou zasazeny v betonových nádobách se zvýšeným okrajem asi o 0,5 m oproti úrovni chodníku, aby tak byly chráněny před mechanickým poškozováním automobily. Došlo také k obměně druhového složení stromů, kdy původní lípy byly částečně nahrazeny jeřáby. Stav parteru není nijak komfortní - chodníky jsou asfaltové, kromě části na nám. 5. května, kde jsou betonové dlaždice. Pouze v malé části - od Baťkova náměstí k podchodu došlo v roce 1999 k předlažbě na žulovou mozaiku. Vybavení mobiliářem je v podstatě nulové - nachází se zde pouze plastové odpadkové koše, ale kromě zastávek městské dopravy se není kam posadit. V letním období tento nedostatek částečně supluje předzahrádka před restaurací Oáza. Rozhodně by si ale tato významná městská třída zasloužila větší péči o svůj vzhled. Vně II. městského okruhu již průběh ulice není tak komfortní - jen 20 m mezi zástavbou. Je to způsobeno především skutečností, že zde nevznikala zástavba podle předem připraveného regulačního plánu, ale Pražská silnice byla obestavována více méně živelně. Tím, že ulice není ve svém průběhu přímá, umožňuje vytvářet dílčí dominanty. Jednou z nich je Skleněná věž. Obytný dům s občanskou vybaveností v parteru vznikl v roce 1929 pode projektu architekta J. Fňouka. Na něj pak navazují další dominanty, a to zejména věž kostela Božského Srdce Páně v zalomení ulice a budova nového nádraží od V. Rejchla z roku 1935. V domě čp. 17, v dnešní Dukelské ulici, býval hostinec U Města Prahy, kde byl před bitvou 1. července 1866, ubytován generál Benedek. V letech 1971 - 73 vzniká podle projektu architekta Karla Schmieda na křížení II. městského okruhu a Dukelské třídy podchod pro pěší. Realizace podchodu byla první a na dlouhou dobu jediným počinem v budování hradecké pěší zóny. Interiér podchodu s obchody a světelnými vitrínami je z urbanistického hlediska zdařilý, pochází z roku 1974 od K. Schmieda a L. Felgera. V roce 1976 došlo k demolici části jižní strany Dukelské třídy, aby tak byl vytvořen prostor pro výstavbu obchodního domu PRIOR (dnes OD TESCO). PRIOR byl realizován v letech 1978 - 81 podle projektu architekta J. Kučery. Parkoviště a terénní úpravy byly dokončeny až v roce 1983. Fasáda obchodního domu byla vytvořena M. Koutem a J. Rathouským v roce 1981. Keramický kruhový reliéf na obchodním domě je od A. Stibůrka a J. Rathouského z roku 1981. Kovová fontána před západním vstupem je od J. Wágnera a J. Rathouského, rovněž z roku 1981. Východně od obchodního domu měl vyrůst další objekt občanské vybavenosti, který měl na křížení Dukelské s ulicí Letců vytvářet náměstí. Tento objekt nebyl dosud realizován a na volném prostranství je v severní části městské tržiště, v jižní části parkoviště. Pokud by k realizaci původního záměru došlo, což by bylo z prostorového hlediska žádoucí, domnívám se, že by mělo tržiště v těchto místech zůstat zachované. Toto místo má z hlediska hradeckých veřejných prostorů jednu zvláštnost - je na hradecké poměry neobyčejně živé. Bylo by proto škoda likvidací tradičního tržiště s ovocem a zeleninou toto místo umrtvovat. Neživých - mauzoleálních prostorů má Hradec víc než dost. V roce 1999 vznikla studie řešení úprav tržiště a v následujícím roce bylo tržiště částečně rekonstruováno. Řešení tržiště sestávalo ze dvou úkolů - jednak vybudování zázemí pro trhovce v dočasném objektu a vlastní řešení prodejních stánků. Zázemí tržiště je pásový objekt umístěný v jeho jižní části. Bohužel řešení tržiště zlepšilo situaci pouze pro trhovce, a nikoliv pro obyvatele města. V prostoru zůstala i nadále asfaltová plocha, nijak zvlášť nevybavená, kde chybí dostatečné množství laviček, prameník s vodou a další městský mobiliář. Ve východní části tohoto prostoru se na místě nárožní proluky Dukelské a Letců dlouhá léta nacházelo tržiště s oděvním a spotřebním zbožím. Tržiště, které rozhodně nepřispívalo k dobrému vzhledu centra města, bylo zrušeno v roce 2000, kdy se objevily úvahy o zástavbě této proluky. Prostoru navíc vévodí velkoplošná reklama na volném štítě domu čp. 3. První skici uvažovaného objektu byly k dispozici už v roce 2000, ale zatím žádný další postup ve výstavbě není viditelný. Doufejme tedy, že k zástavbě této proluky dojde co nejdříve. Současný stav střední části Dukelské ulice bez zeleně vytváří pocit prašnosti a vyprahlosti prostoru. Bylo by proto třeba ulici, vyhledávanou obyvateli i návštěvníky města, ozelenit travnatými pruhy, alejovými dřevinami, mobilní zelení a doplnit o kvalitní městský mobiliář. Závěrečnou částí původní Dukelské třídy je dnes nazývaná ulice U Koruny. V tomto prostoru stávala bývalá Pražs kopředměstská radnice. Ještě na sklonku 40. let 20. století byla tato ulice hlavní a po ní v květnu 1945 jely sovětské tanky do Prahy. Po dobudování Gočárovy třídy ztratil tento úsek svůj dopravní význam a byl zaslepen. S rostoucím stupněm automobilizace se stal převážně parkovištěm. Trojúhelníkový travnatý prostor v úhlu ulice U Koruny a Gočárovy byl později - v době normalizační "ozdoben" betonovou stěnou s portréty nositelů řádů komunistického režimu. Po listopadu 1989 ztratilo toto monstrum svůj význam. Byly demontovány fotografie, ale k odstranění železobetovového monstra nedošlo, a tak dnes slouží jako plakátovací plocha. Na počátku 90. let vznikl v části pro pěší před objektem Koruny stánek s občerstvením, který se postupně přeměnil na dnešní restauraci Pavouk. Jde o lehkou dřevěnou stavbu, která je v letních měsících doplněna předzahrádkou. Vraťme se ale ještě jednou k tomuto prostoru jako celku. Je na něm vidět, že úprava jeho parteru vznikala nahodilými zásahy v čase, které nebyly nikdy nikým koordinovány. Ve spojitosti s betonovou plochou, která bezprostředně navazuje a má představovat autobusové nádraží, se dá říci, že "Salon republiky" má svůj vstup velmi nedůstojný. Autobusové nádraží by samozřejmě mělo být co nejrychleji vybudováno, aby se prostor u Koruny uvolnil pro výstavbu bloku městských domů. A co je neméně důležité, a je na rozdíl od autobusového nádraží nepoměrně levnější, je vytvoření koncepce a úprava prostoru u Koruny se zakomponováním všech hodnotných úprav z minulosti a naopak odstraněním úprav nevhodných.
Dukelské třídy v Hradci Králové je Skleněná věž.
</TEXT>
</DOC>
<DOC>
<DOCID>MF-20020415135</DOCID>
<DOCNO>MF-20020415135</DOCNO>
<DATE>04/15/02</DATE>
<TITLE>
Výhrou přiblížili záchranu
</TITLE>
<TEXT>
Fotbalisté SK Foma Hradec Králové porazili v první lize Bohemians
Důležitý krok k udržení prvoligové příslušnosti i v přístí sezoně udělali fotbalisté SK Foma Hradec Králové. Ve 26. kole domácí nejvyšší soutěže porazili Bohamians.
Hradec Králové - Na poslední čtyři kola první ligy se po sobotním utkání s Bohemians těší trenér SK Foma Hradec Králové Petr Uličný. "Dnešní vítězství je asi tečkou za záchranou a ligu můžeme dohrát v klidu," uvedl po výhře nad pražským týmem. Ta Hradec posunula na jedenáctou příčku tabulky a společně s dalšími výsledky 26. kola Hradeckým přinesla potřebný klid. Čtyři kola před závěrem soutěže je od sestupové příčky dělí devět bodů, do konce soutěže jich každé mužstvo může získat už jen dvanáct. V záchranu již věří také hráči. "Úplně jisté to ještě není, ale podle mého názoru jsme udělali zřejmě poslední krok," doufá Jan Kraus, který se v průběhu jara dostal do výborné formy a Bohemians vstřelil branku už po několika vteřinách hry. Duel s Bohemians byl proto pro Hradec klíčový. "Museli jsme zvítězit, stále jsme mužstvem, které se potýkalo se záchranou," konstatoval trenér. Své hráče před utkáním vyzýval k trpělivosti. "Hlavně proto, že se v útoku v poslední době trápíme," uvedl trenér. Hradečtí v předcházejících třech zápasech nevstřelili ani branku. "Naštěstí nám pomohla rychlá branka, kterou jsme vstřelili už po dvaceti vteřinách," uvedl Uličný, podle kterého o výsledku hodně napověděla druhá branka, kterou si Bohemians vstřelili po Sedláčkově centru sami. "Za stavu 2:0 se mužstvo sklidnilo a soupeře jsme do konce utkání už do ničeho nepustili," pochválil svůj tým hradecký trenér, "podali jsme dobrý výkon." Bohemians v Hradci zklamali. "Kdybych mohl, tak bych utekl," komentoval výkon pražského týmu jeho trenér Vlastimil Petržela, "z naší strany šlo o příšerný výkon, takhle hrozně jsem Bohemians ještě hrát neviděl." Petržela je přesvědčen, že zápas za moc nestál. "Faulovalo se, zdržovalo a fotbal se nehrál," popsal svůj dojem ze zápasu, " my jsme jen nakopávali balony dopředu a ještě jsme do nich chodili mizerně, takže jsme tam žádné nedokázali v soubojích získat." Petržela neměl pro výkon svého týmu jediné dobré slovo. "Sám za sebe se stydím a omlouvám se divákům, že se museli na takový zápas dívat," řekl rozčarovaný trenér. Na rozdíl od Uličného se však nemusel strachovat, že jeho týmu nepřiznivý výsledek přinesl nějaké komplikace. Ligu mohou Bohemians dohrát v klidu. "My si teď testujeme hráče. Rozhodujeme se, kdo zůstane na podzim," konstatoval Petržela.
Útočník SK Foma Hradec Králové Jan Kraus (vlevo), střelec první branky sobotního utkání, uniká Davidu Čepovi. Hradečtí svého soupeře v důležitém prvoligovém utkání porazili a příbližili si záchranu v soutěži.
</TEXT>
</DOC>
<DOC>
<DOCID>MF-20020415136</DOCID>
<DOCNO>MF-20020415136</DOCNO>
<DATE>04/15/02</DATE>
<TITLE>
Kraus několik měsíců čekal na jubilejní gól
</TITLE>
<TEXT>
Hradec Králové - Když si po několika vteřinách utkání s Bohemians Praha hradecký útočník Jan Kraus naběhl mezi hostující obránce na přesnou Sedláčkovu přihrávku, neměl asi příliš času přemýšlet, že od jeho poslední ligové branky už uplynulo hodně času. Míč trefil přesně, dal úvodní gól svého týmu. "Přesně tohle jsme potřebovali. Chtěli jsme na ně vletět a dát jim brzy gól," uvedl hráč, který se do sestavy Hradce natrvalo vrátil teprve na počátku jara.
Na gól vstřelený v prvoligovém zápase jste musel dost dlouho čekat.
To je pravda. Naposledy jsem se trefil loni na jaře ještě při hostování v Plzni. Byl to můj desátý prvoligový gól v kariéře a dal jsem ho v utkání v Českých Budějovicích.
Od té doby jste se dost dlouho nemohl v Hradci prosadit, hostoval jste v Mostě. Až během jara jste začal zase pravidelně hrát.
Trenér Uličný si mě z béčka vytáhl před utkáním v Opavě a od té doby až na výjimky jako před týdnem v Olomouci hraju. Snad mu jeho důvěru oplatím.
Bohemians jste porazili přesvědčivě. V čem jste byli lepší?
Zahráli jsme opravdu dobře, tak se hraje o záchranu. Vedle gólů jsme si vypracovali i řadu šancí. Je jen škoda, že jsme ještě nějakou neproměnili a nezvýšili jsme na rozdíl, abychom se nemuseli téměř až do konce strachovat o výsledek.
</TEXT>
</DOC>
<DOC>
<DOCID>MF-20020415137</DOCID>
<DOCNO>MF-20020415137</DOCNO>
<DATE>04/15/02</DATE>
<TITLE>
Finále ligy házenkářů bude bez týmu Jičína
</TITLE>
<TEXT>
Kopřivnice, Hradec Králové - Házenkáři Jičína se neprobojovali do finále první ligy házenkářů. V rozhodujícím pátém střetnutí semifinálové série totiž prohráli v Kopřivnici. O prvenství se tak s týmem Hranic střetne soupeř, Jičín čekají zápasy s Kostelcem o třetí místo. Ve skupině o záchranu ztratil Dvůr Králové v azylu v Hradci Králové bod se Zlínem.
</TEXT>
<HEADING>
Kopřivnice - Jičín 30:19
</HEADING>
<TEXT>
Toho, čeho se chtěli Jičínští vyvarovat, se přesně stalo. Domácí začali výborně a získali rozhodující náskok už v prvním poločase. V průběhu druhé části hry její hráči vedli až třináctibodovým rozdílem.
Toho, čeho se chtěli Jičínští vyvarovat, se přesně stalo. Domácí začali výborně a získali rozhodující náskok už v prvním poločase. V průběhu druhé části hry její hráči vedli až třináctibodovým rozdílem.
</TEXT>
</DOC>
<DOC>
<DOCID>MF-20020415138</DOCID>
<DOCNO>MF-20020415138</DOCNO>
<DATE>04/15/02</DATE>
<TITLE>
Rezerva Hradce znovu v české lize neprohrála
</TITLE>
<GEOGRAPHY>Čelákovice</GEOGRAPHY>
<TEXT>
Výborná jarní série fotbalistů SK Foma Hradec Králové B pokračuje. V české fotbalové lize vyhráli v Čelákovicích a udrželi si jarní neporazitelnost.
</TEXT>
<HEADING>
Čelákovice - Hradec B 0:2
</HEADING>
<TEXT>
Utkání začalo pro Union šokem. Ve 4. minutě posoudil sudí střet Kollera s Mergancem jako nedovolený a Brendl poslal hosty z penalty do vedení. Nervózní domácí se ztuha probíjeli přes obranu pohyblivého protivníka, který hrozil nebezpečnými výpady, a před pauzou je po hlavičce Košťála zachránilo břevno. Po vyloučení Obermajera pokračovali Hradečtí v deseti. Oslabení přestáli bez úhony a krátce nato putoval po zbytečném faulu pod sprchy Skuhravý a síly na hřišti se srovnaly. Další studenou sprchu Unionu připravil Merganc, jenž hlavou usměrnil centr Dapecího. Snaha domácích byla křečovitá. V největší šanci Podlešák poslal míč do tyče.
Utkání začalo pro Union šokem. Ve 4. minutě posoudil sudí střet Kollera s Mergancem jako nedovolený a Brendl poslal hosty z penalty do vedení. Nervózní domácí se ztuha probíjeli přes obranu pohyblivého protivníka, který hrozil nebezpečnými výpady, a před pauzou je po hlavičce Košťála zachránilo břevno. Po vyloučení Obermajera pokračovali Hradečtí v deseti. Oslabení přestáli bez úhony a krátce nato putoval po zbytečném faulu pod sprchy Skuhravý a síly na hřišti se srovnaly. Další studenou sprchu Unionu připravil Merganc, jenž hlavou usměrnil centr Dapecího. Snaha domácích byla křečovitá. V největší šanci Podlešák poslal míč do tyče.
</TEXT>
</DOC>
<DOC>
<DOCID>MF-20020415139</DOCID>
<DOCNO>MF-20020415139</DOCNO>
<DATE>04/15/02</DATE>
<TITLE>
Nyní je čeká série o bronz
</TITLE>
<GEOGRAPHY>Trutnov</GEOGRAPHY>
<TEXT>
Basketbalistky Trutnova podlehly v semifinále ligy na svém hřišti pražským vysokoškolačkám o osm bodů a v celé sérii podlehly 0:3. V duelu proti brněnským obhájkyním titulu se podle očekávání nepodařilo překvapit ani hradeckému Sokolu. Oba východočeské týmy tak čeká série o třetí příčku. Hraje se na tři vítězství, první zápas je na programu v sobotu 20. dubna v Trutnově.
Ve vyrovnaném utkání se prosadil vyrovnanější pražský tým, v jehož sestavě vynikla nejlepší hráčka i střelkyně zápasu Voračková, jež ze svých celkových devatenácti střeleckých pokusů nebyla jen třikrát úspěšná. Trutnov držela obdivuhodně bojující pivotmanka Dobrovičová, která si připsala nejen 26 nastřílených bodů, ale také devět doskočených míčů. Vysokoškolačky si udržovaly po celé utkání mírný náskok. Jakmile se však domácímu týmu podařilo vyrovnat nebo jako v 18. minutě jít do vedení 32:31, Pražanky vždy dokázaly zvýšit tempo hry a úspěšnou střelbou se od svého soupeře opět bodově odpoutat. Ještě tři minuty před koncem vedl Trutnov po tříbodovém koši Dobrovičové a úspěšně zakončeném protiútoku Uhrové 66:64, ale to bylo ze strany domácích vše. V nervózní koncovce byly vysokoškolačky přesnější a soupeřkám už povolily jen dva body, zatímco samy jich nastřílely dvanáct. Trutnovské publikum vzalo porážku svého družstva sportovně a navzdory vyřazení odměnilo aktérky zápasu potleskem.
Basketbalistky Hradce oslabené o zraněné opory Mlejnkovou a Hanu Ziklovou zaskočily v úvodu favorizované Brňanky bojovností a úspěšnou střelbou. Přesnou mušku měly zejména Burgrová, Fraiová a Procházková. S dechem ale vydržel Hradec Králové jen do poločasu, pak už měl navrch hostující tým.. Třetí čtvrtinu ovládly zcela Brňanky, které tuto část vyhrály 26:4. Důraz v obraně doplňovaly rychlými protiútoky, v podkošových soubojích dominovala Vodičková a na křídle se dařilo Vítečkové. Závěr se již odehrál ve volném tempu, favorizované hráčky Gambrinusu zvolnily tempo a bez problémů dotáhly utkání k postupu do finále, v němž se střetnou s USK Praha.
</TEXT>
</DOC>
<DOC>
<DOCID>MF-20020415140</DOCID>
<DOCNO>MF-20020415140</DOCNO>
<DATE>04/15/02</DATE>
<TITLE>
Sestupem ohrožené divizní týmy ztratily body na vlastních hřištích
</TITLE>
<TEXT>
Rychnov nad Kněžnou - V utkáních 20. kola fotbalové divize C se v soubojích týmu Hradeckého kraje více dařilo hostům.
</TEXT>
<HEADING>
Rychnov - Náchod/Deštné 2:3
</HEADING>
<TEXT>
Za vytrvalého deště se v Rychnově z vítězství radoval fotbalově vyspělejší celek Náchoda. Vše důležité se odehrálo až ve druhé půli zápasu. Skóre utkání otevřel v 60. minutě nádhernou střelou z 25 metrů hostující Samek, o minutu později po rohu Melounka však srovnal zblízka odvážnou hlavičkou Michal. V 70. minutě se tato situace opakovala na druhé straně hřiště. Rohový kop zahrával Samek a do sítě Rychnova hlavičkoval Kittler. Fotbalová přestřelka pokračovala v 79. minutě, kdy se zmocnil odraženého míče náchodský Kuhn a z hranice šestnáctky nádhernou střelou k tyči zvýšil náskok hostů na 3:1. Při závěrečném náporu už Rychnovští stihli jen snížit Chaloupkou z pokutového kopu za předchozí zákrok Vejpravy na Židíka.
O osudu podprůměrného duelu rozhodli hosté do 22. minuty. Domácí fotbalisté zaspali začátek utkání. V 10. minutě přihrál Brzek napříč šestnáctkou Olympie Chvojkovi a ten pohotově přesnou střelou k bližší tyči otevřel skóre. Ještě než se domácí hráči stačili vzpamatovat, napálil bez přípravy odražený míč k tyči trutnovský Pich a hosté vedli 2:0. Na uklidňující třígólový rozdíl mohl těsně před přestávkou zvýšit Tesař, ale brankář Olympie Fiedler mu včasným vyběhnutím zmenšil střelecký úhel a střela trutnovského záložníka mířila do nohou gólmana. Po přestávce se domácí nadechli k mírnému tlaku, ale trestný kop Vaňka z hranice šestnáctky se jen odrazil od zdi trutnovských hráčů a pěknou střelu Černíka hostující gólman Kobos skvěle vyrazil. Úspěšně si strážce trutnovské branky poradil i s největší šancí Olympie v 88. minutě, kdy Černík bez přípravy zamířil do horního růžku, ale Kobos byl připraven. Trutnov měl dvě vyložené šance. V 62. minutě se hlavička Kruliše nejprve odrazila od trávníku a pak olízla břevno branky Olympie a o tři minuty později pálil Horák I. jen těsně vedle pravé tyče.
</TEXT>
</DOC>
<DOC>
<DOCID>MF-20020415141</DOCID>
<DOCNO>MF-20020415141</DOCNO>
<DATE>04/15/02</DATE>
<TITLE>
Slib daný Hradišti firma nesplní
</TITLE>
<TEXT>
Firma získala lukrativní pozemky, místo pěti stovek lidí však zaměstná jen několik dělníků
Původně to měl být výhodný obchod, na kterém vydělají uherskohradišťská radnice i společnost Forschner. Ze smlouvy, kterou obě strany loni uzavřely, ale bude zřejmě nakonec profitovat jen soukromá společnost.
Uherské Hradiště - Uherskohradišťskou radnicí a tamním úřadem práce avizovaných pět set pracovních míst, které měla firma vytvořit výměnou za atraktivní pozemky s inženýrskými sítěmi a novou tovární halu, totiž Forschner nakonec nenabídne. Nebo aspoň ne tak brzy, jak původně obě strany plánovaly. "Momentálně nemáme volná místa ani v řádu desítek, natož stovek. A v dohledné době se na tom zřejmě nic nezmění," řekl zdroj blízký vedení společnosti. Společnost slíbila vznik stovek nových pracovních míst a získala za to přibližně dva a půl hektaru pozemků v připravované průmyslové zóně. Náklady spojené s její přípravou už ze svého rozpočtu uhradilo město. Vykoupilo pro firmu pozemky, po třech stokorunách za metr čtvereční. Platilo i nákladné úpravy terénu. Klauzuli, že firma skutečně místa nabídnout musí, ale smlouva neobsahuje. "Je moc těžké ošetřit takovou věc dopředu. Pochybuji, že by na podobnou podmínku některý zahraniční investor přistoupil," uvažuje starosta Šupka. "Kdybychom ale věděli předem, že Forschner místa nevytvoří, asi by náš přístup byl jiný." Jak se radnice k problému postaví, není momentálně jasné. "Zatím je to otázka. Město ale zainvestovalo inženýrské sítě. Každopádně chceme, aby se nám ty peníze vrátily," řekl Šupka. Zástupci managementu firmy, která vyrábí kabely pro automobilky, nebyli o víkendu k zastižení.
</TEXT>
<HEADING>
Starosta Hradiště Ladislav Šupka o firmě Forschner
</HEADING>
<TEXT>
- únor 2001: Radnice na to ze svého rozpočtu doplatí. Jsme ale rádi, že investor tady zůstal. Vyjdeme mu vstříc. Zisk pracovních míst to městu vrátí.
- duben 2002: Kdybychom věděli předem, že Forschner nová místa nevytvoří, asi by náš přístup byl jiný.
</TEXT>
</DOC>
<DOC>
<DOCID>MF-20020415142</DOCID>
<DOCNO>MF-20020415142</DOCNO>
<DATE>04/15/02</DATE>
<TITLE>
Policie šetří smrtelný pád učně
</TITLE>
<TEXT>
Uherské Hradiště - Ani deset dnů po tragédii není jasné, kdo, a zda vůbec někdo, zavinil smrt sedmnáctiletého klempířského učně. Student uherskobrodského stavebního učiliště se zabil při opravě střechy rodinného domu v Dolním Němčí na Uherskohradišťsku. Podle dosavadních zjištění je jisté, že chlapec nebyl nijak jištěn, když prováděl oplechování komína na střeše. "Míru zavinění jednotlivých lidí na případu stále vyšetřujeme," opakoval celý minulý týden uherskohradišťský policejní mluvčí Jaroslav Krejčíř. Totéž v pátek řekla také ředitelka stavebního učiliště. Policisté zatím případ hodnotí jako smrtelný pracovní úraz. Práce na střeše byly totiž součástí odborné praxe učňů. Mladík při nich spadl nejdřív na okap, poté ze šestimetrové výšky na převážně betonový dvůr. Zůstal nejdřív na zemi ležet v bezvědomí, zranění ale nakonec podlehl přímo v sanitce při převozu do nemocnice.
</TEXT>
</DOC>
<DOC>
<DOCID>MF-20020415143</DOCID>
<DOCNO>MF-20020415143</DOCNO>
<DATE>04/15/02</DATE>
<TITLE>
Buchlovický zámek provonělo aroma pálenek
</TITLE>
<HEADING>
KTERÁ JE NEJLEPŠÍ?
</HEADING>
<TEXT>
Bezmála 150 vzorků pálenek se sešlo na včerejším Otvírání sklének v zámku v Buchlovicích na Uherskohradišťsku. Jejich majitelé složili před koštem slib vyjadřující vztah k pálenkám: "Nedopustíme, aby na Moravě vyhynuly trnky, durancie či švestečky. K tomu nám dopomáhej muška octová, kvasinka vinná a všichni páleničáři. Tak koštujeme!" Pak zámkem voněly slivovice, meruňkovice, třešňovice, hruškovice, broskvovice a další -ice.
Bezmála 150 vzorků pálenek se sešlo na včerejším Otvírání sklének v zámku v Buchlovicích na Uherskohradišťsku. Jejich majitelé složili před koštem slib vyjadřující vztah k pálenkám: "Nedopustíme, aby na Moravě vyhynuly trnky, durancie či švestečky. K tomu nám dopomáhej muška octová, kvasinka vinná a všichni páleničáři. Tak koštujeme!" Pak zámkem voněly slivovice, meruňkovice, třešňovice, hruškovice, broskvovice a další -ice.
</TEXT>
</DOC>
<DOC>
<DOCID>MF-20020415144</DOCID>
<DOCNO>MF-20020415144</DOCNO>
<DATE>04/15/02</DATE>
<TITLE>
Bystřice pod Hostýnem: Dražba radním nevyšla
</TITLE>
<HEADING>
Z celého kraje DNES
</HEADING>
<TEXT>
Radní v Bystřici pod Hostýnem příliš neuspěli se svým pokusem poprvé prodat v dražbě městský byt za nejvyšší nabízenou cenu. Byt sice prodali, ale z dražby prakticky sešlo, protože neměl kdo přihazovat. Přihlásil se totiž jediný zájemce, který tak dvoupokojový byt získal za nabídkovou cenu 250 tisíc korun. Před dražbou sice projevila zájem desítka dalších lidí, k dražbě se však nakonec nedostavil žádný z nich.
Radní v Bystřici pod Hostýnem příliš neuspěli se svým pokusem poprvé prodat v dražbě městský byt za nejvyšší nabízenou cenu. Byt sice prodali, ale z dražby prakticky sešlo, protože neměl kdo přihazovat. Přihlásil se totiž jediný zájemce, který tak dvoupokojový byt získal za nabídkovou cenu 250 tisíc korun. Před dražbou sice projevila zájem desítka dalších lidí, k dražbě se však nakonec nedostavil žádný z nich.
</TEXT>
</DOC>
<DOC>
<DOCID>MF-20020415145</DOCID>
<DOCNO>MF-20020415145</DOCNO>
<DATE>04/15/02</DATE>
<TITLE>
Uherské Hradiště: Sokol slavil výročí
</TITLE>
<HEADING>
Z celého kraje DNES
</HEADING>
<TEXT>
Tělovýchovnou akademií, v níž se představilo víc než sto cvičenců, a výstavk ou připomínající historii Sokola v Uherském Hradišti oslavili jeho členové v sobotu stotřicáté výročí založení tamní organizace. Uherskohradišťský Sokol má v současnosti 642 členů.
Tělovýchovnou akademií, v níž se představilo víc než sto cvičenců, a výstavk ou připomínající historii Sokola v Uherském Hradišti oslavili jeho členové v sobotu stotřicáté výročí založení tamní organizace. Uherskohradišťský Sokol má v současnosti 642 členů.
</TEXT>
</DOC>
<DOC>
<DOCID>MF-20020415146</DOCID>
<DOCNO>MF-20020415146</DOCNO>
<DATE>04/15/02</DATE>
<TITLE>
Zlín: Policie žádá o pomoc
</TITLE>
<HEADING>
Z celého kraje DNES
</HEADING>
<TEXT>
Policisté hledají tři muže, kteří v sobotu ráno ve Vizovicích u Zlína zaútočili v Partyzánské ulici na dva bratry. Pachatelé sourozence ve věku 27 a 29 let tloukli pěstmi. Starší bratr při tom upadl a těžce si zranil hlavu. Lékaři mají podezření na zlomeninu lebeční kosti, která si vyžádá léčbu až sedm týdnů. Mladší z bratrů nebyl vážně zraněn. Útočníci z místa činu utekli. Případní svědci se mohou přihlásit na lince 158 nebo na nejbližší policejní služebně.
Policisté hledají tři muže, kteří v sobotu ráno ve Vizovicích u Zlína zaútočili v Partyzánské ulici na dva bratry. Pachatelé sourozence ve věku 27 a 29 let tloukli pěstmi. Starší bratr při tom upadl a těžce si zranil hlavu. Lékaři mají podezření na zlomeninu lebeční kosti, která si vyžádá léčbu až sedm týdnů. Mladší z bratrů nebyl vážně zraněn. Útočníci z místa činu utekli. Případní svědci se mohou přihlásit na lince 158 nebo na nejbližší policejní služebně.
</TEXT>
</DOC>
<DOC>
<DOCID>MF-20020415147</DOCID>
<DOCNO>MF-20020415147</DOCNO>
<DATE>04/15/02</DATE>
<TITLE>
Šelešovice: Volby: jediná kandidátka
</TITLE>
<HEADING>
Z celého kraje DNES
</HEADING>
<TEXT>
První volby do obecního zastupitelstva proběhnou v sobotu 20. dubna v Šelešovicích. Tato obec se minulý rok po úspěšném referendu oddělila od Kroměříže, dosud ji ovšem spravoval okresním úřadem dosazený správce. V prvních volbách do zastupitelstva se bude o přízeň voličů ucházet jediná kandidátka, na níž je devět nezávislých kandidátů.
První volby do obecního zastupitelstva proběhnou v sobotu 20. dubna v Šelešovicích. Tato obec se minulý rok po úspěšném referendu oddělila od Kroměříže, dosud ji ovšem spravoval okresním úřadem dosazený správce. V prvních volbách do zastupitelstva se bude o přízeň voličů ucházet jediná kandidátka, na níž je devět nezávislých kandidátů.
</TEXT>
</DOC>
<DOC>
<DOCID>MF-20020415148</DOCID>
<DOCNO>MF-20020415148</DOCNO>
<DATE>04/15/02</DATE>
<TITLE>
Napajedla: Cyklista vjel do řeky
</TITLE>
<HEADING>
Z celého kraje DNES
</HEADING>
<TEXT>
Těžké zranění utrpěl pětapadesátiletý cyklista z Napajedel u Zlína, který v sobotu nepřizpůsobil v obci rychlost stavu vozovky a sjel do koryta potoka. Muž byl převezen do nemocnice, doba léčení zatím nebyla stanovena. Kvůli zraněním nebyla možná dechová zkouška, a lékaři proto zajistili kontrolní odběr krve na alkohol.
Těžké zranění utrpěl pětapadesátiletý cyklista z Napajedel u Zlína, který v sobotu nepřizpůsobil v obci rychlost stavu vozovky a sjel do koryta potoka. Muž byl převezen do nemocnice, doba léčení zatím nebyla stanovena. Kvůli zraněním nebyla možná dechová zkouška, a lékaři proto zajistili kontrolní odběr krve na alkohol.
</TEXT>
</DOC>
<DOC>
<DOCID>MF-20020415149</DOCID>
<DOCNO>MF-20020415149</DOCNO>
<DATE>04/15/02</DATE>
<TITLE>
Strany si pro své kampaně rezervují náměstí
</TITLE>
<TEXT>
Zlínský kraj - V dostatečném předstihu, víc než tři měsíce před parlamentními a sedm měsíců před komunálními volbami, si už politické strany vybírají atraktivní místa pro své mítinky. V kurzu jsou především centra větších měst v kraji, zejména hlavní náměstí ve Zlíně. Tamní magistrát už od politických stran obdržel pětatřicet požadavků na rezervaci náměstí. "Snažíme se všem vyjít vstříc. Tak, aby byli žadatelé spokojeni," řekla mluvčí magistrátu Dana Daňová. Mluvčí zdůraznila, že pořád platí princip: kdo dřív přijde, ten dřív mele. To může některá ze stran zneužít. Zablokuje si náměstí třeba na tři týdny v kuse, a znemožní tím agitaci svým soupeřům. Aktuální příklad ze severu Čech: tamní ODS a Unie svobody si rezervovaly prostor v centru Ústí nad Labem tak, že pro ostatní strany už žádný volný termín před parlamentními ani před komunálními volbami nezůstane. "Myslím, že něco podobného u nás nehrozí," míní tajemník radnice v Uherském Brodě Hynek Sušil. Jenže uherskobrodský úřad ještě žádná ze stran o rezervaci náměstí nepožádala. "Pokud by někdo přece jen chtěl náměstí zablokovat v kuse, budeme s ním jednat. Vysvětlíme mu, že právo na to mají i jiné strany," říká Sušil. Sám ale připouští, že s podobnými argumenty by neuspěl. Pokud strana splní všechny povinnosti, musí jí úředníci vyhovět. "My to určitě nezneužijeme. Kampaň má být o slušnosti. Věřím, že naschvály si navzájem dělat nebudeme," řekl Martin Schreier z uherskohradišťské kanceláře KDU-ČSL.
</TEXT>
<HEADING>
ODS Klause na hlavní zlínské náměstí asi nedostane
</HEADING>
<TEXT>
- Vrchol předvolební kampaně ODS v kraji - mítink s Václavem Klausem na Velkém náměstí ve Zlíně, se téměř jistě neuskuteční. Místo náměstí se předseda parlamentu bude muset spokojit s méně důstojným prostorem. Atraktivní centrum města už v požadovaném termínu pro svoji agitaci zabrala jiná politická strana. "Je to pro nás problém," připustil regionální manažer ODS Jaroslav Zapletal. "Náměstí si zamlouváme jen na konkrétní akce, i když se to nakonec obrací proti nám," prohlásil Zapletal.
- Vrchol předvolební kampaně ODS v kraji - mítink s Václavem Klausem na Velkém náměstí ve Zlíně, se téměř jistě neuskuteční. Místo náměstí se předseda parlamentu bude muset spokojit s méně důstojným prostorem. Atraktivní centrum města už v požadovaném termínu pro svoji agitaci zabrala jiná politická strana. "Je to pro nás problém," připustil regionální manažer ODS Jaroslav Zapletal. "Náměstí si zamlouváme jen na konkrétní akce, i když se to nakonec obrací proti nám," prohlásil Zapletal.
</TEXT>
</DOC>
<DOC>
<DOCID>MF-20020415150</DOCID>
<DOCNO>MF-20020415150</DOCNO>
<DATE>04/15/02</DATE>
<TITLE>
Ranní mrazy zničily nejen meruňky, ale i úrodu broskví
</TITLE>
<TEXT>
Uherské Hradiště - Část letošní úrody už kvůli nočním mrazíkům definitivně oželeli. Sadaři z Uherskohradišťska se teď ale obávají, že kromě meruněk, které dopadly nejhůř, se ztráty dotknou i broskví. Ty začaly sice kvést později než meruňky, i jejich úroda je ale ohrožena. "Broskve zmrzly tak z třiceti až padesáti procent," odhaduje ředitel uherskohradišťského územního odboru ministerstva zemědělství Josef Vaculík. "Zůstanou jen pozdní broskve, rané zmrzly," přidává se předseda zahrádkářů z Uherského Hradiště Josef Pavliš. Podobné to podle něj bude s úrodou třešní. Sadaři z větších zemědělských společností v okrese se shodli, že problémy s neúrodou na ně sice dolehnou, do celkového hospodářského výsledku se ale nepromítnou. "Konkrétně meruňky pěstujeme jen na sedmi hektarech, to není příliš," řekl Vladimír Železný ze společnosti Ostrožsko. Horší už bude situace menších pěstitelů, kteří se právě na meruňky nebo broskve specializují. Také proto, že neúroda je potká už druhý rok v řadě. Loni jim plány na dobrý výdělek překazila monilióza, kvůli níž stromy napadla plíseň. "Je to v podstatě houbová nemoc, která se projevuje, když stromy kvetou v době trvalých dešťů a v teplotách pod dvanáct stupňů. Pokud ji pěstitelé včas nezachytí a nezabrání jejímu rozšíření, může kromě květu uhynout i celý strom," vysvětluje zahrádkář Josef Pavliš. Na relativně slušnou sklizeň se podle Jaromíra Čepičky z Ústředního kontrolního a zkušebního ústavu zemědělského ve Znojmě mohou těšit jen pěstitelé v uzavřených a chráněných polohách nebo v sadech, které začaly kvést později. Ty jsou zejména v severních Čechách.
</TEXT>
</DOC>
<DOC>
<DOCID>MF-20020415151</DOCID>
<DOCNO>MF-20020415151</DOCNO>
<DATE>04/15/02</DATE>
<TITLE>
Řidičům zatím uzavírky nevadí
</TITLE>
<TEXT>
Silnice v okolí Buchlova se kvůli objížďkám vyprázdnily, toho využili cykloturisté
Až dopravní policisté z uherskohradišťského policejního ředitelství poradili zoufalému řidiči z Kladna.
Uherské Hradiště - Zabloudil při objíždění Buchlovských hor a nechtěl riskovat další časovou ztrátu při hledání správné cesty. Mezi řidiči, kteří se v současnosti potýkají s několika uzávěrkami silnic na Uherskohradišťsku, ale Kladeňák představuje spíš výjimku. Silničáři už začali s velkou opravou povrchu silnice I/50 v buchlovských kopcích, což je pro řidiče ze Zlínska druhá nejvíce používaná trasa do Brna. Silničáři pracují vždy v jednom jízdním pruhu, doprava se střídá v obou směrech v druhém jízdním pruhu podle světelné signalizace. "Jiné výraznější problémy se zatím nevyskytly. Řidiči si rychle zvykli. Jsou ukáznění a netvoří se ani žádné větší kolony," řekl vedoucí dopravního inspektorátu v Uherském Hradišti Jaroslav Prchlík. Firma Silnice Brno plánuje ukončení těchto prací až v říjnu. Výčet komplikací na silniční trase přes Chřiby tím ale ještě není vyčerpán. Od začátku dubna se tato silnice začala v úseku mezi křižovatkou na Stupavu a křižovatkou na Střílky rozšiřovat o jeden jízdní pruh. Ve směru na Brno zůstal zachován jednosměrný provoz, v opačném směru si řidiči osobních automobilů a autobusů cestu prodlužují objížďkou přes Střílky a Koryčany. Pro nákladní vozidla je dokonce vyznačena objížďka přes Kyjov, Bzenec a Veselí nad Moravou. Vozidla vyšší než čtyři metry musí až do Hodonína a Strážnice. Drobnější komplikace lze očekávat na Hradišťsku i v přípojných bodech budovaného obchvatu Starého Města, Uherského Hradiště a Kunovic a u nově budované trasy z Vések do Veletin.
</TEXT>
</DOC>
<DOC>
<DOCID>MF-20020415152</DOCID>
<DOCNO>MF-20020415152</DOCNO>
<DATE>04/15/02</DATE>
<TEXT>
Na fakt, že ve směru od Brna teď nejezdí do Uherského Hradiště žádná auta, rychle zareagovali cyklisté. Především během víkendu houfně vyjíždějí do kopcovitého terénu. Za normální situace je od toho odradí nebezpečí kolize s auty a výfukové zplodiny.
</TEXT>
</DOC>
<DOC>
<DOCID>MF-20020415153</DOCID>
<DOCNO>MF-20020415153</DOCNO>
<DATE>04/15/02</DATE>
<TITLE>
Buchlovice: na Otvírání sklének voněly pálenky
</TITLE>
<GEOGRAPHY>Buchlovice</GEOGRAPHY>
<TEXT>
Buchlovický zámek o víkendu provoněly slivovice, meruňkovice, třešňovice, hruškovice, broskvovice i další -ice. Každý ze sto padesáti vzorků měl název. "Ttřeba Valašský šleh z Vranče, Tchýnino přivítání nebo Buchlovský poklad. Nejlepší pálenku ze švestek a durancií měl Karel Smetana z Nivnice. Nejhorší byla slivovice Černobyl od Jožky Černého z Ostrožské Nové Vsi," řekl organizátor tradičního koštu Miloš Hrdý. Už před začátkem akce bylo všem jasné, že vzorek s číslem třináct bude na posledním místě. "Jožka totiž švestky ukradl ze stromů od sv. Antoníčka, z posvátného místa," vysvětlil se smíchem Hrdý. Jeho žaludeční bylinný likér z roku 1973 s chutí podobnou becherovce byl nejstarším vzorkem. Vyrábí jej studenou cestou podle rodinného receptu starého sto let. V lihu v láhvi louhuje asi devět bylin, například mátu peprnou, zeměžluč, pelyněk, heřmánek, hořec. Přidá pomerančovou a chininovou kůru a galgan. Za dvanáct dnů smíchá se svařenou vodou, trochou karamelu z cukru a filtruje. "Košt byl zcela demokratický. Jednou ze zásad bylo: Dáš-li, dáš, nedáš-li, stejně tě rádi uvidíme," řekl Hrdý.
Buchlovice - Buchlovický zámek o víkendu provoněly slivovice, meruňkovice, třešňovice, hruškovice, broskvovice i další -ice. Každý ze sto padesáti vzorků měl název. "Ttřeba Valašský šleh z Vranče, Tchýnino přivítání nebo Buchlovský poklad. Nejlepší pálenku ze švestek a durancií měl Karel Smetana z Nivnice. Nejhorší byla slivovice Černobyl od Jožky Černého z Ostrožské Nové Vsi," řekl organizátor tradičního koštu Miloš Hrdý. Už před začátkem akce bylo všem jasné, že vzorek s číslem třináct bude na posledním místě. "Jožka totiž švestky ukradl ze stromů od sv. Antoníčka, z posvátného místa," vysvětlil se smíchem Hrdý. Jeho žaludeční bylinný likér z roku 1973 s chutí podobnou becherovce byl nejstarším vzorkem. Vyrábí jej studenou cestou podle rodinného receptu starého sto let. V lihu v láhvi louhuje asi devět bylin, například mátu peprnou, zeměžluč, pelyněk, heřmánek, hořec. Přidá pomerančovou a chininovou kůru a galgan. Za dvanáct dnů smíchá se svařenou vodou, trochou karamelu z cukru a filtruje. "Košt byl zcela demokratický. Jednou ze zásad bylo: Dáš-li, dáš, nedáš-li, stejně tě rádi uvidíme," řekl Hrdý.
</TEXT>
</DOC>
<DOC>
<DOCID>MF-20020415154</DOCID>
<DOCNO>MF-20020415154</DOCNO>
<DATE>04/15/02</DATE>
<TITLE>
Sběratelská burza byla úspěšná
</TITLE>
<TEXT>
Sběratelská burza v Kroměříži měla mimořádný úspěch. Všemožné předměty a sbírky si přišly prohlédnout a případně i koupit stovky lidí. K dostání a vidění bylo opravdu vše, loveckými trofejemi počínaje, známkami konče.
</TEXT>
</DOC>
<DOC>
<DOCID>MF-20020415155</DOCID>
<DOCNO>MF-20020415155</DOCNO>
<DATE>04/15/02</DATE>
<TITLE>
Výstava ve Vsetíně ukáže archeologické unikáty
</TITLE>
<GEOGRAPHY>Vsetín</GEOGRAPHY>
<TEXT>
Bronzové náramky, keramické nádoby, broušené kamenné nástroje a další archeologické nálezy jsou od včerejška vystaveny na zámku ve Vsetíně. Výstava Vzpomínky malých věcí seznamuje s nejstaršími dějinami Rožnovska, Valašskomeziříčska a Vsetínska a zahrnuje téměř sedmdesát exponátů. "Doplňují ji kresby dětí ze Zvláštní školy ve Vsetíně, které se nechaly inspirovat archeologickými nálezy," řekl archeolog a autor výstavy Ladislav Štěpánek. Exponáty pocházejí z regionu a byly objeveny při archeologických průzkumech i náhodně. Nejstarší je rydlo z pazourku zhotovené před 20 až 30 tisíci lety. "S jistou pravděpodobností patří do stejného kulturního okruhu jako slavné nálezy z Dolních Věstonic," uvedl Štěpánek.
Vsetín - Bronzové náramky, keramické nádoby, broušené kamenné nástroje a další archeologické nálezy jsou od včerejška vystaveny na zámku ve Vsetíně. Výstava Vzpomínky malých věcí seznamuje s nejstaršími dějinami Rožnovska, Valašskomeziříčska a Vsetínska a zahrnuje téměř sedmdesát exponátů. "Doplňují ji kresby dětí ze Zvláštní školy ve Vsetíně, které se nechaly inspirovat archeologickými nálezy," řekl archeolog a autor výstavy Ladislav Štěpánek. Exponáty pocházejí z regionu a byly objeveny při archeologických průzkumech i náhodně. Nejstarší je rydlo z pazourku zhotovené před 20 až 30 tisíci lety. "S jistou pravděpodobností patří do stejného kulturního okruhu jako slavné nálezy z Dolních Věstonic," uvedl Štěpánek.
</TEXT>
</DOC>
<DOC>
<DOCID>MF-20020415156</DOCID>
<DOCNO>MF-20020415156</DOCNO>
<DATE>04/15/02</DATE>
<TITLE>
Kamenosochař přijímal od desítek lidí i peníze, ale zakázky jim nezpracoval
</TITLE>
<GEOGRAPHY>Zlín</GEOGRAPHY>
<TEXT>
Policie začala trestně stíhat podvodného kamenosochaře, který už několik měsíců okrádá zejména starší lidi ze Zlínska. Ve svém stánku u Lesního hřbitova ve Zlíně přijímá zakázky a zálohy na zhotovení kamenosochařských děl. Někteří zákazníci však od něj už neuvidí zhotovený výrobek ani své peníze. Dvaapadesátiletého muže z Březnice policie obvinila z trestného činu podvodu. "Někteří lidé stále čekají na zhotovení či renovaci hrobu, kterou si u něj objednali. Jiným dokonce odmítá vrátit urnu s pozůstatky blízkých, kterou si převzal současně s objednávkou zakázky," říká mluvčí zlínské policie Ivo Mitáček. Například na podzim loňského roku si u něj šedesátiletý muž z Malenovic u Zlína objednal kamenosochařské dílo a jako zálohu zaplatil padesát tisíc korun. Kamenosochař však zakázku ve smluvené lhůtě nezhotovil a peníze do dneška nevrátil. Přestože policie už disponuje svědectvím několika poškozených starých lidí, zdaleka není jasné, že podvodník bude za své jednání pykat. Policie už jej totiž pro stejný trestný čin několikrát vyšetřovala, a pokaždé byla nucena případ odložit. Muž totiž vždycky na poslední chvíli peníze svým zákazníkům vrátil. "Domníváme se, že poškozených lidí bude více. Žádáme proto všechny, aby se přihlásili policii," vyzývá Mitáček.
Zlín - Policie začala trestně stíhat podvodného kamenosochaře, který už několik měsíců okrádá zejména starší lidi ze Zlínska. Ve svém stánku u Lesního hřbitova ve Zlíně přijímá zakázky a zálohy na zhotovení kamenosochařských děl. Někteří zákazníci však od něj už neuvidí zhotovený výrobek ani své peníze. Dvaapadesátiletého muže z Březnice policie obvinila z trestného činu podvodu. "Někteří lidé stále čekají na zhotovení či renovaci hrobu, kterou si u něj objednali. Jiným dokonce odmítá vrátit urnu s pozůstatky blízkých, kterou si převzal současně s objednávkou zakázky," říká mluvčí zlínské policie Ivo Mitáček. Například na podzim loňského roku si u něj šedesátiletý muž z Malenovic u Zlína objednal kamenosochařské dílo a jako zálohu zaplatil padesát tisíc korun. Kamenosochař však zakázku ve smluvené lhůtě nezhotovil a peníze do dneška nevrátil. Přestože policie už disponuje svědectvím několika poškozených starých lidí, zdaleka není jasné, že podvodník bude za své jednání pykat. Policie už jej totiž pro stejný trestný čin několikrát vyšetřovala, a pokaždé byla nucena případ odložit. Muž totiž vždycky na poslední chvíli peníze svým zákazníkům vrátil. "Domníváme se, že poškozených lidí bude více. Žádáme proto všechny, aby se přihlásili policii," vyzývá Mitáček.
</TEXT>
</DOC>
<DOC>
<DOCID>MF-20020415157</DOCID>
<DOCNO>MF-20020415157</DOCNO>
<DATE>04/15/02</DATE>
<TITLE>
V dřevěném srubu vybuchla plynová láhev
</TITLE>
<HEADING>
Krimi
</HEADING>
<GEOGRAPHY>Machová</GEOGRAPHY>
<TEXT>
Výbuch propanbutanové láhve způsobil v pátek večer v lesním porostu u Otrokovic na Zlínsku požár dřevěného srubu bezdomovců. S lahví manipuloval čtyřicetiletý muž z Machové. Utrpěl při tom popáleniny druhého stupně na pravé ruce a noze a prvního stupně na levé noze. Po ošetření v nemocnici byl propuštěn. Původně uvedl, že s ním byl další muž, který utekl. Policisté se psem po něm téměř do půlnoci pátrali z obavy, že byl také zraněn. Pachatel později přiznal, že si partnera vymyslel.
Machová - Výbuch propanbutanové láhve způsobil v pátek večer v lesním porostu u Otrokovic na Zlínsku požár dřevěného srubu bezdomovců. S lahví manipuloval čtyřicetiletý muž z Machové. Utrpěl při tom popáleniny druhého stupně na pravé ruce a noze a prvního stupně na levé noze. Po ošetření v nemocnici byl propuštěn. Původně uvedl, že s ním byl další muž, který utekl. Policisté se psem po něm téměř do půlnoci pátrali z obavy, že byl také zraněn. Pachatel později přiznal, že si partnera vymyslel.
</TEXT>
</DOC>
<DOC>
<DOCID>MF-20020415158</DOCID>
<DOCNO>MF-20020415158</DOCNO>
<DATE>04/15/02</DATE>
<TITLE>
Policisté převezli násilníka raději do cely
</TITLE>
<HEADING>
Krimi
</HEADING>
<GEOGRAPHY>Zlín</GEOGRAPHY>
<TEXT>
V sobotu nad ránem zadrželi policisté ve Zlíně třiačtyřicetiletého muže, který v silně podnapilém stavu fyzicky napadal svoji manželku a demoloval zařízení bytu. Muž byl převezen do nemocnice k lékařskému vyšetření a poté do policejní cely.
Zlín - V sobotu nad ránem zadrželi policisté ve Zlíně třiačtyřicetiletého muže, který v silně podnapilém stavu fyzicky napadal svoji manželku a demoloval zařízení bytu. Muž byl převezen do nemocnice k lékařskému vyšetření a poté do policejní cely.
</TEXT>
</DOC>
<DOC>
<DOCID>MF-20020415159</DOCID>
<DOCNO>MF-20020415159</DOCNO>
<DATE>04/15/02</DATE>
<TITLE>
Muž řídil své auto značně opilý
</TITLE>
<HEADING>
Krimi
</HEADING>
<GEOGRAPHY>Polichno</GEOGRAPHY>
<TEXT>
Silně podnapilý šestadvacetiletý muž z Polichna na Zlínsku se snažil v sobotu ve tři hodiny ráno řídit osobní vůz. Policejní hlídce, která ho zastavila, požití alkoholu před jízdou přiznal. Neměl u sebe doklad totožnosti a uvedl, že vozidlo je odhlášeno z evidence. Již v minulosti byl tento řidič trestán za jízdu pod vlivem alkoholu.
Polichno - Silně podnapilý šestadvacetiletý muž z Polichna na Zlínsku se snažil v sobotu ve tři hodiny ráno řídit osobní vůz. Policejní hlídce, která ho zastavila, požití alkoholu před jízdou přiznal. Neměl u sebe doklad totožnosti a uvedl, že vozidlo je odhlášeno z evidence. Již v minulosti byl tento řidič trestán za jízdu pod vlivem alkoholu.
</TEXT>
</DOC>
<DOC>
<DOCID>MF-20020415160</DOCID>
<DOCNO>MF-20020415160</DOCNO>
<DATE>04/15/02</DATE>
<TEXT>
Účastníci buchlovského koštu si dávali záležet, vzorky ochutnávali opravdu poctivě
</TEXT>
</DOC>
<DOC>
<DOCID>MF-20020415161</DOCID>
<DOCNO>MF-20020415161</DOCNO>
<DATE>04/15/02</DATE>
<TITLE>
Kroměřížská galerie představuje nejen krajinky
</TITLE>
<HEADING>
Recenze
</HEADING>
<TEXT>
Také v tomto případě platí, že skutečnou kvalitu díla prověří až čas. Teprve několik desítek let po smrti Miloslava Jemelky (1925 - 1960) vzrůstá zájem o jeho výtvarný odkaz. Přesto, že mu smrtelná choroba dovolila věnovat se vlastní tvorbě mimo studia na pražské Akademii výtvarných umění pouhé čtyři roky, stačil v tomto krátkém období vytvořit značné množství obrazů, které stále více oslovují jak širokou, tak i odbornou veřejnost. Současná výstava v kroměřížské Galerii v podloubí je toho důkazem. Rozsáhlá expozice představuje Jemelkovu tvorbu v celé její košatosti. Nejčastějším tématem je prostředí malířova rodiště v Hodolanech u Olomouce. Vesnická zákoutí u řeky nebo v zahradě, motivy venkovských stavení, pohled na pustou podvečerní náves, nebo na zasněžené zápraží. Zdá se, že to vše měl malíř důvěrně zažité. Ve srovnání s méně četnými městskými náměty je jeho bytostný vztah k venkovskému světu spjatému s přírodou přímo čitelný v kvalitě jednotlivých děl. Velmi zřídka se v jeho krajinomalbě objevují figurální motivy. Většina výtvarných záznamů je prostá, vzbuzující atmosféru téměř posvátnou. Přesto nelze Jemelku označit výhradně za krajináře. Za pozornost stojí rovněž jeho portréty a zátiší. Například nedatované Zátiší se slaninou patří na nynější výstavě k nejlepším exponátům. Vedle olejů, temper a kvašů, překvapujících brilantní barevnou stavbou, potěší oko návštěvníka kresby tužkou, nebo ryty. Často jde o spontánní skici, dobře vyvážené kompoziční skladby. Handicapem Jemelkovy tvorby je doba vzniku. Socialistický realismus padesátých let je snadno zavádějící okolností. Období oficiálních optimistických brigád a malířova rozoraná pole snadno evokují vzájemnou souvislost. To je však povrchní, lacině získané poznání. Spíše než zájem o poplatnost době charakterizuje Jemelkovy obrazy upřímná radost z vlastní rukodělné práce i samozřejmá láska k lidem a pokora. Výstava potrvá do 21. dubna.
Také v tomto případě platí, že skutečnou kvalitu díla prověří až čas. Teprve několik desítek let po smrti Miloslava Jemelky (1925 - 1960) vzrůstá zájem o jeho výtvarný odkaz. Přesto, že mu smrtelná choroba dovolila věnovat se vlastní tvorbě mimo studia na pražské Akademii výtvarných umění pouhé čtyři roky, stačil v tomto krátkém období vytvořit značné množství obrazů, které stále více oslovují jak širokou, tak i odbornou veřejnost. Současná výstava v kroměřížské Galerii v podloubí je toho důkazem. Rozsáhlá expozice představuje Jemelkovu tvorbu v celé její košatosti. Nejčastějším tématem je prostředí malířova rodiště v Hodolanech u Olomouce. Vesnická zákoutí u řeky nebo v zahradě, motivy venkovských stavení, pohled na pustou podvečerní náves, nebo na zasněžené zápraží. Zdá se, že to vše měl malíř důvěrně zažité. Ve srovnání s méně četnými městskými náměty je jeho bytostný vztah k venkovskému světu spjatému s přírodou přímo čitelný v kvalitě jednotlivých děl. Velmi zřídka se v jeho krajinomalbě objevují figurální motivy. Většina výtvarných záznamů je prostá, vzbuzující atmosféru téměř posvátnou. Přesto nelze Jemelku označit výhradně za krajináře. Za pozornost stojí rovněž jeho portréty a zátiší. Například nedatované Zátiší se slaninou patří na nynější výstavě k nejlepším exponátům. Vedle olejů, temper a kvašů, překvapujících brilantní barevnou stavbou, potěší oko návštěvníka kresby tužkou, nebo ryty. Často jde o spontánní skici, dobře vyvážené kompoziční skladby. Handicapem Jemelkovy tvorby je doba vzniku. Socialistický realismus padesátých let je snadno zavádějící okolností. Období oficiálních optimistických brigád a malířova rozoraná pole snadno evokují vzájemnou souvislost. To je však povrchní, lacině získané poznání. Spíše než zájem o poplatnost době charakterizuje Jemelkovy obrazy upřímná radost z vlastní rukodělné práce i samozřejmá láska k lidem a pokora. Výstava potrvá do 21. dubna.
</TEXT>
</DOC>
<DOC>
<DOCID>MF-20020415162</DOCID>
<DOCNO>MF-20020415162</DOCNO>
<DATE>04/15/02</DATE>
<TITLE>
UDÁLOSTI TÝDNE: dálnice na Zlín se konečně začala stavět
</TITLE>
<TEXT>
Spor o Vláru skončil porážkou ekologů: Veřejný ochránce práv Otakar Motejl uzavřel tříletý spor ekologů s Povodím Moravy o regulaci toku řeky Vláry. Povodí Moravy podle ombudsmana postupovalo při regulaci správně.
Ve zbrojovce pokračuje propouštění: Dalších 125 zaměstnanců České zbrojovky Uherský Brod dostane v nejbližší době výpověď. Výrobce zbraní pokračuje v restrukturalizaci podniku, zůstane o něco víc než osmnáct set pracovníků.
Voliče v kraji osloví třiadvacet stran: O hlasy voličů se bude v červnových volbách do Poslanecké sněmovny ucházet ve Zlínském kraji 23 politických stran a hnutí. Jejich registrace skončila v úterý odpoledne.
Zlín je bez stálé lékárenské služby: Ve Zlíně téměř není možné sehnat po desáté hodině večer léky. Žádná lékárna totiž není otevřena nonstop. Jediným východiskem je pohotovostní ambulance v Baťově nemocnici.
U Kroměříže padly stovky stromů: Několik stovek vzrostlých stromů padlo za oběť pilám na březích řeky Moravy u Kroměříže. Zásah, který nařídilo Povodí Moravy, vyvolal protesty lidí.
Dálnice na Zlín se konečně staví: Po mnoha letech se mohou obyvatelé Zlína konečně těšit na okamžik, kdy nebudou při cestování do Brna nebo dál do Prahy kličkovat desítky kilometrů po okresních silnicích. U Vyškova začala stavba úseku dálnice D1 ve směru na Kroměříž. Hotova by měla být do tří let.
Grebeníček zase nepřišel: Bývalý vyšetřovatel komunistické tajné policie Alois Grebeníček se zase nedostavil k soudu, kde se měl po pěti letech od obžaloby zpovídat z mučení politických vězňů. Soudkyně kvůli jeho nemoci odložila další jednání na neurčito.
Slavičín bojuje s nebezpečnými psy: Slavičínská radnice od prvního května zakáže jakékoliv volné pobíhání psů na veřejných prostranstvích a jejich majitelům uloží povinnost mít zvíře stále na vodítku. Pes musí mít navíc náhubek.
</TEXT>
</DOC>
<DOC>
<DOCID>MF-20020415163</DOCID>
<DOCNO>MF-20020415163</DOCNO>
<DATE>04/15/02</DATE>
<TEXT>
Exotičtí krasavci nejrůznějšího vzhledu a barev pobývali v minulém týdnu ve zlínském Muzeu jihovýchodní Moravy. Některé exponáty si dokonce návštěvníci mohli i zakoupit.
</TEXT>
</DOC>
<DOC>
<DOCID>MF-20020415164</DOCID>
<DOCNO>MF-20020415164</DOCNO>
<DATE>04/15/02</DATE>
<TITLE>
Oceněný dejvický Oblomov na Malé scéně
</TITLE>
<HEADING>
Soutěže
</HEADING>
<GEOGRAPHY>Zlín</GEOGRAPHY>
<TEXT>
Ve spolupráci s Agenturou September vyhlašujeme pro naše čtenáře soutěž o vstupenky na divadelní představení Oblomov. Dejvické divadlo uvede na zlínské Malé scéně nejúspěšnější inscenaci loňské sezony, dramatizaci slavného románu ruského klasika Ivana Alexandroviče Gončarova nazvanou Oblomov. Ivan Trojan získal za hlavní roli Oblomova Cenu Thálie 2000. Dále v představení hrají Jiří Macháček (Samotáři, MIG 21), Martin Myšička, Lenka Krobotová a jiní. "Ze zdánlivě statické literární předlohy režisér Miroslav Krobot vytvořil ve skutečnosti dynamickou produkci s širokoúhlým obrazem a kvalitním zvukem," napsala o představení recenzentka Martina Hrdličková. Autor divadelní adaptace a režisér hry Miroslav Krobot popsal inscenaci jako nevšední příběh o lásce - pakliže se prý totiž svoboda člověka obvykle definuje jako projev svobodné vůle zvolit si svůj cíl, tak Oblomov si žádný cíl nezvolil a žije výhradně okamžikem. Podle informací obchodního oddělení patří představení Oblomova k pravidelně vyprodaným akcím. Představení se uskuteční v sobotu 20. dubna v 19. 00 hodin na Malé scéně ve Zlíně. Chcete-li získat vstupenky pro dvě osoby na představení dejvického Oblomova, napište nám odpověď na následující otázku:
- Jaké je jméno postavy sluhy z románu Oblomov Ivana Alexandroviče Gončarova?
Odpovědi zasílejte nejpozději do středy 17. dubna emailem na adresu pavlina.sigmundova@mfdnes.cz nebo faxem na číslo 067/7695222. Správnou odpověď a jména výherců zveřejníme ve čtvrtečním vydání.
</TEXT>
</DOC>
<DOC>
<DOCID>MF-20020415165</DOCID>
<DOCNO>MF-20020415165</DOCNO>
<DATE>04/15/02</DATE>
<TEXT>
Herec Ivan Trojan ( vlevo) získal za roli Oblomova Cenu Thálie 2000
</TEXT>
</DOC>
<DOC>
<DOCID>MF-20020415166</DOCID>
<DOCNO>MF-20020415166</DOCNO>
<DATE>04/15/02</DATE>
<TITLE>
Kdo půjde na Miss
</TITLE>
<GEOGRAPHY>Zlín</GEOGRAPHY>
<TEXT>
Ve středu 17. dubna se v 19. 30 hodin ve zlínském Velkém kině uskuteční první celostátní ročník Miss Academia ČR. Ve spolupráci s Univerzitou Tomáše Bati, Fakultou multimediálních komunikací ve Zlíně, jsme vyhlásili soutěž. Správná odpověď na soutěžní otázku je: Letos se koná první celostátní ročník Miss Academia ČR. Vstup zdarma pro dvě osoby vyhrály: Ivona Turečková z Otrokovic, Martina Křesálková ze Slavičína, Kateřina Pilíková ze Zlína. Výherkyně si mohou vstupenky vyzvednout v oddělení příjmu inzerce MF DNES v suterénu OD Modus.
Zlín - Ve středu 17. dubna se v 19. 30 hodin ve zlínském Velkém kině uskuteční první celostátní ročník Miss Academia ČR. Ve spolupráci s Univerzitou Tomáše Bati, Fakultou multimediálních komunikací ve Zlíně, jsme vyhlásili soutěž. Správná odpověď na soutěžní otázku je: Letos se koná první celostátní ročník Miss Academia ČR. Vstup zdarma pro dvě osoby vyhrály: Ivona Turečková z Otrokovic, Martina Křesálková ze Slavičína, Kateřina Pilíková ze Zlína. Výherkyně si mohou vstupenky vyzvednout v oddělení příjmu inzerce MF DNES v suterénu OD Modus.
</TEXT>
</DOC>
<DOC>
<DOCID>MF-20020415167</DOCID>
<DOCNO>MF-20020415167</DOCNO>
<DATE>04/15/02</DATE>
<TITLE>
Výroky týdne
</TITLE>
<TEXT>
Co jim mám říct, co jim mám poradit? Vždyť mají pravdu. Podepsala jsem také.
Starostka Břestu na Kroměřížsku Marie Zavadilová podporuje petici místních proti husté dopravě v obci
Jsme úplně normální lidi. A stejně jako ostatní považujeme na naší práci za nejtěžší vyjít se šéfem.
Třicetiletý policista, který se zúčastnil mezinárodní soutěže odstřelovačů v Holešově
Pan Grebeníček se v noci potil, přitížilo se mu.
Čestmír Kubát, obhájce bývalého vyšetřovatele StB Aloise Grebeníčka, vysvětluje, proč jeho klient nepřišel k soudu
Objížděl jsem ženy na Kyjovsku. Dvakrát jsem je plácl po zadku a tím jsem splnil svoji povinnost.
Herec a malíř Lubor Tokoš na otázku, zda byl na Velikonoce "mrskat"
</TEXT>
</DOC>
<DOC>
<DOCID>MF-20020415168</DOCID>
<DOCNO>MF-20020415168</DOCNO>
<DATE>04/15/02</DATE>
<TEXT>
Rozsáhlá expozice Galerie v podloubí představuje Jemelkovu tvorbu v celé její šíři
</TEXT>
</DOC>
<DOC>
<DOCID>MF-20020415169</DOCID>
<DOCNO>MF-20020415169</DOCNO>
<DATE>04/15/02</DATE>
<TITLE>
Zlaté jezero ve Zlíně
</TITLE>
<GEOGRAPHY>Zlín</GEOGRAPHY>
<TEXT>
Komorní příběh Zlaté jezero známého spisovatele Ernesta Thompsona mají možnost vidět diváci dnes na Malé scéně ve Zlíně. Inscenace nabízí citlivý pohled na generační vztahy. Příběh je neokázalým holdem lidské soudržnosti a lásce na celý život. V hlavních rolích se představí Radoslav Brzobohatý a Květa Fialová. Začátek je v 19. 30 hodin.
Zlín - Komorní příběh Zlaté jezero známého spisovatele Ernesta Thompsona mají možnost vidět diváci dnes na Malé scéně ve Zlíně. Inscenace nabízí citlivý pohled na generační vztahy. Příběh je neokázalým holdem lidské soudržnosti a lásce na celý život. V hlavních rolích se představí Radoslav Brzobohatý a Květa Fialová. Začátek je v 19. 30 hodin.
</TEXT>
</DOC>
<DOC>
<DOCID>MF-20020415170</DOCID>
<DOCNO>MF-20020415170</DOCNO>
<DATE>04/15/02</DATE>
<TITLE>
Koncerty
</TITLE>
<TEXT>
ROŽNOV P. RADHOŠTĚM
ZUŠ: Koncert žáků ZUŠ ( 18.00)
</TEXT>
</DOC>
<DOC>
<DOCID>MF-20020415171</DOCID>
<DOCNO>MF-20020415171</DOCNO>
<DATE>04/15/02</DATE>
<TITLE>
ROŽNOV P. RADHOŠTĚM
</TITLE>
<TEXT>
Galerie MK: Sahadža jóga ( 17.30)
T-klub: Diskotéka ( 20.00)
Slovácké divadlo: Křeslo pro hosta (hosté Y. Simonová, M. Drobný, 20.00)
Hvězdárna: Astronomická pozorování ( 19.00)
Hvězdárna: Astronomická pozorování ( 20.00)
Hvězdárna: Pozorování noční oblohy ( 20.00)
</TEXT>
</DOC>
<DOC>
<DOCID>MF-20020415172</DOCID>
<DOCNO>MF-20020415172</DOCNO>
<DATE>04/15/02</DATE>
<TITLE>
Hoffmannovo divadlo v Orlovně: O kočičím zpívání (pro školy)
</TITLE>
<TEXT>
Slovácké divadlo - Malá scéna: Blbec k večeři ( 19.30)
</TEXT>
<HEADING>
Malá scéna: Obrázky z dívčí školy ( 9.00)
</HEADING>
<TEXT>
Městské divadlo: Jak se dělá balet (Pražský komorní balet, 10.00), Don Juan (Zbyněk Matějů, Pavel Šmok), Golem (Státní opera Praha a Pražský komorní balet, 19.00)
Městské divadlo: Jak se dělá balet (Pražský komorní balet, 10.00), Don Juan (Zbyněk Matějů, Pavel Šmok), Golem (Státní opera Praha a Pražský komorní balet, 19.00)
</TEXT>
</DOC>
<DOC>
<DOCID>MF-20020415173</DOCID>
<DOCNO>MF-20020415173</DOCNO>
<DATE>04/15/02</DATE>
<TITLE>
Kina
</TITLE>
<TEXT>
Kino Svět: Andělská tvář ( 19.00)
Kino Nadsklepí: Hrabě Monte Christo ( 17.00, 19.30)
Muzeum Kroměřížska: Buena Vista Social Club ( 19.30)
ROŽNOV P. RADHOŠTĚM
Kino Panorama: Příšerky s.r.o., Traffic - Nadvláda gangů ( 20.00)
Kino Hvězda: Andělská tvář ( 17.30, 20.00)
Kino Máj: Babí léto ( 20.00)
Kino Svět: Harry Potter a kámen mudrců ( 17.00), Dannyho parťá ci ( 19.30)
Kino Vatra: Výlet ( 17.00), Malý svědek ( 19.30)
Kino Květen: Nachové plachty ( 19.00)
Velké kino: Pán prstenů - Společenstvo prstenu ( 16.30), Hartova válka ( 20.00)
</TEXT>
</DOC>
<DOC>
<DOCID>MF-20020415174</DOCID>
<DOCNO>MF-20020415174</DOCNO>
<DATE>04/15/02</DATE>
<TITLE>
Kalendárium
</TITLE>
<TEXT>
15. dubna
- 1862 zemřel ve Zlíně varhanář Antonín HANAČÍK. Stavěl hlavně jednomanuálové varhany pro venkovské kostely na východní Moravě.
- 1897 se narodil Leoš KIEBEL , tiskař, který tiskl publikace o historii Valašska a řadu bibliofilií.
</TEXT>
<HEADING>
18. dubna
</HEADING>
<TEXT>
- 1897 se v Kostelci u Zlína narodila vlastivědná pracovnice Františka JANČÍKOVÁ . Své vlastivědné a národopisné stati publikovala v mnoha časopisech, vyšla také její Krása mluvy valašského lidu.
- 1982 zemřel rodák z Nětčic u Kyjova, sbormistr a dirigent Vladimír HORÁK , který působil v Brně, Kyjově, Kroměříž i a ve Zlíně.
</TEXT>
<HEADING>
19. dubna
</HEADING>
<TEXT>
- 1962 se ve Starém Městě u Uherského Hradiště narodil Jiří CHLACHULA , archeolog, který žije a pracuje v Kanadě.
</TEXT>
<HEADING>
20. dubna
</HEADING>
<TEXT>
- 1922 se v Uherském Hradišti narodil malíř Jaroslav STANÍK, který byl mimo jiné v letech 1950 - 1954 scenáristou Slováckého divadla v Uherském Hradišti. Byl také primášem a uměleckým vedoucím souboru Hradišťan.
- 1967 zemřela v australském Sydney Jana SCOTTOVÁ - ČERMÁKOVÁ , rodačka z Valašského Meziříčí a vůbec první česká ženská hlasatelka ostravského rozhlasu.
- 1997 zemřel Vladimír TÝŘL . Pracoval u firmy Baťa v Halenkovicích, potom v pražském divadle E. F. Buriana a potom v pražském rozhlase. Byl ředitelem Beskydského divadla a do roku 1977 režisérem olomouckého rozhlasu, potom měl zákaz činnosti a teprve v roce 1992 se stal dramaturgem divadla v Opavě.
21. dubna
- 1867 se v Brumově-Bylnici narodil organizátor řemeslnických družstev a odborný publicista Antonín SLABÍK .
- 1912 se v Huslenkách narodil Gustav ŘÍČAN , evangelický kněz, který napsal několik článků o cestách Františka Palackého do rodného kraje.
</TEXT>
</DOC>
<DOC>
<DOCID>MF-20020415175</DOCID>
<DOCNO>MF-20020415175</DOCNO>
<DATE>04/15/02</DATE>
<TITLE>
Moravčík celý svůj život zasvětil kráse Valašska
</TITLE>
<TEXT>
20. dubna 1967 zemřel František MORAVČÍK. Inspirován brněnským Slováckým krúžkem, který již mnoho let popularizoval krásu a bohatství slováckého a slovenského folklóru, založil po druhé světové válce s Čeňkem Kramolišem v tomto městě Valašský krúžek, aby také Valašsko mělo v Brně svou prezentaci. Činnosti tohoto krúžku, jeho organizačnímu a hospodářskému zabezpečení věnoval všechen svůj čas a byl ve styku snad se všemi národopisnými pracovníky na Valašsku. Když bylo do Brna přeneseno vydávání časopisu Naše Valašsko a svěřeno Valašskému krúžku, podílel se i na jeho vydávání, měl také velkou zásluhu na vydávání sborníku Valašsko, kde se uplatnil jako člen redakční rady a autor několika cenných článků.
</TEXT>
</DOC>
<DOC>
<DOCID>MF-20020415176</DOCID>
<DOCNO>MF-20020415176</DOCNO>
<DATE>04/15/02</DATE>
<TITLE>
Kroměříž už postoupila do finále
</TITLE>
<TEXT>
Chomutov, Kroměříž - Druholigoví basketbalisté Slavie Kroměříž se téměř přiblížili ke svému cíli - celkovému vítězství v soutěži. V semifinále vyřadili Chomutov 3:1 na zápasy a v očekávaném finále se utkají s Olomoucí, jež ve třech duelech přehrála Sokol Pražský. Závěrečná série druhé nejvyšší soutěže začíná o víkendu, opět se hraje na tři vítězná utkání. Lepší tým si zajistí přímý postup do Mattoni NBL, poražený nastoupí v baráži proti Pardubicím. "Aspoň nemusíme jezdit daleko, Olomouc je blízko. Máme s ní lepší bilanci, takže věřím, že opět naplno využijeme domácího prostředí," řekl trenér Kroměříže Jiří Král. Slavia chtěla semifinále rozhodnout už ve třetím utkání, k dispozici měla také prvoligového hosta Machače. Ovšem nevyšel jí začátek. Celé utkání dotahovala ztrátu domácích, podařilo se jí to teprve v závěrečné vteřině. "Tři vteřiny před koncem jsme měli míč a šli ve dvou na koš. Jenže jsme udělali chybu, soupeř rozehrál a v poslední vteřině vstřelil vítězný koš," popsal Král nešťastný závěr dramatického zápasu, který vyhrál Chomutov 72:70. Ve čtvrtém duelu Kroměříži chyběl Machač, naopak z Ostravy přijel další prvoligový host Prášil. Hosté tentokrát nenechali nic náhodě a od začátku vedli. Do šaten šli sice s šestibodovou ztrátou, ale po změně stran se chopili taktovky. Skvěle hrál Marek, jenž nastřílel 25 bodů, důležité koše zaznamenal také Prášil, takže hosté zvítězili 87:76. "Důležité bylo, že se domácím vyfauloval pivotman Doksanský. Chomutovu hodně chyběl, navíc jim odešla koncovka," vyjmenoval Král momenty, které rozhodly o kroměřížském vítězství.
</TEXT>
</DOC>
<DOC>
<DOCID>MF-20020415177</DOCID>
<DOCNO>MF-20020415177</DOCNO>
<DATE>04/15/02</DATE>
<TITLE>
Pohodová výhra favorita
</TITLE>
<TEXT>
28. kolo extraligy házenkářek: Novesta Zlín - Raciola Kunovice 28:19
Jenom pět bodů v sezoně ztratily extraligové házenkářky Zlína. Své kralování v soutěži potvrdily v závěrečném kole dlouhodobé části v derby proti Kunovicím.
Zlín - Pouze podle názvů družstev šlo poznat, že nadstavbovou část extraligy házenkářek uzavřelo derby. Duelu mezi Novestou Zlín a Raciolou Kunovice chyběla bouřlivější kulisa v hledišti i větší napětí na hřišti. Od první minuty bylo jasné, kdo získá dva body. Domácí Zlín nakonec s přehledem zvítězil 28:19 (18:6) a potvrdil první místo. Kunovice skončily v dlouhodobé soutěži páté. "S tím, co jsme předvedli, můžeme být spokojeni. Mezi oběma družstvy byl markantní rozdíl," zhodnotil zápas trenér Zlína Jiří Zerzáň. Kunovice si připsaly pouze jeden dílčí úspěch. Jejich nejlepší hráčka Lenka Romanová otevřela v první minutě gólový účet zápasu. To bylo ze strany hostů na dlouhou dobu vše, protože vzápětí následovala dvanáctibranková šňůra domácích. Zlínské družstvo dobře bránilo, často vyráželo do rychlých brejků a také v postupném útoku bylo jasně lepší. "Bylo to rozdílem třídy," přiznal trenér Kunovic Petr Koutný. Teprve po změně stran se hra částečně vyrovnala. Domácí pod dojmem jasného náskoku polevili a na hřišti se objevily tři dorostenky - Kolaříková, Hudcová a Bachůrková. Kvůli jejich nasazení nechal Zerzáň odpočívat trio Záhorová, Handlová a Mádrová. Kunovice navíc podržela gólmanka Vyhlídalová, která chytila několik jasných šancí Zlína. "Udělali jsme z ní hvězdu," kritizoval Zerzáň své hráčky za špatné využívání vyložených pozic. "Přesto si myslím, že Zlín nesplnil očekávání. Podle mě měl hrát pořád naplno," opáčil Koutný. Oba týmy nastoupily s přáním, aby se před nejdůležitější fází sezony nikdo nezranil. Ovšem už v 8. minutě musela odstoupit zlínská gólmanka Dudešková, která se do hry vrátila po dvouměsíční pauze. Při zákroku na hranici brankoviště si poranila koleno. Soutěž bude teď na čtrnáct dní přerušena, protože česká reprezentace se zúčastní přípravného turnaje v Německu. Novesta dodala do národního týmu sedm házenkářek (Záhorová, Vašková, Handlová, Roubínková, Nevařilová, Arnošová a Zámorská), Raciola jednu (Romanová). Play off začíná 27. dubna. Zlín se v semifinále utká s Veselím, Kunovice v boji o česko-slovenskou interligu musí přehrát Střešovice.
</TEXT>
</DOC>
<DOC>
<DOCID>MF-20020415178</DOCID>
<DOCNO>MF-20020415178</DOCNO>
<DATE>04/15/02</DATE>
<TITLE>
Zlín uspěl v Prostějově, Synot remizoval v Brně
</TITLE>
<TEXT>
Brno, Prostějov - Dva nejlepší fotbalové celky z kraje o víkendu uspěly na hřištích soupeřů. Prvoligový Synot uhrál v Brně bezbrankovou remízu, druholigový Zlín zvítězil v Prostějově 3:0 (0:0). Kouč staroměstského celku Dušan Radolský označil plichtu za zaslouženou. "Pro diváky by bylo ale lepší, kdyby zápas skončil třeba 1:1," přemítal. "Bylo mi už před utkáním jasné, že obě mužstva budou vycházet ze zabezpečené obrany. To se potvrdilo. Až když Brno vrhlo posledních deset minut všechny síly do útoku, rodily se střelecké příležitosti. Zejména Došek měl velkou. My jsme opláceli rychlými brejky. Třeba Homérovo vysunutí Kowalíka bylo skvostné. Škoda jen, že si Kowalík v sólu balon lépe nepokryl a Křivánek mu jej v poslední chvíli ukopl. S bodem jsme přesto spokojeni," přiznal Radolský. Poprvé po odchodu z Brna nastoupil proti svým bývalým spoluhráčům v dresu Synotu obránce Jan Palinek. "Tím, že se hrálo v Králově Poli a nikoli za Lužánkami, mě ani žádná velká nostalgie nepřepadla. Došek i nevyzpytatelný Pacanda nám sice dělali trochu problémy, skórovat jsme jim však nedovolili," pochvaloval si. Zlín začal v Prostějově zostra, už v první minutě domácím zatrnulo, když Jandova hlavička lízala pravou tyč Burešovy branky. Hosté mohli vést už do přestávky. Šance Zemánka a Hlavňovského však zlikvidoval brankář Bureš. "Věděli jsme, že mladý domácí tým může potrápit i velkého favorita, proto jsme se poctivě připravovali. I když jsme dali branky až po přestávce, jsem spokojený nejen s body, ale i předvedenou hrou," konstatoval trenér Zlína František Komňacký, který přijel pro vítězství. Po změně stran mohli jít do vedení domácí. Po centru Štyára však netrefil dobře míč ve výhodné situaci Liška. Zlín udeřil po hodině hry. K míči se na hranici pokutového území dostal nekrytý Hlavňovský a jeho pokus skončil po odražení od břevna v prostějovské brance. Gól hosty uklidnil a po dalších deseti minutách přidali další branku. Roh Hlavňovského poslal do sítě Koubský. "Dostat gól po standardní situaci je vždy hloupé, protože se tak může stát jedině po chybě," posteskl si trenér prostějovského LeRKu Valdemar Horváth. Třináct minut před koncem mohl vykřesat naději pro domácí Ryška. Jeho hlavička po centru Cigánka v gólové situaci však skončila nad zlínskou brankou. Vzápětí na druhé straně kolmou situaci po křídle zakončil přesným pokusem hlavou Zemánek.
</TEXT>
</DOC>
<DOC>
<DOCID>MF-20020415179</DOCID>
<DOCNO>MF-20020415179</DOCNO>
<DATE>04/15/02</DATE>
<TEXT>
Sedmička zlínských házenkářek se tento týden představí v reprezentačním dresu na mezinárodním turnaji v Německu. Jednou z nominovaných hráček je také Jana Arnošová, která v derby s Kunovicemi vstřelila hostující brankářce Janě Vyhlídalové pět branek.
</TEXT>
</DOC>
<DOC>
<DOCID>MF-20020415180</DOCID>
<DOCNO>MF-20020415180</DOCNO>
<DATE>04/15/02</DATE>
<TEXT>
Druholigoví fotbalisté Zlína zvítězili v Prostějově 3:0 a upevnili si druhé místo v tabulce. První branku zápasu vstřelil záložník Michal Hlavňovský, jenž sleduje akrobatické zpracování míče v podání prostějovského fotbalisty Petera Štyvára.
</TEXT>
</DOC>
<DOC>
<DOCID>MF-20020415181</DOCID>
<DOCNO>MF-20020415181</DOCNO>
<DATE>04/15/02</DATE>
<TITLE>
Škoda Plzeň: radit při prodeji bude JP Morgan
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Státní Česká konsolidační agentura si vybrala společnost JP Morgan za poradce, který jí má zajistit prodej Škody Plzeň. Definitivně schválili výběr poradce poslanci v dozorčí radě agentury. Hlasování dopadlo 4:3 ve prospěch JP Morgan. Ta nabídla dražší poradenství než konkurenční CAIB a výběr poradce byl předmětem dlouhých sporů uvnitř agentury. JP Morgan minulý týden mírně upravila svou nabídku. Za prodej Škody bude inkasovat 2,5 milionu dolarů a dalších 300 tisíc dolarů získá za prodejní projekt. Pokud prodá méně než 50 procent aktivit firmy, získá 1 milion dolarů. Tato varianta však není pravděpodobná.
Praha - Státní Česká konsolidační agentura si vybrala společnost JP Morgan za poradce, který jí má zajistit prodej Škody Plzeň. Definitivně schválili výběr poradce poslanci v dozorčí radě agentury. Hlasování dopadlo 4:3 ve prospěch JP Morgan. Ta nabídla dražší poradenství než konkurenční CAIB a výběr poradce byl předmětem dlouhých sporů uvnitř agentury. JP Morgan minulý týden mírně upravila svou nabídku. Za prodej Škody bude inkasovat 2,5 milionu dolarů a dalších 300 tisíc dolarů získá za prodejní projekt. Pokud prodá méně než 50 procent aktivit firmy, získá 1 milion dolarů. Tato varianta však není pravděpodobná.
</TEXT>
</DOC>
<DOC>
<DOCID>MF-20020415182</DOCID>
<DOCNO>MF-20020415182</DOCNO>
<DATE>04/15/02</DATE>
<TITLE>
Dovoz elektřiny podraží
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Společnost ČEPS, která provozuje páteřní přenosovou soustavu elektřiny, plánuje od druhé poloviny letošního roku zavedení aukcí na poskytování přeshraničních kapacit. Důsledkem aukcí bude další zdražení dovozu elektřiny, který bude zatížen poplatkem jedno euro za megawatthodinu.
Praha - Společnost ČEPS, která provozuje páteřní přenosovou soustavu elektřiny, plánuje od druhé poloviny letošního roku zavedení aukcí na poskytování přeshraničních kapacit. Důsledkem aukcí bude další zdražení dovozu elektřiny, který bude zatížen poplatkem jedno euro za megawatthodinu.
</TEXT>
</DOC>
<DOC>
<DOCID>MF-20020415183</DOCID>
<DOCNO>MF-20020415183</DOCNO>
<DATE>04/15/02</DATE>
<TITLE>
Rusko zmírní zákaz dovozu drůbeže z USA
</TITLE>
<HEADING>
Události
</HEADING>
<GEOGRAPHY>Moskva</GEOGRAPHY>
<TEXT>
Rusko od dnešního dne částečně odstraní zákaz dovozu drůbežího masa ze Spojených států. Zákaz zůstane platný pro čtveřici států unie. Rusko je největším odbytištěm amerického kuřecího a krůtího masa a dovoz odmítlo kvůli užívání antibiotik v amerických chovech a kvůli salmonele.
Moskva - Rusko od dnešního dne částečně odstraní zákaz dovozu drůbežího masa ze Spojených států. Zákaz zůstane platný pro čtveřici států unie. Rusko je největším odbytištěm amerického kuřecího a krůtího masa a dovoz odmítlo kvůli užívání antibiotik v amerických chovech a kvůli salmonele.
</TEXT>
</DOC>
<DOC>
<DOCID>MF-20020415184</DOCID>
<DOCNO>MF-20020415184</DOCNO>
<DATE>04/15/02</DATE>
<TITLE>
Místa v Telecomu jsou lákadlem
</TITLE>
<TEXT>
Někteří úředníci a politici kvůli vidině dobré práce usilují o to, aby se firma neprodala
Praha - Přestože minulou středu vláda posvětila vyjednávání se dvěma skupinami zájemců o Telecom, sílí hlasy proti dokončení privatizace, která se táhne už dva roky. V této skupině hraje důležitou roli nejmladší ministr Karel Březina, ale ve snaze zachovat Telecom státní není sám. Stejný zájem má nejen jeho současný generální ředitel Přemysl Klíma, ale o návrat do Telecomu by podle všeho stála i členka privatizační komise, náměstkyně ministra dopravy pro telekomunikace Marcela Gürlichová. Ta je nyní členkou představenstva společnosti a v minulosti už v Telecomu pracovala jako personální šéfka. Sám Klíma svou účast na politických hrátkách při prodeji Telecomu veřejně popírá. "Záměrně a promyšleně se jakýmkoliv věcem okolo prodeje vyhýbám. Mým úkolem je vést společnost a starat se o to, aby měla lepší příjmy," říká Klíma. "Mě jen těší, že o společnost měla zájem tři silná konsorcia, což také o něčem svědčí," dodává. Šéf Telecomu však byl první, kdo zpochybnil podmínku premiéra Miloše Zemana, který nedávno řekl, že stát musí vydělat alespoň osmdesát miliard korun. Jeho židle je totiž příchodem nového vlastníka také ohrožena. Finanční investoři se netají tím, že Telecom ozdravnou kúru výrazně potřebuje, což se zřejmě nevyhne ani nejvyššímu vedení. Zůstat v rukou státu mu tak hraje do karet minimálně do té doby, než se nová vládní garnitura dostatečně zorientuje, což může trvat půl roku i rok. Například exministr dopravy Antonín Peltrám spustil čistky ve vedení Českého Telecomu zhruba půldruhého roku po nástupu do své funkce. Odpůrcům prodeje národního telekomunikačního operátora se hodí, že potenciální kupci nabídli státu za majoritu částku pod hranicí šedesáti miliard korun. Odborníci se přitom shodují, že cena nabídnutá dvěma zájemci v čele s čistě finančními investory Deutsche Bank a Blackstone Group, které doplňuje dánský operátor TDC s konsorciem CVC Capital Partners a Spectrum Equity Partners, podporovaným současným akcionářem Telecomu Swisscomem, je při současné situaci ve světě telekomunikací adekvátní. "Navíc, pokud se Telecom nezačne chovat tak, jak má, tedy efektivněji, ani za dva roky se neprodá za víc," říká člen širšího vedení Telecomu. Podle něho restrukturalizace firmy sice probíhá, ale velmi pomalu. To přiznává i generální ředitel Telecomu Přemysl Klíma. "Transformace firmy běží, i když si ji dovedu představit rychlejší," míní Klíma. Vláda teď stojí před rozhodnutím, za jakou cenu Telecom prodat, nebo ho nechat v rukou státu. "Sociální demokraté musí prodat Telecom kvůli blížícím se volbám za relativně dobrou cenu. Obhajitelná bude cena, která začíná šestkou," míní jeden z politických soků ČSSD. "U takové ceny by se sice brblalo, ale řada ekonomů se vzhledem k světové situaci k prodeji přikloní," dodává. Sami investoři se zatím k navyšování ceny za Telecom nechtějí vyjadřovat. Mají čas zhruba dva týdny, kdy musí zhodnotit, zda se jim vyplatí dát za Telecom více. Podle předběžných informací však cenu o moc navyšovat nechtějí. "Pokud je bude vláda chtít příliš šponovat, nemají důvod zůstávat. Klidně se seberou a odejdou," tvrdí člen poradenského týmu jednoho ze zájemců o Telecom.
Kterým lidem jde o křeslo v Českém Telecomu
Karel Březina, Ministr vlády
Marcela Gürlichová, Náměstkyně ministra dopravy pro telekomunikace
Přemysl Klíma, Generální ředitel Telecomu nominovaný za vlády ČSSD
</TEXT>
</DOC>
<DOC>
<DOCID>MF-20020415185</DOCID>
<DOCNO>MF-20020415185</DOCNO>
<DATE>04/15/02</DATE>
<TITLE>
Stát hodlá o vládnout Škodaexport
</TITLE>
<GEOGRAPHY>Praha</GEOGRAPHY>
<TEXT>
Plán státu na záchranu někdejšího podniku zahraničního obchodu Škodaexport zatím nemá definitivní podporu jeho vlastníků. Ministerstvo financí navrhuje, aby Škodaexport, který je generálním dodavatelem čínské tepelné elektrárny Šen-tchou, byl znovu zestátněn. S tím však budou muset souhlasit jeho současní majitelé, zejména největší akcionář - právník Ivan Cestr. Ten do Škodaexportu jako majitel 27 procent akcií vstoupil v roce 2000. "Myslel jsem, že jde o dobrou investici," uvedl Cestr. Kvůli starým obchodům zejména v někdejší Jugoslávii však Škodaexport zakončil rok 2000 obrovskou ztrátou 4,5 miliardy korun a od jejího přiznání v polovině následujícího roku je v bankrotové situaci. Cestr, který je partnerem v advokátní kanceláři White &amp;Case, tvrdí, že informace o problémech při svém vstupu do firmy neměl a přitom byly staršího data. "Musím zvážit, zda budu vyvozovat právní kroky vůči bývalému vedení nebo auditorům," uvedl Cestr. Při zestátnění by o svůj vliv ve firmě přišel. "Nejsem proti tomuto kroku, chci ale vědět více informací. Druhou cestou by totiž byl konkurz," říká. Záchrana Škodaexportu má přijít několik měsíců před tím, než mají do Číny proudit ze země první dodávky energetických zařízení, plánované na konec letošního roku. Kvůli oddlužení Škodaexportu bude stát kupovat i špatné úvěry firmy vůči ČSOB za asi 3 miliardy korun. "Poradci z American Aprisal nyní s bankou jednají, za kolik se její pohledávka koupí. Zatím jsou tři varianty," uvedl zdroj z ministerstva financí. ČSOB se ke vztahu ke Škodaexportu nechce vyjádřit. Důležitost Škodaexportu v čínské zakázce zpochybňují, ovšem pouze neoficiálně, někteří jeho dodavatelé. "Kontrakt má kořeny v době před pádem komunismu. Firmu by mohli zastoupit dodavatelé," uvedl zdroj. Náměstek ředitele Škodaexportu Zdeněk Šíma nebyl koncem minulého týdne k zastižení, aby věc komentoval.
Praha - Plán státu na záchranu někdejšího podniku zahraničního obchodu Škodaexport zatím nemá definitivní podporu jeho vlastníků. Ministerstvo financí navrhuje, aby Škodaexport, který je generálním dodavatelem čínské tepelné elektrárny Šen-tchou, byl znovu zestátněn. S tím však budou muset souhlasit jeho současní majitelé, zejména největší akcionář - právník Ivan Cestr. Ten do Škodaexportu jako majitel 27 procent akcií vstoupil v roce 2000. "Myslel jsem, že jde o dobrou investici," uvedl Cestr. Kvůli starým obchodům zejména v někdejší Jugoslávii však Škodaexport zakončil rok 2000 obrovskou ztrátou 4,5 miliardy korun a od jejího přiznání v polovině následujícího roku je v bankrotové situaci. Cestr, který je partnerem v advokátní kanceláři White &amp;Case, tvrdí, že informace o problémech při svém vstupu do firmy neměl a přitom byly staršího data. "Musím zvážit, zda budu vyvozovat právní kroky vůči bývalému vedení nebo auditorům," uvedl Cestr. Při zestátnění by o svůj vliv ve firmě přišel. "Nejsem proti tomuto kroku, chci ale vědět více informací. Druhou cestou by totiž byl konkurz," říká. Záchrana Škodaexportu má přijít několik měsíců před tím, než mají do Číny proudit ze země první dodávky energetických zařízení, plánované na konec letošního roku. Kvůli oddlužení Škodaexportu bude stát kupovat i špatné úvěry firmy vůči ČSOB za asi 3 miliardy korun. "Poradci z American Aprisal nyní s bankou jednají, za kolik se její pohledávka koupí. Zatím jsou tři varianty," uvedl zdroj z ministerstva financí. ČSOB se ke vztahu ke Škodaexportu nechce vyjádřit. Důležitost Škodaexportu v čínské zakázce zpochybňují, ovšem pouze neoficiálně, někteří jeho dodavatelé. "Kontrakt má kořeny v době před pádem komunismu. Firmu by mohli zastoupit dodavatelé," uvedl zdroj. Náměstek ředitele Škodaexportu Zdeněk Šíma nebyl koncem minulého týdne k zastižení, aby věc komentoval.
</TEXT>
</DOC>
<DOC>
<DOCID>MF-20020415186</DOCID>
<DOCNO>MF-20020415186</DOCNO>
<DATE>04/15/02</DATE>
<TITLE>
Právníci mají pomoci v jednáních státu s ČSOB
</TITLE>
<GEOGRAPHY>Praha</GEOGRAPHY>
<TEXT>
Státní Česká konsolidační agentura si najala renomovanou právní kancelář Aldheimer and Gray, která má detailně zmapovat strukturu aktiv převáděných z ČSOB. Právníci mají zajistit především to, aby se banka vzdala klíče ke kajmanským fondům, do kterých někdejší IPB před svým pádem dala asi 40 miliard korun problémových aktiv. Mezi ČSOB, která IPB v létě 2000 převzala, a agenturou panuje kvůli převádění kajmanských struktur napětí. Agentura odmítá snahu banky, která chce převést na stát podílové listy fondů, ale chce na ně mít nadále vliv. Kancelář Aldheimer and Gray vybrala agentura nikoli ve výběrovém řízení, ale volila pouze mezi oslovenými právníky. Alheimer and Gray v minulosti pro skupinu IPB a Nomura zakládala firmu České pivo.
Praha - Státní Česká konsolidační agentura si najala renomovanou právní kancelář Aldheimer and Gray, která má detailně zmapovat strukturu aktiv převáděných z ČSOB. Právníci mají zajistit především to, aby se banka vzdala klíče ke kajmanským fondům, do kterých někdejší IPB před svým pádem dala asi 40 miliard korun problémových aktiv. Mezi ČSOB, která IPB v létě 2000 převzala, a agenturou panuje kvůli převádění kajmanských struktur napětí. Agentura odmítá snahu banky, která chce převést na stát podílové listy fondů, ale chce na ně mít nadále vliv. Kancelář Aldheimer and Gray vybrala agentura nikoli ve výběrovém řízení, ale volila pouze mezi oslovenými právníky. Alheimer and Gray v minulosti pro skupinu IPB a Nomura zakládala firmu České pivo.
</TEXT>
</DOC>
<DOC>
<DOCID>MF-20020415187</DOCID>
<DOCNO>MF-20020415187</DOCNO>
<DATE>04/15/02</DATE>
<TITLE>
Firma, která chce klienty KTP, neříká vše
</TITLE>
<GEOGRAPHY>Praha</GEOGRAPHY>
<TEXT>
Podnikání firmy Swiss Asset management (SAM), která se zajímá o zkrachovalého obchodníka s cennými papíry KTP Quantum, a především o jeho 30 tisíc klientů, je zahaleno nejasnostmi. Do doby, než Quantum zkrachovalo, jeho šéfové firmu SAM představovali jako budoucího strategického partnera se švýcarskými institucemi v zádech. Ty měly firmě doplnit kapitál či zvýšit likviditu. Až poté, co finanční tíseň přivedlo Quantum ke krachu, se ukázalo, že s ním SAM udělal několik obchodů, o nichž obě strany do té doby mlčely. Z nich podle účetnictví zkrachovalého Quanta plyne, že pro něj nedopadly výhodně. SAM například prodal KTP majoritní balík akcií ve šperkařské firmě Soliter. Současně od něj koupil balík akcií, který, jak tvrdí, měl téměř stejnou hodnotu. Ovšem detaily o ceně či o tom, jaké akcie od Quanta získal, nehodlá zveřejnit. "Cena je obchodním tajemstvím. Co to bylo za akcie, to si už nepamatuji," říká jednatel SAM Miloš Skořepa. Kromě výměny majority v Soliteru za blíže neurčený balík akcií proběhly mezi firmami další obchody s akciemi. Podle účetnictví Quanta byla cena akcií, které prodalo SAM, vyšší než protiplnění, a ten kvůli tomu dluží KTP přes 20 milionů. To však SAM popírá. "Žádný doplatek nevznikl," říká Skořepa. Nicméně konkurzní správce Quanta Jiří Sehnal řekl, že dluhy bude vymáhat. Všechny obchody se odehrály před koncem roku 2001. V KTP po nich zůstaly pohledávky přes 376 milionů. SAM odmítá, že by mu cokoliv dlužil. Mezi svými aktivitami v ČR hlavně zmiňuje stavbu pětihvězdičkového hotelu v klášteře na Strahově. O investici za 600 milionů však ú řady v Praze 6 ani v Praze 1 nic nevědí. Zamlžené zůstávají i vztahy majitele firmy SAM, švýcarského SAMCH, s údajným partnerem, švýcarskou bankou Anker Bank. Mluvčí banky Alfred Wermeleinger řekl, že firmu s názvem SAM nezná a že není nijak svázána s bankou. Viceprezident banky Jaroslav Kudrnovský, který je zároveň druhým jednatelem českého SAM, nechtěl spolupráci osvětlit.
Praha - Podnikání firmy Swiss Asset management (SAM), která se zajímá o zkrachovalého obchodníka s cennými papíry KTP Quantum, a především o jeho 30 tisíc klientů, je zahaleno nejasnostmi. Do doby, než Quantum zkrachovalo, jeho šéfové firmu SAM představovali jako budoucího strategického partnera se švýcarskými institucemi v zádech. Ty měly firmě doplnit kapitál či zvýšit likviditu. Až poté, co finanční tíseň přivedlo Quantum ke krachu, se ukázalo, že s ním SAM udělal několik obchodů, o nichž obě strany do té doby mlčely. Z nich podle účetnictví zkrachovalého Quanta plyne, že pro něj nedopadly výhodně. SAM například prodal KTP majoritní balík akcií ve šperkařské firmě Soliter. Současně od něj koupil balík akcií, který, jak tvrdí, měl téměř stejnou hodnotu. Ovšem detaily o ceně či o tom, jaké akcie od Quanta získal, nehodlá zveřejnit. "Cena je obchodním tajemstvím. Co to bylo za akcie, to si už nepamatuji," říká jednatel SAM Miloš Skořepa. Kromě výměny majority v Soliteru za blíže neurčený balík akcií proběhly mezi firmami další obchody s akciemi. Podle účetnictví Quanta byla cena akcií, které prodalo SAM, vyšší než protiplnění, a ten kvůli tomu dluží KTP přes 20 milionů. To však SAM popírá. "Žádný doplatek nevznikl," říká Skořepa. Nicméně konkurzní správce Quanta Jiří Sehnal řekl, že dluhy bude vymáhat. Všechny obchody se odehrály před koncem roku 2001. V KTP po nich zůstaly pohledávky přes 376 milionů. SAM odmítá, že by mu cokoliv dlužil. Mezi svými aktivitami v ČR hlavně zmiňuje stavbu pětihvězdičkového hotelu v klášteře na Strahově. O investici za 600 milionů však ú řady v Praze 6 ani v Praze 1 nic nevědí. Zamlžené zůstávají i vztahy majitele firmy SAM, švýcarského SAMCH, s údajným partnerem, švýcarskou bankou Anker Bank. Mluvčí banky Alfred Wermeleinger řekl, že firmu s názvem SAM nezná a že není nijak svázána s bankou. Viceprezident banky Jaroslav Kudrnovský, který je zároveň druhým jednatelem českého SAM, nechtěl spolupráci osvětlit.
</TEXT>
</DOC>
<DOC>
<DOCID>MF-20020415188</DOCID>
<DOCNO>MF-20020415188</DOCNO>
<DATE>04/15/02</DATE>
<TITLE>
Šéf KBC: Psi štěkají, karavana jde dál
</TITLE>
<TEXT>
Prezident KBC Remi Vermeiren odmítá útoky českých politiků na převzetí IPB ze strany ČSOB
Praha - Prezident belgické finanční skupiny KBC Remi Vermeiren přijel do Prahy hájit ČSOB, která v souvislosti s dva roky starým převzetím IPB čelí silné kritice. "Reagovali jsme tehdy na nabídku vlády a centrální banky, abychom převzali IPB, která byla v těžkostech. Ukázalo se, že to bylo absolutně správné rozhodnutí, protože situace v celé skupině, a zejména bance, byla ještě katastrofálnější, než mohl člověk předem předpokládat," říká šéf KBC. Ostře odmítl kritiku, že ČSOB získala IPB levně a že se spravovaným majetkem provádí nejrůznější machinace. Zatímco dosud nechával reagovat na kritiku kolem IPB zejména manažery ČSOB, minulý týden přijel osobně sdělit své rozhořčení zástupcům státu a centrální banky. "Co se týká ČSOB, týká se KBC," uvedl Vermeiren.
Jste kvůli tomu naštvaný?
Ano, jsem naštvaný.
Od převzetí IPB uplynuly téměř dva roky a operace není dokončena. Kolik zaplatíte?
Cenu budeme schopni říci až po dokončení transakce. A to bude v červnu letošního roku. Platba bude záviset na konečném ocenění IPB. Souhlasím, že to byla dlouhá doba, ale my jsme si ji nezvolili. Je to dané složitostí transakce. Jak jsem řekl, bude to finanční cena, ale také vysoké náklady příležitosti, které vysvětlím. Management ČSOB místo toho, aby se věnoval každodenní obchodní činnosti, se musel věnovat převzetí IPB a cenu toho nelze nikdy přesně vyčíslit. Ani nikdy nevyčíslíme, jakou cenu banka zaplatila na své pověsti. Kdybych udělal určitý odhad a porovnal ho s tím, co jsme fakticky získali nebo ztratili, a porovnal s cenou za normálních okolností, jsem přesvědčen, že i z čistě finančního hlediska to bude běžná cena.
</TEXT>
<HEADING>
V čem konkrétně vidíte poškození pověsti?
</HEADING>
<TEXT>
Je obtížné to měřit, nemohu dát nějaké číslo. Ale neumím si představit, že by pověst ČSOB nebyla zasažena, když vidím, co se v této zemi kolem převzetí IPB dělo. Množství politických komentářů, připomínek a zasahování. Skutečně někdy až směšná obvinění v tisku. ČSOB, která se musí starat o transakci a současně o každodenní podnikání, nechce klesnout na takovou úroveň, s jakou se střetává. To není jejím cílem. Na druhé straně jsou lidé, kteří chápou, že ČSOB udělala správnou věc pro měnový systém a celou zemi. Také důležití lidé z vládních institucí stojí za transakcí a míní, že šlo o správnou věc.
Chystáte setkání s největšími kritiky ze strany politiků a pokusíte se jim situaci vysvětlit?
Dnes ne, možná že někdy jindy. Nemyslím si, že jsme udělali něco špatného, samozřejmě, nikdo není dokonalý. Rozhodně se však nebudu setkávat s těmi, kteří přicházejí s pošetilou kritikou. Jak říká jedno přísloví: "Psi štěkají a karavana jde dál."
Kritici poukazují na to, že jste získali IPB velice levně.
</TEXT>
<HEADING>
Ale cena ještě není jasná.
</HEADING>
<TEXT>
Ale kdyby vyšla kladná cena IPB, tak podle smlouvy si platbu odečtete od toho, co zaplatíte státu za poskytnutí záruky...
A proč bychom měli platit dvakrát? Ještě jednou se to pokusím vysvětlit. Cena není jasná, ale existuje vzorec, jak se vytvoří. Vedle ceny budou další věcí, které pro nás znamenají náklady, protože když se banka privatizuje, vláda ji obvykle předem sama vyčistí.
</TEXT>
<HEADING>
To je spíše česká praxe...
</HEADING>
<TEXT>
Ne, to je běžné. Byli jsme v Maďarsku, Polsku a Slovinsku a viděli, jak se to dělá. Ale když vláda rozhodne, že není čas na to, aby se zvolil normální postup, tak je to naprosto odlišné. Celou práci vůči zaměstnancům a klientům IPB, celou práci s hodnocením a čištěním jejího portfolia, jsme museli udělat sami. Kdyby si na to vláda najala nějakou soukromou firmu, tak nakonec zaplatí majlant.
Ještě si myslíte, že jít do Investiční a Poštovní banky byl dobrý nápad?
Myslíte z pohledu KBC a ČSOB?
</TEXT>
<HEADING>
I z vašeho osobního pohledu...
</HEADING>
<TEXT>
Z hlediska bilance banky pravděpodobně ano. Ale jak jsem řekl, cítím určitou hořkost a jsem překvapen politickými implikacemi a obviněními kolem toho. Tady se k tomu vyjadřovaly různé společnosti, které s tím neměly nic společného, a je tu i spousta kritiky ze strany těch, kteří byli na druhé straně transakce. Alternativa pro ČSOB byla spíše koupit jen tu retailovou část, což nás na tom zajímalo. Protože jinak jsme už tehdy měli připraven plán na vlastní rozvoj drobného bankovnictví, na rozvoj poboček. Takže v tu chvíli spadla IPB jakoby z nebe.
Proč si z původní IPB nenecháte prakticky nic jiného než oblast drobného bankovnictví?
Náš prvořadý zájem byl o retail. ČSOB byla už před převzetím IPB ve značné míře bankou pro firemní klientelu. Takže získávat další firemní klienty, úvěry, to není špatné, ale také ne nezbytné. K tomu nepotřebujeme získávat jinou banku.
Na trhu panuje názor, že od převzetí IPB se kvalita služeb IPB pro drobné klienty zhoršila. Poskytli jste dostatečnou podporu ČSOB kvůli tomu, aby úroveň služeb a podíl udržela?
V naší skupině není žádná jiná dceřiná společnost, která by dostávala tolik podpory jako ČSOB.
Jste spokojen s tím, jak se vyvíjelo drobné bankovnictví IPB?
Pro mě je obtížné rozlišit část IPB a ČSOB. Celkově jsem spokojen. Jestli došlo k určité ztrátě podílu na trhu, to souvisí s tím, co už jsem říkal. Převzetí IPB byla velice složitá transakce, která zabrala hodně času a práce našeho managementu.
Když se podíváme na nové vlastníky Komerční bance a České spořitelně, jsou určitě zřetelnější. Došlo k výměnám manažerů....
Znám privatizace, kde byli vlastníci velmi silně zaangažováni - a dopadlo to špatně. V České republice není přítomnost vlastníků rozhodující. A my si managementu ČSOB vysoce ceníme. Dva členové, kteří přišli do představenstva ČSOB z KBC, jsou bývalí generální ředitelé. Přijali jsme do představenstva dalšího Belgičana, takže ze sedmi lidí ve vedení jsou tři zkušení cizinci. Provedli jsme opatření, aby se někteří mohli soustředit na transakci za pomoci specializovaného týmu, aby se ostatní soustředili na management banky. Nezapomeňte, že získání IPB znamenalo současně fúzi s ČSOB. Nic takového se v případě jiných českých bank nedělo. Také v Belgii jsme prodělali fúzi a jde o velice složitý proces, při kterém dochází k určitým poruchám.
Jak se díváte na fakt, že do České konsolidační agentury jsou převáděni i klienti, kteří dluhy splácejí?
Nejsem v situaci, abych komentoval podrobnosti k jednotlivým úvěrům. Ale ČSOB má nedostatek aktiv, v poměru k nim má příliš mnoho vkladů. Takže my máme zájem ponechat si všechna aktiva, která považujeme za dobrá. Na druhé straně, kdybychom převáděli úvěry, které dlužníci splácejí i s úroky, tak by to nebyl pro konsolidační agenturu problém. Mohou takový úvěr prodat nebo počkat, až ho dlužník splat
Vy sám hovoříte o reputačním riziku v souvislosti s IPB, a přitom převedení do konsolidační agentury většinou pro klienty znamená ztrátu reputace...
Tento problém chápu. Rozhodně to nepřispívá pověsti té společnosti. Ale jak jsem řekl, věřím, že si zachováme všechna aktiva, která si můžeme udržet. Myslím, že to, o čem mluvíte, se při rozhodování o ponechání či převodu bere v úvahu.
Když jste mluvil o politickém zasahování, co vás nejvíce zarazilo?
Každý má jako jednotlivec určitý politický názor, ale banka by měla zůstat vždy mimo politiku. Když jsem najednou viděl, že převzetí IPB je bráno jako politická záležitost, to pro mě bylo překvapení.
Tak to přece bylo od prvního dne po převzetí IPB...
Bylo to od prvního dne, kdy k transakci došlo. Do té doby jsme ji jako politickou vůbec nechápali. Jsem překvapen řadou komentářů ze všech politických směrů - a tím nemyslím jen politické strany. Ale taková politická invaze, to mě překvapilo. Nikdy bych nepředpokládal, že něco takového existuje.
Nemyslíte si, že když Nomura (hlavní akcionář IPB - pozn. red.) žaluje stát v souvislosti s prodejem IPB o 40 miliard korun, jsou politická prohlášení pochopitelná?
Samozřejmě akceptuji, že vláda a parlament jsou do toho zapojeni. Ale víte dobře, že bylo mnoho politických vyjádření, která nebyla podložená, když přicházela z jedné strany, byla určitým způsobem přibarvená, když z jiné, tak zase jinak. Nechci se vyjadřovat k oprávněnosti toho sporu, ale je třeba vidět, že existují jiné spory proti Nomuře. A další úsloví říká, že nejlepší obranou je útok, jako ve fotbale.
Mezi ČSOB a konsolidační agenturou je spor, protože ČSOB chce nadále spravovat fondy na Kajmanských ostrovech, které ovládla po převzetí IPB. Máte k tomu nějaký důvod?
K obvinění, které implikuje vaše otázka, říkám, že ČSOB v žádném případě nemá zájem držet ta aktiva ani na Kajmanských ostrovech, ani nikde jinde. Chceme je převést co nejrychleji. Když jsem mluvil o roztrpčení a nespokojenosti, jeden z důvodů je, že někteří představitelé vlády či vládních institucí říkají, chceme, aby se to převedlo, ale neříkají "bé". Rozhodně nejsou dostatečně kooperativní. Třeba neodpovídají na dopisy a snaží se změnit postupy zahrnuté do kontraktu.
</TEXT>
<HEADING>
Odrazuje vás případ IPB od dalších akvizic?
</HEADING>
<TEXT>
Odpoveď je ne. Součástí strategie KBC je dělat akvizice. A navíc IPB akvizice a integrace je zcela unikátní. Protože my jako banka teď napřiklad vedeme soudní při kvůli pivovarům s Nomurou. To se nám nikde jinde ve světě nestalo. Ale stejně bych očekával očekávám bych více pozitivního postoje od institucí, které žádaly, abychom IPB převzali. Proto cítím hořkost a trochu i hněv.
ŠÉF BELGICKÉ KBC Bank Remi Vermeiren není spokojen s tím, jak se stát chová k ČS OB. Hovoří o politickém tlaku, který je nepřípustný
</TEXT>
</DOC>
<DOC>
<DOCID>MF-20020415189</DOCID>
<DOCNO>MF-20020415189</DOCNO>
<DATE>04/15/02</DATE>
<TITLE>
Dohadování o dědictví stojí peníze
</TITLE>
<HEADING>
Rady pro vaši peněženku
</HEADING>
<TEXT>
Kvůli němu padají v rodinách silná slova. Na léta dokáže znepřátelit celé zástupy příbuzných, bývá i příčinou násilí. O čem je řeč? O dědictví. Výše uvedené patří především do literatury a filmu. V běžném životě znamená rozdělit majetek po zesnulém spíše než osobní dramata obíhání úřadů a placení poplatků. Pokud se pozůstalí nedokážou dohodnout, bývá celý proces zdlouhavý a drahý.
</TEXT>
<HEADING>
Dědictví není zadarmo
</HEADING>
<TEXT>
Lidé, kteří něco zdědili, musí počítat s tím, že nedostanou odkázaný majetek zadarmo. Notář, který je ze zákona určen k vypořádání dědictví, si naúčtuje dvě procenta z jeho hodnoty do 100 tisíc korun, z další částky se procento snižuje. Jestliže zesnulý odkázal hotové peníze, není problém zaplatit notáři z nich. Záležitost se komplikuje, pokud dědictví obsahuje třeba auto, které nechce dědic prodat. Ještě složitější je to například s nemovitostí nebo uměleckými předměty. V takovém případě je třeba zaplatit odměnu notáři z vlastních peněz, a navíc ještě nechat ocenit dům či obraz soudním znalcem. Mnohem víc zaplatí dědicové, kteří se nedohodnou. Pokud například tři příbuzní získají v rámci dědictví lednici, kočku a automobil a nedokážou se o ně podělit, musí k dědickému soudu. Ten může každému přiřknout třetinu lednice, třetinu kočky a třetinu auta. A nový spor je na světě. A s ním i další soudní poplatky a odměny advokátům, které se šplhají do tisíců a někdy - podle hodnoty majetku, o který se vede spor - i desetitisíců korun. Pokud se například soudí o peníze, musí předem složit čtyři procenta z žalované částky, nejméně ale šest set korun.
</TEXT>
<HEADING>
Dohadům předejde závěť
</HEADING>
<TEXT>
Předejít dohadům lze pomocí závěti, za její vypracování se platí notáři 900 korun. Pokud v rámci ní chce člověk zároveň někoho vydědit, bude ho stát 1500 korun. S vyděděním to ale není tak jednoduché, je k tomu třeba mít důvod uvedený v zákoně. Vydědit lze například potomka, který se o svého rodiče nestaral, vede nezřízený život či byl odsouzen pro úmyslný trestný čin na jeden rok a více. V závěti lze například zvýhodnit některého příbuzného před jinými nebo odkázat majetek cizím osobám (nadaci, útulku, kamarádovi a podobně). Ale pozor, nikdy tím nesmí být kráceno zákonné právo manželky a dětí. Pokud by byla závěť sepsána v jejich neprospěch, mohou ji zpochybnit. Například manželka má automaticky nárok na půlku ze společného jmění z manželů. Příklad: zemře otec rodiny se třemi dětmi a zanechá po sobě 100 tisíc korun. Z nich jedna polovina připadá manželce a druhá se rozdělí rovným dílem mezi ni a její tři děti. Bývalá choť na dědictví právo nemá, děti, jejichž otcem byl zemřelý, ano. A co když po sobě zesnulý zanechá dluhy? Pokud se dědicové "přiznají" a budou se chtít s věřiteli vyrovnat, mohou tak učinit z ostatního zděděného majetku, přestože třeba nedosáhne výše závazku. Kdyby je však chtěli obejít a nevyrovnat se s nimi, mohou přijít o mnohem víc peněz než jen dědictví - v takovém případě totiž odpovídají za dluhy i svým majetkem.
Anketa
Jaké máte zkušenosti s notáři, zdají se vám přiměřené poplatky za jejich služby?
Silvio Spohr, majitel kavárny, předseda Sdružení podnikatelů v pohostinství a cestovním ruchu
K notáři chodím občas ověřovat podpisy a převádět obchodní podíly. Nevím, jestli je to tím, že naštěvuji stále stejnou kancelář a neznám práci konkurence, ale s notářskými službami jsem spokojen a poplatky za ně mi připadají správné.
</TEXT>
</DOC>
<DOC>
<DOCID>MF-20020415190</DOCID>
<DOCNO>MF-20020415190</DOCNO>
<DATE>04/15/02</DATE>
<TITLE>
Vláda nové ekonomice nefandí
</TITLE>
<TEXT>
Pobídky pro investice do výzkumu a služeb budou výrazně skromnější
Praha - Investorům z oblasti moderních technologií a na znalostech založených služeb fandí vládnoucí garnitura méně než zpracovatelskému průmyslu. Nabídne jim totiž méně atraktivní systém pobídek. Stejně jako firmám, které se rozhodnou postavit v Česku kromě výrobních hal i vývojové centrum. O tom nyní velmi vážně uvažuje jeden z největších investorů, nizozemský Philips. Ten vyrábí v Hranicích na Moravě televizní obrazovky. Firmy, které u nás chtějí investovat do strategických služeb, musí zapomenout na daňové prázdniny či bezcelní dovoz technologií. "Pobídkou budou příspěvky na vzdělávání zaměstnanců," řekl náměstek ministra průmyslu Václav Petříček, který program připravuje. Stát by investorovi uhradil 60 procent nákladů na jazykové či počítačové školení zaměstnanců a 35 procent odborných školení. Tím v podstatě program pobídek začíná a zároveň končí. Vláda by ho měla schválit v polovině května. Firmy, které investují do zpracovatelského průmyslu, přitom užívají výhod desetiletých daňových prázdnin i bezcelních dovozů technologií. U strategických služeb nebude požadovaná minimální výše investice. U zpracovatelského průmyslu je to 350 milionů korun, tam, kde je vysoká nezaměstnanost, ještě o 100 milionů méně. Systém pobídek pro investice do moderních oborů, jako je věda, výzkum, vývoj a oblasti s velmi vysokou přidanou hodnotou a vysokými nároky na kvalifikaci, měl být původně výrazně velkorysejší. Ministerstvo financí však z obav ze silného dopadu na státní rozpočet odmítlo daňové prázdniny. Firmy v těchto moderních oborech přitom často dosahují vysokých zisků a osvobození od příjmové daně by pro ně bylo velmi lákavé. "Asi právě proto tam daňové prázdniny nejsou," podotkl ironicky vysoce postavený státní úředník. "Máme o firmy z těchto oblastí velký zájem. Lepší je nabídnout jim alespoň něco," řekl Petříček. "Chtěli bychom, aby letos přišli do země po IBM a Accenture další dva až tři investoři. Celkem nyní jednáme s dvanácti možnými kandidáty. V poslední době se tempo těchto nových investic zvolnilo. Důvodem je nejen světová recese, ale i čekání na připravovaný pobídkový program," řekl ředitel vládní agentury CzechInvest Martin Jahn. Investice do výzkumu a vývoje a dalších strategických služeb s velmi vysokou přidanou hodnotou jsou pro většinu zemí těmi nejatraktivnějšími. Dávají práci hlavně lidem s vysokoškolským vzděláním a nezatěžují životní prostředí. Na těchto oborech přitom postavily svůj úspěch země jako Finsko či Spojené státy americké, které jsou dnes ve světě nejlépe schopné konkurovat ostatním. Do Česka zatím míří spíše investoři, kteří nabízejí dělnická místa a láká je více levná práce než znalosti.
</TEXT>
</DOC>
<DOC>
<DOCID>MF-20020415191</DOCID>
<DOCNO>MF-20020415191</DOCNO>
<DATE>04/15/02</DATE>
<TITLE>
Philips chce v Hranicích mít vývojové centrum
</TITLE>
<GEOGRAPHY>Praha</GEOGRAPHY>
<TEXT>
Nizozemský koncern Philips chce v Hranicích kromě montážního závodu na výrobu barevných televizních obrazovek umístit také vývojové centrum. O této investici uvažoval Philips už od chvíle, kdy se rozhodl v Hranicích investovat do výrobního závodu, a nyní již k naplnění tohoto záměru dělá první kroky. Podle několika na sobě nezávislých zdrojů má vývojové centrum v počátku dát práci asi dvěma desítkám převážně vysokoškolsky a středoškolsky vzdělaných lidí. Philipsu vyšla při vytváření nových oborů vstříc i ostravská technická univerzita, jejíž absolventi by ve vývojovém středisku měli najít uplatnění. Práce pro Philips je velkou příležitostí pro tyto mladé lidi, kteří až dosud z regionu odcházeli kvůli nedostatku pracovních příležitostí. Krok společnosti Philips není mezi zahraničními investory, kteří v zemi začínají podnikat stavbou montážních závodů, příliš obvyklý. Z nedávného průzkumu poradenské společnosti PriceWaterhouseCoopers vyplynulo, že pouze devět procent investorů, kteří v zemi postavili výroby, chce přinést i vývojová střediska nebo výzkum, šest procent tento krok nevylučuje a plných 85 procent chce v Česku i do budoucna pouze vyrábět. Ty firmy, které mají u nás vývojové středisko, zaměstnávají nejčastěji méně než deset lidí.
Praha - Nizozemský koncern Philips chce v Hranicích kromě montážního závodu na výrobu barevných televizních obrazovek umístit také vývojové centrum. O této investici uvažoval Philips už od chvíle, kdy se rozhodl v Hranicích investovat do výrobního závodu, a nyní již k naplnění tohoto záměru dělá první kroky. Podle několika na sobě nezávislých zdrojů má vývojové centrum v počátku dát práci asi dvěma desítkám převážně vysokoškolsky a středoškolsky vzdělaných lidí. Philipsu vyšla při vytváření nových oborů vstříc i ostravská technická univerzita, jejíž absolventi by ve vývojovém středisku měli najít uplatnění. Práce pro Philips je velkou příležitostí pro tyto mladé lidi, kteří až dosud z regionu odcházeli kvůli nedostatku pracovních příležitostí. Krok společnosti Philips není mezi zahraničními investory, kteří v zemi začínají podnikat stavbou montážních závodů, příliš obvyklý. Z nedávného průzkumu poradenské společnosti PriceWaterhouseCoopers vyplynulo, že pouze devět procent investorů, kteří v zemi postavili výroby, chce přinést i vývojová střediska nebo výzkum, šest procent tento krok nevylučuje a plných 85 procent chce v Česku i do budoucna pouze vyrábět. Ty firmy, které mají u nás vývojové středisko, zaměstnávají nejčastěji méně než deset lidí.
</TEXT>
</DOC>
<DOC>
<DOCID>MF-20020415192</DOCID>
<DOCNO>MF-20020415192</DOCNO>
<DATE>04/15/02</DATE>
<TITLE>
Ruská mafie proniká na Riviéru
</TITLE>
<GEOGRAPHY>Paříž</GEOGRAPHY>
<TEXT>
Skupiny ruské mafie vytlačily Italy a staly se hlavním zdrojem investic do "šedé" ekonomiky na francouzské Riviéře. Daří se jim, neboť profitují z vážných nedostatků justičního systému a z bující korupce úředníků. Tvrdí to autoři parlamentní zprávy o praní peněz, která byla včera zveřejněna ve Francii. Podle citovaného prokurátora se organizované gangy z východní Evropy úspěšně infiltrovaly do francouzské ekonomiky. Jen Rusové prý v zemi investovali přes 40 milionů dolarů. Jejich hlavními cíli jsou Paříž a jižní Francie.
Paříž - Skupiny ruské mafie vytlačily Italy a staly se hlavním zdrojem investic do "šedé" ekonomiky na francouzské Riviéře. Daří se jim, neboť profitují z vážných nedostatků justičního systému a z bující korupce úředníků. Tvrdí to autoři parlamentní zprávy o praní peněz, která byla včera zveřejněna ve Francii. Podle citovaného prokurátora se organizované gangy z východní Evropy úspěšně infiltrovaly do francouzské ekonomiky. Jen Rusové prý v zemi investovali přes 40 milionů dolarů. Jejich hlavními cíli jsou Paříž a jižní Francie.
</TEXT>
</DOC>
<DOC>
<DOCID>MF-20020415193</DOCID>
<DOCNO>MF-20020415193</DOCNO>
<DATE>04/15/02</DATE>
<TITLE>
Unie chce, aby recyklaci elektroodpadu platili výrobci
</TITLE>
<TEXT>
Brusel (Od našeho zpravodaje) - Každý musí čas od času vyhodit nějakou starou pračku, ledničku, televizi, žehličku, rádio, mobil, počítač, stolní lampu či vysoušeč vlasů. Každoročně tak končí na skládkách a ve spalovnách šest milionů tun elektrošrotu. Tato lavina odpadu rok od roku roste. Či lépe rostla. Nařízení, jež minulý týden schválil Evropský parlament, má z elektroodpadu udělat zdroj cenných surovin. EU tak chystá největší program opětného využití odpadu. Nejpozději za dva a půl roku od svého připojení k EU jej bude muset přijmout i Česká republika. Podle nařízení EU mají náklady na recyklaci odpadu nést ti, kdo zboží vyrobili. Výrobci musí nést náklady i na likvidaci starých přístrojů, jež nevyrobili - jen částečně je smějí přenést na spotřebitele. Od roku 2005 musí výrobci likvidovat veškeré své zboží bezplatně, na rozdíl ode dneška, kdy náklady nesou spotřebitelé. Do roku 2005 se musí v každé zemi EU recyklovat šest kilogramů odpadů na osobu ročně. Každý občan unie však ročně "vytvoří" čtrnáct kilo těchto odpadů, a tak směrnice jen zbrzdí znečišťování životního prostředí. Do něj unikají z nerecyklovaných přístrojů nebezpečné jedy jako olovo, rtuť či kadmium. Tyto látky mají výrobci postupně ze svých produktů zcela odstranit. Ne každý je tímto programem nadšen. Nejvíce naříkají podnikatelé. "Bude to stát miliardy, ale jak se zdá, je tu přístup, že průmysl má hluboké kapsy a může platit," žehrá Joy Boyceová, šéfka ekologického výboru Britského svazu elektronického průmyslu. Podle Zelených však dostal průmysl, co si zaslouží: má prý velký podíl na dnešních potížích s elektroodpadem. Výrobci podle Zelených při navrhování svých přístrojů vůbec nemyslí na to, že jejich zboží bude nutné dříve či později recyklovat. Přitom dnes se tempo zastarávání elektroniky zvyšuje: v sedmdesátých letech "vydržel" zakoupený počítač deset let. Nyní je i nejnovější model počítače již po třech letech zastaralý. "Výrobcům dává směrnice silný podnět, aby navrhovali výrobky, jejichž recyklace bude levnější. Konečně se řeší problém stále rostoucího množství elektronického odpadu," věří nizozemský europoslanec Alex de Roo. Výrobci však hrozí, že evropskou směrnici pocítí na svých bedrech zákazník. "Náklady, ať už na výrobu nebo na odstranění, nese v tržní ekonomice nakonec vždy spotřebitel," zdůvodňuje to Volker Jung z německého svazu výrobců počítačů a komunikační techniky. Podle něj mají náklady nést obce, tedy občan. V chmurných odhadech se překonává britský průmysl. Podle něj bude směrnice jejich zemi stát sedm miliard liber, což zvýší cenu nových přístrojů o deset až patnáct procent. Vláda je ovšem daleko střízlivější: roční náklady recyklace se budou pohybovat kolem 120 milionů liber - budou tedy šedesátkrát nižší, než tvrdí výrobci.
Elektronický odpad zamořuje Evropu
- Elektronický odpad: Staré televize, rádia, telefony, počítače, mirovlnné trouby, vysoušeče vlasů atp.
- Ročně ho v EU vznikne 6 milionů tun.
- Na každého obyvatele tedy připadá 17 kilogramů elektronického odpadu ročně.
</TEXT>
</DOC>
<DOC>
<DOCID>MF-20020415194</DOCID>
<DOCNO>MF-20020415194</DOCNO>
<DATE>04/15/02</DATE>
<TITLE>
Muž, který dokázal zkrotit Ferrari
</TITLE>
<TEXT>
Zatímco automobilka Fiat se potýká s vážnými potížemi, její dceřiná značka Ferrari jde od úspěchu k úspěchu. Může za to Luca Cordero Montezomolo, jenž drží v rukou otěže rudých plnokrevníků z Maranella.
Maranello - V době, kdy se většina firem potýká s nezdary, by si mohl úspěšný ředitel lebedit ve své funkci a nikdo by mu to nevyčítal. Není to však případ ředitele automobilky Ferrari Luca Cordero di Montezemoly. Není to tak dávno, kdy vážně uvažoval o odchodu. Triumfy Ferrari ve formuli 1 po 21 letech závodnických neúspěchů udělaly z Montezemola v podstatě národního hrdinu. Pravicový mediální magnát Silvio Berlusconi jej týden před svým vítězstvím v loňských všeobecných volbách dokonce zkoušel (neúspěšně) získat do své budoucí vlády. Montezomolo se stal hrdinou i v rámci společnosti Fiat, která kontroluje Ferrari prostřednictvím svého devadesátiprocentního podílu. Ferrari totiž nedávno oznámilo rekordní zisky a jeho celoroční obrat poprvé přesáhl hranici jedné miliardy eur (881milionů dolarů). To z této uctívané společnosti dělá jedno z mála světlých míst ve Fiatu, který se nyní přiliš velkými úspěchy chlubit nemůže. Fiat nyní dokonce uvažuje o uvedení akcií Ferrari na burzu, a to jako součást své strategie snižování dluhů.
</TEXT>
<HEADING>
Úspěch, uctívání a závist
</HEADING>
<TEXT>
Ale ruku v ruce s úspěchem jde stres a pochybnosti, tvrdí Montezemolo. Šermuje svou červenou tužkou Ferrari, občas se zahledí do akvária s tropickými rybkami ve své elegantní kanceláři a vypráví, jak byl loňský rok naplněn pochybnostmi. "Když už jste vyhráli vše, riskováním můžete jenom ztratit," říká a dodává, že Enzo Ferrari (zesnulý zakladatel firmy) mu kdysi řekl velkou životní pravdu: "Všude, obzvláště v Itálii, vám lidé odpustí všechno kromě úspěchu." Montezomolo na toto poučení nezapomněl. "Snažím se proto pracovat ze všech sil, se zaujetím. Ale občas se cítím unavený," uznává. Pochyby, zda zůstat ve vedení Ferrari, tomuto čtyřiapadesátliletému muži dlouho nevydržely. Rodinný patriarcha Fiatu Giovanni Agnelli, se kterým je vždy v blízkém kontaktu, ho nemusel dlouho přesvědčovat, aby zůstal. Ale jak říká, ještě přesvědčivější byl dopis od čtyř set z jeho dvou tisíc zaměstnanců. Psaní přišlo den poté, co mu pan Berlusconi nabídl křeslo ministra průmyslu ve své vládě. Zaměstnanci na něj naléhali, ať Ferrari neopouští. "Byl to nejlepší den mé kariéry," vzpomíná.
</TEXT>
<HEADING>
Básně pro zaměstnance
</HEADING>
<TEXT>
Samorost Montezemolo je především týmovým hráčem. Tajemství jeho úspěchu tkví z velké míry v jeho schopnosti vypěstovat hlubokou oddanost zaměstnanců k firmě - a to jak na závodním okruhu, tak ve výrobě. Loajalitu k firmě vyznává i Michael Schumacher, šampion F1 a jeden z nejlépe placených profesionálních sportovců světa. Podle smlouvy bude závodit ještě tři sezony s Ferrari Scuderia. Každý nový zaměstanec u Ferrari obdrží od ředitele báseň vytištěnou na kartičce se známým logem koně Ferrari. "Skutečným tajemstvím úspěchu je nadšení," začíná. "Nadšení je silou, která pozvedne vaše naděje ke hvězdám. Nadšení je jiskrou ve vašich očích, je švihem ve vaší chůzi, je ve vašem stisku ruky..." pokračuje. "Nadšení je klíčem k pokroku. S ním přichází výsledky. Bez něj zůstávají jen výmluvy," uzavírá. Montezemolo se nebojí, že by to mohlo znít kýčovitě. Ale nadšení je jenom počátečním bodem jeho manažerského receptu. "Může se to považovat za opakování starých známých věcí, ale v pozadí každé úspěšné společnosti existují tři klíčové prvky: zaměstnanci, výrobek a klienti," vysvětluje. Od svého nástupu v roce 1993 Montezemolo úplně obnovil řadu sportovních aut Ferrari. "Vynaložili jsme velké úsilí, abychom do aut dostali technologie z formule 1. Jako první jsme například představili rychlostní skříně z F1 v autech určených na prodej; použili jsme aerodynamické řešení z F1."
</TEXT>
<HEADING>
Zájem o Ferrari silně roste
</HEADING>
<TEXT>
"Ve Spojených státech je čekací lhůta na ferrari dva a půl roku. Navzdory zpomalenému hospodářství a údálostem 11. září jsme tam loni prodali rekordních 1200 aut," říká Montezemolo. Pro srovnání: v roce 1993 prodala firma na celém světě 2366 aut. V loňském roce už to bylo 4256 vozů. Montezemolo přitom omezoval prodej na 4200 až 4300 aut ročně, kvůli exkluzivity značky. Sám připouští, že by se mohlo prodávat mnohem více. Před pěti lety navíc firma koupila značku Maserati, takže současně probíhají i snahy o oživení další legendy. "Prostě jsme na půl roku zastavili výrobní linku, pak znovu rozběhli výrobu nových modelů." Sázka do loterie se vyplatila. Maserati loni prodalo 1767 aut, ve srovnání se skromnými 626 v roce 1998. Montezemolo předpokládá, že se letos prodá 3500 vozů a prodej bude růst až do plánovaných šesti tisíc ročně od roku 2004.
</TEXT>
<HEADING>
Příroda ve výrobní hale
</HEADING>
<TEXT>
Součástí manažerského plánu je navíc důraz na lidský faktor. Montezemolo říká, že letošní rok je zaměřen na plán utvořit z Ferrari "světovou jedničku z hlediska pracovního prostředí". Veškerá výroba od motorů po kožené interiéry aut se odehrává přímo v čisté továrně ve městě Maranello. "Letos v létě ukážeme, že jako výrobce aut jsme nejvyspělejší z hlediska ekologie, inovace a pracovního prostředí. Poslední tři roky jsme drželi krok se špičkou, což je Volvo, Porsche a Toyota," říká Montezemolo. Právě byla dostavena výrobní hala na motory za 70 milionů eur. Rozlehlé a vzdušné prostory v ní sdílejí nejnovější roboti a stroje se zelenými trávníky, olivovníky a citronovníky. "Někteří lidé se mě ptali, co jsem to proboha vymyslel, zasadit stromky uvnitř továrny. Ale já jsem odpovídal, že svět uvnitř tovární haly by měl být stejný jako venku: světlý a zelený," říká Montezemolo. Továrna se bude rozšiřovat o lakovnu za 45 milionů eur. Montezemolo se zaměřuje i na vzdálenější budoucnost. Kromě prodeje aut a závodů F1 uvažuje o rozšíření záběru. Ferrari totiž patří mezi deset nejpopulárnějších značek na světě a má miliony fanoušků. Firma proto prodává licence, které umožňují používat její jméno na celé škále výrobků, od hodinek a oblečení po počítačové hry a tužky. "Jen za tento rok tím úplně lehce vyděláme 18 milionů eur," říká Montezemolo. Vše nasvědčuje tomu, že přes své občasné pochyby je Motezemolo doslova připoután k sedadlu, z něhož řídí Ferrari. A ačkoliv to nikdy nepřizná, pokračování úspěchů na okruzích formule 1 je až jednou z jeho posledních starostí. Montezemolo totiž především prodává italský životní styl, a to v jeho špičkové verzi. I kdyby nastaly potíže v závodech, budou to stále nejpopulárnější auta na okruzích. "Za vším je image. Právě on je tím, co prodávám," říká. A mnoho lidí říká, že největším Montezomolovým úspěchem bylo právě to, že dokázal prodat image Ferrari i v těžkých dobách.
VÍTĚZ Z MARANELLA. Luca di Montezemolo (vlevo) je prezidentem automobilky Ferrari. Právě pod jeho vedením začaly rudé vozy s černým hřebcem ve znaku sklízet úspěchy v prodeji i na závodních oválech. Druhým mužem na snímku je Hans Flury, šéf firmy Philip Morris Europe.
</TEXT>
</DOC>
<DOC>
<DOCID>MF-20020415195</DOCID>
<DOCNO>MF-20020415195</DOCNO>
<DATE>04/15/02</DATE>
<TITLE>
Šéfovi firmy Vivendi Messierovi akutně hrozí palácový převrat
</TITLE>
<GEOGRAPHY>Paříž</GEOGRAPHY>
<TEXT>
Vivendi Universal bez dlouholetého šéfa Jeana-Marie Messiera? To je téměř nepředstavitelné. A přece tento týden analytikové začali zvažovat možnost, že by největší francouzský mediální magnát mohl být vyhozen: Credit Lyonnais tomu dává dvacetiprocentní šanci. Messier je již delší dobu označován za představitele nové generace progresivních manažerů, kteří kladou důraz na zájmy akcionářů. Jeho osobnost, sebedůvěra, ego a bezbřehá ctižádost pomohly zformovat firmu Vivendi do její dnešní podoby. Po svých předchůdcích zdědil nudnou firmu podnikající v sektoru veřejných služeb a přetransformoval ji ve Vivendi Universal, společnost, jejíž aktivity sahají od rockové skupiny U2 přes film Čistá duše až po mobilní síť SFR. Ještě přednedávnem byla myšlenka palácového převratu nebo lidového povstání ve Vivendi Universal nepředstavitelná. Pověsti o Messierově předčasném odchodu vypovídají spíše o tom, jak hluboko klesl v očích francouzského tisku a investorů, než o pravděpodobnosti jeho propuštění. Vyloučíme-li útok na společnost, nepřátelské převzetí nebo zásah shůry, Messier ve vedení Vivendi ještě nějakou dobu zůstane. V uplynulých měsících však akcionáři Vivendi začali výkon Jeana-Marie Messiera přehodnocovat. Jen ve čtvrtek klesla hodnota akcií společnosti o šest procent a dosahuje nejnižší hodnoty od listopadu 1997, kdy se ještě jmenovala Generale des Eaux. Od začátku letošního roku se cena akcií propadla o 42 procent, což z nich učinilo nejhorší cenné papíry v indexu CAC-40. Ještě před osmnácti měsíci byl přitom Messier oslavován ve všech francouzských novinách, ekonomických časopisech i televizních pořadech. Francii už však unavuje jeho publicita a rozčiluje ji jeho koketování s Amerikou. Odstěhoval se totiž do New Yorku, kde mu firma zaplatila byt za 17,5 milionu dolarů. Vypařila se i jeho politická podpora, protože vyzval k ukončení francouzských kulturních kvót a dotací, jimiž země chrání svou kultu před americkou konkurencí. Prezident Jacques Chirac tento Messierův postoj označil za "mentální úchylku".
Paříž - Vivendi Universal bez dlouholetého šéfa Jeana-Marie Messiera? To je téměř nepředstavitelné. A přece tento týden analytikové začali zvažovat možnost, že by největší francouzský mediální magnát mohl být vyhozen: Credit Lyonnais tomu dává dvacetiprocentní šanci. Messier je již delší dobu označován za představitele nové generace progresivních manažerů, kteří kladou důraz na zájmy akcionářů. Jeho osobnost, sebedůvěra, ego a bezbřehá ctižádost pomohly zformovat firmu Vivendi do její dnešní podoby. Po svých předchůdcích zdědil nudnou firmu podnikající v sektoru veřejných služeb a přetransformoval ji ve Vivendi Universal, společnost, jejíž aktivity sahají od rockové skupiny U2 přes film Čistá duše až po mobilní síť SFR. Ještě přednedávnem byla myšlenka palácového převratu nebo lidového povstání ve Vivendi Universal nepředstavitelná. Pověsti o Messierově předčasném odchodu vypovídají spíše o tom, jak hluboko klesl v očích francouzského tisku a investorů, než o pravděpodobnosti jeho propuštění. Vyloučíme-li útok na společnost, nepřátelské převzetí nebo zásah shůry, Messier ve vedení Vivendi ještě nějakou dobu zůstane. V uplynulých měsících však akcionáři Vivendi začali výkon Jeana-Marie Messiera přehodnocovat. Jen ve čtvrtek klesla hodnota akcií společnosti o šest procent a dosahuje nejnižší hodnoty od listopadu 1997, kdy se ještě jmenovala Generale des Eaux. Od začátku letošního roku se cena akcií propadla o 42 procent, což z nich učinilo nejhorší cenné papíry v indexu CAC-40. Ještě před osmnácti měsíci byl přitom Messier oslavován ve všech francouzských novinách, ekonomických časopisech i televizních pořadech. Francii už však unavuje jeho publicita a rozčiluje ji jeho koketování s Amerikou. Odstěhoval se totiž do New Yorku, kde mu firma zaplatila byt za 17,5 milionu dolarů. Vypařila se i jeho politická podpora, protože vyzval k ukončení francouzských kulturních kvót a dotací, jimiž země chrání svou kultu před americkou konkurencí. Prezident Jacques Chirac tento Messierův postoj označil za "mentální úchylku".
</TEXT>
</DOC>
<DOC>
<DOCID>MF-20020415196</DOCID>
<DOCNO>MF-20020415196</DOCNO>
<DATE>04/15/02</DATE>
<TITLE>
Ekonom, jenž zavedl v Řecku euro, míří do Evropské centrální banky
</TITLE>
<TEXT>
Oviedo, Brusel (Od našeho zpravodaje) - Řecko staví Lucase Papadema jako o víkendu zvoleného uchazeče o druhé místo v Evropské centrální bance. Je ironií dějin, že tuto šanci dostává země, které ještě počátkem devadesátých let hrozilo, že kvůli finančním zmatkům přijde o členství v EU. Za tyto zmatky však šéf řecké ústřední banky, nemohl. Naopak, byl to právě on, kdo nakonec odstranil většinu finančních nepořádků své země. Jeho prvním velkým úspěchem bylo odražení nájezdu na drachmu v roce 1994, kdy Řekové odstranili bariéry na svém kapitálovém trhu. O tři roky později Papademos úspěšně prosadil nezávislost ústřední banky, která přestala být hračkou v rukou vlády. A pak už potřeboval jen čtyři roky, aby snížil do té doby asi dvacetiprocentní inflaci a aby splnil i další požadavky pro účast na jednotné evropské měně. Zavedení eura v Řecku bylo jeho největším trumfem v boji o vůdčí místo v Evropské ústřední bance. Leč ministři financí unie nezvolili Papadema do vysoké evropské funkce jen proto, že udělal pořádek ve financích jedné malé země. Řecký bankéř má totiž vlastnost, která dnešním vůdcům ústřední banky EU chybí: dokáže být otevřený a umí včas jasně signalizovat své záměry. Však také opatření řecké banky za jeho "vlády" nevzbuzovaly ani obavy, ani neklid na finančních trzích. Jeho zvolení je počátkem velkých změn v ústřední bance Evropské unie: rok po jeho nástupu odejde i nynější šéf banky Wim Duisenberg, s jehož jménem je spjata nejen přísná protiinflační politika, ale i pověstná "neprůhlednost" v jednání tohoto finančního ústavu. A za dva roky přijme unie desítku nových členů a banka se bude muset začít chystat na jejich začlenění do zóny eura. To je další Papademův trumf: on sám o sobě tvrdí, že je tím, kdo má zkušenosti s ekonomikou v přechodu a kdo ví, nač je třeba dohlížet, aby přijetí nových členů neohrozilo jednotnou měnu. Papademos byl původně jen ekonomický teoretik - po studiích v USA přednášel deset let na newyorské Columbia University. První bankéřské zkušenosti získal za rok působení v americké ústřední bance. Řecký bankéř má proti sobě pět dalších uchazečů. Jisté šance se přisuzují jen šéfovi lucemburské národní banky Yvesovi Merschovi a belgickému ekonomovi Paulovi De Grauwemu.
</TEXT>
</DOC>
<DOC>
<DOCID>MF-20020415197</DOCID>
<DOCNO>MF-20020415197</DOCNO>
<DATE>04/15/02</DATE>
<TITLE>
Hvězdy popu vyrazily na taneční parket
</TITLE>
<TEXT>
Nejprve to zkusila s elektronickou taneční hudbou Helena Vondráčková, teď se přidávají další včetně Korna a Kocába
Praha - Zpívat a být přitom věčně mlád, oslovovat nové a nové generace posluchačů. Co jiného popové hvězdě zbývá v malé, ještě nepříliš bohaté zemi, nadto s nepřenosným jazykem, jako je čeština? Co takhle zkusit elixír vydestilovaný z elektronické taneční hudby? Jedna harcovnice se odhodlala - a triumfovala. Helena Vondráčková. A záhy měla následovnice: Báru Basikovou a Ilonu Csákovou. Teď, posíleni takovými moderními a módními ingrediencemi, nastupují Jiří Korn a Dara Rolins. I Karel Gott zatoužil po novém stylu - ačkoli jeho album Pokaždé s taneční hudbou přímo nesouvisí, zlatý český slavík slyšitelně inovoval. Pop-hvězdy prostě potřebují nápady mladších tvůrců více než kdykoli před tím. "Na Heleně Vondráčkové jsem viděla, jak s novou taneční deskou odhodila minulá léta," říká Dara Rolins. Na svém novém albu spolupracovala s dvěma členy pražské taneční skupiny Ohm Square.
</TEXT>
<HEADING>
Když už i Kocáb...
</HEADING>
<TEXT>
"I z taneční hudby se stal střední proud. Vyloženě nezávislá taneční scéna, jak jsme ji chápali na začátku devadesátých let, existuje už jenom v nejhrubším undergroundu," říká hudebník a vyhledávaný producent Jan P. Muchow, šéf uskupení Ecstasy Of St. Theresa. "Pokud jde o experimentální taneční hudbu, pak odjakživa - a nejen v hudbě - platí, že střední proud vždy absorbuje prvky avantgardy. Třeba kompoziční a nahrávací postupy, které vymýšlel v sedmdesátých letech Brian Eno, jsou dnes běžně používány ve středním proudu. Avantgarda je prostě bankou nápadů pro spotřební pop," dodává hudební publicista Josef Vlček. Od počátku devadesátých let taneční hudba vytvořila v Česku vlastní kulturu. Akce se postupně nastěhovaly i do továrních hal, v létě probíhají velké festivaly u Proboštských jezer nebo na "Mácháči", vycházejí časopisy Tripmag či Ultramix, malé firmy produkují dýdžejské desky. Když už se k současným trendům přiklání tak zkušený chameleon, jako je Michael Kocáb, který také připravuje svou taneční desku, musí být každému jasné, že soudobá taneční hudba v Česku zakořenila stejně jako bigbít. "Ještě před dvěma lety by se Tata Bojs těžko prosazovali v rádiích. Dnes je hrajou," dává Muchow příklad rockově-taneční kapely.
</TEXT>
<HEADING>
Spontánnost a vypočítavost
</HEADING>
<TEXT>
V čem taneční hudba pomohla střednímu proudu? Řada tvůrců včetně Muchowa vítá, že klasické schéma písničky lze nabourat a dávat hudbě občerstvující a pestré zvukové fazony. "Tvůrčí možnosti jsou prakticky neomezené," míní Mardoša z kapely Tata Bojs. Nemusí to však fungovat pokaždé. "Jakmile se něco stane módou, mnozí muzikanti myslí, že si prodlouží kariéru tím, jak do svých skladeb nacpou nové módní prvky. A ládují do svých písní latinská aranžmá, elektronické svisty a rytmické smyčky. Bohužel, kde není nápad, ani nejmódnější triky nepomohou," míní Vlček. Veterán Jiří Korn říká, že společný projekt s dýdžejem Neem vyplynul z chuti dělat takovou muziku. "Mně se prostě líbilo, co Neo dělá. Navíc chci celý program předvádět naživo v klubu. Takhle mi to vyhovuje," míní Korn. Dara Rolins na taneční scéně dva roky vystupovala, než se pustila do svého alba What's My Name. Podle dýdžeje a promotéra Josefa Sedloně popové hvězdy spíš kalkulují s taneční módností. "Moc jim nevěřím, i když si myslím, že Jiří Korn měl vztah k taneční hudbě už dříve, a tento tah mě od něho nepřekvapil. Spíš mě mrzí, že gramofonové firmy nemají odvahu vyzvat někoho z taneční scény, aby pro ně udělal popovější album. Dal bych šanci třeba zpěvačce Charlottě ze skupiny Ohm Square," navrhuje Sedloň.
</TEXT>
<HEADING>
Země plná písní
</HEADING>
<TEXT>
"Já bych do podobných riskantních projektů šel, ale bylo by třeba také změnit uvažování lidí ve firmách," říká Libor Lisý, který se stará o novou značku Ecsape. Ta je součástí firmy EMI Česká republika. Escape objevila skupinu Kryštof a na podzim chce uvést na trh nové album kapely Ecstasy Of St. Theresa. Podle Lisého je vydávání desek s taneční hudbou obtížné. Zatím vycházejí spíše kompilace. "Taneční scéna je anonymnější, má méně hrdinů než pop. I to hraje roli. Nevím, jestli by hrdinové tanečního undergroundu byli ochotní ke kompromisům. A netuším, jestli by jejich hudbu hrála tuzemská rádia. Přesto bych to rád zkusil," tvrdí Lisý. Obtížnost takového úkolu dokládá na příkladu hvězdné skupiny Chemical Brothers, která patrně vystoupí 4. července na festivalu u Proboštských jezer ve středních Čechách. Velikáni britské taneční hudby u nás zatím prodali "jen" tři tisíce nosičů svého posledního alba a osm tisíc předchozího titulu. Vydavatelé se většinou shodují, že na českém trhu stále vítězí píseň a prvky taneční hudby k ní mohou být spíše jen přibaleny. "Píseň je stále nejsledovanější žánr. Hudba, která inklinuje k písním, se prodává mnohem lépe než vyloženě rytmická klubová muzika. Taková je moje zkušenost," říká Zbyněk Knobloch, šéf firmy Sony Music/Bonton.
V zítřejší MF DNES v rubrice Poslední strana najdete rozhovor s Darou Rolins.
DJ - ZACHRÁNCE ČESKÉHO POPU? Jiří Korn chce stále tančit jako déšť, dopomoci mu k tomu má DJ Neo
</TEXT>
</DOC>
<DOC>
<DOCID>MF-20020415198</DOCID>
<DOCNO>MF-20020415198</DOCNO>
<DATE>04/15/02</DATE>
<TITLE>
Pražská anabáze režiséra Pountneyho
</TITLE>
<TEXT>
Dokument Čert Pountney, který včera večer vysílal program ČT 2, není jen obyčejné zachycení obyčejně vzrušené atmosféry při přípravě Smetanovy Čertovy stěny, kterou v pražském Národním divadle režíroval David Pountney. Pořad o práci světové divadelní hvězdy (opakuje se dnes a ve středu na ČT 1) se režiséru Zbyňku Mikulíkovi změnil ve studii postkomunistické české mentality, která si spíš než v kázni a úctě k práci libuje v netvůrčím chaosu a ležérní apatii. Špičkový západní režisér tu bloudí divadlem a zhola nechápe, proč lidé nejsou na svých místech, proč se začíná s hodinovým zpožděním, proč nejde to či ono. Je to pro něho věc tak nepochopitelná, že se tenhle distingovaný Angličan přestane ovládat a zařve na melancholicky působící Čechy, aby přestali kecat a začali něco dělat. Následné gentlemanské výroky mezitím už opět stoického režiséra, jenž dává mezi řádky najevo, že nynější management Národního divadla přes to všechno jakžtakž funguje a že při své pražské anabázi už zažil větší šoky, nic nezměnily na bezděčném vyznění dokumentu: s hanebně omezenými rozpočty a nízkými platy se špičková opera dělá obtížně, ale bez drilu a disciplíny se nedá dělat vůbec.
</TEXT>
</DOC>
<DOC>
<DOCID>MF-20020415199</DOCID>
<DOCNO>MF-20020415199</DOCNO>
<DATE>04/15/02</DATE>
<TITLE>
Stella Zázvorková slavila před kamerou
</TITLE>
<GEOGRAPHY>Praha</GEOGRAPHY>
<TEXT>
V den svých osmdesátin Stella Zázvorková vstala - což prý na rozdíl od mládí dělá zlehka brzy ráno - a šla do práce. Kulaté hereččiny narozeniny připadly na včerejšek, kdy v Divadle ABC nejprve zkoušela a večer pak s publikem točila pro Českou televizi pořad Já a moji synové. "Donedávna jsem mívala obyčejné narozeniny, ale když mi bylo pětasedmdesát, upozornili mě kamarádi, že od téhle chvíle už to budou výhradně jubilea," vysvětlila v úvodu, než se začali trousit gratulanti - její filmoví synové, neboť právě maminek zahrála nespočet. Přehlídku zahájil Pavel Landovský z Utrpení mladého Boháčka, který přinesl živou husu i s pekáčem. Chvíli se dohadovali, jestli má produkce náhradní drůbež pro případ, že při zkoušce použije Landovský sekáček. Postupně se řadili další "synové" - Zdeněk Svěrák, filmový potomek z Kolji, Bolek Polívka a Miroslav Donutil, sourozenci z Pelíšků, nebo ten nejnovější - Ondřej Vetchý z Babího léta, které vyneslo Stelle Zázvorkové Českého lva pro nejlepší herečku roku 2001. "Teď ne," odmítala květiny, když přicházela na kamerovou zkoušku. U divadelní vrátnice postávali lovci autogramů a v pokladně zvonily telefony zájemců o zbylé vstupenky, zatímco Zázvorková se už soustředila na práci. "Je neuvěřitelná," šeptali si ve štábu - zkoušku "utáhla" téměř sama. Stačilo, aby se režisér František Polák optal, zda by dalších pár vět k úvodnímu monologu zvládla také vstoje. "Proč ne," odvětila a vzala to znovu. Nenechala se rušit debatami kameramanů, bez škobrtnutí navazovala, jak bylo potřeba, a vyprávěla: o Miloši Kopeckém, Jiřím Sovákovi, o Janu Werichovi, kterak jí postavil hrnek s horkou kávou na vyztuženou šněrovačku. Výjimečně si odkašlala a hned se omluvila: "Promiňte, ještě mě to mluvení trochu namáhá." Jinak by nikdo nepoznal, že prodělala chřipku. Desítky divadelních rolí a bezmála dvě stě postav před kamerou: to je bilance Stelly Zázvorkové, která prošla hereckou školou E. F. Buriana; po válce vystřídala několik scén a v roce 1962 přešla se souborem Divadla ABC do Městských divadel pražských. Její filmografie počíná roku 1954 Hudbou z Marsu, od té doby byla obsazována - až na pár výjimek - do komických či tragikomických rolí. "Jednou mi řekl Miloš Forman: Můžeš být talentovaná, pilná, ctižádostivá, spousta lidí ti může pomáhat, ale pokud nemáš štěstí, není ti to nic platné. A měl pravdu," uznává herečka. "Život, to jsou náhody, tragédie, radosti, ale jen máte-li štěstí, splní se vám všechny vaše touhy." Benefici na počest Stelly Zázvorkové vysílala již před jejími osmdesátinami Prima, pořad Já a moji synové uvede ČT koncem dubna.
HUSA OD LANDOVSKÉHO. Stella Zázvorková zkouší pořad Já a moji synové
</TEXT>
</DOC>
<DOC>
<DOCID>MF-20020415200</DOCID>
<DOCNO>MF-20020415200</DOCNO>
<DATE>04/15/02</DATE>
<TITLE>
Ukázat zajímavé autory
</TITLE>
<HEADING>
Nakladatelství Mladá fronta připravilo dvě nové ediční řady
</HEADING>
<GEOGRAPHY>Praha</GEOGRAPHY>
<TEXT>
Co má dělat neznámý autor, když touží, aby mu vyšla kniha? Může své texty vydat vlastním nákladem - pokud nebude litovat peněz. Nebo může trpělivě obesílat tuzemská nakladatelství. Od května bude mít o šanci navíc: nakladatelství Mladá fronta připravuje dvě nové edice - Česká poezie a Česká próza. Prostor v nich prý budou mít všichni talentovaní spisovatelé bez ohledu na věk, pohlaví a věhlas. "Tyhle edice mají systematičtěji mapovat původní českou tvorbu a čtenářům ukázat, že vedle těch několika stále propíraných jmen tu máme ještě další zajímavé autory," říká editor Robert Kubánek, kterému se tak po roce a půl podařilo rozjet všechny jeho plány. Jako první se ujala pohádková knižnice Jednorožec, která spojuje původní české texty s velkorysými barevnými ilustracemi českých výtvarníků a před Vánocemi ji otevřely Pohádky z Ementálu od scenáristy Davida Jana Novotného. "To víte, že se bojím, jak se ty knížky budou prodávat - nejvíc poezie. Ale za sebevraždu to nepovažuji - jinak bych se do toho nepouštěl," dodává Kubánek. Peníze sháněl od soukromníků i na ministerstvu kultury. U sponzorů jakžtakž pochodil, na státní instituci vyšel dvakrát naprázdno. U poezie bude náklad kolem tisícovky výtisků, rozpočet na jeden titul z této řady dělá prý zatím osmdesát tisíc korun - se započtením počátečních nákladů na grafika; jednotnou tvář dodá edici Jiří Troskov. Vycházet tu budou zejména básničtí nováčkové, čemuž nasvědčují i úvodní naplánované tituly. První na řadě je prvotina čtyřicátníka Lubora Buriana Nespavost, která obsáhne básně z období dvaceti let. Následovat bude sbírka Předtuchy, jíž debutuje absolvent přírodovědecké fakulty, spoluzakladatel a vydavatel literárního almanachu LEŽ David Vlček (1965). Cena těchto svazků je poměrně vstřícná - zhruba stostránková vázaná knížka přijde na méně než sto korun. Další plány Kubánek nechce prozradit - tají i název připravované sbírky Natálie Kocábové, osmnáctileté dcery muzikanta a skladatele Michaela Kocába, která před časem poslala do pražské Mladé fronty své verše a uspěla právě v nové edici. Na tuzemskou prózu čekají v Mladé frontě náklady v rozmezí dvou až tří tisíc výtisků, záležet bude na konkrétním titulu. Začínat se bude s románem Úhlavní nepřítel od osmasedmdesátiletého ostravského prozaika Oldřicha Šuleře, autora řady próz a rozhlasových pořadů. Kubánek jeho dílo charakterizuje jako mix "Durycha, Vančury a Tolkiena". Dalším titulem je románová prvotina Kateřiny Sidonové, dcery spisovatele a zemského rabína Karola Sidona, která už v edici Jednorožec vydala příběhy Syn stromu a jiné pohádky s ilustracemi Petra Nikla. "I kdybychom prodali celý náklad, jsme se ziskem na nule. Takže zatím můj ideál zní - hlavně neprodělat," říká editor tří mladofrontovních řad Kubánek.
Praha - Co má dělat neznámý autor, když touží, aby mu vyšla kniha? Může své texty vydat vlastním nákladem - pokud nebude litovat peněz. Nebo může trpělivě obesílat tuzemská nakladatelství. Od května bude mít o šanci navíc: nakladatelství Mladá fronta připravuje dvě nové edice - Česká poezie a Česká próza. Prostor v nich prý budou mít všichni talentovaní spisovatelé bez ohledu na věk, pohlaví a věhlas. "Tyhle edice mají systematičtěji mapovat původní českou tvorbu a čtenářům ukázat, že vedle těch několika stále propíraných jmen tu máme ještě další zajímavé autory," říká editor Robert Kubánek, kterému se tak po roce a půl podařilo rozjet všechny jeho plány. Jako první se ujala pohádková knižnice Jednorožec, která spojuje původní české texty s velkorysými barevnými ilustracemi českých výtvarníků a před Vánocemi ji otevřely Pohádky z Ementálu od scenáristy Davida Jana Novotného. "To víte, že se bojím, jak se ty knížky budou prodávat - nejvíc poezie. Ale za sebevraždu to nepovažuji - jinak bych se do toho nepouštěl," dodává Kubánek. Peníze sháněl od soukromníků i na ministerstvu kultury. U sponzorů jakžtakž pochodil, na státní instituci vyšel dvakrát naprázdno. U poezie bude náklad kolem tisícovky výtisků, rozpočet na jeden titul z této řady dělá prý zatím osmdesát tisíc korun - se započtením počátečních nákladů na grafika; jednotnou tvář dodá edici Jiří Troskov. Vycházet tu budou zejména básničtí nováčkové, čemuž nasvědčují i úvodní naplánované tituly. První na řadě je prvotina čtyřicátníka Lubora Buriana Nespavost, která obsáhne básně z období dvaceti let. Následovat bude sbírka Předtuchy, jíž debutuje absolvent přírodovědecké fakulty, spoluzakladatel a vydavatel literárního almanachu LEŽ David Vlček (1965). Cena těchto svazků je poměrně vstřícná - zhruba stostránková vázaná knížka přijde na méně než sto korun. Další plány Kubánek nechce prozradit - tají i název připravované sbírky Natálie Kocábové, osmnáctileté dcery muzikanta a skladatele Michaela Kocába, která před časem poslala do pražské Mladé fronty své verše a uspěla právě v nové edici. Na tuzemskou prózu čekají v Mladé frontě náklady v rozmezí dvou až tří tisíc výtisků, záležet bude na konkrétním titulu. Začínat se bude s románem Úhlavní nepřítel od osmasedmdesátiletého ostravského prozaika Oldřicha Šuleře, autora řady próz a rozhlasových pořadů. Kubánek jeho dílo charakterizuje jako mix "Durycha, Vančury a Tolkiena". Dalším titulem je románová prvotina Kateřiny Sidonové, dcery spisovatele a zemského rabína Karola Sidona, která už v edici Jednorožec vydala příběhy Syn stromu a jiné pohádky s ilustracemi Petra Nikla. "I kdybychom prodali celý náklad, jsme se ziskem na nule. Takže zatím můj ideál zní - hlavně neprodělat," říká editor tří mladofrontovních řad Kubánek.
</TEXT>
</DOC>
<DOC>
<DOCID>MF-20020415201</DOCID>
<DOCNO>MF-20020415201</DOCNO>
<DATE>04/15/02</DATE>
<TEXT>
Cenu Stanleyho Kubricka za vynikající filmovou tvorbu letos udělili členové Britské filmové akademie působící v Hollywoodu Georgi Lucasovi, jenž přivedl na svět vesmírnou ságu Hvězdné války. Na slavnosti, jež se konala v noci na sobotu v Los Angeles, se s Lucasem z trofeje těšil i hlavní aktér filmu Harrison Ford - vlevo. Zatím čtyřdílná série Hvězdných válek se brzy rozroste: celosvětová (tedy i tuzemská) premiéra nové epizody Klony útočí bude 16. května.
</TEXT>
</DOC>
<DOC>
<DOCID>MF-20020415202</DOCID>
<DOCNO>MF-20020415202</DOCNO>
<DATE>04/15/02</DATE>
<TITLE>
Vzorně typické hrdinky naší doby
</TITLE>
<HEADING>
Recenze
</HEADING>
<TEXT>
Nemalou ambici si pro svůj román Ženy @ cizinci na konci tisíciletí vytýčila havlíčkobrodská překladatelka, nakladatelka a literární organizátorka Markéta Hejkalová - chtěla postihnout, co s dvěma mladými chytrými ženami i s jejich okolím učinila předchozí bezmála dvě desetiletí, jak se do osudů lidí otiskly zvraty, v nichž se zmítalo Československo a posléze Česko a Slovensko. Hejkalová (1960) byla před čtrnácti lety zastoupena ve sborníku mladé prózy Zelená sedma, v roce 1994 vydala knížku pro děti Šli myšáci do světa, letošní román je autorčiným samostatným knižním debutem pro dospělé. Přítelkyně Berenika a Majka, jako řada jiných dívek své doby, toužily provdat se na Západ, vyvléknout se ze zmaru, v němž se brodili jejich rodiče či předčasně provdané a dětmi uvázané vrstevnice, které v románu reprezentuje jejich bývalá spolužačka Ivana. Berenika a Majka studovaly, učily se cizí jazyky, jezdily si přivydělávat jako asistentky cizích firem na veletrhy do Brna. Snily o lepším příštím s kýmsi "jiným" a kdesi daleko. V té touze byla cílevědomost, naivita i křeč. Neuspěly. Pád komunismu však takovým Berenikám a Majkám umožnil, aby zaklekly do nových startovních bloků ještě plné sil, možností, ideálů i iluzí. A tady román Ženy @ cizinci na konci tisíciletí fakticky začíná. Markéta Hejkalová je pilná a realistická: oblibuje věci a události typické a reálně podložené. Berenika s Majkou jsou čilými aktérkami dobově příznačných osudů, náležitým sociologickým vzorkem polistopadové společnosti. Berenika se provdá za Slováka Fera, který se vrátil z americké emigrace (takže vlastně tak trochu cizinec...) a nadšeně se spolu pustí do podnikání na pražském sídlišti, kde sehnali byt. Jenže v potu tváře založená Americká kavárna a knihkupectví hyne zakrátko na úbytě. Fero si udělá masérský kurs, ale ani tahle živnost jej nepřivádí do podnikatelské euforie. Nakonec prosperuje jako obchodník s realitami, jenže to už je vztah s Berenikou, teď již šestatřicetiletou a bezdětnou, rozklížen vinou odcizení a nevěr. Podobně je na tom v závěru románu s manželstvím Majka, matka dvou dcer. Rodina jejího manžela Václava zrestituovala jeden obchod s potravinami; v potu tváře se vypracovali k síti českých prodejen, ale té časem zakroutil krkem vídeňský gigant Deinl. Román je vyfutrován i dalšími typičnostmi, téměř jako v nějaké televizní inscenaci. Je ovšem zajímavé, jak detailistickou a často popisnou Hejkalovou zrazuje paměť, jak přemíra snahy "mít tam dobu" vede k nepřesnostem: v prosinci 1989 se už všude nehrály předtím zakázané filmy, tak rychle to nešlo ani technicky; v českých nakladatelstvích se nepropouštělo hned po Novém roce 1990, vystřízlivění přišlo až během devadesátého roku i později. K podobným "sraženinám" v reáliích dochází i při líčení pionýrské fáze soukromého podnikání. Ostatně o určité posedlosti typičností, jež potom paradoxně zanedbává předlohu, tedy skutečnost, ale i logiku fiktivních dějů, vypovídá též název díla: Ženy @ cizinci na konci tisíciletí. Ten "zavináč" nemá valného opodstatnění - Beranika si pouze v závěrečné třetině textu párkrát sedne k počítači a mailem si dopisuje s rakouským milencem... Markéta Hejkalová si naopak nevede špatně v práci s některými drobnými motivy, které procházejí románem a různě "hrají" v kompozici díla. Projevila schopnost vcítění se do hrdinek i soucítění s nimi, povedlo se jí vystavět několik výstižných scén z každodenního soužití mužů a žen nebo vzájemného potýkání se žen rozdílných generací. Román je sympatický tím, jak vystihuje uzavření životních kruhů či cyklů - Beranika i Majka po různých peripetiích dostávají šanci uplatnit své jazykové schopnosti a uplatnit se v zahraničí, ale mají už dost odžito na to, aby to ještě bylo spontánní rozevření bran do velkého světa... Jako společenský román nestojí Ženy @ cizinci na konci tisíciletí za řeč, neboť doba je v něm deklarována právě na způsob titulu díla. Akceptovatelné jsou "tišší", intimnější roviny této prózy, kterou bez nějakých úšklebků můžeme označit za průměrnou.
Markéta Hejkalová: Ženy @ cizinci na konci tisíciletí. Nakladatelství Hejkal, Havlíčkův Brod 2002, 144 stran, náklad neuveden, cena 135 korun.
</TEXT>
</DOC>
<DOC>
<DOCID>MF-20020415203</DOCID>
<DOCNO>MF-20020415203</DOCNO>
<DATE>04/15/02</DATE>
<TITLE>
Indiana Jones načas přeruší bitvu sobotních estrád
</TITLE>
<HEADING>
TV glosář
</HEADING>
<TEXT>
Za návrat Forresta Gumpa, filmu stejnou měrou hravého a moudrého, jak se sluší na sobotní zábavu v duchu veřejné služby, lze České televizi odpustit mnohé. I dabing titulní postavy, jenž ji v porovnání s americkým originálem posunul k lidovějšímu prosťáčkovství. A dokonce i vynucené čekání na tuhle oscarovou podívanou - neboť nejprve bylo nutno strávit porci legrace z domácí kuchyně v podobě Kufru, pozůstatku obdobného vetešnictví jako Politické harašení na Nově. Nesmyslná bitva sobotních estrád ČT 1 a Novy už přestává být k smíchu. Naštěstí jí pro nejbližší víkendy odzvoní, třebaže způsobem velmi nečekaným. Obě televize zakoupily trumfová esa, spolehlivé filmové série pro rodinné večery: ČT má Hvězdné války, Nova Indiana Jonese. Je to kupodivu Nova, která svůj hit nasadila přímo na hlavní sobotní časy, bez obvyklých předskokanů z české bavičské stáje. Kavčí hory se se svou vesmírnou pohádkou stáhly na páteční večery a soboty ponechaly tradičnímu modelu pořadů a la Jsou hvězdy, které nehasnou. Z hlediska diváka to dopadlo dobře, nemusí složitě volit, přepínat, jedno či druhé oplakávat. Z pohledu šťouralů to může vyhlížet jako tajná dohoda mezi hlavními hráči na televizním trhu, neboť odpadne zbytečné vzájemné požírání dvou filmových legend, oba vlci se nasytí a obě kozy, rozuměj koláče sledovanosti, zůstanou celé. Ale vnitřní strategii stanic to staví na hlavu: proč se sobotní řehtandy vzdala právě stanice komerční, jejíž je vlajkovou lodí, a nikoli ta veřejná, která si v tomto žánru jen záplatuje šaškovský kabátek z trucu, pro ostudu a pro peoplemetry? Ani tyhle "metry na lidi" ovšem nedokážou změřit všechno. Na jedné straně stojí cyklus klasických hororů světové kinematografie na ČT 2, výběrová záležitost nikoli pro pamětníky, nýbrž pro labužníky: s křivkou sledovanosti nezacloumá, ale dává vzorový příklad, jak spojit příjemné s užitečným, zábavu s informací, vhodný nákup s chytrou dramaturgií. A na straně druhé se potácejí v ranním bloku Novy podivní vyslanci produkce BBC, postavičky jménem Teletubbieszřejmě trucovitá britská protiváha skvělé americké Sezamové ulice. Co s nimi, s barevnými válečky, které s sebou škubou, cupitají bezcílně po loukách a občas blikají obrazovkami, jež nosí místo bříška? V jeslích ještě peoplemetry nejsou, pro mateřské školy už je to podívaná příliš dětinská, reklamu si k ní zadají nanejvýš výrobci krupicové kaše a chlubit se, že masíruje děti televizí už od kojenecké lahve, to si netroufne ani Nova. Ne každý nápad se povede, to však vůbec neznamená, že se ho mají tvůrci vzdát předem, jako to učinili v novém dokumentárním cyklu Kavčích hor Podzemní Čechy. Námět zaslouží jedničku s hvězdičkou, provedení je sotva za tři. Jedinečný nápad prozkoumat záhadný svět v podzemí zůstal totiž u té nejjednodušší cesty, která ho spolehlivě umrtvuje: odborník s baterkou prolézá sklepy a hovoří, kamera "umělecky" putuje po zdech jako po sbírkách v galerii. A přitom stačilo vymyslet přitažlivější obal: inspirovat se stylizací Anežky České, vyslat za dobrodružstvím partu kluků nebo alespoň animovanou figurku. Možná by Nova ráda zapůjčila vlezlého zajíce Zazu - beztak ho jednou utopí sama ve stoce zapomnění.
Za návrat Forresta Gumpa, filmu stejnou měrou hravého a moudrého, jak se sluší na sobotní zábavu v duchu veřejné služby, lze České televizi odpustit mnohé. I dabing titulní postavy, jenž ji v porovnání s americkým originálem posunul k lidovějšímu prosťáčkovství. A dokonce i vynucené čekání na tuhle oscarovou podívanou - neboť nejprve bylo nutno strávit porci legrace z domácí kuchyně v podobě Kufru, pozůstatku obdobného vetešnictví jako Politické harašení na Nově. Nesmyslná bitva sobotních estrád ČT 1 a Novy už přestává být k smíchu. Naštěstí jí pro nejbližší víkendy odzvoní, třebaže způsobem velmi nečekaným. Obě televize zakoupily trumfová esa, spolehlivé filmové série pro rodinné večery: ČT má Hvězdné války, Nova Indiana Jonese. Je to kupodivu Nova, která svůj hit nasadila přímo na hlavní sobotní časy, bez obvyklých předskokanů z české bavičské stáje. Kavčí hory se se svou vesmírnou pohádkou stáhly na páteční večery a soboty ponechaly tradičnímu modelu pořadů a la Jsou hvězdy, které nehasnou. Z hlediska diváka to dopadlo dobře, nemusí složitě volit, přepínat, jedno či druhé oplakávat. Z pohledu šťouralů to může vyhlížet jako tajná dohoda mezi hlavními hráči na televizním trhu, neboť odpadne zbytečné vzájemné požírání dvou filmových legend, oba vlci se nasytí a obě kozy, rozuměj koláče sledovanosti, zůstanou celé. Ale vnitřní strategii stanic to staví na hlavu: proč se sobotní řehtandy vzdala právě stanice komerční, jejíž je vlajkovou lodí, a nikoli ta veřejná, která si v tomto žánru jen záplatuje šaškovský kabátek z trucu, pro ostudu a pro peoplemetry? Ani tyhle "metry na lidi" ovšem nedokážou změřit všechno. Na jedné straně stojí cyklus klasických hororů světové kinematografie na ČT 2, výběrová záležitost nikoli pro pamětníky, nýbrž pro labužníky: s křivkou sledovanosti nezacloumá, ale dává vzorový příklad, jak spojit příjemné s užitečným, zábavu s informací, vhodný nákup s chytrou dramaturgií. A na straně druhé se potácejí v ranním bloku Novy podivní vyslanci produkce BBC, postavičky jménem Teletubbieszřejmě trucovitá britská protiváha skvělé americké Sezamové ulice. Co s nimi, s barevnými válečky, které s sebou škubou, cupitají bezcílně po loukách a občas blikají obrazovkami, jež nosí místo bříška? V jeslích ještě peoplemetry nejsou, pro mateřské školy už je to podívaná příliš dětinská, reklamu si k ní zadají nanejvýš výrobci krupicové kaše a chlubit se, že masíruje děti televizí už od kojenecké lahve, to si netroufne ani Nova. Ne každý nápad se povede, to však vůbec neznamená, že se ho mají tvůrci vzdát předem, jako to učinili v novém dokumentárním cyklu Kavčích hor Podzemní Čechy. Námět zaslouží jedničku s hvězdičkou, provedení je sotva za tři. Jedinečný nápad prozkoumat záhadný svět v podzemí zůstal totiž u té nejjednodušší cesty, která ho spolehlivě umrtvuje: odborník s baterkou prolézá sklepy a hovoří, kamera "umělecky" putuje po zdech jako po sbírkách v galerii. A přitom stačilo vymyslet přitažlivější obal: inspirovat se stylizací Anežky České, vyslat za dobrodružstvím partu kluků nebo alespoň animovanou figurku. Možná by Nova ráda zapůjčila vlezlého zajíce Zazu - beztak ho jednou utopí sama ve stoce zapomnění.
</TEXT>
</DOC>
<DOC>
<DOCID>MF-20020415204</DOCID>
<DOCNO>MF-20020415204</DOCNO>
<DATE>04/15/02</DATE>
<TITLE>
Do Národní galerie je zítra vstup zdarma
</TITLE>
<GEOGRAPHY>Praha</GEOGRAPHY>
<TEXT>
Do všech expozic Národní galerie v Praze mohou lidé zítra přijít bez placení. Galerie chce dnem volného vstupu, který nabízí vždy jednou za měsíc, připomenout 101. výročí úmrtí malíře Václava Brožíka; Národní galerie při této příležitosti připravuje i velkou retrospektivní výstavu Brožíkových děl, která začne v listopadu ve Valdštejnské jízdárně. Lektorské oddělení Sbírky umění 19. století zároveň připravilo na volný den komentované prohlídky Brožíkových prací vystavených ve Veletržním paláci. Prohlídky začínají v 11 a v 16 hodin.
Praha - Do všech expozic Národní galerie v Praze mohou lidé zítra přijít bez placení. Galerie chce dnem volného vstupu, který nabízí vždy jednou za měsíc, připomenout 101. výročí úmrtí malíře Václava Brožíka; Národní galerie při této příležitosti připravuje i velkou retrospektivní výstavu Brožíkových děl, která začne v listopadu ve Valdštejnské jízdárně. Lektorské oddělení Sbírky umění 19. století zároveň připravilo na volný den komentované prohlídky Brožíkových prací vystavených ve Veletržním paláci. Prohlídky začínají v 11 a v 16 hodin.
</TEXT>
</DOC>
<DOC>
<DOCID>MF-20020415205</DOCID>
<DOCNO>MF-20020415205</DOCNO>
<DATE>04/15/02</DATE>
<TITLE>
Spider-Man rozzlobil majitele mrakodrapů
</TITLE>
<TEXT>
New York - Soudnímu sporu s několika majiteli mrakodrapů na newyorském náměstí Times Square čelí tvůrci hollywoodského filmu Spider-Man, natočeného podle příběhů legendární komiksové postavičky pavoučího muže. Důvodem nespokojenosti jsou záběry, na nichž filmaři digitálně nahradili původní reklamní nápisy na výškových budovách novými. Filmové studio Columbia Pictures mimo jiné digitálně nahradilo nápis firmy Samsung na jednom z mrakodrapů názvem listu USA Today. Problém je v tomto případě mimořádně delikátní kvůli tomu, že majitelem Columbia Pictures je společnost Sony. Ta je přímým konkurentem Samsungu na trhu se spotřební elektronikou. Mluvčí USA Today Heidi Hendersonová ujistila, že deník za umístění svého reklamního nápisu nezaplatil, a řekla, že filmaři se k tomuto kroku odhodlali bez porady s listem. Hlavní roli ve filmu Spider-Man hraje Tobey Maguire; snímek vstoupí do do amerických kin 3. května.
</TEXT>
</DOC>
<DOC>
<DOCID>MF-20020415206</DOCID>
<DOCNO>MF-20020415206</DOCNO>
<DATE>04/15/02</DATE>
<TITLE>
Tento týden se v Itálii za památky neplatí
</TITLE>
<GEOGRAPHY>Řím</GEOGRAPHY>
<TEXT>
Tento týden (od 15. do 21. dubna) je v Itálii ve znamení kultury - do všech státních muzeí, stejně jako na hrady a zámky a rovněž do parků a na archeologické památky bude vstup zdarma. Stejně tak se nebude vybírat vstupné ani na řadě divadelních představení, na koncertech a při podobných akcích. K iniciativě se připojila i italská kina, která ve stejném týdnu sníží ceny lístků z běžných zhruba sedmi eur na čtyři a půl eura. Výhodné vstupné nabízejí i četná divadla a koncertní sály.
Řím - Tento týden (od 15. do 21. dubna) je v Itálii ve znamení kultury - do všech státních muzeí, stejně jako na hrady a zámky a rovněž do parků a na archeologické památky bude vstup zdarma. Stejně tak se nebude vybírat vstupné ani na řadě divadelních představení, na koncertech a při podobných akcích. K iniciativě se připojila i italská kina, která ve stejném týdnu sníží ceny lístků z běžných zhruba sedmi eur na čtyři a půl eura. Výhodné vstupné nabízejí i četná divadla a koncertní sály.
</TEXT>
</DOC>
<DOC>
<DOCID>MF-20020415207</DOCID>
<DOCNO>MF-20020415207</DOCNO>
<DATE>04/15/02</DATE>
<TITLE>
Jak žijí fanoušci, když neplní náměstí
</TITLE>
<TEXT>
Typickému příznivci sportu v Česku je okolo pětadvaceti let a je to muž. Ne vždy však dokáže mužstvo "podržet"
Asi by se nejraději rozpůlili. Sportovní fanoušci v Ostravě mohli řešit v pátek těžké dilema: Jít na finále hokejové extraligy Vítkovice - Sparta? Anebo se podívat na fotbalovou Spartu, která se snažila o záchranu titulu na hřišti Baníku? Oba zápasy patřily k těm nejlákavějším v domácích soutěžích, takových není mnoho. Stejně jako lidí, kteří v této zemi pro sport skutečně žijí.
Poničený autobus sparťanských fotbalistů, ale také přecpané Staroměstské náměstí po triumfu hokejistů na olympiádě v Naganu. Těžce zraněná nevinná žena ve vlaku, ale i peněžité dary na účet nešťastně ochrnutého hokejisty Zelenky. Různé stopy za sebou nechávají sportovní fanoušci v Česku. Kdo vlastně jsou? A liší se něčím od kolegů z jiných zemí?
</TEXT>
<HEADING>
Fanoušků je jen pár stovek
</HEADING>
<TEXT>
Batohy si uložili v úschovně zavazadel, odnést je domů už neměli kdy. Skupinka studentů se právě vrátila z dovolené ve Španělsku a ihned z nádraží spěchala na zápas fotbalových Bohemians. Jaromír Vích byl mezi nimi. "Předtím mě fotbal zvlášť nezajímal, ale nadšení kamarádů mě tehdy strhlo," vzpomíná Vích na sedm let roků starou historku. Dnes čtyřiadvacetiletý muž od té doby vynechal jen málokterý zápas oblíbeného klubu, pravidelně jezdí i na utkání ven. Lidí jako on není v Česku mnoho. Je klamem si myslet, že fanoušků je plná republika, jak by se mohlo zdát po Naganu nebo po stříbrném úspěchu fotbalistů na mistrovství Evropy 1996. Když vlna nadšení opadne, zůstane jich několik set, pro které je fandění životním stylem. "Odhaduji, že skutečně aktivních fotbalových fanoušků není víc jak 1500," říká mladík z tvrdého jádra sparťanských příznivců, který si přeje vystupovat pod smyšleným jménem Petr Kach.
</TEXT>
<HEADING>
Není to obyčejný divák
</HEADING>
<TEXT>
Průměrná návštěva na ligovém fotbale i hokeji se pohybuje zhruba kolem 4000 diváků na zápas. Jenže mezi obyčejným divákem a fanouškem je rozdíl. "Zatímco divák si vybírá například podle atraktivity utkání, fanoušek se výrazně orientuje na specifický klub a specifické odvětví. S klubem se ztotožňuje a jeho úspěch či neúspěch na něm zanechává emociální změny," vysvětluje sportovní psycholog Pavel Slepička. Jak se vlastně člověk fanouškem stane? Slepička říká, že motivace může být různá. Nejdůležitější je asi touha nebýt sám, vysmeknout se izolaci. Proto jsou fanoušci zhusta mladšího věku: potřeba být v partě je u lidí kolem dvaceti nejsilnější. "Bandu fanoušků tvoří skupinky tak pěti dobrých kamarádů, kteří spolu nechodí jen na fotbal, ale třeba i na pivo nebo do kina," potvrzuje to sparťanský fanda Kach. Další motivací je střet s příznivci druhého, tedy v tu chvíli "znepřáteleného" klubu. Není to jen záležitost nechvalně proslulých chuligánů. I snaha překřičet skupinku přívrženců soupeře může být pojímána jako vzrušující boj.
</TEXT>
<HEADING>
Fotbal a hokej vládnou
</HEADING>
<TEXT>
Nejvíc fanoušků mají logicky dva v Česku nejpopulárnější sporty, fotbal a hokej. I některé další sporty však mají v republice u příznivců silné zázemí. V Brně se například těší náklonnosti ženský basketbal, protože dosahuje mezinárodních úspěchů. V Zubří a ve Frýdku-Místku jsou nabité haly na mužskou házenou. Důvod je zřejmý: "Házená je atraktivní sport, je ale pravda, že hodně vyděláváme na tom, že ve městě není jiné vyžití," uznává manažer frýdeckých házenkářů Jiří Bednárek. V Česku však příliš nefunguje fanouškovstí zaměřené na jednotlivce. Fanoušky sice má kupříkladu hokejista Jaromír Jágr či lyžařka Kateřina Neumannová, ale je to jen zlomek počtu lidí, který v cizině zbožňuje rakouského sjezdaře Hermanna Maiera nebo polského skokana na lyžích Adama Malysze. Nejspíš je tomu tak i proto, že zde chybí opravdový fenomén, který by v individuálním sportu fascinoval davy. Roman Šebrle a Tomáš Dvořák jsou sice dva nejlepší desetibojaři planety, jenže lehká atletika fanoušky masově nepřitahuje.
</TEXT>
<HEADING>
Muž do pětadvaceti
</HEADING>
<TEXT>
Kdo je typický český fanoušek? Je mu mezi dvaceti až pětadvaceti lety a je to rozhodně muž. "Tradicí a také současnou ekonomickou situací je dáno, že sport tady není rodinnou záležitostí," zdůvodňuje psycholog Slepička, proč fandí minimum žen. Někteří fanoušci se scházejí ve fanklubech: jeden z nejpočetnějších má například fotbalová Sparta, kde se shromažďují 4000 sympatizantů. Fandit chodí lidé se základním vzděláním, ale i vysokoškoláci. Poměr je nesnadné určit, ovšem muže s vysokoškolským diplomem byste například v davu tvrdých vlajkonošů přece jen hledali hůře než lidi s nižším stupněm vzdělání. "V naší partě jsou samozřejmě i lidi, co tak tak vychodili základku, těch je tak deset dvacet procent," odhaduje Kach.
</TEXT>
<HEADING>
Chuligáni
</HEADING>
<TEXT>
Hooligans jsou nejviditelnější skupinou fanoušků. Nejvíc se o nich mluví, protože se s výtržnostmi pohybují na hraně či za hranou zákona. Dělí se na znepřátelené frakce. Hlavní jsou dva tábory: "Koalice" tvořená výtržníky Sparty, Brna a Olomouce stojí proti Baníku, tedy chuligánům z Ostravy. Těch je údajně nejvíc a mají na svědomí nejvážnější případ: těžké zranění ženy ve vlaku, na který metali kameny, protože v něm cestovali rivalové z Olomouce.
</TEXT>
<HEADING>
Ultras i "bezejmenní"
</HEADING>
<TEXT>
Chuligáni jsou ovšem minoritou. Většina fanoušků by se urazila, kdyby s nimi byla slučována. K nepřehlédnutí je jejich další sorta - takzvaní Ultras. To jsou ti, kteří vyjadřují podporu jakousi choreografií. Pokud na stadionu září ohňostroje či jej osvětlují bengálské ohně, pak je to dílo právě Ultras. Největší vrstva "bezejmenných" fanoušků však o sobě dává vědět především hlasivkami. Nepsaný žebříček určuje vážnost člena party věkem a podle počtu výjezdů na zápasy ven. Skupinky fanoušků se mezi sebou občas zčásti prolínají. I ti obvykle mírumilovní mohou ve vypjatých chvílích vybuchnout a přidat se ke rváčům. "Zatímco pro jedny fanoušky je zápas pouze příležitostí k bitce, další část má silnou vazbu na klub a výsledek. Těm v případě neúspěchu stačí jakýkoliv podnět, aby se zapojili do konfliktu," říká psycholog Slepička.
</TEXT>
<HEADING>
My jsme vyhráli, oni prohráli
</HEADING>
<TEXT>
Bývalý fotbalový reprezentant Luboš Kubík hrál mimo jiné v klubech v Německu či Itálii, kde jsou příznivci velmi bouřliví. "V Itálii dovedou fanoušci opravdu zuřit: když například z Fiorentiny, kde jsem hrál, odcházel slavný Roberto Baggio, obléhali hřiště, takže jsme týden nemohli trénovat," vzpomíná. "Ovšem v těžkých chvílích se také dokážou semknout a mužstvo podržet." Tohle v Česku příliš nefunguje. "Na zápasy chodí ve srovnání se světem pár fanoušků, takže za každým zlostným výkřikem vidíte konkrétního člověka, což je horší. Připadá mi, že o co se tady míň fandí, o to se víc nadává," míní Kubík. Zřejmě se tak úplně neplete. Alespoň zčásti asi opravdu platí rčení, které o českých fanoušcích traduje: že v případě úspěchu říkají "my jsme zvítězili", a po nezdařeném utkání kritizují slovy "oni to prohráli". "Všude na světě platí, že člověk se rád ztotožňuje s úspěchem a distancuje od neúspěchu," tvrdí Slepička. "Je ovšem fakt, že český fanoušek má směrem nahoru i dolů neobvykle velké výkyvy," připouští.
</TEXT>
<HEADING>
Příkladem je Amerika
</HEADING>
<TEXT>
V tom se český fanoušek ještě více než od evropského liší od toho v Severní Americe. Tam je sport vyloženě oddychovou záležitostí, lidé se u něho baví, nevylévají si zlost. "V Americe jsou možná ještě větší fanoušci než tady," říká bývalý hokejista Jan Vopat, který hrál kanadsko-americkou NHL. "Ale jejich mentalita jim nedovolí brát sportovní porážku jako tragédii. Když jejich tým prohraje, řeknou si, o. k., vyjde to zítra." Lze se tohoto téměř ideálu dočkat v Česku? "Časem možná ano," přemýšlí Slepička. "Když se bude zlepšovat ekonomická situace, začne být návštěva sportu dostupná pro celou rodinu, nejenom pro muže. A v hale se ženami a dětmi se negativní emoce rozředí."
JSTE NEJLEPŠÍ. České fanoušky většinou dokáže semknout jen výrazný sportovní úspěch.
</TEXT>
</DOC>
<DOC>
<DOCID>MF-20020415208</DOCID>
<DOCNO>MF-20020415208</DOCNO>
<DATE>04/15/02</DATE>
<TITLE>
Pro sport dokáže trpět, neoženil se, ale ničeho nelituje
</TITLE>
<TEXT>
Byl na osmi mistrovstvích světa v hokeji, zimní olympiádě či na zápasech dvou evropských šampionátů fotbalistů. Neužil si komfortu, naopak. Občas hladověl a v chladných nocích chodil po ulicích, aby nezmrzl. "Když mi bylo hodně zle, těšil jsem se, až vše skončí a já pojedu domů. Ale nikdy jsem nelitoval," říká Zdeněk Borovec. Kdyby si měli čeští fanoušci zvolit prezidenta, byl by právě on vážným kandidátem. Jen těžko byste hledali člověka více oddaného sportu. Jménem na něho volá málokdo. Říká se mu Kozel nebo Blekota, a on se za to neuráží. "Tu druhou přezdívku mi dokonce vymyslel bývalý trenér hokejové reprezentace Ivan Hlinka," usměje se. "Prý jsem podobný postavičce stejného jména z pohádkového seriálu Arabela." Borovec, dnes už málem ikona hlavně hokejových fanoušků, žije v severočeském Mostě. Je mu sedmatřicet, je svobodný. "Když vidím své ženaté vrstevníky, občas přemýšlím, jestli mi něco neuteklo," připouští. Rychle však dodá: "Já bych byl špatný manžel. Nedokázal bych se fandění vzdát a rodina by trpěla." Na hokej do nedalekého Litvínova vyrážel už jako kluk. V roce 1982, to mu bylo sedmnáct, začal jezdit i na zápasy ven. Do ciziny se poprvé vydal ještě za minulého režimu na tehdejší turnaj Izvestija. Pro svou zálibu žije naplno už dvacet let. Navlečen do svého oblíbeného dresu Litvínova podniká výpravy za sportem, nejvíc za hokejem. Jezdí po Česku i Evropě a sám říká, že je to docela dobrodružství. Protože pracuje jako průvodčí u dráhy, může poměrně levně cestovat, v některých zemích má vlak zadarmo. V batohu si s sebou vleče konzervy i pití, peněz má minimum. "Na tři týdny v cizině jsem kolikrát neměl ani dva tisíce korun." Peníze často nejsou ani na lístky. "Zažil jsem, že byl hokej, a já stál bezmocný před halou. Většinou se mi ale podaří nějak na zápas propašovat. Párkrát mi vstupenky sehnali i hráči, kteří mě už znají." Z hokejistů se k němu hlásí hlavně ti, již vyšli z Litvínova. Hlinka, Reichel, Ručinský nebo Šlégr. Všichni vědí, že riskantní cesty podstupuje kvůli nim. Reichel a další mu dokonce z šatny vynášeli jídlo v době, kdy mu došly vlastní zásoby. Sám ale neví, jak si splní svůj největší sen - podívat se na hokej za oceán. Ne na NHL, ale třeba na Kanadský pohár. "Pochybuju, že se mi to podaří," povzdychne si. "Kdyby tak vedly do Kanady koleje..."
</TEXT>
</DOC>
<DOC>
<DOCID>MF-20020415209</DOCID>
<DOCNO>MF-20020415209</DOCNO>
<DATE>04/15/02</DATE>
<TITLE>
Část obcí v kraji se topí v dluzích
</TITLE>
<TEXT>
Radnice si půjčily peníze na vodovody a plynofikaci, nyní mají mnohé problémy se splácením
Chrudim - Ve velkých dluzích se topí řada malých obcí v Pardubickém kraji jen proto, že chtěly postavit vodovod a dovést do vesnice plyn. Na problémy obcí nedávno upozornil případ Podhořan na Chrudimsku, kterým soud kvůli vysokým dluhům obestavil účty a zablokoval veškerý majetek. Ty možná představují jen vrcholek ledovce. I když to na začátku jedenadvacátého století nevypadá jako přehnaný požadavek, nyní nemohou ani opravovat chodníky, přes noc vypínají veřejné osvětlení a tiše doufají, že je několik let nepostihne žádná havárie. "Může to mít nebezpečný spád. Obcím se v poslední době ztížila možnost získání úvěru," varuje přednosta Okresního úřadu v Chrudimi Jan Řezníček. Podle novely zákona o obcích by neměla žádná obec na splácení dluhů vydávat více než patnáct procent rozpočtu, jinak nemá nárok na státní dotace. Například Bukovka na Pardubicku, která si půjčila peníze na plynofikaci, nyní každý rok dává na splátky více než třetinu svého rozpočtu. Bude tak činit ještě čtyři a půl roku. "Chtěli jsme rekonstruovat sportovní areál, komunikace, ale vše musí počkat. Dokonce jsme museli šetřit tím, že jsme v jedenáct hodin večer vypínali veřejné osvětlení a zapínali jej o půl páté," říká starosta Bukovky Jaroslav Vojtěch. Přiznává, že má strach z poruchy na vodovodu. "Nevím, z čeho bychom opravu havárie zaplatili." Kolik obcí v kraji má vysoké dluhy, lze zjistit jen obtížně. Okresní úřady o finanční situaci jednotlivých obcí odmítají mluvit. Mimo jiné i proto, že by mohly povzbudit firmy, kterým zadlužená obec dluží, aby ji daly k soudu. "Dluhy se nikdo nechlubí," říká starosta zadlužené obce Sopřeč na Pardubicku Miloš Vzteklý. Srovnávat situaci Podhořan se svou obcí, která si na dluh pořídila plyn, vodovod, kanalizaci a čističku, podle něj nelze. "Nejsme kaskadéři," ubezpečuje. Zástupci okresních úřadů v kraji tvrdí, že žádná obec není zadlužena tak vážně, že by jí hrozilo finanční zhroucení. "Nemám žádné takové informace," uvedl například přednosta Okresního úřadu v Ústí nad Orlicí Ivan Týče. Jak je ale možné, že se obce dostávají do dluhů kvůli stavbě tak samozřejmých věcí, jako je vodovod či plyn? "Obce většinou na to několik let šetřily, a přesto jim to nestačí. Když se potom do těchto akcí pustí a pak se jim nečekaně zvýší náklady, ocitnou se ve vážných problémech," uvedl Řezníček. Například Miřetice na Chrudimsku se při stavbě vodovodu a plynofikace zadlužily tak, že bankám musejí posílat čtvrtinu svého rozpočtu. "A zatím nemáme ani sílu dotáhnout plyn tam, kde ho potřebujeme. Z oprav můžeme dělat jen to nejnutnější," říká starosta Miřetic Zdeněk Trubák.
</TEXT>
</DOC>
<DOC>
<DOCID>MF-20020415210</DOCID>
<DOCNO>MF-20020415210</DOCNO>
<DATE>04/15/02</DATE>
<TITLE>
Školáci v Mýtě budou od září chodit na směny
</TITLE>
<TEXT>
Vysoké Mýto - Celkem šest tříd druháků a třeťáků z více než sedmisethlavé Základní školy Jiráskova ve Vysokém Mýtě začnou od září po odpoledních chodit střídavě do školy. Vše k nelibosti nejen pedagogického sboru, ale hlavně rodičů, kteří si v případě přeplněné družiny budou muset najít cestu, jak zajistit, aby se děti před vyučováním netoulaly. Nelichotivá situace základní školy připomíná tak trochu skanzen totality. V době, kdy pojmy jako pracovní sobota či uhelné prázdniny skloňují na školách jen pedagogičtí matadoři, chystá se vedení školy zavést výuku na směny. Škole totiž citelně chybí prostory. Kmenové třídy nyní obývají i některé odborné učebny jako například výtvarné a hudební výchovy. Odpoledne působí v řadě tříd školní družina. Dvě třídy má škola nyní zapůjčeny v objektu Integrované střední školy technické. Koho za tento stav postavit na hrách? Ač do města, které se velmi progresivně rozrůstá plynou státní dotace na bytovou výstavbu, šedesát milionů na dokončení školského areálu budou asi muset Vysokomýtští vyřešit formou veřejné sbírky. Naději na zlepšení nepřinesla ani nedávná návštěva ministrů školství a financí, kteří si do Mýta zajeli na letmý předvolební mítink. Jak přiznali, "směnování jsme sami zažili a škola nám tak lépe utekla."
Více čtěte na str. D3
</TEXT>
</DOC>
<DOC>
<DOCID>MF-20020415211</DOCID>
<DOCNO>MF-20020415211</DOCNO>
<DATE>04/15/02</DATE>
<TEXT>
O víkendu se na řece Chrudimce v Pardubicích jel již 31. ročník tradičního kanoistického závodu Krajem Pernštýnů - Memoriál Josefa Vachuma.
</TEXT>
</DOC>
<DOC>
<DOCID>MF-20020415212</DOCID>
<DOCNO>MF-20020415212</DOCNO>
<DATE>04/15/02</DATE>
<TITLE>
Kraj si koupí budovu pro sto úředníků
</TITLE>
<GEOGRAPHY>Pardubice</GEOGRAPHY>
<TEXT>
Sídlo krajského úřadu v Pardubicích už úředníkům nestačí a kraj pro ně shání další kanceláře. V současném sídle, které kraji připravil za více než čtvrt miliardy korun stát, může pracovat 153 lidí, ale krajských úředníků má zanedlouho být jednou tolik. Kraj proto nyní kupuje od podniku Stavby a montáže Pardubice za dvanáct milionů korun další dům v nedaleké Jiráskově ulici, kde chce vybudovat kanceláře pro dalších sto úředníků. Peníze na nákup administrativní budovy už schválilo krajské zastupitelstvo a úředníci by měli kanceláře obsadit ještě v letošním roce. "Do té doby musíme objekt vybavit potřebnými informačními technologiemi. S hlavním sídlem úřadu bude tato budova propojena optickým kabelem," uvedl zástupce hejtmana Michal Rabas. Za úpravu kancelářské budovy zaplatí kraj několik milionů korun. "Konkrétní rozpočet zatím nemáme zpracovaný," sdělil Rabas. Na to, že se do svého hlavního sídla všichni úředníci nevejdou, upozorňoval kraj ještě před tím, než se do dvou spojených budov v Jahnově ulici nastěhoval. Ministerstvo vnitra prý při zadávání požadavků na nové sídlo uvádělo počty úředníků, které neodpovídaly reálnému stavu. "Návrhy ministerstva byly poddimenzované," řekl zástupce hejtmana Rabas. Vedení kraje se rovněž netají tím, že by chtělo po zániku okresů získat od státu zdarma sousední budovu nynějšího okresního úřadu na náměstí Republiky. Rozpínavost krajských úředníků už několikrát kritizoval primátor Pardubic Jiří Stříteský. "Krajský úřad se nám už od samého začátku pěkně rozrůstá," komentoval primátor touhu kraje po budově stávajícího okresního úřadu. Jeho kritika ale rozhodně nebyla nezištná. Pardubický magistrát má totiž se sídlem okresního úřadu stejný záměr jako kraj: Obsadit ji svými úředníky. "Po zániku okresních úřadů přejde část jejich agendy také na město a na magistrátu už pro další úředníky nemáme místo," uvedl primátor. Přestřelku mezi městem a krajem urovnalo až společné prohlášení, ve kterém se zástupci obou stran zavázali, že pokud budovu po pardubickém okresním úřadu někdo z nich získá, budou ji využívat společně.
Pardubice - Sídlo krajského úřadu v Pardubicích už úředníkům nestačí a kraj pro ně shání další kanceláře. V současném sídle, které kraji připravil za více než čtvrt miliardy korun stát, může pracovat 153 lidí, ale krajských úředníků má zanedlouho být jednou tolik. Kraj proto nyní kupuje od podniku Stavby a montáže Pardubice za dvanáct milionů korun další dům v nedaleké Jiráskově ulici, kde chce vybudovat kanceláře pro dalších sto úředníků. Peníze na nákup administrativní budovy už schválilo krajské zastupitelstvo a úředníci by měli kanceláře obsadit ještě v letošním roce. "Do té doby musíme objekt vybavit potřebnými informačními technologiemi. S hlavním sídlem úřadu bude tato budova propojena optickým kabelem," uvedl zástupce hejtmana Michal Rabas. Za úpravu kancelářské budovy zaplatí kraj několik milionů korun. "Konkrétní rozpočet zatím nemáme zpracovaný," sdělil Rabas. Na to, že se do svého hlavního sídla všichni úředníci nevejdou, upozorňoval kraj ještě před tím, než se do dvou spojených budov v Jahnově ulici nastěhoval. Ministerstvo vnitra prý při zadávání požadavků na nové sídlo uvádělo počty úředníků, které neodpovídaly reálnému stavu. "Návrhy ministerstva byly poddimenzované," řekl zástupce hejtmana Rabas. Vedení kraje se rovněž netají tím, že by chtělo po zániku okresů získat od státu zdarma sousední budovu nynějšího okresního úřadu na náměstí Republiky. Rozpínavost krajských úředníků už několikrát kritizoval primátor Pardubic Jiří Stříteský. "Krajský úřad se nám už od samého začátku pěkně rozrůstá," komentoval primátor touhu kraje po budově stávajícího okresního úřadu. Jeho kritika ale rozhodně nebyla nezištná. Pardubický magistrát má totiž se sídlem okresního úřadu stejný záměr jako kraj: Obsadit ji svými úředníky. "Po zániku okresních úřadů přejde část jejich agendy také na město a na magistrátu už pro další úředníky nemáme místo," uvedl primátor. Přestřelku mezi městem a krajem urovnalo až společné prohlášení, ve kterém se zástupci obou stran zavázali, že pokud budovu po pardubickém okresním úřadu někdo z nich získá, budou ji využívat společně.
</TEXT>
</DOC>
<DOC>
<DOCID>MF-20020415213</DOCID>
<DOCNO>MF-20020415213</DOCNO>
<DATE>04/15/02</DATE>
<TEXT>
Po sobotním prvoligovém fotbalovém zápase mezi celky Hradce Králové a Bohemians se dostali fanoušci hostí do potyčky s královéhradeckou pořádkovou policií. viz Za výtržnosti... na str. D2
</TEXT>
</DOC>
<DOC>
<DOCID>MF-20020415214</DOCID>
<DOCNO>MF-20020415214</DOCNO>
<DATE>04/15/02</DATE>
<TITLE>
Muž doufá ve vítězství esperanta
</TITLE>
<GEOGRAPHY>Svitavy</GEOGRAPHY>
<TEXT>
Linhart Rýznar našel v šestnácti letech pod vánočním stromkem učebnici esperanta. Za dva měsíce se už tímto umělým jazykem domluvil. To bylo v roce 1937. Nyní je mu osmdesát let, na klopě tmavého saka má odznak s nápisem Esperanto, a když vypočítává výhody umělého jazyka, rozzáří se mu oči. Mezinárodní jazyk, který v roce 1887 vytvořil lékař Zamenhof, se pro něj stal osudem. "Je to most jazyků, v esperantu neexistují výjimky, je naprosto pravidelné. Naučil jsem se jej bez potíží, což nemohu říct o angličtině, na níž jsem ztroskotal. Kdyby to nemělo význam, tak bych už dávno esperanto opustil. Vždyť se mu věnuji déle než šedesát let," říká Rýznar. Svitavští esperantisté, kteří zrovna poslouchají svého někdejšího dlouholetého předsedu, se jen tiše usmívají. Umělý jazyk zasáhl Rýznarovi do života. "V roce 1948 měl můj otec mozkovou mrtvici. Lékař mi řekl: Nechci vás uvádět do nějakých rozpaků, ale pomohl by mu lék, který u nás není možné sehnat, je jen na západě. Obrátil jsem na čtyři esperantisty v Holandsku, ve Švédsku, ve Švýcarsku s nadějí, že jeden z nich léky pošle. Poslali jej všichni čtyři," říká. Ten příběh asi vyprávěl mnohokrát. Potvrzuje dvě věci, které esperantisté považují za důležité. I když umělý jazyk používá málo lidí, může jim jeho znalost pomoci. "Je na tom ale vidět i naše soudržnost a ochota si vzájemně pomoci. Esperantisté jsou si zvyklí více pomáhat, než je to obvyklé," říká muž. Díky esperantu projel řadu evropských zemí. "Zájezd, který organizuje cestovní kancelář, je ostrůvek lidí, který se pohybuje cizinou a sleduje ji z okna autobusu. Ten, kdo ovládá esperanto, se dostane přímo mezi lidi, hovoří s nimi," líčí a dodává, že esperantisté po celém světě se o své kolegy z jiných zemí rádi postarají a nechají je zadarmo u sebe doma přespat. Projet tak lze podle něj celý svět.
Na takovou cestu se ale už Rýznar nevydá, i dopisování s lidmi z jiných částí světa v poslední době omezil. Přesto je pro něj esperanto stále důležité. "Člověk je v tomto věku trochu jako Robinson. Přátelé, které mám, jsou již jen v okruhu esperantistů," říká Rýznar. A jako každý opravdový esperantista doufá, že se esperanto jednou stane hlavním světovým dorozumívacím jazykem. "Až chaos různých jazyků dosáhne vrcholu, bude muset dojít k řešení. Pak se sáhne po něčem, co se osvědčilo a co funguje."
</TEXT>
</DOC>
<DOC>
<DOCID>MF-20020415215</DOCID>
<DOCNO>MF-20020415215</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<GEOGRAPHY>Chrudim</GEOGRAPHY>
<TEXT>
Policisté našli ukradenou dodávku
Až v Poděbradech zadrželi včera odpoledne policisté zadrželi pětici mužů, kteří jsou podezřelí z krádeže dodávky Volkswagen Transporter. Pachatelé vůz ukradli dnes časně ráno na Chrudimsku. Policie podezřívá zadržené muže ve věku 21 až 27 let, že včera ve dvě hodiny ráno vnikli do areálu Hamzovy léčebny v Luži. Tam ukradli dodávku, prorazili s ní bránu a odjeli do Pardubic a pak dále do středních Čech. (ČTK)
</TEXT>
<HEADING>
Lázně Bohdaneč - Infocentrum natáčí informační dokument
</HEADING>
<TEXT>
Lázně Bohdaneč budou moci brzy nabídnout informace o městě i na videokazetě. Městské infocentrum totiž ve spolupráci s firmou Video Šolc natáčí filmový dokument o lázeňském městě. "Část dokumentu budou tvořit také prezentace místních podnikatelských subjektů," dodal Martin Prorok z Informačního centra Lázně Bohdaneč. (mil)
</TEXT>
<HEADING>
Litomyšl - Město uspělo v soutěži Zlatý erb
</HEADING>
<TEXT>
Mezi jedenáctkou nejlepších měst se umístila Litomyšl v soutěži o nejlepší internetové stránky Zlatý erb, kterou vyhlašuje Svaz měst a obcí a ministerstvo vnitra. Do soutěže přihlásilo své internetové stránky sto sedm měst. (dp)
</TEXT>
<HEADING>
Polička - Měšťanský pivovar vyrobil více piva
</HEADING>
<TEXT>
Měšťanský pivovar v Poličce v prvním čtvrtletí vyrobil 14 182 hektolitrů piva, což je meziročně o šest procent více. Firma podle předběžných výsledků utržila 13,6 milionu korun, tedy rovněž o zhruba šest procent více. (ČTK)
</TEXT>
<HEADING>
Heřmanův Městec - Ve městě funguje nová galerie
</HEADING>
<TEXT>
Velice neobvyklý jarní úklid udělali manželé Ema a Josef Horákovi ve svém bytu v Pardubicích na Višnovce. Více než tři sta uměleckých děl, kterými byl jejich příbytek doslova přeplněn, věnovali městu Heřmanův Městec. To je umístilo do nové Galerie Cyrany. (era)
Více na str. D2
Dnes se děje
</TEXT>
<HEADING>
Svitavy - Brífink o NATO
</HEADING>
<TEXT>
V sále střediska kulturních služeb města "Bílý dům" ve Svitavách začíná dnes v 10.30 hodin brífink o Severoatlantické alianci. Bude tak zahájena již pátá série brífinků o Severoatlantické alianci, tzv. "NATO Briefing Tour" po jednotlivých městech České republiky. (dp)
V sále střediska kulturních služeb města "Bílý dům" ve Svitavách začíná dnes v 10.30 hodin brífink o Severoatlantické alianci. Bude tak zahájena již pátá série brífinků o Severoatlantické alianci, tzv. "NATO Briefing Tour" po jednotlivých městech České republiky. (dp)
</TEXT>
</DOC>
<DOC>
<DOCID>MF-20020415216</DOCID>
<DOCNO>MF-20020415216</DOCNO>
<DATE>04/15/02</DATE>
<TITLE>
Heřmanův Městec získal cennou sbírku
</TITLE>
<TEXT>
Manželé Ema a Josef Horákovi věnovali městu sbírku děl východočeských umělců, kterou sbírali 50 let
Heřmanův Městec - Velice neobvyklý jarní úklid udělali manželé Ema a Josef Horákovi ve svém bytě v Pardubicích na Višnovce. Více než tři sta uměleckých děl, kterými byl jejich příbytek doslova přeplněn, věnovali městu Heřmanův Městec. To je umístilo do nové Galerie Cyrany otevřené v sobotu v objektu bývalé židovské školy a krajského rabinátu. "Budova bývalé židovské školy a obydlí krajského rabína prošly za sto čtyřicet let své existence mnoha stavebními úpravami a nakonec i téměř totální devastací. Péčí města a za pomoci státu a místní Společnosti ochránců židovských památek se jí ale podařilo zrekonstruovat. Krátce po jejím otevření vloni v listopadu nabídli manželé Horákovi městu svou sbírku, kterou jsme jednomyslně přijali," říká starosta Miloslav Výborný. Manželé Horákovi sbírali obrazy, kresby, plastiky, reliéfy a koláže autorů spjatých s regionem padesát let. Více než tři sta děl měli vystaveno ve svém bytě v Pardubicích na Višňovce. Při prohlídce přízemí a dvou pater židovské školy sousedící se synagogou se to zdá být naprosto nemožné. Přátelé Horákových se netají tím, že jejich byt vypadal jako mozaika a velmi hodnotná díla byla k vidění i na toaletě.
</TEXT>
<HEADING>
Galerie nese jméno šlechtického rodu
</HEADING>
<TEXT>
"Stálá expozice v Galerii Cyrany je výsledkem padesátiletého sběratelství naší rodiny. Nevrací se do minulosti a neklade si ani zásadní otázky vývoje kultury ve východních Čechách. Je obrazem našeho hlubokého vztahu k výtvarnému umění, který se vytvářel a vyvíjel od mládí pod vlivem vřelého přátelství s malíři z Heřmanova Městce," tvrdí manželé Horákovi, kteří se stýkali či stýkají například s Karlem J. Sigmundem, Willy Horným, Zdeňkem Sigmundem či Lubomírem Meclem. Galerie je pojmenována po slavných předcích rodu Cyrany von Bolleshaus, jehož členové působili například ve službách rodu Thunů v Cholticích a František Tadeáš Cyranové byl od poloviny 18. století chrudimským konšelem a později i královským rychtářem. Jan Cyrany, který žil v letech 1874 až 1939, byl dědečkem Josefa Horáka. Manželé Horákovi věnovali sbírku památce svého předčasně zemřelého syna Iva.
</TEXT>
<HEADING>
Expozici tvoří také vzácná díla
</HEADING>
<TEXT>
Kurátoři výstavy se snažili zachovat celistvost sbírky, která je prezentována podle náhodných souvislostí, často i ve dvou řadách obrazů nad sebou. Jednotlivá díla jsou označena pouze čísly a jmény autorů. Názvy děl nejsou zaznamenány ani v obsáhlém katalogu. Ač jsou v expozici vidění i slabší díla, její základ tvoří práce autorů zvučných jmen. "V expozici se představují východočeští malíři a sochaři 20. století - rodáci i ti, kteří v této oblasti našli svůj domov, přechodně zde pobývali nebo pravidelně na čas zajížděli. Lze říci, že tvorba mnohých z nich přesahuje svou úrovní regionální rámec a řadí se do vývoje našeho moderního umění," hodnotí expozici historička umění Jitka Boučková. Díla některých autorů jako jsou František Kupka, Bohumil Kubišta, Jindřich Štýrský, Josef Šíma, Jan Zrzavý či Jan Kotík dosáhla celoevropského významu.
Slavnostní zahájení provozu nové Galerie Cyrany v Heřmanově Městci se konalo v sobotu odpoledne v tamní synagoze.
</TEXT>
</DOC>
<DOC>
<DOCID>MF-20020415217</DOCID>
<DOCNO>MF-20020415217</DOCNO>
<DATE>04/15/02</DATE>
<TITLE>
Domov důchodcům pomůže s Alzheimerovou nemocí
</TITLE>
<GEOGRAPHY>Litomyšl</GEOGRAPHY>
<TEXT>
Starým lidem, kteří se ztratili v prostoru a čase, chce pomoci Domov důchodců v Litomyšli. Hodlá totiž vybudovat uzavřené oddělení s deseti lůžky pro pacienty, kteří trpí Alzheimerovou nemocí. Při ní lidé postupně ztrácejí paměť, přicházejí o schopnost orientovat se a komunikovat. Pro personál domovů důchodců je velmi obtížné se o tyto nemocné starat. "Chceme vytvořit prostor pro osoby trpící Alzheimerovou nemocí, takové speciální oddělení, ve kterém jim budeme schopni zajistit důstojný život," uvedla ředitelka Centra sociální pomoci v Litomyšli Terezie Šmolíková. Dodala, že nemocní budou mít v uzavřeném oddělení svobodný pohyb. Sestry nebudou na inspekčním pokoji, ale přímo mezi nemocnými. Šmolíková řekla, že až dosud se některé domovy důchodců snaží dostat nemocné pod kontrolu pomocí psychofarmak, anebo je zavírají do klecových lůžek. "Stydím se za domovy důchodců, kde tento problém řeší klecovými lůžky. Chtěla bych, abychom se stali pro ostatní domovy inspirací. Vybudovat uzavřené oddělení lze totiž v mnoha případech jednoduchou stavební úpravou," uvedla ředitelka Šmolíková. Ačkoliv je Litomyšl bohaté město, půldruhého milionu korun nedostane domov důchodců na stavbu uzavřeného oddělení od radnice, ale pokusí se jej získat od sponzorů. Podle Centra sociální pomoci v Litomyšli totiž město už nyní dotuje péči o staré lidi velkoryse. Zatím sponzoři na akci věnovali šedesát tisíc korun. "Oddělení chceme mít co nejdřív. Když nám to město povolí, tak bychom si na stavbu vzali úvěr, a potom bychom jej spláceli ze sponzorských darů," uvedla Šmolíková.
Litomyšl - Starým lidem, kteří se ztratili v prostoru a čase, chce pomoci Domov důchodců v Litomyšli. Hodlá totiž vybudovat uzavřené oddělení s deseti lůžky pro pacienty, kteří trpí Alzheimerovou nemocí. Při ní lidé postupně ztrácejí paměť, přicházejí o schopnost orientovat se a komunikovat. Pro personál domovů důchodců je velmi obtížné se o tyto nemocné starat. "Chceme vytvořit prostor pro osoby trpící Alzheimerovou nemocí, takové speciální oddělení, ve kterém jim budeme schopni zajistit důstojný život," uvedla ředitelka Centra sociální pomoci v Litomyšli Terezie Šmolíková. Dodala, že nemocní budou mít v uzavřeném oddělení svobodný pohyb. Sestry nebudou na inspekčním pokoji, ale přímo mezi nemocnými. Šmolíková řekla, že až dosud se některé domovy důchodců snaží dostat nemocné pod kontrolu pomocí psychofarmak, anebo je zavírají do klecových lůžek. "Stydím se za domovy důchodců, kde tento problém řeší klecovými lůžky. Chtěla bych, abychom se stali pro ostatní domovy inspirací. Vybudovat uzavřené oddělení lze totiž v mnoha případech jednoduchou stavební úpravou," uvedla ředitelka Šmolíková. Ačkoliv je Litomyšl bohaté město, půldruhého milionu korun nedostane domov důchodců na stavbu uzavřeného oddělení od radnice, ale pokusí se jej získat od sponzorů. Podle Centra sociální pomoci v Litomyšli totiž město už nyní dotuje péči o staré lidi velkoryse. Zatím sponzoři na akci věnovali šedesát tisíc korun. "Oddělení chceme mít co nejdřív. Když nám to město povolí, tak bychom si na stavbu vzali úvěr, a potom bychom jej spláceli ze sponzorských darů," uvedla Šmolíková.
</TEXT>
</DOC>
<DOC>
<DOCID>MF-20020415218</DOCID>
<DOCNO>MF-20020415218</DOCNO>
<DATE>04/15/02</DATE>
<TITLE>
Nejsem žádný hazardér, tvrdí létající důchodce
</TITLE>
<GEOGRAPHY>Skuteč</GEOGRAPHY>
<TEXT>
V sedmdesáti letech, kdy většina jeho vrstevníků již nebyla mezi živými či horečně střádala na důstojné rozloučení se světem, se rozhodl ostravský rodák Tobiáš Rýznar vzít svůj život do vlastních rukou. Poté, co ovdověl, absolvoval parašutistický kurz a po nepříjemném seskoku mezi ovce, se rozhodl získat pilotní průkaz a přesedlal raději na ultralehká letadla. Dnes ve svých osmasedmdesáti dělí novodobý Železný dědek volný čas mezi dvě velké lásky, pstruhové vody a letiště Aeroklubu ve Skutči. Jestli vydrží létat ještě tři roky, bude nejdéle činným amatérským pilotem v Čechách. Rýznarova životní pouť začala v roce 1924 v Tišnově. Rodina se ale zakrátko přestěhovala do Zábřehu na Moravě, kde jeho otec založil továrnu Skrat na výrobu praček. Mladý Tobiáš maturoval v roce 1942 na reálce v Kroměříži, potom pracoval ve zkušebně rodinné firmy. "Kolik mi tehdy shořelo pod rukama elektromotorů jsem nikdy raději nepočítal, ale všechny ty zkušenosti se mi potom hodily," přiznává muž, který sloužil u Černých baronů, dva roky pracoval na Sibiři při instalaci velkých agregátů plynovodu či projektoval těžké válcovací pohony v železárnách.
</TEXT>
<HEADING>
Od tiskařských strojů zamířil mezi parašutisty
</HEADING>
<TEXT>
Ještě v sedmdesáti zpracovával plány k velkým tiskařským strojům v Břidličné v údolí řeky Moravice. "Se vším jsem tehdy praštil, a řekl si, že teď musím zjistit, jestli jsem padavka nebo ne," vzpomíná drobný, na ježka ostříhaný usměvavý muž, kterému nic netušící kolemjdoucí hádají téměř o dvacet let méně. Ve výloze jednoho ostravského sportu tehdy uviděl plakát o parašutistickém kurzu pořádanéM v Banské Bystrici slovenskou armádou. Prošel všemi povinnými testy a přihlásil se. "Bylo nás tam tehdy dvanáct, kromě mě všechno sportovní referenti z učňovských škol. Pořádní rafáci, kteří si ze mě stále dělali legraci, až se mě jeden z vojáků zastal. Usadil je tím, mám lepší lékařské výsledky než všichni dohromady," směje se Rýznar, jehož vitalita zahanbuje i dvacetileté mladíky. Po dvou letech bezproblémového výcviku přišel nešťastný čtyřicátý osmý seskok, při němž ho vítr zanesl daleko od místa původního dopadu. Jako nejlepší náhradní možnost se mu zamlouvala pastvina s ovcemi. Po dopadu na svah vyšperkovaný exkrementy si ale velmi bolestivě potrhal kolení vazy. Dodnes ještě trochu kulhá.
Z Ostravy do Skutče dojel za dvě a půl hodiny
Na doporučení vojenského lékaře se Rýznar rozhlížel po možnosti létat. Hledání vhodné letecké školy ho přivedlo do Skutče, kam dojížděl pravidelně z Ostravy ve svém rychlém sportovním voze. "To, že bude dobrá termika, se pozná až v poledne, a tak hned jak mi to zavolali, skočil jsem do svého sporťáku a za dvě a půl hodiny jsem byl i s pokutami ve Skutči. Je to přesně dvě stě dvanáct kilometrů," líčí muž, kterého nerozházela ani ztráta uspořených čtyř milionů, které musel oželet po krachu několika bank. Téměř kaskadérské dojíždění Rýznar před časem vyměnil za byt ve Skutči. "Našel jsem si bydlení mezi zdravotním střediskem a hřbitovem. Na obě strany to mám stejně daleko, a tak až to přijde, žádný problém s tím nebude," říká s nadhledem. V době, kdy ještě létal v ultralehkých letadlech, nesedl Rýznar do stroje, jehož nádrž nebyla plná po okraj. Není divu, s oblibou se totiž toulal skoro po celé republice. Pravidelně startoval z letiště pod Kunětickou horou na Pardubicku. Odtamtud se vydal přes Skuteč, Poličku, Moravskou Třebovou k hradu Bouzov, kolem věznice Mírov a údolím Moravy na Hanušovice až na Ramzovou. V uctivé vzdálenosti si prohlížel Praděd. Podobně pestrá byla i jeho zpáteční trasa. Své oblíbené dominanty neváhal ukázat z letadla i dvaceti svým příbuzným. Přede dvěma lety přesedlal Rýznar na letoun Star 96, který se s plným zatížením vymyká z kategorie ultralehkých letadel. Po dvou úspěšných přistáních přišla havárie. "Přistával jsem na kraji dráhy blízko hangáru a patrně díky nějaké turbulenci mě to ze třech metrů srazilo přímo k zemi. Kdyby tam nebyla díra, do které jsem zapadl, patrně by se nic nestalo. Takhle jsem se zaryl do země až listy vrtule odlétly stranou. Zastavil jsem se až po čtyřiceti metrech. Tak rychle utíkat mě nikdy předtím ještě neviděli. Ač se to totiž nezdá, já se mám totiž strašně rád a nejsem žádný hazardér," dušuje si letec, s lišáckým úsměvem. Po této příhodě Rýznar létá již jen na větroních. V současnosti má nalétáno dvě stě osmdesát čtyři hodin při více než pěti stech šedesáti letech. Pokud mu zdraví a vůle vydrží ještě tři roky, bude nejstarším činným amatérským letcem u nás. Každý rok musí ale absolvovat podrobnou lékařskou prohlídku. "Když jsem byl naposledy, trochu jsem se lekl. Většinou tam býval doktor sám, ale tentokrát přišli hned další tři pánové v bílých pláštích. Tak to už jsem dolétal, říkal jsem si a asi to bylo i na mě hodně vidět. Doktor mě ale uklidnil a řekl, že kolegy přivedl jen proto, aby se podívali, že chlapík v mých letech může být ještě fit," uzavírá Rýznar.
Letiště ve Skutči se pro rodáka z Tišnova Tobiáše Rýznara stalo druhým domovem.
LETEC - DŮCHODCE
Tobiáš Rýznar začal v sedmdesáti letech skákat padákem, nyní létá na větroni.
</TEXT>
</DOC>
<DOC>
<DOCID>MF-20020415219</DOCID>
<DOCNO>MF-20020415219</DOCNO>
<DATE>04/15/02</DATE>
<TITLE>
Školáci v Mýtě budou chodit na směny
</TITLE>
<HEADING>
Nová budova nám chybí již léta, říká ředitel
</HEADING>
<TEXT>
Vysoké Mýto - Zatímco ředitelé většiny škol regionu sní o zaplněných třídách a dávno odeznělých silných ročnících, ve stále se rozrůstajícím Vysokém Mýtě vyvolává přibývající počet dětí spíše noční můry. Katastrofická představa avizovaná již před několika lety se nyní naplnila. Na Základní škole Jiráskova začne nejméně šest tříd prvního stupně od září chodit na směny. Naposledy toto opatření zavedli, a to nejen v Mýtě, před více než dvaceti lety. "Na problém s nedostatkem prostor jsme upozorňovali již v roce 1995. Od té doby se situace stupňuje natolik, že rok co rok uzavíráme nějakou odbornou pracovnu a umísťujeme do ní kmenovou třídu," tvrdí ředitel základní školy Jirákova Miroslav Miška. V současnosti jsou neobsazeny pouze učebny fyziky, kde je funkční rozvod elektrického proudu či chemická pracovna s rozvodem plynu. "Podobně je tomu i v učebně přírodopisu, kde jsou vysoké laboratorní stoly, vhodné tak nanejvýš pro devátou třídu. Ta by se ale vzhledem k vytížení pracovny stala neustále kolující," říká ředitel. Ve škole se v současnosti vyučuje i v oddělení školní družiny, dvě třídy poskytla škole do konce letošního školního roku Integrovaná střední škola technická. Kvůli instalaci počítačové učebny, zřizované v rámci projektu Internet do škol, se v závěru minulého týdne přestěhovala jedna z tříd do provizorních prostor učebny jazyků. Dvaadvacet poměrně vzrostlých sedmáků se muselo poskládat v místnosti šest krát šest metrů. "Pokud tam budou muset vydržet i v příštím školním roce, bude to dost nepříjemné. Bylo to ale jediné možné řešení, protože je to třída s nejmenším počtem žáků na škole. Osmé třídy máme totiž až po třiceti dětech, a to proto, že jsme před dvěma lety nechtěli způsobit poprask se směnováním a místo čtyř šestých tříd jsme vytvořili pouze tři. Dodnes mi rodiče a někteří učitelé vyčítají, že jsme slibovali, že to bude jen na rok," přiznává Miška.
</TEXT>
<HEADING>
Od září se učí na směny
</HEADING>
<TEXT>
Nepopulární řešení citlivého nedostatku místa na škole vypukne, patrně již od září, ve větší míře než se čekalo. Jak bude směnování přesně vypadat, dnes vedení školy zatím jen odhaduje. "Do směnování by mělo být zapojeno minimálně šest tříd druhého a třetího ročníku. S tím souvisí i zřízení dopolední družiny, což je bez volné místnosti problém. Částečným řešením je uvolnění bývalé jídelny, kde bude moci část dětí přebývat. Bohužel, ale tam nemůžeme umístit všechny děti z ročníku najednou. Proto chceme požádat i rodiče, kteří mají možnost si děti během dopoledne zaopatřit, aby je vodili až na odpoledne," říká Miška. Systém, načrtnutý zatím jen v poznámkách na kouscích papíru, bude patrně vypadat tak, že od pondělí do středy budou chodit na ranní vyučování druháci, v polovině týdne se to obrátí. S velkým zájmem očekává vedení školy i výsledky přijímacího řízení na integrovanou střední školu, kde by v případě nenaplnění ročníků, mohla alespoň jedna z dislokovaných tříd zůstat i nadále. Rozhodnutí padne koncem května.
</TEXT>
<HEADING>
Za rodiče zaskočí babičky
</HEADING>
<TEXT>
Zatímco většině dětí připadá odpolední "směna" jako příjemná změna a příliš si z ní hlavu nedělají, horší je to s rodiči a prarodiči. "Moc velkou radost nám to nedělá. Mladí jsou přes den v práci, a tak se k nim budu muset asi přestěhovat. Takhle jsem pro kluka došla po družině jednou dvakrát do týdne, ale pokud ho budu muset vodit do školy až před polednem, nic jiného mi nezbude," míní Věra Zelinková, babička jednoho z letošních prvňáků. Velký zájem mezi rodiči vzbudila i nedávná beseda s ministry školství a financí, kteří se v Mýtě představili v rámci výjezdního zasedání vlády v Pardubicích. Bezpečného ujištění, že se peníze na nové třídy brzy najdou se jim, ani učitelům školy, bohužel nedostalo.
</TEXT>
<HEADING>
Sestavení rozvrhu je malý zázrak
</HEADING>
<TEXT>
Nedostatek tříd a odborných pracoven velmi komplikuje i sestavení fungujícího rozvrhu. Ten je možno v podmínkách vysokomýtské školy pokládat za malý zázrak. Lidský důvtip a logika jsou v tomto případě zatím stroji nenahraditelné. "Když jsme před několika lety přijali nabídku jedné firmy na sestavení rozvrhu, dopadlo to špatně. Prostě se to nepodařilo. Před nedávnem jsme objevili něco modernějšího, ale pořád ho děláme ručně. Vzhledem k nedostatku prostor máme minimální možnosti k manévrování. Když se nám nepovede sestavit rozvrh napoprvé, rozházíme ho a pustíme se do toho znovu. Je to nejlepší řešení," směje se ředitel, který má se sestavováním rozvrhu více než patnáctileté zkušenosti. Proč je sestavit rozvrh tak těžké? Pro druhý stupeň nemá škola vlastní tělocvičnu, a tak ve volných hodinách dochází na první stupeň a na další dvě místa ve městě. Podobně je tomu i v případě výuky jazyků, která musí probíhat v právě uvolněných třídách. Od září bude muset škola zavést více odpoledního vyučování, které je vzhledem k přibližně sto šedesáti dojíždějícím dětem velmi komplikované. Aby nemusely čekat do páté či šesté hodiny večer, začínají odpolední hodiny dříve, čímž je o čtvrt hodiny zkrácena doba na oběd.
</TEXT>
<HEADING>
Na nový pavilon nejsou peníze
</HEADING>
<TEXT>
Základní škola Jiráskova pravidelně naplňuje tři třídy v ročníku. Proto již v roce 1991, kdy byl otevřen pavilon prvního stupně v prostorách bývalého sovětského gymnázia, bylo jasné, že jeho kapacita nebude stačit. Již několik let existuje projekt na dostavbu dalšího pavilonu, který by měl vyrůst v sousedství tohoto areálu. Ač bude letos dostavěna nová jídelna a spojovací krček, na osm kmenových tříd, dvě specializované učebny na výtvarnou a hudební výchovu a tři oddělení školní družiny, se peněz nedostává. V pokladnách města, kraje, ale ani státu se zatím potřebných šedesát milionů nedostává. "Ten pavilon měl být hotov už před osmi lety. V té době jsem zastával názor, ať se vybuduje třetí škola, byť jen se dvěma souběžnými ročníky, a počet dětí v původních dvou se trochu zeštíhlí. Nestalo se tak, a teď máme takové problémy. Jednou bych se chtěl dožít stavu, že naše třídy budou mít jen dvaadvacet dětí, kterým se bude moci učitel věnovat individuálněji," sní Miška.
</TEXT>
<HEADING>
Místo speciálních projektů se sportuje
</HEADING>
<TEXT>
Vzhledem k nedostatku prostor, učitelů a přeplněným třídám, nezbývá škole příliš kapacity na speciální projekty. Přesto se hodně orientuje na sport. "Zavedli jsme kroužek gymnastiky pro první stupeň, sportovní hry pro oba stupně. Pořádáme řadu turnajů ve vybíjené, košíkové či florbalu, účastníme se i řady soutěží třeba v sálové kopané. Většinou jsou to dvě až tři větší akce do měsíce," vyjmenovává ředitel. Z volitelných předmětů pro sedmáky až deváťáky je možno si vybrat výuku výpočetní techniky, základy techniky, či světové jazyky, mezi nimiž nechybí ani skupina zaměřující se na ruštinu. Na jiné aktivity a volitelné předměty nejsou nejen prostory, ale často kulhá i zájem dětí.
</TEXT>
<HEADING>
Úroveň některých tříd klesá
</HEADING>
<TEXT>
Rozporuplnou kapitolou je vysoký počet dětí odcházejících z pátých tříd na víceletá gymnázia. Po odchodu devatenácti dětí patří dnešní šesté a sedmé třídy ně škole spíše k průměrným. Letos má podáno žádost o přestup dalších dvacet žáků. "Na jednu stranu nás těší, že děti jsme natolik připravili, že se na gymnáziu uchytí, ale v takto oslabené třídě se vytrácí motivace nejen u dětí, ale i u učitelů. Ti vzhledem k tomu, že nemouhou nechat pět či šest žáků propadnout, musí trvat jen na základním učivu, které je rozváděno pouze minimálně," přiznává ředitel. Silně se do toho prolíná i nedostatečná starost rodičů, kteří podnikají či pracují na směny. Hodně dětí je také z neúplných či rozvrácených manželství, často žijí s prarodiči. Kázeňské problémy s dětmi se Vysokomýtským daří zvládat hlavně díky poměrně mladému kolektivu učitelů. Před pěti lety měla ZŠ Jiráskova nejmladší pedagogický sbor v okrese. Přesto se ve škole objevila i šikana. K ní přistupuje vedení školy tvrdě. "Občas je problém rozeznat, kde hranice šikany začínají. Pokusem o ni může být i sebemenší ubližování. Někdy k řešení stačí domluva, pokud ne, musíme problém projednat s rodiči. V devadesáti procentech případů se tak podaří situaci uspokojivě vyřešit," říká Miška.
Na stránkách regionální přílohy MF DNES vás budeme každé pondělí seznamovat s jednou zajímavou školou v Pardubickém kraji. Za týden představíme Základní školu Obránců míru v Přelouči, kde se mimo jiné snaží zpestřit zápis budoucím prvňákům putováním pohádkovou říší, loukou či vodní říši s kulisami jezírka, potoku, studánky či moře.
</TEXT>
</DOC>
<DOC>
<DOCID>MF-20020415220</DOCID>
<DOCNO>MF-20020415220</DOCNO>
<DATE>04/15/02</DATE>
<TITLE>
Školu navštěvují cizinci a slepý chlapec
</TITLE>
<TEXT>
Vysoké Mýto - Mezi sedmi sty žáky vysokomýtské základní školy Jiráskova je možné najít i několik dětí z republik bývalé Jugoslávie či Sovětského svazu nebo dokonce Sýrie. Mezi třeťáky zasedá zase jedenáctiletý slepý chlapec. "Do školy nám dochází několik cizinců. Dva z bývalé Jugoslávie, kam se jeho matka provdala a před časem se vrátila, další z jedné republiky patřící do oblasti bývalého Sovětského svazu. Od pololetí učíme také dva Syřany. Jejich rodiče sice česky neumí, ale děti ano," říká ředitel školy Miroslav Miška. Češtinu jim učitelé většinou neklasifikují, problém je i třeba s chemií. Některá slova jsou pro ně úplně cizí. "Oproti tomu angličtinou vládly velmi výborně, což občas potrápilo i naši angličtinářku," přiznává ředitel. Na žácích původem z cizích zemí si Miška pochvaluje hlavně píli a houževnatost. "Jsou v jiném prostředí a češtinu ještě příliš nezvládají, chtějí ukázat řadu schopností v jiných předmětech a aktivitách, které našim dětem chybí. Jedna z dívek patřila dokonce i k nejlepším ze třídy," říká Miroslav Miška. Odvážným experimentem byla integrace jedenáctiletého slepého chlapce do jedné z třetích tříd. "Přešel k nám ze speciální internátní školy v Brně. Maminka ho tehdy vozila v pondělí tam a v pátek zase zpět, čímž ztrácel kontakt s rodinou. Byly s ním kázeňské problémy. Řekli jsme si proto, že to vyzkoušíme," vysvětluje ředitel. Přiznává ale, že byla i doba, kdy chtěli celý projekt pro velkou náročnost zastavit. Učitelka Jitka Štorková se totiž musela naučit nejen slepecké písmo, ale i dělit hodinu na části. Poté, co zadá práci jedenadvaceti dětem, věnuje se zvlášť jedinému žákovi, s nímž jí příležitostně pomáhá i asistent na civilní službě. "Když potřebuje pomoc, má na stole bezdrátový zvonek a přivolá si asistenta. Ten má hocha na starost i třeba během oběda. Protože škola není řešena bezbariérově, rozmístili jsme chlapci řadu značek, podle níž se může orientovat. Většinou mu ale pomáhají spolužáci, kteří ho odvedou, kam potřebuje. Ač jeho svět jen těžko chápeme, a je proto občas třeba trochu agresivní, chovají se k němu výtečně," uzavírá ředitel školy.
</TEXT>
</DOC>
<DOC>
<DOCID>MF-20020415221</DOCID>
<DOCNO>MF-20020415221</DOCNO>
<DATE>04/15/02</DATE>
<TITLE>
Starosta bude shánět potřebné peníze v bazénu
</TITLE>
<TEXT>
Vysoké Mýto - Kde sehnat šedesát milionů korun na nutný školský areál? Tato otázka již několik let trápí i vysokomýtské zastupitele. Nejbližší příležitostí, jak zalobbovat v nejvyšších politických kruzích, bude zítřejší plavecké utkání všech parlamentních stran, jehož se ve vysokomýtském krytém bazénu zúčastní přibližně čtyřicet poslanců. "Při této příležitosti již po několikáté požádám členy všech pěti parlamentních stran o jejich hlasování ve prospěch položky školský areál ve Vysokém Mýtě, v návrhu státního rozpočtu na příští rok," tvrdí starosta města Bohuslav Fencl. Spoléhá na to, že se současní poslanci dostanou ještě před červnovými volbami k nějakému návrhu rozpočtu. "Po volbách budeme muset nejen znovu oslovit ty poslance, kteří v parlamentu zůstanou, ale zaměřit se i na nové. Náš projekt totiž bude samostatnou položkou ve státním rozpočtu, kterou nemůže ovlivnit nikdo jiný než vláda a poslanci," přiznává starosta. Když město zahajovalo projekt výstavby školského areálu, doporučilo mu ministerstvo financí investovat deset milionů korun z městské kasy. Nyní jsou Vysokomýtští schopni přidat část prostředků i do druhé etapy, ale šedesát milionů je dnes zcela mimo finanční možnosti města. O státní dotaci žádá radnice již pátým rokem. Po té co před třemi lety obdržela příspěvek na první etapu, podmiňovala vláda další podporu až po jejím dokončení. Stavba by měla být hotova příští měsíc. Situace ve školách v okolních obcích je úplně opačná, a tak jejich radnice nabízejí Mýtu volná místa. "Řada dětí z Mýta jezdí do okolních škol: na Vraclav, do Jelení, nabízí se i Ostřetín. Ten slibuje, že vypraví bezplatnou autobusovou linku. Dovážet tam denně sto dvacet dětí ale nejde," míní Fencl. O trochu lépe než ZŠ Jirákova se s velkým počtem žáků vypořádala škola Javornického. Ta totiž mohla využít půdních vestaveb. "Snažili jsme se využít každou místnost. V případě, že mohla sloužit jako třída, byť s menším počtem žáků a vyhovovala hygienickým normám, neváhali jsme ani chvíli," tvrdí ředitelka školy Soňa Teplá. ZŠ Javornického tak pojme více žáků než druhá škola. Celkem ji navštěvuje 730 dětí. Podobně je na tom ale s odbornými pracovnami, které zůstaly jen na chemii a jazyky. Rezervou do budoucna jsou ale půdní prostory budovy u kostela, které bude možno také přebudovat.
Děti ze Základní školy Jiráskova ve Vysokém Mýtě hrají v tělocvičně vybíjenou
</TEXT>
</DOC>
<DOC>
<DOCID>MF-20020415222</DOCID>
<DOCNO>MF-20020415222</DOCNO>
<DATE>04/15/02</DATE>
<TITLE>
Soubor Dama Dama rozeznívá i sochy
</TITLE>
<TEXT>
Dama Dama na koncertech stihne představit na dvě stě bicích nástrojů, což je ale malá část jejich sbírky
Králíky - Koncert kapely Dama Dam a, která v sobotu vystoupila v Králíkách, lze bez rozmýšlení označit jako netradiční. Kapela je totiž specifická už jenom svým složením - čtyři bubeníci. Ne ovšem obyčejní bubeníci s obyčejnými nástroji. Nejrůznějších i unikátních bubnů, bubínků, tamburín a dalších těžko pojmenovatelných nástrojů má skupina přes devět set. I název kapely tak trochu vybočuj. "Název Dama Dama znamená kromě mé přezdívky také seskupení částí křestních jmen zakládajících členů, termín koncentrace v hindštině, a v neposlední řadě je to i rytmicky znějící zvukomalebné sousloví," říká vedoucí souboru Dama Dama Dan Dlouhý.
</TEXT>
<HEADING>
Jak vznikl takhle neobvyklý soubor?
</HEADING>
<TEXT>
Středoevropský soubor bicích nástrojů Dama Dama, jak zní jeho úplný název, jsme založili s Adamem Kubíčkem v roce 1990. Bylo to po pěti letech tvorby řady soudobých skladeb v rámci souboru pro novou hudbu s názvem Art Inkognito. Já jsem tehdy studoval Janáčkovu akademii múzických umění v Brně - obor bicí nástroje - a tam jsem také našel dva zbývající kolegy pro vytvoření výsledného kvarteta. Od té doby se sestava částečně změnila, takže dnes je tvořena mnou - vedoucím souboru s uměleckou přezdívkou Dama Dama, Adamem Kubíčkem alias Axis Axis, Ctiborem Bártkem přezdívaným Conger Conger a Stanislavem Pliskou jinak také Stellio Stellio. Všichni pracujeme také jako studioví hráči, spolupracujeme s nejrůznějšími orchestry, já mám své sólové koncerty.
Většina bubeníků se u nás uplatňuje za tradičními bicími třeba v rockových kapelách. Proč jste se rozhodl jít jinou cestou?
Důvodem k založení pro některé posluchače možná trochu bizarního ansámblu byla touha hrát hudbu pouze pro nejrůznější typy bicích nástrojů - od melodických, jako je například vibrafon, marimba, xylofon, přes bubny, činely, gongy, až po obrovské množství neobvyklých zvukových zdrojů z mimoevropských kultur, nebo z mé tvůrčí dílny. Tato hudba se hraje ve světě již od dvacátých let minulého století a k nám pouze obtížně pronikala díky železné oponě.
</TEXT>
<HEADING>
Odkud čerpáte repertoár?
</HEADING>
<TEXT>
Naším cílem bylo od počátku také interpretovat skladby, které by nebyly jen progresivní, ale především nebyly nudné. Já osobně se jako posluchač na většině koncertů soudobé hudby nudím (což bych zřejmě z kolegiálních důvodů jako vystudovaný skladatel vážné hudby říkat neměl) a nevím, proč bych se měl nudit i jako interpret. Počáteční reperetoár byl tedy tvořen nám blízkými a speciálně pro nás napsanými skladbami špičkových českých skladatelů, dále díly světově proslulých autorů jako je John Cage, Iannis Xenakis, Steve Reich, a také kompozicemi mými i celého kolektivu Dama Dama, z nichž je řada na pomezí vážné hudby a rocku, jazzu, etnické hudby. Jednotícím prvkem z hlediska hudebního výrazu je možná kromě neobvyklosti i tajemnost některých našich skladeb a zejména maximální expresivnost až extatičnost jiných.
Kde nejčastěji hrajete, na rockových festivalech, nebo v klubech, či v koncertních síních?
Za dvanáct let naší existence jsme hráli na všech možných typech festivalů i pódií. Z těch prestižnějších akcí bych jmenoval třeba několik vystoupení na Pražském jaru, festivaly Europalia 98, Expo 2000 v Hannoveru nebo dny české kultury v řadě evropských zemí. Na druhé straně jsme ale vystupovali i v divadlech, rockových klubech, fotbalových stadionech i festivalech alternativní hudby. Koncerty nebo natáčení televizních pořadů se ale někdy odehrávalo i ve starých továrnách, jeskyni v Moravském krasu, uprostřed obrovského ohňostroje.
</TEXT>
<HEADING>
Posbírali jste různé ceny, které si nejvíc vážíte?
</HEADING>
<TEXT>
Pro nás jsou důležitější vytvořené projekty, než ceny. Vydali jsme jedenáct profilových desek, natočili přes čtyřicet televizních a více než sto rozhlasových pořadů, odehráli jsme okolo čtyř stovek koncertů u nás i v Evropě. Kromě toho vzniklo také několik celovečerních multimediálních show, spojujících experimentální hudbu s řadou divadelních prostředků, například masek, kostýmů, laserů, ohňostrojů atd. Na našem běžném vystoupení jsou tyto prvky k vidění také, ale obvykle v redukované podobě, dané zejména možnostmi pořadatele a sálu.
Kolik nástrojů vozíte s sebou na vystoupení, je to hodně prostorově náročné?
Na koncertech se díky omezeným transportním možnostem i velikosti sálů objevuje jen okolo dvou set hudebních nástrojů. I tak ale připravujeme koncert i se zvučením a svícením přibližně šest hodin.
Proč jste se rozhodli přidat k bicím nástrojům i další nástroje a jaké?
Další nástroje jsem postupně přidával zejména do svých nových skladeb pro Dama Dama, protože jsem tak chtěl rozšířit zvukové možnosti souboru. Kolegové jsou tedy občas nuceni hrát na syntetizéry, klavír, mé speciální bicí strunné a dechové nástroje, což není vzhledem k multiinstrumentálnosti jednotlivých členů problém. Adam Kubíček rozeznívá kromě jiného virtuózním způsobem dokonce i vlastní tělo, já zase např. speciální elektroakustické nástroje nebo pomocí svého hlasu mikrofon a multiefektový procesor, Stanislav Pliska v sólové skladbě marimbu a Ctibor Bártek rockovou bicí soupravu.
Můžete trochu představit vaši sbírku nástrojů - co je tam za unikáty, jaké experimentální nástroje jste vytvořil?
Řada z těchto zvukových zdrojů pochází z mé sbírky, čítající zhruba devět set kusů. Už dlouho jsem nedělal inventuru. Kromě běžných bicích i jiných nástrojů jsou to i etnické ze všech koutů světa a také zcela speciální, které vyrábím. Některé exponáty jsou na pomezí výtvarného umění a hudby, třeba speciální rozměrné znějící sochy, některé jsou miniaturní, jiné obrovské jako třeba speciální dvanáctimetrová instalace do mé celovečerní skladby Vlnoplochy a rozeznívají se nejrůznějšími způsoby, třeba úhozy, třesením, třením, foukáním, houpáním nebo roztáčením.
</TEXT>
<HEADING>
Co chystáte do budoucna?
</HEADING>
<TEXT>
V nejbližší době nás čeká plejáda nejrůznějších akcí. Namátkou je to právě koncert na ozvučené sochy na Expozici experimentální hudby v Brně, poté interpretace skladby pro sólové bicí nástroje a karlovarský symfonický orchestr, kterou pojmeme z hlediska vizuální stránky vystoupení značně rituálně, koncert s teplickou filharmonií, koncert v Paříži v rámci České kulturní sezóny ve Francii. Kromě toho máme roztočeno již dvanácté profilové CD, které bude opět jiné, než všechna naše předchozí. Bude totiž obsahovat pouze skladby pro sólové bicí a velké doprovodné obsazení - symfonický orchestr, jazzový orchestr, doprovodný magnetofonový pás se zvuky mých speciálních akustických nebo elektroakustických nástrojů. Práce je tedy stále dost.
a její bicí aparatura. Středoevropský soubor bicích nástrojů Dama Dama dokáže hrát na cokoliv, v jejich sbírce je na devět stovek bicích nástrojů.
</TEXT>
</DOC>
<DOC>
<DOCID>MF-20020415223</DOCID>
<DOCNO>MF-20020415223</DOCNO>
<DATE>04/15/02</DATE>
<TITLE>
Kulturní servis
</TITLE>
<HEADING>
MĚSTSKÉ KINO: Formule! ( 19.30)
</HEADING>
<TEXT>
GALERIE BARBARA: Výstava 777. GALERIE CELEBRIS: Milan Raška - obrazy, kresby. Radomír Zeman-plastiky. GALERIE RONDO: Obrazy-Jan Svoboda. HVĚZDÁRNA A PLANETÁRIUM: Petra Marečková - Obrazy. KLICPEROVO DIVADLO: Richard Pešek-Schizma (obrazy). SBOR KNĚZE AMBROŽE: Bořivoj Borovský - Obrazy a grafika.
</TEXT>
<HEADING>
KLICPEROVO DIVADLO: "Jiný kafe"-Být dítětem jitrocele. ( 19.00)
</HEADING>
<TEXT>
KINO MÁJ: Harry Potter a Kámen mudrců. Harry Potter prožívá po smrti rodičů nepříliš radostné dětství. Sirotka vychovávají přísný strýc Vernon a teta Petunie, dny tráví Harry v malém přístěnku pod schody. Tam mu v den jeho jedenáctých narozenin přijde dopis napsaný zeleným písmem - vyzývá ho, aby opustil lidský svět a nastoupil jako žák do Školy čar a kouzel v Bradavicích. Začíná příběh, který si nedokázali představit ani ve svých nejsmělejších snech ( 17.30)
GALERIE ART: Marc Chagall - 40 barevných litografií.
KULTURNÍ A INFORMAČNÍ CENTRUM: Obrazy - akademická malířka Helena Hrušková-Štefková. Kovaný nábytek - Richard Štrbík.
RADNICE - LÁZNĚ BOHDANEČ: Obrazy - David Škodný. Dřevěné plastiky - Miroslav Gabriel.
MĚSTSKÁ KNIHOVNA: Miroslav Houra - Obrazy, grafika, ilustrace.
Koncert
KULTURNÍ CENTRUM: Koncert slavných muzikálových melodií - Radka Fišarová, Lucia Šoralová. ( 19.00)
ZÁMEK: Jana Bitnerová - obrazy, Ivo Jansa - obrazy, Štěpán Málek - objekty.
KINO DUKLA: Perníková věž. Jakub, kterému zahynula životní láska Věra, je přesvědčen, že za její smrt je odpovědný "boss" oblastního podsvětí přezdívaný "Pexeso". Mladík, neustále zápasící s drogovou závislostí, si opatří zbraň a rozhodne se smrt dívky pomstít. Shodou okolností získá Jakub pozvánku na zahajovací večírek Pexesova nočního klubu ZOO a rozhodne se, že svou pomstu uskuteční právě tam. Jeho vtipný a stále "sjetý" kamarád Radek opatří pro tu příležitost kradené auto. Přestřelka v klubu končí jinak, než si Jakub představoval, a také pátrání po viníkovi Věřiny smrti končí překvapivě. Jakub odjíždí do míst, kde trávil bezstarostné dětství se svou láskou a příběh spěje k osudovému rozuzlení. ( 17.30, 20.00) KINO JAS: Návrat do Země Nezemě. ( 17.30) Mulholland Drive. Začínající herečka Betty přijíždí do Hollywoodu plná dychtivých nadějí. Brzy však zjistí, že pod blyštivou fasádou města iluzí se skrývá temné tajemství. Jeho součástí je osamělý režisér Adam, hereččina bytná i mladá servírka Diana - a také k smrti vystrašená žena, která ztratila paměť po noční autonehodě na nedalekém Mulholland Drive. Nebezpečné pátrání po identitě nové známé pohlcuje Betty stále víc. Je klíčem k záhadě tmavomodrá krabice či podivný podnik Silenzio? Nebo muž vyprávějící nad kávou svůj podivný sen? Nebo snad samotná Betty? Mezi nejslavnějšími hollywoodskými ulicemi Mullholand Drive a Sunset Boulevard se odehrává další z mysteriozních surrealistických šarád Davida Lynche. ( 20.00) KINO SIRIUS: Každý to rád jinak. Příběh ředitele podniku, který se seznámí s herečkou, která se přátelí se servírkou, která se setká s bodyguardem, který pracuje s řidičem, který vozí interiérovou architektku, která je ženou majitele podniku, který by se rád přátelil s umělci, kteří... Příběh o vkusu jedněch a o vkusu těch druhých. Příběh osob a příběh prostředí, která se neměla setkat, neboť záchytné body a kulturní bariéry se nebourají, aniž by z toho nebyly problémy. ( 17.30, 20.00)
</TEXT>
<HEADING>
Činohra
</HEADING>
<TEXT>
VÝCHODOČESKÉ DIVADLO - MĚSTSKÉ DIVADLO: Claude Magnier: Věno slečny Laury. (Východočeské divadlo Pardubice). Když se člověk nutí být někým, kým není, a ani nechce být, dostane se obvykle do pěkné šlamastyky. Mladý a nepříliš úspěšný malíř Robert d'Ambrieux si najme na léto komfortní byt v Paříži, aby mohl v klidu pracovat a prodávat obrazy. Potřebuje peníze, protože miluje náročnou krasavici Geny. Geny, která je zároveň milenkou boháče Carliera, vymyslí plán, jak oženit Roberta s Carlierovou dcerou Laurou, o kterou Robert vůbec nestojí, ale chce Geny vyhovět. Carlier požádá Roberta, aby namaloval jeho milenku nahou. Robert tedy pozve Geny, aby mu stála modelem, ale Carlier se dostaví s jinou milenkou. Ve stejné chvíli navštíví Roberta Carlierova žena s dcerou, mezi poněkud potrhlými hosty se trochu nešikovně motá prostomyslná služka a v pravou chvíli se do bytu nečekaně vrátí i jeho majitelka. ( 19.00)
Koncert
DIVADLO EXIL: Večer splněných přání s Poupaty. ( 19.00)
GALERIE UNIVERZITY PARDUBICE: Mezosoučet pardubický - Václav Houf. ČAJOVNA NA PALETĚ: Výstava obrazů Jiřího Borovičky. Projevem impresionista klonící se ke klasické krajinářské práci, který hledá inspiraci v krajině Českého ráje a francouzské Provence. GALERIE FONS: Gabinetky Gábiny Fárové - výstava fotografií. GALERIE GONG: Obrazy Jaromíra Košaře.
GALERIE VYSOČINA: Stálá výstava uměleckých prací vysočinských výtvarníků - obrazy, grafiky, fotografické grafiky, kresby, dřevěné plastiky, výrobky z kovu, keramika, sklo. Galerie Vysočina ve stálé expozici vystavuje díla již nežijících mistrů - Františka Bukáčka, K. Wagnera, A. Lukáška, J. Jambora, Františka Emlera, P. Dillingera, J. Sodomky a dalších. Současnou výtvarnou tvorbu zastupují obrazy V. Komárka, J. Zezuly, P. Špačka, K. Chaby, J. Štěpánka, B. Tůmy, M. Parata. Nedílnou součástí výstavy jsou keramické kachle, dřevěné plastiky, uměleckořemeslné práce ze skla a z kovu, umělecké šperky z přírodních materiálů, dřevěné hračky a loutky.
KINO VESMÍR: Černý jestřáb sestřelen. Část elitní jednotky armády USA je v roce 1993 poslána do somálského Mogadishu, aby se stala součástí mírové operace Spojených národů. Úkolem mise je unést několik vysokých důstojníků somálského diktátora. Jde o součást strategického plánu na potlačení občanské války, která zuří po celé zemi. Ovšem zdánlivě bezpečně naplánovaná mise se obrátí nesprávným směrem. Rangers i veteráni musí bok po boku bojovat proti zdrcující přesile a prchat za nepřátelskými liniemi dokud se záchrannému konvoji nepodaří vyrazit k jejich záchraně. V těžkém boji umírají přátelé, formují se vztahy, chlapci se stávají muži a vojáci se učí jak vypadá skutečná tvář války a hrdinství. ( 19.30)
Beseda
KINOKAVÁRNA GALAXIE: Pod lucernou s ...Radoslavem Fikejzem - svitavským historikem. ( 19.30)
Koncert
ROŠKOTOVO DIVADLO: Marie Rottrová se skupinou + Neřež (host). ( 19.30)
MĚSTSKÉ MUZEUM: Ústecká zákoutí a zátiší Josefa Nesejta.
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis.
Plzeňská kapela Znouzectnost vystoupila v pátek večer v klubu Žlutý pes v Pardubicích.
</TEXT>
</DOC>
<DOC>
<DOCID>MF-20020415224</DOCID>
<DOCNO>MF-20020415224</DOCNO>
<DATE>04/15/02</DATE>
<TITLE>
Do play off lépe vykročil Nejzbach
</TITLE>
<TEXT>
Futsalisté Vysokého Mýta nedali Benagu šanci, pardubický Torf ztratil naději až v závěru
Vysoké Mýto, Pardubice - Do čtvrtfinálové série play off první ligy lépe vykročili futsalisté Nejzbachu Vysoké Mýto, kteří si doma s přehledem poradili s Benagem Praha. Pardubický Torf sehrál vyrovnanou partii na hřišti Bakova, ale v úvodním zápase série nakonec neuspěl.
</TEXT>
<HEADING>
Vysoké Mýto - Benago Praha 9: 4
</HEADING>
<TEXT>
Hned od úvodní minuty bylo jasné, že se bude hrát v režii Nejzbachu. Za celý zápas se na tom nic nezměnilo. Už po prvním poločase bylo více než zřejmé, že vítězství domácím nic nevezme. "Chtěli jsme rozhodnout hned v úvodu. Dát góly, aby soupeř musel začít hrát a my jsme pak mohli využívat jeho chyb," prozradil vysokomýtský trenér Martin Brychta taktiku. Jeho svěřencům se jí podařilo zrealizovat do puntíku a díky dvěma gólům R. Podroužka vedli v 8. minutě 2:0. "To bylo hodně důležité," tvrdí Brychta. "Nečekal jsem však, že takovému gólmanu, jako je reprezentant Klíma, dáme podobné branky." Benago mohlo utkání zdramatizovat, ale stoprocentní šanci Macháčka zlikvidoval gólman Hejzlar. Ten si poradil i s nepříjemnou střelou, kterou tečoval jeho spoluhráč Kvapil. "Hejzlar nás podržel," pochvaloval si Brychta. "Dobře však hrála i obrana. Vždy jsme dokázali zblokovat střely, což bylo důležité." V závěru první a na začátku druhé půle domácí po rychlých brejcích zvýšili své vedení až na 6:0 a bylo prakticky rozhodnuto. Benago si pak sice vytvořilo převahu a s podporou gólmana Klímy, který se vysouval do pole jako pátý hráč, se usadilo na polovině Nejzbachu, ale v koncovce mu scházela větší přesnost. Hosté sice dokázali výsledek mírně zkorigovat, ale svými chybami dali zároveň vysokomýtskému týmu možnost k rychlým protiútokům a vstřelení dalších branek.
Až do poslední minuty žila naděje Torfu na úspěšný výsledek. Přestože Bakov stále vedl, nemohl si být dlouho jistý vítězstvím. Jistotu mu daly až teprve dva góly Stanislava Bejdy v závěrečných vteřinách. Podle očekávání vsadily oba týmy v úvodu na opatrnost a obranu. Až teprve ve 14. minutě se skóre změnilo. Kamenického střelu gólman Stejskal vyrazil a neobsazený Kožíšek přesnou dorážkou zajistil Bakovu vedení. Před přestávkou mohl vyrovnat Pavlíček, ale ani na dvakrát neuspěl. Po změně stran zvýšil náskok domácích z úhlu Výda, ale Kumpan zase vrátil Torf do hry. Vzápětí Kamenický trefil z prodloužené penalty jen tyč a na druhé straně ve stejné situaci neuspěli Burget a Kumpan. "To byl zlomový moment. Kdybychom vyrovnali, vše mohlo být jinak," tvrdí pardubický trenér Miloslav Růžička. Bakovu se totiž zásluhou Bejdy podařilo znovu odskočit na rozdíl dvou gólů. Nejlepší hráč utkání Burget sice ještě snížil na 3:2, ale víc už hosté nedokázali. "V závěru jsme už hráli vabank. Bohužel jsme dostali gól z brejku a bylo rozhodnuto," uvedl Růžička. Stínem utkání bylo zranění pardubického kapitána Radka Hlavatého po střetu s Kamenickým. "Poranil si vazy v kotníku a zřejmě je vyřazen do konce sezony," prozradil Růžička.
Vysokomýtský útočník Radek Mikan (vpředu) neunikl hráči pražského Benaga Aleši Majerovi. Domácí futsalisté se však v podobných soubojích pouze zřídkakdy neprosadili a úvodní utkání čtvrtfinále play off nakonec s přehledem vyhráli.
</TEXT>
</DOC>
<DOC>
<DOCID>MF-20020415225</DOCID>
<DOCNO>MF-20020415225</DOCNO>
<DATE>04/15/02</DATE>
<TITLE>
Házenkářky poprvé zvítězily
</TITLE>
<HEADING>
Jindř. Hradec - Pardubice 19: 22
</HEADING>
<GEOGRAPHY>Pardubice</GEOGRAPHY>
<TEXT>
Pardubické házenkářky bojující o účast v první lize se ve třetím kole baráže konečně dočkaly vítězství, když včera dokázaly uspět v Žirovnici, kde je doma Slovan Jinřichův Hradec. O jejich vítězství rozhodl druhý poločas vyrovnaného zápasu. "Domácí hráčky začaly fyzicky odpadat," poukázal pardubický trenér René Kumpán na důležitý aspekt. Dalším byl týmový duch. "Konečně jsme zahráli jako jednolitý celek," pochvaloval si kouč. Hráčky pardubického Školního sportovního klubu házené šly za premiérovým vítězstvím v prolínací soutěži od úvodního hvizdu. "Holky daly do zápasu všechno, po celých šedesát minut maximálně bojovaly," ocenil úsilí Kumpán. Přitom utkání nezačalo pro Pardubice nejlépe, když po osmi minutách prohrávaly 1:3. Šňůrou čtyř branek během tří minut však skóre otočily. V závěru poločasu se podobný kousek povedl i domácím, takže do kabin se odcházelo za nerozhodného stavu. Vstup do druhé půle patřil opět Jihočeškám, ovšem hostující házenkářky obrátily z 13:11 na 13:15 a mírný náskok si udržely až do konce, přestože dohrávaly bez Zamastilové, jež se třemi dvouminutovými tresty vyfaulovala. Pardubice se tak vrátily do hry o postup. Své ambice mohou pardubické hráčky v neděli v Porubě. "Potřebujeme tam opět zvítězit," již spřádá plány trenér Kumpán.
Pardubice - Pardubické házenkářky bojující o účast v první lize se ve třetím kole baráže konečně dočkaly vítězství, když včera dokázaly uspět v Žirovnici, kde je doma Slovan Jinřichův Hradec. O jejich vítězství rozhodl druhý poločas vyrovnaného zápasu. "Domácí hráčky začaly fyzicky odpadat," poukázal pardubický trenér René Kumpán na důležitý aspekt. Dalším byl týmový duch. "Konečně jsme zahráli jako jednolitý celek," pochvaloval si kouč. Hráčky pardubického Školního sportovního klubu házené šly za premiérovým vítězstvím v prolínací soutěži od úvodního hvizdu. "Holky daly do zápasu všechno, po celých šedesát minut maximálně bojovaly," ocenil úsilí Kumpán. Přitom utkání nezačalo pro Pardubice nejlépe, když po osmi minutách prohrávaly 1:3. Šňůrou čtyř branek během tří minut však skóre otočily. V závěru poločasu se podobný kousek povedl i domácím, takže do kabin se odcházelo za nerozhodného stavu. Vstup do druhé půle patřil opět Jihočeškám, ovšem hostující házenkářky obrátily z 13:11 na 13:15 a mírný náskok si udržely až do konce, přestože dohrávaly bez Zamastilové, jež se třemi dvouminutovými tresty vyfaulovala. Pardubice se tak vrátily do hry o postup. Své ambice mohou pardubické hráčky v neděli v Porubě. "Potřebujeme tam opět zvítězit," již spřádá plány trenér Kumpán.
</TEXT>
</DOC>
<DOC>
<DOCID>MF-20020415226</DOCID>
<DOCNO>MF-20020415226</DOCNO>
<DATE>04/15/02</DATE>
<TITLE>
Vítěze určila jediná minuta
</TITLE>
<TEXT>
Proti dobře bránícímu Chomutovu se Pardubice prosadily až v závěru
</TEXT>
<HEADING>
Pardubice - Chomutov 2: 1
</HEADING>
<GEOGRAPHY>Pardubice</GEOGRAPHY>
<TEXT>
Během jediné minuty utekli pardubičtí fotbalisté hrobníkovi z lopaty. V podprůměrném druholigovém utkání předváděli 85 minut mizerný výkon, ale nakonec dvěma brankami rozhodli o své šťastné výhře. "Skoro celý zápas hrajeme zodpovědně, hráči plní úkoly a během minuty po dvou hrubých chybách je vše pryč," nevěřícně kroutil hlavou chomutovský trenér Džimis Bekakis. "Přiklonilo se k nám štěstí. Utkání by spíše slušela remíza," přiznal jeho pardubický protějšek Martin Pulpit. Domácí začali aktivně a v 11. minutě nebezpečně pálil z úhlu Bednář. Hned vzápětí hlavičkoval těsně nad Bakeš. To však na dlouho vrchol pardubické snahy. Do hry domácích se vloudila řada nepřesností a místo častější střelby se na deštěm promáčeném terénu utápěli v neúspěšných kombinacích. Zákonitě přišel trest. Ve 29. minutě ze skrumáže nastřelil Holomek tyč a odražený míč poslal do sítě Poláček. Na inkasovaný gól nedokázali domácí dlouho odpovědět. Chomutov, který na jaře získal zatím pouze jediný bod, se do útočení netlačil a soustředil se jen na bránění. Pardubičtí fotbalisté však marně hledali cestu skrz obranný val, který Severočeši vytvořili před vlastní šestnáctkou. "Soupeř bránil velice dobře. Vytvořili jsme si sice tlak, ale bohužel jsme byli v útočné fázi laxní a nedůrazní. Proti soupeři, který se soustředí hlavně na obranu, je nutné dát rychlý gól, aby otevřel hru. To se nám však nepodařilo," prohlásil Pulpit. "Chyběla nám i častější střelba ze střední vzdálenosti, která by na mokrém terénu byla účinná. přitom máme hráče, kteří umí z dálky vystřelit," dodal pardubický trenér. Vývoj utkání se však nečekaně změnil během necelé minuty. Nejprve hostující obránce Poláček špatnou hlavičkou poslal míč na kopačku Bukače a ten vyrovnal. Za pár vteřin dostal snaživě hrající Chomutov druhou ránu. Na Adamův přímý kop si nejvýše vyskočil Šourek a hlavou se trefil přímo do šibenice. Alespoň bod mohl hostům zajistit v nastaveném čase Strouhal, ale jeho střelu z deseti metrů gólman Šimon kryl. "Nemáme ani štěstí," smutně poznamenal trenér Bekakis.
Pardubice - Během jediné minuty utekli pardubičtí fotbalisté hrobníkovi z lopaty. V podprůměrném druholigovém utkání předváděli 85 minut mizerný výkon, ale nakonec dvěma brankami rozhodli o své šťastné výhře. "Skoro celý zápas hrajeme zodpovědně, hráči plní úkoly a během minuty po dvou hrubých chybách je vše pryč," nevěřícně kroutil hlavou chomutovský trenér Džimis Bekakis. "Přiklonilo se k nám štěstí. Utkání by spíše slušela remíza," přiznal jeho pardubický protějšek Martin Pulpit. Domácí začali aktivně a v 11. minutě nebezpečně pálil z úhlu Bednář. Hned vzápětí hlavičkoval těsně nad Bakeš. To však na dlouho vrchol pardubické snahy. Do hry domácích se vloudila řada nepřesností a místo častější střelby se na deštěm promáčeném terénu utápěli v neúspěšných kombinacích. Zákonitě přišel trest. Ve 29. minutě ze skrumáže nastřelil Holomek tyč a odražený míč poslal do sítě Poláček. Na inkasovaný gól nedokázali domácí dlouho odpovědět. Chomutov, který na jaře získal zatím pouze jediný bod, se do útočení netlačil a soustředil se jen na bránění. Pardubičtí fotbalisté však marně hledali cestu skrz obranný val, který Severočeši vytvořili před vlastní šestnáctkou. "Soupeř bránil velice dobře. Vytvořili jsme si sice tlak, ale bohužel jsme byli v útočné fázi laxní a nedůrazní. Proti soupeři, který se soustředí hlavně na obranu, je nutné dát rychlý gól, aby otevřel hru. To se nám však nepodařilo," prohlásil Pulpit. "Chyběla nám i častější střelba ze střední vzdálenosti, která by na mokrém terénu byla účinná. přitom máme hráče, kteří umí z dálky vystřelit," dodal pardubický trenér. Vývoj utkání se však nečekaně změnil během necelé minuty. Nejprve hostující obránce Poláček špatnou hlavičkou poslal míč na kopačku Bukače a ten vyrovnal. Za pár vteřin dostal snaživě hrající Chomutov druhou ránu. Na Adamův přímý kop si nejvýše vyskočil Šourek a hlavou se trefil přímo do šibenice. Alespoň bod mohl hostům zajistit v nastaveném čase Strouhal, ale jeho střelu z deseti metrů gólman Šimon kryl. "Nemáme ani štěstí," smutně poznamenal trenér Bekakis.
</TEXT>
</DOC>
<DOC>
<DOCID>MF-20020415227</DOCID>
<DOCNO>MF-20020415227</DOCNO>
<DATE>04/15/02</DATE>
<TITLE>
Chrudim nezvládla přelom poločasů
</TITLE>
<HEADING>
Teplice B - Chrudim 2: 0
</HEADING>
<GEOGRAPHY>Teplice</GEOGRAPHY>
<TEXT>
V průměrném třetiligovém utkání na hřišti v Bystřanech nezvládli chrudimští fotbalisté přelom prvního a druhého poločasu. Během sedmi minut proložených přestávkou dvakrát inkasovali a ze severu Čech odjeli s prázdnou. "Hráči obou mužstev se jen těžko vyrovnávali s hrbolatým hřištěm, proto bylo utkání hodně nepřesné. Oba týmy si vypracovaly minimum šancí. Domácí fotbalisté nakonec byli šťastnější," prohlásil trenér Jan Škrha. Ve vyrovnaném prvním poločase zůstal dlouho bezbrankový stav. Chrudim si vytvořila tři náznaky šancí, ale vždy ztroskotala na špatné finální přihrávce. Až teprve těsně před přestávkou se prosadili domácí, kteří nastoupili bez posil z prvoligového áčka. Střela z přímého kopu se odrazila od zdi, dorážku vyrazil gólman Meller, ale třetí pokus Baráta už zamířil do sítě. Gól do šatny domácí povzbudil a šest minut po přestávce svůj náskok zvýšili. V závaru před vlastní brankou zapomněla chrudimská obrana na šestnátce na Zikmunda, a ten její zaváhání potrestal druhým gólem. Hosté pak sice ožili a až do konce utkání měli optickou převahu, ale šance Púčaly a Zelenky zůstaly bez využití.
Teplice - V průměrném třetiligovém utkání na hřišti v Bystřanech nezvládli chrudimští fotbalisté přelom prvního a druhého poločasu. Během sedmi minut proložených přestávkou dvakrát inkasovali a ze severu Čech odjeli s prázdnou. "Hráči obou mužstev se jen těžko vyrovnávali s hrbolatým hřištěm, proto bylo utkání hodně nepřesné. Oba týmy si vypracovaly minimum šancí. Domácí fotbalisté nakonec byli šťastnější," prohlásil trenér Jan Škrha. Ve vyrovnaném prvním poločase zůstal dlouho bezbrankový stav. Chrudim si vytvořila tři náznaky šancí, ale vždy ztroskotala na špatné finální přihrávce. Až teprve těsně před přestávkou se prosadili domácí, kteří nastoupili bez posil z prvoligového áčka. Střela z přímého kopu se odrazila od zdi, dorážku vyrazil gólman Meller, ale třetí pokus Baráta už zamířil do sítě. Gól do šatny domácí povzbudil a šest minut po přestávce svůj náskok zvýšili. V závaru před vlastní brankou zapomněla chrudimská obrana na šestnátce na Zikmunda, a ten její zaváhání potrestal druhým gólem. Hosté pak sice ožili a až do konce utkání měli optickou převahu, ale šance Púčaly a Zelenky zůstaly bez využití.
</TEXT>
</DOC>
<DOC>
<DOCID>MF-20020415228</DOCID>
<DOCNO>MF-20020415228</DOCNO>
<DATE>04/15/02</DATE>
<TITLE>
Dnes začíná prodej lístků
</TITLE>
<GEOGRAPHY>Pardubice</GEOGRAPHY>
<TEXT>
Poslední přípravné utkání na letošní mistrovství světa ve Švédsku, kde bude obhajovat titul mistrů světa, sehraje česká hokejová reprezentace v úterý 23. dubna v pardubické Aréně. Jejím soupeřem budou hokejisté Rakouska. O den dříve bude oznámena konečná nominace pro šampionát, takže se národní tým v pardubické generálce představí v kompletním složení. Reprezentační dres by mělo obléknout deset hráčů z NHL v čele s Jaromírem Jágrem. Naději má i trojice hráčů z Pardubic - gólmani Salfický, Svoboda a obránce Michal Sýkora. Dnes bude v pardubické Aréně zahájen předprodej vstupenek na utkání Česko - Rakousko. Pokladny budou otevřeny až do konání utkání ve všedních dnech vždy od 9.00 do 12.00 a od 13.00 do 17.00. O víkendu se budou lístky prodávat od 9.00 do 12.00.
Pardubice - Poslední přípravné utkání na letošní mistrovství světa ve Švédsku, kde bude obhajovat titul mistrů světa, sehraje česká hokejová reprezentace v úterý 23. dubna v pardubické Aréně. Jejím soupeřem budou hokejisté Rakouska. O den dříve bude oznámena konečná nominace pro šampionát, takže se národní tým v pardubické generálce představí v kompletním složení. Reprezentační dres by mělo obléknout deset hráčů z NHL v čele s Jaromírem Jágrem. Naději má i trojice hráčů z Pardubic - gólmani Salfický, Svoboda a obránce Michal Sýkora. Dnes bude v pardubické Aréně zahájen předprodej vstupenek na utkání Česko - Rakousko. Pokladny budou otevřeny až do konání utkání ve všedních dnech vždy od 9.00 do 12.00 a od 13.00 do 17.00. O víkendu se budou lístky prodávat od 9.00 do 12.00.
</TEXT>
</DOC>
<DOC>
<DOCID>MF-20020415229</DOCID>
<DOCNO>MF-20020415229</DOCNO>
<DATE>04/15/02</DATE>
<TITLE>
Letohrad se postupovému snu nedokázal přiblížit
</TITLE>
<GEOGRAPHY>Letohrad</GEOGRAPHY>
<TEXT>
Český Brod 1: 1
Letohrad - Letohradští fotbalisté mohli důrazně zabouchat na třetiligovou bránu a výrazně se přiblížit postupovému snu. Nepovedlo se jim to. Se svým největším konkurentem Českým Brodem pouze remizovali a boj o postup zůstává nadále otevřen. Blíže k němu však má pořád Letohrad, jemuž zůstal pětibodový náskok. Důležitost zápasu v úvodu domácím svazovala nohy. "Chtěli jsme dostat soupeře pod tlak. Proto jsme nastoupili v ofenzivním složení, ale bohužel se nám to nedařilo," uvedl asistent letohradského trenéra Vladimír Novák. Letohrad se potýkal s přesností přihrávek, těžko hledal recept na aktivní napadání soupeře, který mu ztížil zakládání útočných akcí. Český Brod byl fotbalovější a především nebezpečnější. Ve 39. minutě Hrdina parádně vysunul Daliho. Tuniský útočník propasíroval míč přes letohradské obránce i gólmana Kupku, ale z brankové čáry ho nakonec stihl odvrátit domácí kapitán Šedivý. Čtyři minuty si zbytečně vykoledoval druhou žlutou kartu Vacek. Navzdory oslabení však v 59. minutě pohotový Čada rozjásal necelou tisícovku diváků. "Po zranění stopera Fišera jsem musel přeházet obranu. Než se sehrála, tak jsme inkasovali," řekl hostující kouč Ladislav Bobek. Obdržený gól však byl pro hosty signálem k ofenzívě. V 67. minutě však ve velké šanci opět neuspěl Dali. Domácí se stáhli do obrany a čekali na brejky. Velká možnost se jim naskytla v 82. minutě. Roztorgujev však z úhlu Tichaie nepřekonal a Ulvr zase odmítl dorážku do odkryté branky. Zvolil kombinaci, Roztorgujev dal, ale z ofsajdu. "Ulvr situaci špatně vyřešil," přiznal Novák. Trest přišel z rychlého protiútoku a střídající Šenkýř srovnal na 1:1. "Nechal jsem si ho jako žolíka pro závěrečný tlak," usmíval se Bobek.
</TEXT>
</DOC>
<DOC>
<DOCID>MF-20020415230</DOCID>
<DOCNO>MF-20020415230</DOCNO>
<DATE>04/15/02</DATE>
<TITLE>
Orion dvanáctý na šampionátu
</TITLE>
<TEXT>
Rouen, Pardubice - Pardubická skupina Orion obsadila na světovém šampionátu v synchronizovaném bruslení ve francouzském Rouenu dvanáctou příčku. Oproti loňskému mistrovství světa v Helsinkách si o jedno místo polepšila. Po krátkém programu byl Orion dvanáctý a stejného umístění dosáhl i ve volné jízdě. Zlato získalo první finské družstvo, které se díky nejlepší volné jízdě dostalo před Švédsko I, jež vedlo po krátkém programu.
</TEXT>
</DOC>
<DOC>
<DOCID>MF-20020415231</DOCID>
<DOCNO>MF-20020415231</DOCNO>
<DATE>04/15/02</DATE>
<TITLE>
Ostacolor uhrál s favoritem lichotivý výsledek
</TITLE>
<GEOGRAPHY>Pardubice</GEOGRAPHY>
<TEXT>
BVV Brno 79: 89
Pardubice - Basketbalisté Ostacoloru uhráli v závěrečném kole skupiny A2 přijatelnou porážku s favorizovaným BVV Brno. Pro oba celky bylo utkání již především přípravou na závěrečnou fázi sezony - pro Pardubice na baráž o udržení se v nejvyšší soutěži a pro Moravany na play off. "Hrálo se v přátelském duchu, všechno bylo uvolněnější než obvykle," poznamenal domácí trenér Marian Svoboda. Rozdíl v síle základních sestav se začal projevovat hned od začátku, Brňané získali už v úvodní čtvrtině až dvanáctibodový náskok (29:17), který postupně dosáhl až devatenáctibodového maxima (v 19. minutě 51:32 a ve 25. minutě 63:44). "První pětka hrála s přehledem jak v obraně, tak v útoku, potvrdilo se, že před play off, v němž nás čeká Opava, kterou jsme během sezony dokázali porazit, je v herní pohodě," pochvaloval si brněnský asistent Libor Jeřábek. Na obou stranách postupně dostali příležitost hráči z lavičky a na palubovce to bylo hned znát. Třetí čtvrtina vyzněla těsně pro Pardubice (22:21) výborně dirigované nejlepším hráčem zápasu Smažákem, který se kromě nápadité rozehrávky blýskl i čtyřmi trojkami. "Patrikovi se tentokrát opravdu dařilo," přitakal Svoboda. "Stejně jako v minulých zápasech jsme nechali zahrát všechny hráče, závěr sice nebyl z naší strany nejlepší, ale celkově jsme s utkáním spokojeni," dodal Jeřábek. "Když byla na palubovce brněnská osa Kočvara, J. Svoboda a rozehrávač Pavlík, neměli jsme šanci," přiznal pardubický kormidelník. Proti brněnské druhé garnituře se jeho svěřenci dokázali prosazovat a poslední desetiminutovku vyhráli 22:17. V samém závěru stáhli manko dokonce pod deset bodů (79:87). Poslední slovo sice patřilo týmu BVV, přesto nemusel v domácím táboře panovat smutek. "Vzhledem k síle soupeře je to pro nás každopádně lichotivý výsledek," uzavřel Marian Svoboda.
</TEXT>
</DOC>
<DOC>
<DOCID>MF-20020415232</DOCID>
<DOCNO>MF-20020415232</DOCNO>
<DATE>04/15/02</DATE>
<TITLE>
Spokojenost? Oběma byla cizí
</TITLE>
<GEOGRAPHY>Letohrad</GEOGRAPHY>
<TEXT>
Velké zklamání v letohradské kabině a radostný křik ozývající se z českobrodské šatny. Tak vypadala atmosféra v útrobách stadionu bezprostředně po skončení divizního šlágru. Přesto však nakonec bylo pro trenéry obou týmů slovo spokojenost cizím pojmem. "Spokojen mohu být snad jen s tím, že se nám podařilo vyrovnat," prohlásil hostující kouč Ladislav Bobek. "Za předvedenou hru i šance jsme si zasloužili vítězství. Bohužel Helmi Dali tři velké příležitosti zmařil." Na tvářích domácích trenérů bylo patrné obrovské zklamání. "Nezlobte se, ale jsem rozrušen. Vše vám řekne můj asistent," odmítl letohradský kouč Jaroslav Horák komentovat utkání. Jeho asistent Vladimír Novák byl sdílnější. "Cítím velkou křivdu," prohlásil Novák. Zlobil se na sudího Patáka, že vyloučil Vacka. Domácí záložník si naprosto zbytečně vykoledoval druhou žlutou kartu za střet s gólmanem Tichaiem. "Míč byl stále ve hře, brankář ho nedržel. Vacek normálně dohrával souboj. Nedošlo tam k ničemu úmyslnému, proto bylo vyloučení hodně přísné," kritizoval Novák rozhodnutí sudího. "Nevím, proč nedal červenou kartu i jednomu z hráčů soupeře, který sestřelil Jána Žáka zezadu bez míče v naší šestnáctce. Na druhé straně rozhodčí posuzoval některé zákroky jinak," zlobil se letohradský asistent. "U fotbalu jsem dlouho a poznám, zda rozhodčí umí pískat. Pan Paták to uměl," naznačil Novák.
Letohrad - Velké zklamání v letohradské kabině a radostný křik ozývající se z českobrodské šatny. Tak vypadala atmosféra v útrobách stadionu bezprostředně po skončení divizního šlágru. Přesto však nakonec bylo pro trenéry obou týmů slovo spokojenost cizím pojmem. "Spokojen mohu být snad jen s tím, že se nám podařilo vyrovnat," prohlásil hostující kouč Ladislav Bobek. "Za předvedenou hru i šance jsme si zasloužili vítězství. Bohužel Helmi Dali tři velké příležitosti zmařil." Na tvářích domácích trenérů bylo patrné obrovské zklamání. "Nezlobte se, ale jsem rozrušen. Vše vám řekne můj asistent," odmítl letohradský kouč Jaroslav Horák komentovat utkání. Jeho asistent Vladimír Novák byl sdílnější. "Cítím velkou křivdu," prohlásil Novák. Zlobil se na sudího Patáka, že vyloučil Vacka. Domácí záložník si naprosto zbytečně vykoledoval druhou žlutou kartu za střet s gólmanem Tichaiem. "Míč byl stále ve hře, brankář ho nedržel. Vacek normálně dohrával souboj. Nedošlo tam k ničemu úmyslnému, proto bylo vyloučení hodně přísné," kritizoval Novák rozhodnutí sudího. "Nevím, proč nedal červenou kartu i jednomu z hráčů soupeře, který sestřelil Jána Žáka zezadu bez míče v naší šestnáctce. Na druhé straně rozhodčí posuzoval některé zákroky jinak," zlobil se letohradský asistent. "U fotbalu jsem dlouho a poznám, zda rozhodčí umí pískat. Pan Paták to uměl," naznačil Novák.
</TEXT>
</DOC>
<DOC>
<DOCID>MF-20020415233</DOCID>
<DOCNO>MF-20020415233</DOCNO>
<DATE>04/15/02</DATE>
<TITLE>
S novým trenérem venku bodovali
</TITLE>
<GEOGRAPHY>Pardubice</GEOGRAPHY>
<TEXT>
Z divizních fotbalových týmů Pardubického kraje bodovala pouze Choceň, která pod vedením nového trenéra Luďka Bartaloše, jenž nahradil Josefa Matouška, uhrála remízu ve Ždírci.
</TEXT>
<HEADING>
Velké Hamry - Pardubice B 2: 0
</HEADING>
<TEXT>
Domácí tým si v úvodu vytvořil dvě šance, ale gólman Bertelman byl vždy pozorný. Ve 27. minutě však spolu s obránci chyboval a domácí Brož trestal. Stejný hráč se za tři minuty trefil z přímého kopu. Hosté se v koncovce neprosadili. Střelu M. Ryby vykopl z prázdné branky Šír, Kaufmanovu dělovku z přímého kopu s námahou vyrazil gólman Kykal, důrazný Zahálka zase trefil jen břevno.
Hosty podržel brankář Gerčák, který si za stálého deště poradil se všemi ošemetnými situacemi před svou brankou. Největší šanci Chocně zmařil Vondrovi také bezchybný gólman Tuček. V závěru hosté nevyužili ani dvojnásobnou přesilovku.
Choceň: Gerčák - David, Veselý, Flídr, Michal - Lába, Malý, Pitra, Holec - Vondra, Mikan. (spo)
</TEXT>
<HEADING>
Svitavy - Brumov 0: 1
</HEADING>
<TEXT>
Gól po rohovém kopu přinesl hostům šťastné vítězství. Domácí vytrvale bušili do jejich obrany, ale stále mají problémy s koncovkou. Ehrenberger s Kotasem šance neproměnili, Peterku srazili protihráči. "Zápasu by více slušela remíza," posteskl si svitavský trenér Pavel Daněk.
Gól po rohovém kopu přinesl hostům šťastné vítězství. Domácí vytrvale bušili do jejich obrany, ale stále mají problémy s koncovkou. Ehrenberger s Kotasem šance neproměnili, Peterku srazili protihráči. "Zápasu by více slušela remíza," posteskl si svitavský trenér Pavel Daněk.
</TEXT>
</DOC>
<DOC>
<DOCID>MF-20020415234</DOCID>
<DOCNO>MF-20020415234</DOCNO>
<DATE>04/15/02</DATE>
<TITLE>
Město porušilo zákon o zakázkách
</TITLE>
<TEXT>
Českobudějovická radnice musí zaplatit pokutu za chybný výběr firmy pro svoz odpadu
Úřad pro ochranu hospodářské soutěže rozhodl, že českobudějovičtí radní porušili zákon o zakázkách při výběru firmy na separaci a odvoz odpadů. Město bude muset zaplatit dvacetitisícovou pokutu.
České Budějovice - Kauzu hodlají otevřít na příštím jednání 18. dubna někteří zastupitelé. "Chceme, aby rada města určila konkrétní odpovědnost za chybu. Zároveň, aby dala celou věc do právního stavu," uvedla zastupitelka za ČSSD Marie Paukejová. Případ je podle zastupitelky, která se podepsala pod podnětem k šetření zaslaným antimonopolnímu úřadu občanským sdružením, klasickým případem řešení lukrativních zakázek ve městě. To vybralo pro svoz odpadu firmu A.S.A., která má dnes na činnosti pětasedmdesátiprocentní podíl, zbytek kontroluje magistrát. "V Českých Budějovicích si mohou vybírat pro svoz odpadu právnické subjekty firmy za výhodnějších podmínek než občan, jemuž je diktátem přidělena A.S.A," připomněl Augustin Kotršal, který inicioval podnět k úřadu. Ještě předtím se marně dožadoval vysvětlení u zastupitelů i rady města. Město podle něho postavilo vyhlášku, která diskriminuje obyvatele před živnostníky. Tímto podnětem se bude zase zabývat cenový kontrolní orgán ministerstva financí. Paukejová tvrdí, že současný stav, kdy lidé přestávají separovat komunální odpad a brání se plošnému poplatku 444 korun ročně na osobu, je důsledek špatně uzavřené zakázky. "Firmu potvrdila rada města a určila ji výběrová komise složená z úředníků radnice. Podle mých zkušeností rozhodují o zakázkách pokaždé ti samí lidé. Do komise se nedostanou ani zástupci ODS," upozornila. Zakázky by podle ní měla vybírat nezávislá komise a její složení určovat losováním. Českobudějovický primátor Miroslav Tetter (KDU-ČSL) se však domnívá, že za podobnými omyly stojí špatné znění některých zákonů, konkrétně přežitý zákon o zadávání veřejných zakázek. "Je třeba, aby se sněmovna po volbách tímto problémem zabývala," uvedl. Takové vysvětlení však zastupitelku Paukejovou neuspokojuje. Navíc poukázala na to, že Budějovice už měly několik afér se zakázkami, které nezůstaly skryté. "Podezření ze zneužití pravomoci veřejného činitele například čelil před čtyřmi lety bývalý primátor Miroslav Beneš, který podepsal některé dodatky smluv na rekonstrukci radnice bez vědomí rady. Soudy ho nakonec očistily a rivalové z jiných politických stran, kteří ho veřejně obvinili, se mu museli omluvit. "Úřad pro hospodářskou soutěž ve stejné době zastavil proces, kdy chtěla radnice předat bez výběrového řízení jedinému zájemci spravování zimního a plaveckého stadionu a sportovní haly," upozornila Paukejová.
</TEXT>
</DOC>
<DOC>
<DOCID>MF-20020415235</DOCID>
<DOCNO>MF-20020415235</DOCNO>
<DATE>04/15/02</DATE>
<TITLE>
Rakušané opět protestovali proti temelínské elektrárně
</TITLE>
<GEOGRAPHY>Wullowitz</GEOGRAPHY>
<TEXT>
Na protestní akci proti Temelínu motivované šestnáctým výročím havárie v Černobylu se v sobotu odpoledne na hraničním přechodu ve Wullowitzu sousedícím s Dolním Dvořištěm sešla asi stovka odpůrců jaderné energie. Akci upořádala Hornorakouská platforma proti jadernému nebezpečí a zástupci rakouských, německých i českých sdružení spolu s rakouskými lékaři znovu upozorňovali na riziko hrozící z Temelína. Lékaři varovali, že v případě havárie v temelínské elektrárně neexistuje pro zasažené lidi účinná lékařská pomoc. "Víme také, že i při normálním provozu jaderné elektrárny se vyskytují některé vážné nemoci ve vyšší míře, a o to větší strach máme z vlivu radiace i v případě, že k žádné havárii nedojde," uvedl lékař Hannes Strand z Horního Rakouska. Více než dvouhodinová protestní akce se odehrála v poklidu přímo v prostoru rakouské celnice, aniž by jakkoli omezila dopravu. Podle Josefa Pühringera z Hornorakouské platformy proti atomovému nebezpečí rakouští odpůrci atomu momentálně žádné blokády hranic neplánují, ačkoli netají své výhrady proti připravovanému startu druhého bloku v Temelíně. "Říkáme, že je to provokace, která nebyla nutná. Česká strana tak jasně porušuje to, na čem se Česko a Rakousko dohodly v Melku - není to dobrý příspěvek pro budoucí komunikaci," soudí Pühringer.
Wullowitz - Na protestní akci proti Temelínu motivované šestnáctým výročím havárie v Černobylu se v sobotu odpoledne na hraničním přechodu ve Wullowitzu sousedícím s Dolním Dvořištěm sešla asi stovka odpůrců jaderné energie. Akci upořádala Hornorakouská platforma proti jadernému nebezpečí a zástupci rakouských, německých i českých sdružení spolu s rakouskými lékaři znovu upozorňovali na riziko hrozící z Temelína. Lékaři varovali, že v případě havárie v temelínské elektrárně neexistuje pro zasažené lidi účinná lékařská pomoc. "Víme také, že i při normálním provozu jaderné elektrárny se vyskytují některé vážné nemoci ve vyšší míře, a o to větší strach máme z vlivu radiace i v případě, že k žádné havárii nedojde," uvedl lékař Hannes Strand z Horního Rakouska. Více než dvouhodinová protestní akce se odehrála v poklidu přímo v prostoru rakouské celnice, aniž by jakkoli omezila dopravu. Podle Josefa Pühringera z Hornorakouské platformy proti atomovému nebezpečí rakouští odpůrci atomu momentálně žádné blokády hranic neplánují, ačkoli netají své výhrady proti připravovanému startu druhého bloku v Temelíně. "Říkáme, že je to provokace, která nebyla nutná. Česká strana tak jasně porušuje to, na čem se Česko a Rakousko dohodly v Melku - není to dobrý příspěvek pro budoucí komunikaci," soudí Pühringer.
</TEXT>
</DOC>
<DOC>
<DOCID>MF-20020415236</DOCID>
<DOCNO>MF-20020415236</DOCNO>
<DATE>04/15/02</DATE>
<TEXT>
Na Šumavu už vyrážejí cyklisté Šumava - Přestože uprostřed lesů ještě leží místy i několik desítek centimetrů těžkého mokrého sněhu, šumavské cesty už začínají obsazovat cyklisté. "Nejsou to zatím žádné davy, ale už se tu objevují," potvrdil Radek David z informačního střediska Radost na Kvildě. Na pořádný nával turistů si však bude muset Šumava ještě nějaký den počkat. Duben totiž patří statisticky mezi turisticky nejslabší měsíce. "Turistická sezona se rozjíždí tradičně o svátcích kolem 8. a 9. května," uvedl mluvčí Národního parku Šumava Zdeněk Kantořík. Sám však předpokládá, že letos se posune možná o něco dál, právě kvůli tomu, že v lesích stále ještě leží hodně sněhu. "Třeba na Březníku je ho ještě metr a půl," dodal. Turisty čekalo o víkendu navíc značně proměnlivé počasí. Zatímco na Kvildě bylo po oba dny krásně slunečno, nedaleký Churáňov zahalila v sobotu odpoledne mlha a teploty klesly postupně až na pouhé čtyři stupně Celsia nad nulou. Mlhavé počasí vydrželo až do nedělního rána, kdy se dokonce přidal slabý občasný déšť. "Ještě teď je tady zataženo," potvrdil včera odpoledne pracovník churáňovské hydrometeorologické stanice Jiří Bednařík.
</TEXT>
</DOC>
<DOC>
<DOCID>MF-20020415237</DOCID>
<DOCNO>MF-20020415237</DOCNO>
<DATE>04/15/02</DATE>
<TEXT>
Petr Zelenka (vlevo) a Ondřej Hudeček z českobudějovického celku volejbalistů se včera radovali v prvním utkání finálové série proti Odolena Vodě z dobrého bloku. Většinou se jim dařilo proti soupeři Michalu Nekolovi.
</TEXT>
</DOC>
<DOC>
<DOCID>MF-20020415238</DOCID>
<DOCNO>MF-20020415238</DOCNO>
<DATE>04/15/02</DATE>
<TITLE>
V Radouni se setkali koloběžkáři
</TITLE>
<TEXT>
Horní Radouň - Téměř půlku vesnice, v níž žije na 250 lidí, se podařilo v sobotu po obědě přitáhnout Radouňské organizaci srandy na sjezd koloběžek. Recesisté z obce na Jindřichohradecku pozvali na premiéru koloběžkové šou děti i dospělé. Na rozdíl od běžných koloběžek a kolečkových bruslí v dětské kategorii vyrazili dospělí na trať na speciálech, které budily respekt i úsměvy okolí. "To snad jedou tanky, nebo co," kroutili při dunícím rachotu po silnici hlavou diváci a vzápětí s nadšením povzbuzovali borce, který se dolů řítil na stroji s koly od žebřiňáku. "Kostru jsem upravil z motorky a jako řídítka navařil kus železné tyče. Brzda je klasická žebřiňáková z dřevěného špalku," pochlubil se majitel koloběžky Jiří Jun. Další kuriozitou na trati byla jezevčíkovitě dlouhá koloběžka, kterou její majitel protáhl lešenovou trubkou na neuvěřitelných 4,28 metru, a udělal z ní dokonce vozidlo pro dva jezdce. Trať zdolal se svým pětiletým synem, který se většinu cesty spokojeně vezl na sedačce umístěné vzadu. "Bolí mě celej člověk. Nejhorší bylo, jak jsem se musel pořád odpichovat - ale myslím, že jsme to nakonec zvládli na jedničku," svěřil se v cíli Zbyněk Rybák, který se nemohl z téměř pravoúhlého předklonu na dětských řídítkách ani pořádně narovnat. Zajímavé zážitky připravili pro diváky i otec a syn Vocílkovi. Stroje vyrobené Milanem, který sestavil koloběžku čtyřletému vnukovi Jirkovi i sobě, přes kilometr dlouhý kopec s desetistupňovým sklonem a dvěma zrádnými vynášejícími zatáčkami bezpečně zdolaly. Jeho syn Rostislav přinesl svůj speciál do cíle na rameni. "Jelo to jako blázen, až se mi z toho zažhavily gumy a zadní pneumatika to nevydržela," řekl majitel univerzálu sestaveného z kostry kola, řídítek z automobilového volantu a koleček z koloběžky. Naštěstí ho pokus o opravu koloběžky zhruba v polovině trati moc nevyčerpal, protože se přitom mohl v klidu posilnit palivem pro řidiče. Tím byla miniaturní lahvička s fernetem umístěná uprostřed motocyklové přílby. Po boku radouňských amatérů startoval i Oldřich Kostka z Českých Budějovic, který přijel s profesionální koloběžkou s japonským rámem. "Zatím na ní mám najeto zhruba dvě stě kilometrů, ale přesně za týden odstartuji na koloběžce do Amsterodamu," plánuje Kostka, který chce při této cestě za měsíc najet 1400 kilometrů. "Nesoutěžíme o nejlepší čas, ale o pobavení sebe i diváků. Hlavní podmínkou je, že všichni musí přijet do cíle živí," objasnil pravidla rozhodčí závodu Miroslav Rybák. Liboval si, že se šou obešla bez zranění, a jako nejoriginálnější stroj vyhlásil domácí koloběžku s koly ze žebřiňáku.
RECESISTÉ PŘIJELI DO HORNÍ RADOUNĚ
Jeden z účastníků setkání koloběžkářů se představil na unikátním stroji vyrobeném z dřevěného žebřiňáku.
</TEXT>
</DOC>
<DOC>
<DOCID>MF-20020415239</DOCID>
<DOCNO>MF-20020415239</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<HEADING>
České Budějovice - Mistři aerobiku vyprodali Metropol
</HEADING>
<TEXT>
Na čtyři stovky závodníků se vystřídaly během víkendu na pódiu českobudějovického divadelního sálu DK Metropol v semifinálovém závodě mistrovství republiky ve sportovním aerobiku a soutěži fitness družstev. Sportovní aerobik a soutěž fitness družstev patří mezi vrcholové soutěže aerobiku. "Mezi špičkové závodníky patří například dvojnásobní mistři světa ve sportovním aerobiku v kategorii týmů David Holzer, Jakub Strakoš a Vladimír Valouch z Prahy, kteří trénují ve fitness centru Olgy Šípkové a divákům v Budějovicích se představili dnes odpoledne," uvedla včera Jana Hubačová z Českého svazu aerobiku s tím, že v Metropolu bylo po oba dny vyprodáno. (lim)
</TEXT>
<HEADING>
České Budějovice - Burza sběratelů se vydařila
</HEADING>
<TEXT>
Na tradiční burzu do českobudějovického Domu kultury Metropol včera dorazily čtyři stovky lidí z celé republiky. Na své si tam přišli především sběratelé poštovních známek, zápalkových nálepek, sýrových etiket, telefonních karet, mincí, bankovek, starých pohlednic, odznaků, kolků i knížek. "Jako školák jsem náruživě sbíral známky, ale teď už na to nemám čas. Na burzu ale chodím rád pořád a dnes mi to zvlášť vyšlo, protože manželka s dcerami sedí na druhé straně Metropolu na aerobiku, a já si to tady mohu v klidu užít," svěřil se Radek Nádvorník z Tábora. (lim)
</TEXT>
<HEADING>
Písek - Italský autobus havaroval
</HEADING>
<TEXT>
Při čelním střetu autobusu s osobním automobilem zahynuli v sobotu ráno u Čimelic na Písecku dva lidé. Na hlavní silnici se tam srazil italský autobus jedoucí z Prahy s osobním automobilem se strakonickou poznávací značkou. Podle operačního důstojníka písecké policie přišli o život řidič a spolujezdec z osobního auta, zatímco cestující v autobusu vyvázli bez zranění. Přesná příčina čelní srážky zatím není známa, ale zřejmě jí bylo nesprávné předjíždění. "Autobus byl po nehodě nepojízdný, takže byl odvezen do servisu v Českých Budějovicích. Pro turisty byl zajištěn náhradní, který je odveze do Itálie," uvedl operační důstojník. (čtk, lim)
Při čelním střetu autobusu s osobním automobilem zahynuli v sobotu ráno u Čimelic na Písecku dva lidé. Na hlavní silnici se tam srazil italský autobus jedoucí z Prahy s osobním automobilem se strakonickou poznávací značkou. Podle operačního důstojníka písecké policie přišli o život řidič a spolujezdec z osobního auta, zatímco cestující v autobusu vyvázli bez zranění. Přesná příčina čelní srážky zatím není známa, ale zřejmě jí bylo nesprávné předjíždění. "Autobus byl po nehodě nepojízdný, takže byl odvezen do servisu v Českých Budějovicích. Pro turisty byl zajištěn náhradní, který je odveze do Itálie," uvedl operační důstojník. (čtk, lim)
</TEXT>
</DOC>
<DOC>
<DOCID>MF-20020415240</DOCID>
<DOCNO>MF-20020415240</DOCNO>
<DATE>04/15/02</DATE>
<TITLE>
Radnice má zájem o kasárna
</TITLE>
<TEXT>
Rozsáhlý areál koupil soukromý podnikatel a dosud za něj nezaplatil
Radní ve Vimperku mají představy, jak zvelebit areál bývalých kasáren u nádraží. Majetek je přitom v soukromém vlastnictví a předmětem soudního sporu.
Vimperk - Vimperská radnice má stále zájem o bývalá kasárna u nádraží, která jsou dnes v soukromých rukou. "Pokud by šlo ještě něco změnit a alespoň část areálu by se vrátila státu, máme o něj zájem. Dokázali bychom převzít i komunikace a spravovat je," řekl Kvasnička. V roce 1994 převzal areál od armády podnikatel, který ale dosud kupní cenu nezaplatil. "Mrzí nás stav komunikací a inženýrských sítí, o které se v areálu nikdo nestará. Areál slouží jako podnikatelská zóna," uvedl starosta Miroslav Kvasnička. Kasárna přitom stojí podle územního plánu na místě průmyslové zóny města. Radní o ně původně usilovali společně s táborským podnikatelem Liborem Šebkem, který slíbil armádě zaplatit 51 milionů korun. Většinu majetku později převedl na jiné vlastníky nebo pronajal, aniž částku uhradil. Před městským soudem v Praze, kde v těchto dnech čelí obžalobě z podvodu, se hájí tvrzením, že Československá obchodní banka mu odmítla slíbený úvěr, protože jeho pověst poškodila média. Bývalý ekonomický náměstek ministra obrany Miroslav Kalousek zase tvrdí, že o kasárna nebyl zájem. "V drtivé většině případů šlo o to, najít vůbec nějakého kupce," řekl k rizikovému prodeji armádního majetku. Starosta Vimperka Kvasnička s tím nesouhlasí. "Nabízeli jsme za areál 24 milionů korun, ale dostal je pan Šebek. V té době se zápisy do katastru nemovitostí dělaly i před zaplacením kupní ceny, byla to chyba," uvedl. Město podle něho chtělo zařadit areál do průmyslové zóny a ošetřovat ho.
</TEXT>
</DOC>
<DOC>
<DOCID>MF-20020415241</DOCID>
<DOCNO>MF-20020415241</DOCNO>
<DATE>04/15/02</DATE>
<TITLE>
Památkáři obřadní síň neuzavřou
</TITLE>
<TEXT>
Hluboká nad Vltavou - Obřadní síň na hlubockém zámku se bude stěhovat. Památkáři však tradici svateb v romantickém prostředí nechtějí narušit. "Je pravda, že se obřadní síň bude stěhovat. Ale není pravda, že ji chceme zrušit," vysvětlila památkářka Maja Havlová. Příčinou stěhování síně z nádvoří jsou stížnosti návštěvníků. Hluboká patří k nejnavštěvovanějším památkovým objektům v regionu, ale na rozdíl od zámku v Českém Krumlově jí chybí pohodlné a prostorné pokladny. Proto v sezoně stojí před pokladnou v průjezdu fronty turistů. "Na místě dnešní obřadní síně by mělo vzniknout pokladní centrum s odpovídajícím zázemím. Pro svatby jsme vytipovali velmi luxusní prostory u oranžérie. Tam se mimo jiné mohou konat americké obřady v parkovém stylu," vysvětlila Maja Havlová. Památkáři předpokládají, že obřadní síň přestěhují až v příštím roce. Nejprve musí totiž vybrané interiéry u oranžérie rekonstruovat. Přitom začátek rekonstrukce plánují až po skončení letošní turistické sezony. "Do té doby, než vše připravíme, bude obřadní síň fungovat tam, kde je," uvedla Maja Havlová z Památkového ústavu v Českých Budějovicích.
</TEXT>
</DOC>
<DOC>
<DOCID>MF-20020415242</DOCID>
<DOCNO>MF-20020415242</DOCNO>
<DATE>04/15/02</DATE>
<TITLE>
Horká linka
</TITLE>
<TEXT>
Obyvatelé Českých Budějovic se bojí rozšíření provozu letiště v Plané. Radní totiž nechali vypracovat studii o jeho společném vojenském a civilním provozu. Lidé, kteří mají své zkušenosti z kdysi hlučného vojenského letiště, se obávají, že je čekají opět neklidné dny. Před deseti lety sepisovali protesty proti stíhačkám, teď předali radním petici, v níž chtějí záruky, že je smíšený provoz letiště nebude obtěžovat hlukem. Domníváte se, že se situace na letišti bude pro obyvatele Rožnova, Plané, Homolí, Šindlových Dvorů a Litvínovic opakovat? Mají lidé právo na klidné životní prostředí? Své názory k rozšíření provozu letiště můžete telefonovat v pátek redaktorce Ludmile Mlsové na číslo 038/7745217. Názory otiskneme v sobotním vydání.
</TEXT>
</DOC>
<DOC>
<DOCID>MF-20020415243</DOCID>
<DOCNO>MF-20020415243</DOCNO>
<DATE>04/15/02</DATE>
<TITLE>
Nejzručnější řezníci přijeli letos z Moravy
</TITLE>
<TEXT>
Planá nad Lužnicí - I v sobotu, kdy mají normálně zaměstnanci volno, připomínala bourárna masa masokombinátu v Plané běžný pracovní den. Bourala se prasata, sem tam se ozvalo skřípění nože o ocílku. Jenom řezníkům nebylo víc než osmnáct let. Vrcholila zde totiž praktická část učňovské soutěže Řeznická sekyra 2002. Dvaačtyřicet učňů z celých Čech, Moravy a dokonce i ze Slovenska se snažilo dokázat, že právě oni dělají svému řemeslu čest. "Letos tu je rekordní počet soutěžících," chválil si ředitel pořádajícího Středního odborného učiliště potravinářského a Učiliště Tábor Jiří Radoš. Organizace v letošním roce připadla znovu na tuto školu. Velí tak pravidla, neboť soutěž pořádá vždy vítěz předchozího ročníku. Pro laika žalostně krátkých třicet minut muselo během zkoušky praktických dovedností stačit soutěžícím na to, aby přesně podle vystaveného vzoru rozbourali asi čtyřicet kilogramů těžkou půlku prasete. Někteří to ale zvládali i rychleji. "Počínají si velice odborně, žádné hrubé nedostatky nemají. Je to jen otázka tempa," chválil učně porotce Vladimír Jůza, civilním povoláním právě mistr bourárny ve zdejším masokombinátu. Těsně před časovým limitem zahlásil u jednoho z bouracích stolů konec práce i osmnáctiletý Josef Balík, který je v posledním ročníku táborského učiliště. Vyrovnal na stůl maso a šel si k nedalekému kohoutku opláchnout svoje nože. "Je to tradice, já jsem doma řezníkem už ve čtvrtém pokolení," řekl. Jako první začínal s řezničinou jeho praděda ve Vídni. Jeho otec má pro změnu prodejnu s masem a uzeninami na Vlašimsku, ale jakým směrem se budou ubírat kroky zatím nejmladšího adepta řeznického řemesla, zatím v rodině nikdo neví. "Syn má nějaké podnikatelské plány, ale zatím to nechceme zakřiknout," pronesl za syna jeho otec Josef, který přijel zkontrolovat, jak si jeho potomek v praxi vede. Žena - řeznice je asi tak stejně neobvyklé spojení jako muž - sekretář. Přesto se našla mezi soutěžícími i dívka. "Vybrali mně to rodiče," odpověděla osmnáctiletá Kateřina Kobierská na dotaz, proč si zvolila pro děvče trochu netypický učební obor. Původně prý sice chtěla být servírkou či kuchařkou, ale nakonec jí rodiče doporučili tohle. "Teď už to jde, myslím, že bych se tím chtěla živit," prohlásila sympatická Moravanka z Těrlicka. Odpoledne soutěž pomalu končí. Opracované maso mizí zpátky v obřím chladicím boxu a soutěžící odpočívají a čekají na vyhlášení cen. Organizátoři jsou spokojeni. I letos to klaplo bez problému, díky sponzorům i firmě, která poskytla pro soutěž už poněkolikáté potřebné zázemí. "Mám z toho radost. O tuto soutěž je čím dál větší zájem," řekl spokojený ředitel Radoš. Potěšili ho navíc i jeho učni, kteří v konkurenci obstáli a skončili celkově třetí za Valašským Meziříčím a Poličkou.
Na učňovskou soutěž do Plané nad Lužnicí přijela i osmnáctiletá Kateřina Kobierská z Těrlicka na Moravě.
</TEXT>
</DOC>
<DOC>
<DOCID>MF-20020415244</DOCID>
<DOCNO>MF-20020415244</DOCNO>
<DATE>04/15/02</DATE>
<TITLE>
Podnikatel hodlá oživit strakonické Podskalí
</TITLE>
<GEOGRAPHY>Strakonice</GEOGRAPHY>
<TEXT>
Z odpočinkové zóny na strakonickém Podskalí by měla ještě letos zmizet ruina zchátralého domku U Zavadilů, která už několik let hyzdí okolí. Na jejím místě by měla vyrůst provozovna rychlého občerstvení s dětským hřištěm. Záměr strakonického podnikatele oživit Podskalí podpořili i strakoničtí radní.
Strakonice - Z odpočinkové zóny na strakonickém Podskalí by měla ještě letos zmizet ruina zchátralého domku U Zavadilů, která už několik let hyzdí okolí. Na jejím místě by měla vyrůst provozovna rychlého občerstvení s dětským hřištěm. Záměr strakonického podnikatele oživit Podskalí podpořili i strakoničtí radní.
</TEXT>
</DOC>
<DOC>
<DOCID>MF-20020415245</DOCID>
<DOCNO>MF-20020415245</DOCNO>
<DATE>04/15/02</DATE>
<TITLE>
Obyvatele Prachatic čeká železná sobota
</TITLE>
<GEOGRAPHY>Prachatice</GEOGRAPHY>
<TEXT>
Prachatická radnice organizuje v sobotu veřejný sběr železného odpadu, který je nutné umístit v ten den na chodníky do 8 hodin ráno. Kdo to nestihne, může využít služeb sběrného dvora v Mlýnské ulici. "Žádáme občany, aby vyhazovali opravdu pouze vytříděný železný odpad a aby ho soustřeďovali v každé ulici pokud možno na jednom místě," uvedl starosta Jan Bauer.
Prachatice - Prachatická radnice organizuje v sobotu veřejný sběr železného odpadu, který je nutné umístit v ten den na chodníky do 8 hodin ráno. Kdo to nestihne, může využít služeb sběrného dvora v Mlýnské ulici. "Žádáme občany, aby vyhazovali opravdu pouze vytříděný železný odpad a aby ho soustřeďovali v každé ulici pokud možno na jednom místě," uvedl starosta Jan Bauer.
</TEXT>
</DOC>
<DOC>
<DOCID>MF-20020415246</DOCID>
<DOCNO>MF-20020415246</DOCNO>
<DATE>04/15/02</DATE>
<TITLE>
Zloděj zničil v Táboře víc, než si odnesl
</TITLE>
<GEOGRAPHY>Tábor</GEOGRAPHY>
<TEXT>
Škodu za 100 tisíc korun způsobil zloděj v pátek v noci majiteli benzinové čerpací stanice v Táboře - Měšicích. Pachatel vnikl násilím do kanceláře, odcizil hotovost ve výši 15 tisíc korun a dálniční známky za 30 tisíc korun. Největší škodu, a to ve výši 55 tisíc korun, způsobil poškozením zařízení kanceláře.
Tábor - Škodu za 100 tisíc korun způsobil zloděj v pátek v noci majiteli benzinové čerpací stanice v Táboře - Měšicích. Pachatel vnikl násilím do kanceláře, odcizil hotovost ve výši 15 tisíc korun a dálniční známky za 30 tisíc korun. Největší škodu, a to ve výši 55 tisíc korun, způsobil poškozením zařízení kanceláře.
</TEXT>
</DOC>
<DOC>
<DOCID>MF-20020415247</DOCID>
<DOCNO>MF-20020415247</DOCNO>
<DATE>04/15/02</DATE>
<TITLE>
Ženu znásilnil neznámý muž v jejím bytě
</TITLE>
<GEOGRAPHY>Prachatice</GEOGRAPHY>
<TEXT>
Prachatičtí kriminalisté pátrají po neznámém pachateli, který v sobotních časných ranních hodinách vyrazil vstupní dveře u bytu jedné ženy v Prachaticích a násilím ji donutil k souloži. Přitom napadené ženě vyhrožoval ublížením na zdraví a zabitím, pokud mu nevyhoví. Oběť utrpěla lehké povrchové zranění.
Prachatice - Prachatičtí kriminalisté pátrají po neznámém pachateli, který v sobotních časných ranních hodinách vyrazil vstupní dveře u bytu jedné ženy v Prachaticích a násilím ji donutil k souloži. Přitom napadené ženě vyhrožoval ublížením na zdraví a zabitím, pokud mu nevyhoví. Oběť utrpěla lehké povrchové zranění.
</TEXT>
</DOC>
<DOC>
<DOCID>MF-20020415248</DOCID>
<DOCNO>MF-20020415248</DOCNO>
<DATE>04/15/02</DATE>
<TITLE>
Na školním statku v Hradci hořelo seno
</TITLE>
<TEXT>
Jindřichův Hradec - Škodu za 15 tisíc korun způsobil v pátek večer oheň v seníku areálu Školního statku Jindřichův Hradec - Radouňka, kde bylo v té chvíli uskladněno 180 metráků sena z loňské sklizně. Požár uhasili jindřichohradečtí hasiči a jeho příčinu vyšetřují policisté.
</TEXT>
</DOC>
<DOC>
<DOCID>MF-20020415249</DOCID>
<DOCNO>MF-20020415249</DOCNO>
<DATE>04/15/02</DATE>
<TITLE>
Při volání policie přišla o mobilní telefon
</TITLE>
<TEXT>
České Budějovice - O mobilní telefon přišla v noci z pátku na sobotu v Kostelní ulici žena, která zpozorovala, že ji pronásleduje neznámý pachatel. Proto se snažila svým telefonem přivolat policii, ale násilník ji doběhl, povalil na zem a po napadení jí telefon z ruky vytrhl a utekl. Žena oznámila škodu ve výši 3500 korun.
</TEXT>
</DOC>
<DOC>
<DOCID>MF-20020415250</DOCID>
<DOCNO>MF-20020415250</DOCNO>
<DATE>04/15/02</DATE>
<TITLE>
Promítací plátno zapálil na letním kině žhář
</TITLE>
<GEOGRAPHY>Prachatice</GEOGRAPHY>
<TEXT>
V areálu prachatického letního kina shořelo v noci z pátku na sobotu promítací plátno za 80 tisíc korun. Policisté pátrají po žháři, který vnikl do letního kina zatím nezjištěným způsobem a zapálil tam plátno zavěšené na dřevěné konstrukci.
Prachatice - V areálu prachatického letního kina shořelo v noci z pátku na sobotu promítací plátno za 80 tisíc korun. Policisté pátrají po žháři, který vnikl do letního kina zatím nezjištěným způsobem a zapálil tam plátno zavěšené na dřevěné konstrukci.
</TEXT>
</DOC>
<DOC>
<DOCID>MF-20020415251</DOCID>
<DOCNO>MF-20020415251</DOCNO>
<DATE>04/15/02</DATE>
<TITLE>
V Táboře začíná s příchodem jara kulturní sezona
</TITLE>
<GEOGRAPHY>Tábor</GEOGRAPHY>
<TEXT>
Po "zimním spánku", který vyplňují plesy, pivní slavnosti či masopust, přibývají s jarem ve všech městech kulturní pořady. Ty mají přilákat nejen domácí obyvatelstvo, ale i turisty. Jedním z organizátorů kultury v Táboře je i městský odbor kultury a cestovního ruchu, v jehož čele stojí Lenka Horejsková. Každoročním vrcholem sezony jsou zářijové městské slavnosti, ale na ty je ještě dost času. Tábor čeká jarní nabídka a kulturní léto.
Od středy do pátku se v Táboře koná konference o cestovním ruchu, kterou zaštiťuje zdejší katedra zemědělské fakulty. Jaký má však dopad na město?
Konference si tu získala velice silnou tradici. Sjedou se odborníci na cestovní ruch z celé republiky a ze zahraničí. Město se podílí na pořádání, a to na části společenské. Máme možnost představit svou práci zejména, co se týče společných projektů s agenturou A.R.G.O. Význam konference je i v tom, že sem každý rok přijede minimálně dvě stě lidí, kteří se podívají po Táboře.
</TEXT>
<HEADING>
Říká se tomu kongresová turistika. Budete ji rozvíjet?
</HEADING>
<TEXT>
Konají se tu i jiné konference, které pořádají různá zájmová sdružení, odborné organizace. Důkazem je loňská železničářská konference esperantistů. Jezdí sem třeba i farmaceuti.
Často navštěvujete propagační výstavy a veletrhy. Na co se zájemci o Tábor nejvíce ptají?
Většina českých turistů o Táboře ví z hodin dějepisu. Zahraniční turisté do Tábora často zajedou, ale nezdrží se tu. Více je láká Český Krumlov s větším množstvím atrakcí. Čelíme tomu zpestřováním nabídky táborského kulturního léta, například festivalem pouličního divadla. Podobný problém má třeba i Hluboká nad Vltavou, která je velmi atraktivní, má spoustu sportovišť. Přesto tam také lidé přijedou, prohlédnou si zámek a odjedou. Nemohu však říct, že by k nám do Tábora jezdilo málo turistů.
</TEXT>
<HEADING>
Co vám ukázal nedávný veletrh v Berlíně?
</HEADING>
<TEXT>
Byla jsem tam poprvé, pravidelně jezdím spíše na domácí veletrhy. Atmosféra v Berlíně je odlišná. Propagační materiály o Táboře tam mají nedostatečný prostor, jsou součástí stánku Jihočeského kraje. Tam jsme se s kolegy dohodli, že je třeba připravit lepší propagaci, tematické brožury o cyklotrasách, církevních památkách, nabídky pro důchodce, rodiny s dětmi. Jihočeská centrála cestovního ruchu teď dokončuje přípravu publikací s názvem Putování po jižních Čechách a Cestujeme s handicapem.
</TEXT>
<HEADING>
Skončilo období plesů. Končí i jakési kulturní vakuum?
</HEADING>
<TEXT>
Nezapomeňte, že je tu ještě období Velikonoc, kdy Tábor je plný turistů z Rakouska a Německa. Do tohoto období směřujeme výstavu, koncert. Ale jinak souhlasím, že březen, duben jsou trochu méně frekventované měsíce. Ale už začátkem května do Tábora najíždějí výpravy seniorů.
V dubnu jsou v Táboře také Dny francouzské kultury, které loni nebyly. Stane se z nich bienále?
Letos pořádáme již sedmé česko-francouzské dny, ale pořádali jsme i Dny španělské, americké či švédské kultury. Francie tu ale má největší tradici, protože je tu česko-francouzské Gymnázium Pierra de Coubertina, město má partnerské město ve Francii. Poslední ročník byl v roce 2000, loni, kdy byly potíže s financováním, Francii vystřídalo Švédsko. Francouzské dny budou jednou za dva roky, což je dohoda s velvyslanectvím a francouzským kulturním institutem.
Trvá stále tak obrovský zájem škol o červnové Husitské dny, o komponovaný pořad o husitství?
Zájem je velký nejen ze strany škol, ale i ze strany cestovních kanceláří. Tuto akci propagujeme na veletrzích. Školy si ji už od ledna objednávají. Máme pocit, že budeme představení přidávat nebo v příštích letech prodlužovat termíny ještě o jeden týden.
Znám kritiky, kteří říkají, že Tábor nemá hudební festival třeba v žánru vážné hudby.
Myslím si, že to obecně s hudbou v Táboře není zlé. Máme spoustu zajímavých koncertů, i když je pravda, že například Jihočeský hudební festival nepořádáme v takovém rozsahu. Koncerty vážné hudby se konají především v Divadle Oskara Nedbala. Je to finančně náročná záležitost, kdy publikum tvoří stálá omezená skupina lidí. Koncertů vážné hudby proto děláme raději méně a spíše kvalitnější. Zkoušeli jsme v Táboře jazz, ale ani tento žánr tu nemá velké publikum. Loni se poprvé ve spolupráci s Lubošem Kocourkem uskutečnil srpnový festival Rocková Pintovka. Tady vidíme budoucnost.
Za humny je však červnový festival, který se dříve jmenoval Žalmanův Medard. Co si poslechneme?
Je to skutečně za humny, sedmého a osmého června. Měli jsme slíbený Čechomor, ale odjíždí na turné do Polska. Potvrzeny máme sourozence Ulrichovy. Doplníme je Druhou mízou a nějakou táborskou kapelou. Na druhý večer je domluven Karel Plíhal, který teď hraje ve filmu Rok ďábla.
</TEXT>
<HEADING>
Neuvažujete o uvedení dnes tak populární kapely Kryštof?
</HEADING>
<TEXT>
Zvažovali jsme to, ale město není jediným pořadatelem koncertů. Z naší strany jde spíše o doplňkovou činnost. Kryštof, to je výzva pro soukromé agentury. Víme například, že se tu chystá koncert Elánu na zimním stadionu.
Ještě k lesoparku Pintovka. Není jeho atraktivní prostředí využito jen sporadicky?
Nejde jen o koncerty, které jsme uvedli. Děláme tam dětský den začátkem června. V sobotu 22. června tam vystoupí Dan Bárta. V jednání je i Čechomor, který nám slíbil náhradní termín. Pintovka se skutečně nabízí k pořádání koncertů každý týden či jednou za čtrnáct dnů, ale naráží to na problémy. Areál není odhlučněný, není oplocený, složitě se tam vybírá vstupné. Proto volíme jen příležitostné akce.
Jeden čas se vážně mluvilo o Pintovce jako o budoucím letním kině, které v Táboře chybí.
Ta myšlenka se mi líbila, ale musím říct, že jsou tam na promítání vysoké náklady. Máme obavy, jestli by se vynaložené peníze vrátily. Museli bychom mimo jiné instalovat odnímatelné sloupy na vypínání plátna. Náročná je pořadatelská služba, aby diváci neprocházeli dovnitř bez lístku. Navíc je v aglomeraci letní kino v Sezimově Ústí. Letní kino v Táboře se snažíme částečně nahradit podmínkami pro příjezd pojízdného kinematografu bratří Čadíků na Žižkovo náměstí.
</TEXT>
</DOC>
<DOC>
<DOCID>MF-20020415252</DOCID>
<DOCNO>MF-20020415252</DOCNO>
<DATE>04/15/02</DATE>
<TITLE>
Řidiči mají výběr možností stravování
</TITLE>
<TEXT>
Profesionální šoféři si dnes předávají informace o kvalitě jídla také pomocí vysílaček
Počet pohostinských zařízení, která nabízejí občerstvení pro řidiče, se od roku 1989 zvýšil. Řidiči si však mezi hospodami, motely a motoresty v regionu pečlivě vybírají.
Jižní Čechy - Najíst se není problém, shodují se lidé, kteří tráví hodně času na cestách. Ale je důležité vědět, kde dobře vaří, dodávají řidiči. Nejjednodušší pomůckou, jak poznat z auta restauraci či hospodu s vyhlášenou kuchyní, je pozorovat obsazenost parkovišť. Platí přímá úměra - čím víc vozů stojí na parkovišti, tím více je umění kuchaře vyhlášené. Řidiči profesionálové však používají modernější technologie. V kabinách nákladních aut a kamionů se po roce 1989 rozšířily vysílačky. "Šoféři se domlouvají pomocí vysílaček. Třeba když máme kachnu, tak se to rozkřikne právě přes frekvence v éteru mezi jednotlivými auty," vysvětlil číšník z Češnovické hospody Aleš Šimík, podle kterého mezi zákazníky hospody převládají hlavně profesionální řidiči.
</TEXT>
<HEADING>
Důležité je renomé
</HEADING>
<TEXT>
Ačkoliv v posledních letech se u jihočeských cest vyrojily nové provozovny, kde si cestující mohou koupit něco k jídlu, jen některá místa se těší dlouhodobé přízni posádek automobilů. Řidiči shodně uvádějí, že nejdůležitější je kvalita kuchyně. Od ní se odvíjí renomé celého podniku. "Hospodu pokazíte za týden. Ale vytvořit si dobrou pověst, to chce čas a nikdy si nemůžete dovolit povolit. Renomé totiž budujete pořád. My jsme tady již jedenáct let. Předtím se tady nevařilo," vysvětluje kuchařka Růžena Zwettlerová, jejíž rodina provozuje Češnovickou hospodu. Zákazníci se do dobře zavedených podniků vracejí. Číšníci se tak často setkávají se stejnými tvářemi. "Když se dneska rozhlédnu po hospodě, tak všichni už tu někdy byli," potvrzuje Aleš Šimík a ukazuje na strávníky v Češnovické hospodě, kteří jsou sklonění nad talíři. Vedoucí provozu motorestu v Předoticích tvrdí, že i do tohoto podniku se zákazníci vracejí. "U lidí, kteří se zde objevují častěji, vidíme, co si dávají. Pak jsou takzvaní lufťáci, kteří se zastavují příležitostně," řekl Josef Vinkler.
</TEXT>
<HEADING>
Zákazníci jsou konzervativní
</HEADING>
<TEXT>
Ačkoliv po roce 1989 prošla gastronomie v tuzemsku malou revolucí a dnes není problém najít na jídelním lístku mnoha pohostinství jídla čínské, italské či francouzské kuchyně, dávají zákazníci přednost tradičním pokrmům. "Lidé si nejčastěji objednávají hotová jídla, na která nemusí čekat. U nás jdou nejvíc guláše, svíčkové, šumavská bašta," konstatoval Aleš Šimík z Češnovické hospody nedaleko Českých Budějovic. K oblíbeným pokrmům lidí na cestách patří také různé druhy obalovaných a smažených sýrů. Většina lidí, kteří se stravují v hospodách a motorestech, cestuje z pracovních důvodů a nemá příliš mnoho času. Stravovací zařízení jim proto nabízí hotová jídla i odpoledne a v podvečer. "My se snažíme speciality měnit. Dosud jsme zákazníkům doporučovali hovězí guláš Motorest, na který se dává směs cibule, okurky, papriky a vajíčka, která se zalije kávovou lžičkou tatarské omáčky," popsal taktiku při sestavování jídelního lístku Josef Vinkler, který je provozním v motorestu v Předoticích.
</TEXT>
<HEADING>
Poledne - kritická doba
</HEADING>
<TEXT>
Největšímu přílivu zákazníků čelí gastronomická zařízení u silnic kolem poledne. Mezi jedenáctou a patnáctou hodinou se řidiči zastavují na oběd. "To bývá největší frmol. Potom se to loudá. Večer pak už není takový zájem o jídlo. I když se tu zastavují kamioňáci na večeře," vysvětlil číšník Aleš Šimík z Češnovic. Většinu návštěvníků motorestu Nová hospoda v PředotIcích, který leží i hlavního tahu spojujícho Písek a Strakonice s Prahou, tvoří osádky osobních automobilů. "To znamená rodinky, podnikatelé, lidé na služebních cestách. Kamioňáci se u nás zastavují ve večerních hodinách. Nebo si u nás dávají takové ty pozdní večeře kolem půlnoci. Už mají na trase vytipováno, kde se dá v tuhle hodinu slušně najíst," tvrdí provozní Vinkler. Zaměstnanci motorestů a hospod u silnic se shodují, že největší tržby mají v turistické sezoně. K obvyklým cestovatelům z povolání totiž přibývají lidé mířící na dovolenou. Kolem stolů je pak možné zaslechnout němčinu, holandštinu či angličtinu.
RESTAURACE U DRSŮ JE NA HLAVNÍM TAHU
Sezimovoústeckou restauraci U Drsů hojně využívalí lidé cestující do Prahy.
</TEXT>
</DOC>
<DOC>
<DOCID>MF-20020415253</DOCID>
<DOCNO>MF-20020415253</DOCNO>
<DATE>04/15/02</DATE>
<TITLE>
Hygieniky nejvíce trápí porušování předpisů
</TITLE>
<TEXT>
Jižní Čechy - Hygienikové restauracím, motorestům a rychlým občerstvením u silnic vytýkají porušování stejných předpisů, jaké obchází jejich konkurence ve městech. Nevhodné uchovávání potravin, nálezy zbytků jídel z předcházejících dnů, zamrazování čerstvého masa - to jsou časté nešvary, které hygienikové pokutují v pohostinstvích a občerstveních u silnic v Jihočeském kraji. "Časté je také skladování masa, ryb a nanukových dortů společně. To jsou problémy, které se vztahují na všechny provozovny společného stravování s výjimkou závodních kuchyní," vysvětlila pracovnice strakonické hygieny Milena Boudová. Řidiči, kteří loni v létě jeli po hlavním tahu spojujícím České Budějovice s Pískem, Strakonicemi a Plzní si nemohli nevšimnout cedule, která je těsně za hranicí okresu Strakonice zvala na teplé klobásy. Na odpočívadle těsně za železničním přejezdem zde podnikatel prodával balené vody a také uzeniny. Osádky automobilů si klobásy samy udily na dřevěném uhlí. Touto kličkou podnikatel učinil hygienickým pravidlům zadost. Pokud by totiž udil sám provozovatel občerstvení, porušil by tak předpisy. U stánku mimo jiné chyběly toalety pro personál i pro zákazníky. "Tuto provozovnu jsme uzavřeli a v případě, že nebudou vytvořeny podmínky, které vyžaduje vyhláška, nebude znovu otevřena," uvedla pracovnice strakonické hygienické stanice Jitka Holovská. Podle okresní hygieničky v Prachaticích Dagmar Smitkové se u komunikací problematické stánky rychlého občerstvení s podobným sortimentem v prachatickém okrese vyskytují pouze výjimečně. "Většinou je to při jednorázových akcích, jako jsou poutě či městské slavnosti. I při těchto akcích zaznamenáváme problémy s dodržením teplot skladovaných uzenin a s hygienickým zajištěním provozovatelů, ale i konzumentů," konstatovala Smitková. Sezonní stánky u cest a parkovišť se vyskytují i v českokrumlovském okrese, kde je hygienikové nalézají při krátkodobých akcích a také v rekreačních oblastech u parkovišť a kempů. "U sezonních stánků bývá zjišťováno nedodržování předpisů. V uplynulém roce byl vydán ve dvou případech zákaz činnosti. Nedobré zkušenosti máme s provozovateli těchto zařízení, kteří přijedou na letní sezonu z jiných okresů České republiky," uvedla Eva Štanclová, která stojí v čele českokrumlovské okresní hygienické stanice. Odborníci soudí, že hlavním problémem stravovacích zařízení u silnic je personál. Nejvíce nebezpečí na zákazníka číhá, pokud se v restauraci či motorestu často střídá provozovatel. "Všecko je v lidech. Na kontrole jsou věci v pořádku. Pak se vymění majitel a všechno je jinak," řekla Milena Boudová ze strakonické hygienické stanice. Podle jejích zkušeností mají větší vůli k nápravě provozovatelé, kteří restauraci spravují několik let. "V takovém zařízení vidíme snahu problémy napravit. Ale u provozoven, kde se za rok vystřídá několik firem, často personál nedodržuje předpisy. My bychom pak museli v takových provozovnách být od rána do večera," popisuje s nadsázkou zatím marný boj hygieniků Milena Boudová.
</TEXT>
</DOC>
<DOC>
<DOCID>MF-20020415254</DOCID>
<DOCNO>MF-20020415254</DOCNO>
<DATE>04/15/02</DATE>
<TITLE>
Lidé soudí, že úroveň pohostinství se zlepšila
</TITLE>
<GEOGRAPHY>Češnovice</GEOGRAPHY>
<TEXT>
Zákazníci, kteří se zastavili na oběd v Češnovické hospodě u hlavní silnice spojující České Budějovice s Prachaticemi, Pískem a Strakonicemi, odpovídali na tři otázky:
Máte oblíbené hospody či motoresty, kde se na cestách stravujete?
Co je pro vás v takovém podniku nejdůležitější?
Myslíte si, že se kvalita těchto zařízení od roku 1989 zlepšila?
</TEXT>
<HEADING>
Petr Kabrna, 34 let, Volyně, manažer:
</HEADING>
<TEXT>
Moje oblíbená hospoda u silnice je v Češnovicích. Tam se pravidelně zastavuji. Často totiž jezdím mezi Prachaticemi a Českými Budějovicemi. Občas se stravujeme také v Prachaticích, ale to není podnik u silnice.
Pro mě jako zákazníka je rozhodující, jak se vaří. To je nejdůležitější. Ani mi tak nezáleží na velikosti porce, hlavní je, aby jídlo bylo dobré.
Myslím si, že kvalita občerstvení u silnic se za poslední roky zlepšila. To je jasné. Sortiment nabízených služeb je mnohem širší. Člověk má víc možností, kde zastavit na jídlo. Dřív nikde nic nebylo.
Josef Šoupa, 30 let, České Budějovice, zedník:
Nemám žádnou oblíbenou hospodu. Jíme tam, kde pracujeme. Ale příjemně mě překvapila hospoda na Libíně. Tam bylo dobré jídlo.
Pro mě je důležité, aby bylo dobře uvařeno a zároveň velká porce. Rychlost obsluhy není až tak důležitá. Většinou máme čas se najíst.
Nevím. Nemůžu posoudit, jestli se stravování u silnic od roku 1989 zlepšilo. Ale asi ano.
</TEXT>
<HEADING>
Jindřich Parus, 45 let, Prachatice, instalatér:
</HEADING>
<TEXT>
Když jedu z Prachatic na České Budějovice, tak se zastavuji v Češnovicích. Jinak nemám žádné vybrané motoresty nebo hospody u silnic. Vybírám si namátkou. Dobré zkušenosti mám s hospodou v Chrastičkách.
Důležitá je hlavně rychlost obsluhy. To je pochopitelné. Záleží mi i na kvalitě kuchyně. Třeba právě v Češnovicích vaří už dlouho dobře. Velikost porcí je podle mě zhruba všude stejná.
Těžko říct, jestli se kvalita zlepšila. Podle mě se to liší podle místa. Záleží podnik od podniku.
Jan Pitlík, 33 let, Plzeň, řidič dodávky:
Nemám žádné oblíbené hospody ani motoresty. Je mi to v podstatě jedno, kde jím. Zastavuju, když mám hlad.
Na prvním místě je kvalita kuchyně. Samozřejmě jako pro řidiče je pro mě důležitá rychlost, s jakou mi jídlo přinesou.
Kvalita občerstvení se určitě zlepšila. Dneska dostanete horkou polévku, teplé jídlo. To dřív nebývalo. Chutná mi a je to na mně vidět.
</TEXT>
<HEADING>
František Janka, 59 let, Protivín, podnikatel:
</HEADING>
<TEXT>
Musím říct, že obecně je to katastrofa. V některých podnicích se nestačím divit nad poměrem kvality a ceny. V hospodách je to přece jen lepší, tam je taková domácí výroba. Ale myslím si, že v lepších hotelech je jídlo zbytečně drahé a ještě není kvalitní.
Pro mě je rozhodující kvalita a také rychlost personálu. Často totiž pospíchám.
Těžko říct, jestli se stravování u silnic obecně zlepšilo. Hodně cestuji. Hospodu na jídlo si vybírám podle toho, kolik před ní parkuje aut. Kde je hodně lidí, tam se dobře vaří. To je takový můj orientační bod.
Filip Raab, 29 let, Písek, rybář:
Podle mých zkušeností dobře vaří v Předoticích. Když jedeme na výjezd k Budějovicům, tak se stavujeme v Češnovicích.
Důležitá je jak rychlost číšníků, tak cena. Mám také rád, když mají širší výběr jídel. To proto, abych nejedl pořád jen guláš.
Kvalita občerstvení se podle mě zlepšila. Je to vidět hlavně na šířce nabídky.
ČEŠNOVICKOU HOSPODU VYHLEDÁVAJÍ ŘIDIČI
Aleš Šimík roznáší jídla v Češnovicích u Českých Budějovic.
</TEXT>
</DOC>
<DOC>
<DOCID>MF-20020415255</DOCID>
<DOCNO>MF-20020415255</DOCNO>
<DATE>04/15/02</DATE>
<TITLE>
Porota vybrala Lannovku
</TITLE>
<HEADING>
Na přehlídku do Trutnova míří budějovické divadlo Lannovka
</HEADING>
<TEXT>
Celkem deset souborů přijelo do Bechyně na dvoudenní přehlídku dětských divadel z Jihočeského kraje. Tam se rozhodovalo, kdo pojede na národní kolo do Trutnova.
Bechyně - Mezi nejzaměstnanější návštěvníky Bechyně patřila v pátek a v sobotu trojice porotců, která za necelé dva dny viděla dvanáct představení na krajské postupové přehlídce. Podle jejího verdiktu na národní přehlídku Dětská scéna Trutnov pojede českobudějovický ochotnický soubor Lannovka s inscenací Čtvrté přikázání. Porota, ve které zasedli Jindřiška Bumerlová, Radim Svoboda a Jaroslav Provazník, do širšího výběru pro národní přehlídku doporučila také hru Určitě jste o něm slyšeli. Tu nastudoval soubor Základní umělecké školy Jindřichův Hradec. Zvláštní cenu dostalo dětské amatérské divadlo Úsměv Bělčice za hru O dvou myškách. Do Bechyně přijelo na dva dny celkem dvě stě účastníků přehlídky. Ti také tvořili většinu diváků jednotlivých představení. "Musím ale říct, že desátý ročník Jara přilákal v hojném počtu i místní diváky. Jejich počet odhaduji asi na sto. V pátek se na představení přišli podívat žáci místních škol a také děti z mateřské školky," vysvětlil pořadatel přehlídky Josef Brůček. V jihočeském regionu se nekonají předkola Bechyňského Jara. Všechny soubory, které se organizátorům přihlásí, vystoupí na jevišti kulturního domu. Porotci se tak dostávají do svízelné situace. Musí totiž porovnávat neporovnatelné. Příkladem složitosti jejich úkolu byl sobotní program bechyňské přehlídky. Zatímco pohádka O nebojácném Honzovi v podání souboru z Petrovic u Sedlčan byla jednoduchou hříčkou pro nejmladší publikum, v programu ji vystřídala náročná hra Čtvrté přikázání. Divadelní soubor Lannovka z Českých Budějovic, který ji nastudoval, vsadil na divácky náročný kus nahlížející vztahy v rodině dětskou optikou. Lannovka, ač ještě spadá mezi dětská amatérská divadla, s touto hrou získala cenu diváků na krajské přehlídce v Dačicích, kde se představily zkušené ochotnické soubory. Kvalitu hry potvrdilo i sobotní rozhodnutí poroty v Bechyni. "Například ve východních Čechách systém předkol existuje. Na krajské kolo se tak dostanou jen poučené soubory, jejichž úroveň se dá lépe srovnávat," míní porotce Jaroslav Provazník. Pořadatel Bechyňského Jara a šéf kulturního domu Josef Brůček však obhajuje nynější podobu Jara. "Pro děti ze souborů je taková velká přehlídka jedinečnou zkušeností. Podívají se, jak hrají divadlo jinde. Samy mají možnost srovnání. Děti i jejich vedoucí získají nové kontakty," míní Brůček. Trojice porotců se shodla, že úroveň dětských divadel se zlepšuje. Jejich vedoucí totiž mají mnohem větší možnosti, jak získat znalosti potřebné k vedení dětských divadel. "Je mnohem víc různých seminářů. Na vysokých školách, na JAMU, DAMU i některých pedagogických fakultách se začala učit dramatická výchova. To všechno je na inscenacích vidět," konstatoval Provazník.
S pohádkou O nebojácném Honzovi přijel na přehlídku dětských divadel Bechyňské jaro soubor z Petrovic u Sedlčan.
</TEXT>
</DOC>
<DOC>
<DOCID>MF-20020415256</DOCID>
<DOCNO>MF-20020415256</DOCNO>
<DATE>04/15/02</DATE>
<TITLE>
V Budějovicích startuje francouzská přehlídka
</TITLE>
<TEXT>
České Budějovice - Doslova smršť vernisáží připravili na nejbližší dny pořadatelé Dnů francouzské kultury v Českých Budějovicích. Tradiční svátek francouzské kultury, který se v krajském městě uskuteční již po sedmé, oficiálně zahájí dnes v 17 hodin vernisáž výstavy Assemblages de petits riens aneb Drobnosti Bernadette Clementine v Radniční výstavní síni. Na zítra pořadatelé francouzských dnů naplánovali další dvě slavnostní otevření výstav. Ta se uskuteční v Domě kultury Metropol. Zatímco v respiriu si návštěvníci budou moci prohlédnout fotografie rostlin z exotického ostrova Reunion, Galerie Nahoře bude patřit Toulkám Evropou. "Dny francouzské kultury mají letos zhruba stejný rozsah jako v minulém roce," konstatovala vedoucí Lenka Hůlková z oddělení zahraničních vztahů magistrátu, které francouzské dny připravilo. Například Festival francouzských filmů, který začal již ve čtvrtek projekcí snímku Král tančí v kině Kotva, se pokusí oslovit co nejširší publikum. Filmová přehlídka nabídne celkem osm titulů z poslední doby, které budou k vidění v kině Kotva a na Malé scéně Metropolu. Všechny filmy jsou v původním znění s titulky. "Filmy jsou v aktuální nabídce tuzemských distribučních firem. Snažili jsme se, aby přehlídka obsahovala všechny žánry. Diváci uvidí historický snímek, film ze současnosti i dobrodružný příběh," popsala dramaturgii festivalu programová pracovnice správy kin Hana Dvořáková. Zájemci o francouzskou hudbu zamíří do českobudějovického Divadla Pod čepicí, kde Dny francouzské kultury nabídnou celkem tři koncerty. Zítra tam bude hrát skupina Gwalarn, která se nechala inspirovat keltskou hudbou. Součástí programu francouzských dnů v krajském městě budou také dvě divadelní představení, turnaj studentů ve francouzské národní hře pétanque v parku na Vrchlického nábřeží či módní přehlídka šatů firmy Plaisir v literární kavárně Měsíc ve dne.
Program Dnů francouzské kultury
15. 4. - Bratrstvo vlků
16. 4. - Fantóm Louvru
17. 4. - Vysněný život andělů
17. 4. - Amélie z Montmartre
24. 4. - Dvojí život Veroniky
25. 4. - Kapky deště na rozpálených kamnech
2.5. - Sbohem můj sladký domove
- hudba v Divadle Pod čepicí
</TEXT>
</DOC>
<DOC>
<DOCID>MF-20020415257</DOCID>
<DOCNO>MF-20020415257</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
KULTURNÍ DŮM, U Nádraží Emma Srncová - výběr z díla
ZÁMEK, Na Příkopech Večer s Jiřím Lábusem a Alexandrem Hemalou ( 19.00)
KINO VESMÍR, Pražská tř. Perníková věž - český film ( 17.30, 20.00) BIO KOTVA, Lidická tř. Týden francouzského filmu: Bratrstvo vlků ( 17.30, 20.00) MULTIKINO CINESTAR, nákupní Park Čtyři Dvory Milionový závod ( 14.00, 16.30, 19.00), Harry Potter a Kámen mudrců - film USA ( 14.30, 17.30), Hartova válka - film USA ( 17.00, 19.45, 22.15), Formule! - film USA ( 21.30), Pán prstenů I - Společenstvo prstenu - dobrodružný film USA ( 17.30, 21.00), Bulšit - parodie USA ( 14.45, 19.15), Příšerky s.r.o. - americký animovaný film ( 15.00), Andělská tvář - český film ( 14.45), Spy Game - film USA ( 16.45, 20.15), Protiúder - americký film ( 15.00, 17.15, 19.30, 21.45), Dannyho parťáci - komedie USA ( 16.30, 19.00), Čistá duše - film USA ( 20.30), Rok ďábla - český film ( 21.15), Perníková věž - český film ( 117.00, 19.15, 21.30), Křižovatka smrti 2 - americký film ( 14.30), E.T. mimozemšťan - americký film ( 14.15), Moulin Rouge - americký muzikál ( 21.45) JIHOČESKÉ DIVADLO, Dr. Stejskala Jihočeské divadlo: Portugálie - maďarská tragikomedie ze současnosti ( 19.00) CAFÉ AMBIENT, nám. Přemysla Otakara II. Kresby Martina Ryby ČAJÍRNA A KAFÍRNA U TŘÍ LVŮ, U Tří lvů Fotografie Richarda Nowaka GALERIE MĚSÍC VE DNE, Nová ul. Tomáš Medek: Objekty, Střední Afrika - fotografie Víta Kršula a Radky Sehnoutkové GALERIE RUBICON, náměstí Přemysla Otakara II. Obrazy Barbory Bálkové GALERIE ZLATÝ KŘÍŽ, Kněžská ul. Václav Švejcar: Cesty z labyrintu (výstava obrazů) HVĚZDÁRNA A PLANETÁRIUM, Zátkovo nábřeží Sluneční hodiny z jižních Čech - výstava fotografií Josefa Volného JIHOČESKÉ DIVADLO, Dr. Stejskala Balet v krajkách - paličkovaná krajka Zdeňka Doležala STÁTNÍ OKRESNÍ ARCHIV, Rudolfovská ul. Výstava originálů historických map z 16. a 19. století (výstavní sál) STÁTNÍ VĚDECKÁ KNIHOVNA, Lidická tř. Pohádkový svět francouzského komiksu WORTNERŮV DŮM AJG, U Černé věže Václav Šerák a jeho ateliér keramiky na VŠUP DŮM KULTURY METROPOL, Senovážné náměstí Mamzelle Nitouche (Divadlo Na Fidlovačce) - představení dnes již klasické operety. Titulní hrdinkou příběhu z poloviny 19. století je klášterní chovanka Denisa, která získá slávu v operetě, jejíž autorem je její učitel hudby (divadelní sál 19.00) HVĚZDÁRNA A PLANETÁRIUM, Zátkovo nábřeží Pozorování Slunce - pouze za jasného počasí
EGON SCHIELE ART CENTRUM, Široká ul. Igor Toršenko - obrazy, Věra Janoušková - retrospektivní výstava k 80. narozeninám sochařky, Jagoda Buič - textilní objekty, Petr Liebl - obrazy, Arthur Salner - nové práce GALERIE KRUMLOVSKÝ MLÝN, Široká ul. Výstava hisotrických motocyklů, Obrazy Wilhelma Fischera a Bohuslava Coufala
ALŠOVA JIHOČESKÁ GALERIE, zámecká jízdárna Jihočeská gotika, Nizozemské malířství 16. - 18. století, České umění 20. století - stálá expozice
KINO, Linecká ul. Belphegor, fantom z Louvru - francouzský film ( 20.00)
KINO, 5. května Mach, Šebestová a kouzelné sluchátko - český film ( 17.30), To je mé tělo - druhý díl volné trilogie vypráví příběh pětatřicetiletého muže z amerického Illinois ( 20.00)
KINO PORTYČ, Čechova ul. Banditi - americký film ( 17.30, 20.00) DIVADLO FRÁNI ŠRÁMKA, Tylova ul. Pět klobouků Jana Přeučila - zábavný pořad, Jan Přeučil představí všechny svoje herecké, pěvecké a pohybové schopnosti ( 19.30)
KINOKAVÁRNA, U Stadionu Přísaha - americký film ( 20.00) GALERIE DOLNÍ BRÁNA Karel Prudil a jeho přátelé - obrazy, fotografie a dřevořezby
KINO SPEKTRUM, nám. Tomáše Bati
Taková zvláštní rodinka - americký film ( 17.30, 20.00)
KINO, Nerudova ul. Scary Movie 2 - americká komedie ( 20.00)
KINO OKO, Komenského ul. Formule! - americký film(17.30, 20.00)
KINO SVĚT, nám. Fr. Křižíka Andělská tvář - český výpravný historický film ( 17.30, 20.00) DIVADLO OSKARA NEDBALA, Divadelní ul. Gwalarn - soubor keltské hudby ( 19.00) Zdeněk Jiroušek - kresby a poezie (foyer divadla), Markéta Míková: Tahity - splněný sen z dětství (fotografie, galerie Evárium) BOTANICKÁ ZAHRADA při VOŠ a SZeŠ, nám. T. G. Masaryka Rostliny a dřeviny z celého světa
KINO, Sídliště 710 Pianistka - film Francie a Rakouska ( 19.30) KULTURNÍ DŮM, Sídliště 710 Michal Kavalík - obrazy
KINO HLINECKÁ, Hlinecká ul. Harry Potter a Kámen mudrců - americký film ( 17.30)
KINO, Čs. armády Mandolina kapitána Corelliho - americký film ( 20.00) HUSITSKÉ MUZEUM - WEISŮV DŮM, náměstí T. G. M. Historie a současnost Jihočeského mlékárenského průmyslu - výstava sýrových etiket KULTURNÍ DŮM, Čs. armády Nezmaři - koncert českobudějovické folkové skupiny ( 19.30)
KINO, Zeyerovy sady Dr. T. a jeho ženy - americký film ( 19.30)
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis
</TEXT>
</DOC>
<DOC>
<DOCID>MF-20020415258</DOCID>
<DOCNO>MF-20020415258</DOCNO>
<DATE>04/15/02</DATE>
<TITLE>
Vimperk dostane kasárna i s pozemky
</TITLE>
<TEXT>
Události týdne
</TEXT>
<HEADING>
Vimperk dostane od armády areál bývalých kasáren.
</HEADING>
<TEXT>
Město Vimperk dostane po armádě zdarma opuštěná kasárna i s přilehlými pozemky. Starostovi Miroslavu Kvasničkovi to slíbil ministr obrany Jaroslav Tvrdík. V dosavadních jednáních tak došlo k zásadnímu průlomu, neboť ministerstvo původně nabízelo městu pouze samotné budovy, což radnice odmítala jako neperspektivní, neboť měla větší zájem o lukrativní pozemky než o zanedbané budovy.
</TEXT>
<HEADING>
V Budějovicích vystavují historické mapy.
</HEADING>
<TEXT>
Originály přibližně padesáti map ze 16. až 19. století jsou k vidění ve výstavním sále českobudějovického archivu. "Jedním z největších lákadel pro návštěvníky je poprvé vystavený plán Českých Budějovic a okolí z roku 1760, veliký čtyři metry čtvereční," uvedl ředitel archivu Vlastimil Kolda.
</TEXT>
<HEADING>
V Blatné otevřeli nový domov důchodců.
</HEADING>
<TEXT>
Už brzy by se mohli začít stěhovat senioři do nového domova důchodců, který blatenská radnice představila veřejnosti. Se stavbou objektu za 146 milionů korun a o kapacitě sedmaosmdesáti lůžek se začalo na podzim roku 2000.
</TEXT>
<HEADING>
V Hradci rozhodli o novém zahradnictví.
</HEADING>
<TEXT>
Pronajmout dvěma společníkům městské pozemky v blízkosti historického objektu zvaného klášter bekyň na vznik zahradnictví rozhodli radní Jindřichova Hradce. Radní vypsali záměr dlouhodobého pronájmu plochy, budoucí zahradníci byli přitom jediní zájemci. Podnikatelé zaplatí z metru první dva roky čtyři koruny, další léta budou platit osm korun za metr čtvereční.
</TEXT>
<HEADING>
Temelín navštívila skupina zahraničních expertů.
</HEADING>
<TEXT>
Ochrana jihočeské atomové elektrárny byla podrobena mezinárodní kontrole. Sedmičlenný tým Mezinárodní agentury pro atomovou energii se sídlem ve Vídni zahájil v jaderné elektrárně Temelín již 19. prověrku. Experti se tentokrát zabývali zajištěním fyzické ochrany elektrárny.
</TEXT>
<HEADING>
Obyvatelé Budějovic protestují proti rozšíření letiště.
</HEADING>
<TEXT>
Petici se zhruba třemi sty podpisy k projektu letiště s vojenským i civilním provozem v Plané dostal českobudějovický magistrát. Obyvatelům okolní zástavby se nelíbí, že magistrát nechal vypracovat studii, ale o jejích detailech včetně vlivu na zdraví lidí je nikdo neinformoval. Přičemž smíšený provoz na letišti podporuje magistrát i krajský úřad. "Požadujeme po radních, aby aktivně prosazovali zákon o ochraně zdraví před hlukem. Očekáváme, že budou v dostatečném předstihu zveřejněny informace o hlukových ochranných pásmech podle nového zákona," uvedl člen petičního výboru Miroslav Vlach.
</TEXT>
<HEADING>
V Táboře zvýšili nájem pro matky s dětmi.
</HEADING>
<TEXT>
Rozhodnutí, které je zřejmě za hranicí sociální únosnosti, učinili radní Tábora ohledně nájmu za pobyt v domově pro matku s dětmi ve Vídeňské ulici na sídlišti Nad Lužnicí. Rada města schválila, aby ženy, které nejsou z Tábora, platily za první půlrok 5 tisíc korun měsíčně, od sedmého do čtyřiadvacátého měsíce pobytu dokonce 7 tisíc korun..
</TEXT>
<HEADING>
Břehy slepého ramene opět spojila lávka.
</HEADING>
<TEXT>
Sokolský ostrov s centrem města Českých Budějovic spojuje nová lávka. Nahradila původní přemostění takzvaného slepého ramene Malše a je součástí budovaného propojení centra s odpočinkovou zónou ve Stromovce. Během půl hodiny nadzvedl jeřáb konstrukci lávky a umístil ji na betonové základy. "Nejdůležitější část máme hotovou, nyní budeme montovat podlahu a pracovat na zábradlí, kam přijdou ozdobné kovové výplně," popsal další postup prací stavbyvedoucí Ondřej Komrska.
</TEXT>
<HEADING>
Před českobudějovickým senátem vypovídal Soudek.
</HEADING>
<TEXT>
Šéf bývalého průmyslového impéria Škody Plzeň Lubomír Soudek vypovídal před jihočeským senátem jako svědek v jedné z největších ekonomických kauz v historii České republiky. Vysvětloval spolupráci s Libanoncem Tarekem Assafem Becharou, který je obžalovaný ze stamilionových bankovních podvodů a je nyní po třech letech vazby stíhaný na svobodě.
</TEXT>
<HEADING>
Na jihu Čech skončila předvolební registrace politických stran.
</HEADING>
<TEXT>
Přesně šestašedesát dní, jak nařizuje zákon, před červnovými volbami uzavřel českobudějovický okresní úřad registraci kandidátních listin politických stran a hnutí. O přízeň voličů v parlamentních volbách chce v jižních Čechách usilovat dvaadvacet politických stran a hnutí. Okresní úřad zaevidoval v řádném termínu, který vypršel včera v šestnáct hodin, tyto kandidátní listiny: Republikáni Miroslava Sládka, Strana za životní jistoty, ODS, KSČM, Koalice KDU-ČSL a US-DEU, ČSSD, Pravý blok, ODA, Republikáni, Akce za zrušení Senátu a proti vytunelování důchodových fondů, politické hnutí Sdružení Nezávislých, Strana venkova - spojené občanské síly, Demokratická liga, Strana zelených, Naděje, Cesta změny, politické hnutí Humanistická aliance, Česká pravice, Volba pro budoucnost, Národně demokratická strana, Strana zdravého rozumu a ČSNS.
</TEXT>
<HEADING>
Radní hledají dlažbu do parku.
</HEADING>
<TEXT>
Budějovičtí radní hledají s památkáři kompromisní řešení pro nový povrch chodníků v opravovaném parku Na Sadech. Památkáři tam původně preferovali žulovou dlažbu z malých kostek o rozměrech 5 x 5 centimetrů, kterou už město použilo při dláždění části městské památkové rezervace od pošty na Senovážném náměstí po banku. "Historická zádlažba má však obrovská negativa - jednak tyto kostky moc nedrží a na řadě míst už chybí a druhý problém je, že nám nadávají ženy, že to není dlažba na běžnou chůzi," uvedl primátor Miroslav Tetter.
</TEXT>
<HEADING>
Verheugen navštívil jižní Čechy.
</HEADING>
<TEXT>
Svou návštěvou jižních Čech, především Českého Krumlova, chtěl komisař Evropské unie pro rozšíření Günter Verheugen podle svých slov ukázat, že regiony jsou pro unii a její vývoj důležité. "Chtěl jsem být informován přímo na místě, a ne od diplomatického stolu v Praze. Je užitečné, když mají evropské instituce přímé kontakty s regiony," uvedl Verheugen.
</TEXT>
<HEADING>
Rybáři zachránili obřího tolstolobika.
</HEADING>
<TEXT>
Dvaadvacet kilogramů těžký tolstolobik pestrý je nečekaným obyvatelem táborských sádek firmy Štičí líheň. Zaměstnanci firmy rybu vylovili, když se v mátožném stavu objevila u břehu Jordánu, jehož hráz je právě v dlouhodobé opravě. "Velký tolstolobik připlaval ke břehu. Zdálo se nám, že není v dobré kondici. Proto jsme ho odvezli na sádky," uvedl spolumajitel Štičí líhně Oldřich Pecha mladší.
Ministr obrany Jaroslav Tvrdík přislíbil vimperské radnici převedení bývalých kasáren i s pozemky.
</TEXT>
</DOC>
<DOC>
<DOCID>MF-20020415259</DOCID>
<DOCNO>MF-20020415259</DOCNO>
<DATE>04/15/02</DATE>
<TITLE>
O volejbalový titul asi bude boj
</TITLE>
<TEXT>
První výhra Jihočechů ve finále nad Odolena Vodou ještě nezaručuje úspěch
Jen první krok, žádná definitiva. K té je potřeba ještě další dva. České Budějovice si musí volejbalový titul ve finále uhrát samy.
České Budějovice - Vzruch, chvílemi průměrná hra, ale napětí, rámus rozjetých fanoušků a atmosféra, na jakou se bude hodně dlouho vzpomínat. Považ si fanoušku, že máš možnost sledovat finálová utkání extraligy volejbalistů. Takové hody nemusejí trvat věčně. "Hlavně děkuji divákům, byli fantastičtí," nezapomněl po prvním vítězství 3:1 ve finále nad Odolena Vodou sdělit kouč domácích Zdeněk Pommer. "Jistě přijdou i na druhý zápas. Budeme je potřebovat." "Už jsme si tady v hale zvykli," uvažoval o dnešku a o druhém díle série nahrávač hostů Tomáš Malčík. "Zkusili jsme si tady servis, to je pro nás životně důležité. Určitě bude druhý zápas vyrovnanější." A vyprodanější, když ne vyprodaný. "Upravíme hlediště u hrací plochy," ujistil místopředseda domácího klubu Jiří Novák. Už nebude televizní přenos, lidé nebudou na víkendu, očekávání, že budou chtít vidět další bitvu, platí dvakrát. Co včera rozhodlo? "Náš lepší servis a lepší hra v poli," řekl nahrávač domácích René Dvořák. "Měli jsme i větší vůli po vítězství, i když je to fráze," podotkl. "V rozhodujících chvílích jsme zatáhli víc, uhráli jsme dva tři body a odskočili soupeři." Ten hrál stále středem, jako by chtěl nedávno do reprezentace nominované blokaře Raka a Krále strhat. "Není to ani dobré pro smečaře," poznamenal Dvořák. "Když hrají jen občas, nedostanou se většinou do tempa." A měl dojem, že pro hosty sice platí, že si uhrají ztrátu, ale ne míče navíc. "Když jsou těžké koncovky a mají je táhnout smečaři, tak je potom většinou neuhrají," vysvětlil nahrávač domácích. "Smečař by měl mít za zápas určitý počet balonů. Jsou hráči, kteří když nesmečují, nedostanou se ani do laufu." Jenže na útok Raka a Krále hosté sázejí, i na jejich podání. "Chvílemi se mi zdálo, jako by Budějovice měly mírnější servis a čekaly, až ho zkazíme my," podotkl trenér hostů Jindřich Licek. Rak i Král servis kazili a nebyli tolik úspěšní ani při vlastním bloku. Zatímco domácí uhráli na bod jen v prvním setu pět bloků a ve čtvrtém čtyři, hosté za celý zápas na bod zblokovali snad tři míče, jindy průměr na set.
</TEXT>
</DOC>
<DOC>
<DOCID>MF-20020415260</DOCID>
<DOCNO>MF-20020415260</DOCNO>
<DATE>04/15/02</DATE>
<TITLE>
Most ve II. fotbalové lize dostal až Wozniak
</TITLE>
<TEXT>
Most, České Budějovice - Ve druhé fotbalové lize o víkendu všichni čtyři uchazeči o postup vyhráli a nedostali ani jeden gól. Nejvíce si pomohly Zlín a České Budějovice, pro které urval rozhodujícím zásahem tři body minutu před koncem Wozniak. Skóroval skluzem po standardní situaci dorážkou na zadní tyči. "Ta standardka byla přísně odmávaná, díval jsem se na videu," tvrdil kouč domácích Luboš Urban. "Spíš nebyla vůbec." Marek před gólem vyhrál souboj hlavou, míč postrčil k zadní tyči, kde byl Wozniak rychlejší než Langer. "Bylo to velice kvalitní utkání," řekl dále k zápasu trenér domácích. "Kdyby skončilo nula nula, řekl bych, že jsme měli my blíž k vítězství." Pro domácí by bylo v boji o záchranu 0:0 málo, ale jejich trenér se domnívá, že právě proti lídrovi soutěže by úspěch jeho celek povzbudil. "Naši hráči dřeli, makali, škoda nešťastného konce," posteskl si. "To je ale s Českými Budějovicemi normální, u nich jsme prohráli gólem z 94. minuty," připomněl loňský podzim. Při utkání pršelo, terén byl těžký. "Bojovalo se. Bylo vidět, že hosté z nás měli strach," dodal trenér Urban. Na vyložené šance v utkání to bylo 1:1. Nejdříve málem platila skvělá střela Jirky, kterou gólman Seman chytil. V závěru před gólem šel Plocek sám na domácí branku, ale Meier ho dobře vykryl.
Most - České Budějovice 0:1. Branka: 89. Wozniak. Rozhodčí: Puček. ŽK: Langer - Sivok, Penner. Diváků: 639. Poločas: 0:0.
</TEXT>
</DOC>
<DOC>
<DOCID>MF-20020415261</DOCID>
<DOCNO>MF-20020415261</DOCNO>
<DATE>04/15/02</DATE>
<TEXT>
V utkání fotbalové I. A třídy Rudolfov - České Velenice (4:1) se trefil jak domácí Zach (vlevo, dal dvě branky), tak i hostující Škácha, který dal jediný gól hostů.
</TEXT>
</DOC>
<DOC>
<DOCID>MF-20020415262</DOCID>
<DOCNO>MF-20020415262</DOCNO>
<DATE>04/15/02</DATE>
<TITLE>
Prachatický hit ČFL se tentokrát nepovedl
</TITLE>
<TEXT>
Prachatice, Varnsdorf - To se stane. Když se moc chce, nemusí to pokaždé vyjít. Tohle potkalo i v tabulce ČFL druhé prachatické fotbalisty, když doma v utkání průměrné úrovně prohráli se třetím Střížkovem po chvílemi velké převaze. První poločas ještě tak jasný nebyl. "Chtěli jsme si ověřit, s čím přijel soupeř, zaměřit se na slabiny a využít jich ve druhé části," vysvětlil záměry domácích jeden z jejich trenérů Miroslav Soukup. Hosté začali se zavřenou obranou, osobní hlídání Pecky obstaral Burda. Dobrá šance se pro Jihočechy rýsovala ve 31. minutě, když Pecka sebral u brankové čáry míč Hynkovi a poslal jej Vladimíru Šimrovi, ale brankář Pavlík souboj s kanonýrem soutěže těsně před brankou vyhrál. Před odchodem do šaten dostal ještě Pecka v pokutovém území jednu z mnoha ran, které na hřišti padly, ale rozhodčí si toho stejně jako několikrát předtím i potom nevšiml. Druhý poločas byl o dost rušnější a zajímavější. Domácí si vytvářeli šance, povedlo se jim dostat se i za záda obrany hostů, ale nejméně dvakrát cítili velkou křivdu. V 57. minutě neodpískal rozhodčí ruku hostů, když míč směřoval na útočníka Bumbu, a v 68. minutě dostal Hynek jen žlutou kartu za to, že chytil míč rukama ve chvíli, kdy přihrávka domácích směřovala na nabíhajícího Pecku právě za záda obrany hostů a do sóla. Dobrou ranou se prezentoval v 53. Kubiš, trestný kop za faul Mejdra na Pecku poslal pod břevno, ale Pavlík ránu vyrazil na roh. Několik akcí se hostitelům povedlo připravit přehuštěným středem, ale když se dostali ke koncovce, pálili donekonečna nad břevno Střížkova. Ten se ukázal také jako mistr ve zdržování, jeho hráči často zůstali ležet a Mejdr se nechal dopravit na nosítkách za postranní čáru, ale odtud se vzápětí hlásil do hry. To už byl stav 0:1. "Dvakrát nám tam faulovali naše hráče a rozhodčí pak pískne trestný kop proti nám," zlobil se kouč domácích Petr Mádl. Hlídač Benda, který se v té době věnoval Bumbovi, na chvíli přestal hlídat a poslal střelu do levého horního rohu jako kdysi Panenka. Ošklivý byl závěr v chodbě stadionu. Tam mají domácí celé utkání bezpečnostní agenturu a nikoho tudy nechtějí pouštět. Bossové ze Střížkova, obklopení svou ochrankou, chtěli dovnitř, 'aby poděkovali hráčům Střížkova za výkon'. Jeden z jejich horlivých ochránců pak praštil pěstí pořadatele tak, že mu do krve roztrhl kůži v oblasti lícní kosti. A vzápětí bez trestu zmizel. Ve Varnsdorfu, kde nedávno Střížkov prohrál 1:5, získal SK České Budějovice B bod. A znovu měl na dosah všechny tři, nezvládl závěr prvního poločasu. "Domácí hrozili se standardních situací, které výtečně zahrával Sitarčík," uvedl asistent kouče hostů Jan Schuster. Gól dali hosté z penalty za faul na Krejču.
Varnsdorf - SK České Budějovice B 1:1. Branky: 45. Sládeček - 24. Řehoř z penalty. Rozhodčí: Polák. ŽK: Bílek - Koblenc, Palát, Latka. Diváků: 670. Poločas: 1:1.
</TEXT>
</DOC>
<DOC>
<DOCID>MF-20020415263</DOCID>
<DOCNO>MF-20020415263</DOCNO>
<DATE>04/15/02</DATE>
<TITLE>
Fotbalové hlasy
</TITLE>
<GEOGRAPHY>DIVIZE</GEOGRAPHY>
<TEXT>
Jaroslav Vavroch, MAS Sezimovo Ústí: Byl to remízový zápas, který rozhodla sporná branka. Za stavu jedna nula pro Třeboň si soupeř vypracoval i další šance, ale gólman Mrzena nás podržel. Z utkání nemám dobrý pocit. Petr Skála, Třeboň: Protivník chtěl hrát fotbal. Vyhráli jsme zaslouženě, vytvořili jsme si i více gólových příležitostí, například Ďibďák, Vaníček nebo Stejskal. Z hostů nás ohrozil jen Mrázek. Rostislav Grossmann, Písek: I když bylo utkání nervózní, hrálo se korektně. V prvním poločase jsme byli o trochu lepší. Potom, co jsme vstřelili branku, začali jsme více bránit a soupeře jsme pustili do několika šancí. Naštěstí pro nás je Tachov neproměnil. Karel Ilčík, FK Tábor: Byl to těžký zápas, výsledek tomu ani neodpovídá. Hosté hráli technický fotbal, hlavně Šámal a Studeník byli dobří. Z našich bych pochválil Fořta, Plachého, Veselého a Vrzala. Josef Barda, Milevsko: Zasloužili jsme si minimálně bod, protože jsem hráli velice dobře. Byl to rychlý fotbal, šance měly oba týmy. Divákům se utkání muselo líbit. Václav Palivec, Strakonice: Když nedáme branku ani z jednoho metru, nemůžeme vyhrát.
PŘEBOR - Jozef Jevčák, Čížová: Soupeř hrál výborně, rychle, agresivně, byl ve všem lepší. My jsme dělali chyby v defenzívě. Bylo to i tím, že máme pět zraněných hráčů. Od nás snese přísnější měřítko jen Král, u soupeře hráli perfektně oba Schönkyplové. Zdeněk Nekola, Horní Planá: Jsem samozřejmě spokojen s výsledkem i s hrou týmu. Vycházely nám standardky, po nichž jsme dali čtyři góly. Nejlepší byli Miroslav Schönkypl a Greško. Rudolf Fanta, Lišov: Humpolec byl po všech stránkách lepší. My jsme v útlumu, měli jsme sice nějaké šance, ale Moravec je zahodil. Jiří Antoš, Protivín: Udělal jsem změny v sestavě, místo Chalupy nastoupil Jíra a hráli jsme na tři útočníky. Vyšlo nám to, měli jsme spoustu šancí, mohli jsme vyhrát i vyšším rozdílem. Hráči byli správně nažhavení, chtěli odčinit náhodnou porážku z minulého zápasu. Podali výborný, kolektivní výkon. Martin Lafata, Olešník: Už minule jsme naznačili zlepšení, dnes jsme to potvrdili i bodově. Měli jsme větší vůli po vítězství i více šancí. Pochválit bych chtěl Pavla Bartušku, který je na vojně a netrénuje, ale zahrál skvěle. Miroslav Váca, Hluboká: Svou agresivní hrou nás domácí nepustili ke kombinační hře. Občas hráli až příliš tvrdě. Lubomír Pintér, Roudné: Vyrovnaná hra moc krásy pro diváky nepřinesla. Škoda, že jsme nevyužili dvou šancí. Zasloužili jsme si vyhrát.
</TEXT>
</DOC>
<DOC>
<DOCID>MF-20020415264</DOCID>
<DOCNO>MF-20020415264</DOCNO>
<DATE>04/15/02</DATE>
<TITLE>
Tábor jasně zvítězil
</TITLE>
<TEXT>
Jižní Čechy - Ve skupině A fotbalové divize potvrdil FK Tábor vynikající jarní formu. V odvetách ještě neprohrál a tentokrát si vyšlápl na silné Vejprnice. V zápase vynikal domácí Vrzal, který vstřelil všechny tři góly. První jarní body ztratil tým MAS Sezimovo Ústí, v jihočeském derby podlehl na hřišti Třeboně 0:1. Jedinou branku utkání vstřelil Šachl, když využil zaváhání gólmana Mrzeny. Písek porazil poslední Tachov a po čtyřech zápasech se opět radoval z plného bodového zisku. Milevsko sehrálo v Klatovech dobré utkání, ale nebylo mu přáno. Prohrálo brankou v nastaveném čase, když krátce předtím domácí neproměnili penaltu. Strakonice i přes velké šance nedokázaly Rokycanům vstřelit branku, a tak mají jen bod. Kaplice přehrála nebezpečné Přeštice, před přestávkou se trefil Románek.
</TEXT>
</DOC>
<DOC>
<DOCID>MF-20020415265</DOCID>
<DOCNO>MF-20020415265</DOCNO>
<DATE>04/15/02</DATE>
<TITLE>
Olešník dosáhl druhého vítězství v sezoně, šlágr kola v přeboru skončil bez branek
</TITLE>
<TEXT>
Jižní Čechy - Hluboká si ve fotbalovém přeboru jižních Čech odvezla z Roudného bod za remízu 0:0. A mohla za něj být ráda. Diváci se těšili na pohledný fotbal, který se dal od prvního a pátého celku soutěže čekat, ale zvláště ve druhém poločase museli být zklamaní. Hrál se bojovný zápas plný osobních soubojů a faulů. Vzruch před brankami přinášely pouze standardní situace. V 70. minutě se v největší šanci ocitl domácí Douda, dobře umístěnou hlavičku však brankář Pytel vystihl a vytlačil na roh. Roudenská obrana pracovala spolehlivě a hosty k vážnějšímu ohrožení branky nepustila. "Víme o sobě, jeden na druhého se můžeme spolehnout," řekl po zápase bek Roudného Jan Anton. Po herně vydařeném, ale prohraném zápase v minulém kole s Akrou si druhé vítězství v sezoně připsal poslední Olešník v domácím utkání s Dražicemi. Ve slušně hraném zápase, kdy jediná karta byla udělena až v poslední minutě, zvítězili domácí 2:1, když navíc jedinou branku hostů vstřelil do vlastní sítě olešnický Ziegelbauer. Předposlední Čížová si od Lipenské přehrady odvezla pětigólovou porážku a opět si zkomplikovala situaci v tabulce. Olešník na ni ztrácí již pouze jeden bod. Poněkud překvapivě snadno si odvezl Protivín tři body z Přešťovic za vítězství 3:0. A to ještě dohrávali hosté posledních 20 minut v deseti, vyloučen byl za strčení do protihráče Sláma. Fotbalisté Českého Krumlova potvrdili vysoké ambice a přehráli Vodňany 3:0. Hlavní roli hrál Peťule, který vstřelil vítěznou branku a zařídil penaltu, po níž padl třetí gól domácích.
</TEXT>
</DOC>
<DOC>
<DOCID>MF-20020415266</DOCID>
<DOCNO>MF-20020415266</DOCNO>
<DATE>04/15/02</DATE>
<TITLE>
Zraněného muže nechali na silnici
</TITLE>
<HEADING>
Mladíci, kteří přejeli chodce, jdou do vězení
</HEADING>
<TEXT>
Při závodění s auty porazili mladíci na silnici chodce a těžce ho zranili. Potom ho odtáhli ze silnice a ujeli. Za to je soud nyní poslal do vězení na šest měsíců až dva roky.
Česká Lípa - Do vězení na šest měsíců až dva roky poslal Okresní soud v České Lípě pětici mladých mužů za to, že při svých závodech srazili na silnici chodce a těžce zraněného ho tam nechali ležet. Jedná se o čtyři občany Slovenska, kteří bydlí v Mimoni a jednoho muže z Ralska. Chodce srazil v Ralsku autem Igor Dunka. Právě on jako řidič se zodpovídal zároveň z ublížení na zdraví a odsouzen byl na dva roky nepodmíněně do věznice s ostrahou. Řidič druhého vozu Slavko Dunka dostal jeden rok ve věznici stejné kategorie. "Soud jejich vinu bezpečně prokázal, případ má i vysoký stupeň společenské nebezpečnosti," řekl soudce Vlastislav Cháb. "Bezohledností ohrozili lidský život, jejich chování bylo morálně zrůdné." Všichni obžalovaní byli v září roku 2000, kdy se událost stala, bez práce a kromě Červeňáka již všichni vícekrát stáli před soudem. Ač řídili automobily, nevlastnili řidičské průkazy. Podle obžaloby Igor Dunka řídil po silnici v obci Ralsko-Ploužnice osobní automobil Škoda 105 a jako spolujezdec s ním jel Milan Horák. Závodili, a tak Dunka začal zprava předjíždět vůz Škoda 120 řízený jeho bratrem Slavkem Dunkou, s nímž jako spolujezdci jeli další z obviněných: Marián Kaleja a Peter Červeňák. Přitom způsobil boční střet vozidel, po němž se s autem dostal pravými koly až na trávu mimo silnici.
Narazil do chodce Zdeňka Hocka, který po nárazu spadl za vozidlem na silnici a utrpěl otevřenou tříštivou zlomeninu pravého i levého bérce, zlomeninu levé stehenní kosti a zhmoždění plíce. Posádky obou aut vystoupily, těžce zraněného chodce odtáhly ze silnice na okraj a odjely. "Nic jim nebránilo, aby zraněnému poskytli pomoc," prohlásil státní zástupce Jiří Hrabal. Igor Dunka nezapíral a vypověděl, že ač nevlastní řidičský průkaz, několik dní před nehodou koupil auto. "Chlap ležel na zádech, protože se nehýbal, tak ho bratr polil vodou. Když se začal hýbat, tak jsme ho kousek popotáhli a utekli," přiznal Dunka. Auto odtáhli na laně k Horákovi a tam ho druhý den rozebrali a rozřezali do sběru. "Jeli jsme tak devadesát, v té rychlosti se auto nedalo ubrzdit, něco nám rozbilo okno, myslel jsem, že to bylo zvíře," řekl Horák. Jak uvedl, zraněného chodce neviděl. Červeňák vypověděl, že zraněného, který se nehýbal a měl něco s nohou, nechali být, nikdo nezavolal pomoc a odjeli. "U chlapa byl Horák, zkoušel jestli dýchá, dělal mu masáž srdce a když zjistil, že dýchá, tak ho s Kalejou a Červeňákem popotáhli od cesty," sdělil Slavko Dunka. Zdeněk Hock uvedl, že si pamatuje pouze to, jak letěl vzduchem a pak až na ženu, která mu přivolala sanitu. Pohybovat se může na invalidním vozíku a stále se léčí.
</TEXT>
</DOC>
<DOC>
<DOCID>MF-20020415267</DOCID>
<DOCNO>MF-20020415267</DOCNO>
<DATE>04/15/02</DATE>
<TITLE>
Premiéru překazili zloději
</TITLE>
<GEOGRAPHY>Liberec</GEOGRAPHY>
<TEXT>
Kasičku s příspěvky na Nadaci pro transplantace kostní dřeně odcizila v pátek večer z foyer Divadla F. X. Šaldy skupina mladíků. Policie údajně zná jejich jména. Zhruba deset minut před začátkem premiéry baletního představení Konec starých časů se ve foyer objevili mladíci, kteří způsobili pozornost už svým neformálním oblečením. "Dva z nich nejprve vzali kasičku umístěnou ve foyer a se smíchem ji nesli ke dveřím, ale po dvou metrech se otočili a skleněnou schránku dali zpět na místo, jako že to byl jen žert," uvedla inspektorka hlediště Jitka Toušová. "Poté zamířili k šatnám. Šla jsem se jich zeptat, co tu chtějí, ale mezitím další mladíci popadli kasičku a všichni se dali na útěk," popsala událost. Ve vstupní hale divadla se v té době nacházelo zhruba dvacet lidí. Jeden z diváků začal mladíky pronásledovat a jednoho z nich dostihl před divadlem. Srazil ho na zem a přitom jej zranil v obličeji. V tu dobu již dorazila přivolaná policejní hlídka, která mladíka odvezla k výslechu. Podle organizátora sbírky Františka Šidáka z Liberce zajištěný mladík prozradil policistům jména svých kompliců.
"Ale i v případě, že budou zajištěni, bude se celá věc projednávat pravděpodobně jen jako přestupek," poznamenal Šidák. Nikdo přesně neví, kolik bylo v zapečetěné schránce peněz. "Hodnota samotné kasičky činí dva tisíce korun, prokazatelná škoda tedy nepřesáhne pětitisícovou hranici," dodal. Výkonný ředitel Nadace pro transplantace kostní dřeně Martin Pecka uvedl, že ke krádežím kasiček, kterých bývá po celé republice rozmístěno zhruba dvě stě na nejrůznějších veřejných místech, dochází zcela ojediněle. "Bývá to tak třikrát, čtyřikrát do roka, většinou při násilném vloupání do objektu. Pachateli bývají vesměs právě mladiství," řekl. Schránka byla ve vstupní hale umístěna několik týdnů, podle očitých svědků v ní bylo několik tisíc korun. "Myslím, že šlo o promyšlený čin. S takovým hyenismem jsem se osobně ještě nikdy nesetkal. Všichni, kteří se na tom podíleli, by zasloužili rozbít ústa jako ten před divadlem," tvrdil o přestávce premiérového představení rozhořčený ředitel Šaldova divadla František Dáňa. Operační důstojník liberecké policie včera nemohl sdělit, jak pokračuje vyšetřování případu. "Mám jen základní a kusé informace, takže nemohu přesně sdělit, v jaké fázi se nyní vyšetřování nachází."
</TEXT>
</DOC>
<DOC>
<DOCID>MF-20020415268</DOCID>
<DOCNO>MF-20020415268</DOCNO>
<DATE>04/15/02</DATE>
<TITLE>
Grabštejn se vrátil do středověku
</TITLE>
<GEOGRAPHY>Grabštejn</GEOGRAPHY>
<TEXT>
Na chvíli se přenést do středověku a vychutnat si atmosféru pravého jarmarku se vším, co k němu patří, mohli v sobotu návštěvníci hradu Grabštejn. Sjezdem řemeslníků, kejklířů, muzikantů a divadelníků zde oslavili Den památek. Grabštejnský jarmark přilákal i zájemce ze sousedních zemí, a tak hradem kromě češtiny zněla i němčina a polština. Hrbolatě dlážděné hradní nádvoří zaplnilo jedenáct stánků. Prodejci, dobově odění ve všelijakých hazukách a pláštích v nich nabízeli vše možné. Od proutěných košíků přes svíčky z včelího vosku až po sáčky s vonným kořením a rozličné skleněné nádoby. Většina z nich si nabízené zboží sama vyrobila, někteří na jeho vzniku pracovali přímo před zraky lidí. Dlouhovlasý řezbář na pultě svého stánku otesával rozdvojený lipový kmen. "Vsadím do něj ještě srdce z červeného švestkového dřeva. Až to bude hotové, bude se to jmenovat Němá láska. Baví mě ukazovat lidem, jak taková dřevořezba vzniká," usmál se. Opodál dýmalo ohniště, kde pracovali kováři. Mnoho zájemců se také zastavovalo u stánku se skleněnými výrobky. O zdobené vázičky, pohárky, kalíšky a malé svícny byl veliký zájem i mezi cizinci. "Řekni německy dvě stě dvacet," obrátil se na svoji pomocnici stánkař. Ta ochotně přetlumočila požadovanou částku a bankovky i sklenička rázem změnily majitele. Z nádvoří vedl krátký průchod na zahradu. Tam se čepovalo pivo, nalévala medovina a tanečníci, muzikanti a herci předváděli své umění. Divadlo i tance se líbily hlavně dětem, stejně jako stánek, kde nabízel malíř portrét na počkání. "Viděla jsem, co všechno řemeslníci dokáží a ještě jsem tatínkovi k narozeninám koupila láhev medoviny," radovala se Kateřina Stejskalová z Liberce.
KOLIK VYDRŽÍ?
Při středověkých slavnostech na Grabštejně se návštěvníci mohli projít po zádech kejklíře, který navíc ležel na střepinách skla.
</TEXT>
</DOC>
<DOC>
<DOCID>MF-20020415269</DOCID>
<DOCNO>MF-20020415269</DOCNO>
<DATE>04/15/02</DATE>
<TITLE>
Rozsáhlý kolos Narexu se po revoluci rozpadl
</TITLE>
<HEADING>
Podniky regionu
</HEADING>
<TEXT>
Česká Lípa - Před revolucí v listopadu 1989 byl státní podnik Narex, do něhož patřil i českolipský závod, mohutným kolosem se závody po celé republice. Zaměstnával šest tisíc lidí a jeho obrat dosahoval 1,3 miliardy korun. K 1. listopadu 1990 se komplex rozpadl na devět samostatných státních podniků. Ty čekala privatizace buď kuponovou metodou nebo přímým prodejem určenému zájemci. Kromě českolipské společnosti jméno Narex využívá ještě Narex Bystřice, Narex Ždánice, Narex Bučovice a Narex Praha. "Všechny bývalé partnerské závody jsou samostatné firmy a licenční uživatelé ochranné známky Narex, která je naším majetkem," sdělil obchodní ředitel Narexu Česká Lípa Michal Dvořák. Akciová společnost Narex Česká Lípa za rok oslaví významné výročí: šedesát let výroby elektronářadí. Od roku 1992 je členem německé skupiny TTS Tooltechnic Systems. Obrat rok od roku stoupá a představuje za minulý rok více než miliardu korun.
Společnost nyní má 650 zaměstnanců. Lidé jsou tím nejvýznačnějším kapitálem. "Firma má hodnotově na co navazovat, jsou to zajisté tři generace dělníků i techniků, kteří tvoří tu základnu." I za éry socialismu zde pracovaly celé rodiny, což nebývalo jinde obvyklé. Podle Dvořáka je řemeslná tradice výzvou a tím, co přesvědčilo zahraničního investora ke vstupu do českolipské firmy. "Narex byl jako dobře vybavená nevěsta." Jeden z nejvyšších německých šéfů tehdy pronesl, že stroje se dají koupit nové, budovy opravit, ale je třeba si vážit pracovníků, kteří svou práci ovládají a lze jim dát nové úkoly. "Ne všude je ta vazba se zahraničními majiteli takto úzká, díky tomu jsme dnes vtaženi jako aktivní účastníci do glogálního trhu," řekl Dvořák. "Na firmě je vidět, že ji majitelé netunelují, jsou zde slušné mzdy, nové technologie, naši hosté při návštěvách potvrzují, že je v České Lípě stejné vybavení, jako ve fabrice v Německu." Manažeři či konstruktéři, kteří již dávno nepracují u rýsovacích prken, získávají další zkušenosti na stážích v Německu. Továrna si udržuje vlastní zkušebnictví a padesátičlenné oddělení vývoje. "Mozky nám tady zůstaly, nepochybujeme, že i dál budou třeba." Jak prohlásil člen představenstva Josef Lorenz, Narex je totiž firma velmi zaměřená na inovace: "Přes čtyřicet procent našich výrobků není starších než dva roky, snažíme se mít některé hodnoty, které zákazník nenajde jinde než u nás. A především tu nejvyšší kvalitu."
Narex
- právní forma: akciová společnost
- majoritní akcionář: TTS Tooltechnic Systems AG &amp; Co.
- obrat v roce 2000: 1070 mil. Kč, 1999: 872 mil. Kč, 1998: 730 mil. Kč
- investice v roce 2000 činily 70 mil. Kč
- v roce 2000 vyrobil 350 000 ks elektronářadí
</TEXT>
<HEADING>
- zaměstnává 650 pracovníků
</HEADING>
<TEXT>
- Společnosti, v nichž má NAREX Česká Lípa a. s. majetkový podíl: NAREX Slovakia s. r. o. podíl 100 % ze základního jmění GENA spol. s. r.o. podíl 49 % ze základního jmění
- Společnosti, v nichž má NAREX Česká Lípa a. s. majetkový podíl: NAREX Slovakia s. r. o. podíl 100 % ze základního jmění GENA spol. s. r.o. podíl 49 % ze základního jmění
</TEXT>
</DOC>
<DOC>
<DOCID>MF-20020415270</DOCID>
<DOCNO>MF-20020415270</DOCNO>
<DATE>04/15/02</DATE>
<TITLE>
Svědky policii vnucuji, říká žena
</TITLE>
<TEXT>
Jablonec nad Nisou - Zlodějům automobilů usnadňují v Jablonci práci samotní policisté. Myslí si to Radka Staudte, Češka žijící v Německu, které v listopadu loňského roku u jablonecké nemocnice neznámí zločinci ukradli vůz audi za skoro milion korun. Staudte je rozčarovaná z postupu policie a domnívá se, že sami policisté se snaží krýt zločince. Policejní ředitel Josef Rašín tvrdí, že Staudte jeho kolegy neprávem osočuje, a že její tvrzení je neseriózní. "Policii jsem musela svědky krádeže přímo vnucovat a oni si je stejně předvolali k výslechu až po týdnu," rozčiluje se Staudte. Její příběh je plný podivných okolností. "Nevím, proč mě kriminální policie žádala o spolupráci na případu, když jsem záhy zjistila, že o ni vůbec nestojí," pokračuje oloupená cizinka. "Faxové číslo, na něž jsem měla zaslat další údaje, a které jsem obdržela od vyšetřovatele Skácelíka, nebylo v provozu ani o víkendu, ani po pracovní době ve všední dny. Vyšetřovatel mi sice časem sdělil, že popis pachatelů se opakuje u více podobných případů a dokonce mi chtěl e-mailem poslat fotografie podezřelých, ale do dnešního dne, a už je to pět měsíců, jsem je neobdržela." Okradená žena se pozastavuje také nad přístupem kriminalistů, kteří ji už předem upozorňovali, že její vůz nenaleznou. "Tvrdili, že už za dvacet minut po krádeži skončilo za hranicemi, že ho zloději odstavili, rozebrali a upravili, aby se nedalo poznat. Můj ukradený automobil však dva svědci několik dní po sobě spatřili s původní státní poznávací značkou kousek od Náchoda," popisuje případ Radka Staudte. Místo toho, aby se policie intenzivně věnovala pátrání, snažila se podle jejích slov znevěrohodnit svědecké výpovědi.
"Vyšetřovatel Skácelík například s ostrovtipem jemu vlastním říkal svědkům: Jste si jistí, že značka byla RO jako Rosenheim a ne RO jako Rokycany? U obou svědeckých výpovědí se popis řidiče shoduje s mým popisem člověka, který se kolem mého auta motal už při mém pobytu v Jablonci týden před krádeží. A ten se navíc zřejmě cítí tak neohroženě, že necítí potřebu měnit identifikační znaky vozidla," podivuje se. Policisté podle Staudte nevyužili všech dostupných prostředků pátrání, a to přesto, že oběť krádeže ujišťovali, že po jejím voze vyhlásili celostátní pátrání. "Proto jsem byla nemile překvapena, když jsem zjistila, že moje auto ze seznamu odcizených vozů na webových stránkách ministerva vnitra zmizelo." Okradené ženě také vadí postup, jakým policie nakládá s jejími stížnostmi. "Můj dopis adresovaný ministru vnitra postoupila jeho kancelář policejnímu prezidentovi. Jeho kancelář ji pro změnu postoupí policejní správě Severočeského kraje a ta okresnímu ředitelství policie v Jablonci. A jsme zase tam, kde jsme začali, a kde to nejvíc páchne," neskrývá Radka Staudte své rozhořčení Jablonecký policejní ředitel Josef Rašín se k jejímu tvrzení vyjádřil písemně. Hned v úvodu uvedl, že k neodůvodněnému osočování policistů ze strany Radky Staudte nemá slov. "Údaje jsou hrubě a jednostranně zkreslené a objasnění jednotlivých tvrzení Radky Staudte by vydalo na několik článků, což není smyslem mého vyjádření," napsal Josef Rašín. "Paní Staudte již od oznámení krádeže jejího vozu písemně napadá a osočuje z údajné nečinnosti téměř všechny policejní složky a státní orgány, se kterými přichází do styku. Její případ standardně šetříme v souladu se zákony a služebními postupy policie a tyto skutečnosti jsou opakovaně prokázány šetřením stížnostních orgánů nejen okresního ředitelství policie v Jablonci. Nemohu hodnotit podklady poskytnuté paní Staudte jinak, než jako minimálně neseriózní a neoprávněně osočující," uzavřel policejní ředitel.
</TEXT>
</DOC>
<DOC>
<DOCID>MF-20020415271</DOCID>
<DOCNO>MF-20020415271</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<HEADING>
Jablonec nad Nisou - Centrum nabízí interaktivní disk
</HEADING>
<TEXT>
Nový kompaktní disk pojednávající o historii i současnosti Jablonce nabízí infocentrum jablonecké radnice. "Na kompaktu lidé najdou i turistického průvodce, kontakty na místa s možnostmi kulturního i sportovního vyžití, ubytování i stravování, zajímavosti Jizerských hor, tipy na výlety a mnoho dalších užitečných informací," vysvětlila mluvčí jablonecké radnice Milena Jelínková. Interaktivní CD podle ní vzniklo s příspěvkem z fondu Phare a zájemci si jej mohou zakoupit za sto korun v přízemí budovy městského úřadu. (st)
Liberec - Titul je stále blíž
Fotbalisté Liberce udělali sobotní výhrou 3:1 na hřišti Slavie další velký krok na cestě k vítězství v první lize.
Více na straně D7
Dnes se děje
</TEXT>
<HEADING>
Česká Lípa - Politické harašení
</HEADING>
<TEXT>
Českolipské Jiráskovo divadlo uvede pořad Zuzany Bubílkové a Miloslava Šimka Politické harašení aneb S politiky stále netančíme. Pořad začíná od 19.30.
</TEXT>
<HEADING>
Semily - Film Andělská tvář
</HEADING>
<TEXT>
Městské kino v Semilech připravilo pro diváky český film Andělská tvář. Film semilské kino promítá od 17.30 a od 20.00.
Liberec - Jazzový večer
V libereckých Lidových sadech začne od 19.30 pořad JazzNight - Mother in law.
</TEXT>
</DOC>
<DOC>
<DOCID>MF-20020415272</DOCID>
<DOCNO>MF-20020415272</DOCNO>
<DATE>04/15/02</DATE>
<TITLE>
Za parkování zaplatí
</TITLE>
<HEADING>
Českolipští radní chtějí udělat pořádek na parkovištích
</HEADING>
<TEXT>
Zaplatit za odstavení auta budou muset řidiči na dosud bezplatném parkovišti v českolipské ulici U Synagogy. Radní chtějí do parkování ve městě zavést pořádek.
Česká Lípa - Závora a placení parkovného čeká v nejbližší době na motoristy na dosud bezplatném parkovišti v prostoru dlouholetého tržiště v ulici U Synagogy. "Sledovali jsme jaký bude o parkoviště zájem, již během prvních čtrnácti dnů byl značný, proto jsme se rozhodli pro závoru s výběrčím. Slibujeme si od toho přínos do městské pokladny," uvedl místostarosta Jiří Pazourek. Od pátku je zrušené neoficiální, ale maximálně využívané parkoviště u Zeleného domu mezi Vodním hradem Lipý a obchodním domem Andy. Podle Jiřího Pazourka je i navzdory těmto opatřením ve městě stále hodně míst, kde se dá zaparkovat zcela zdarma. "Bezplatně parkovat mohou řidiči například u Sportareálu. Je jen pár kroků od středu města, přesto je toto parkoviště nevyužité." Na prostranství U Synagogy se vejde přibližně sto dvacet osobních aut. Sazby za parkování tu radní stanovili na pět korun za půlhodinu. Celá a každá další hodina přijde řidiče osobního auta na deset korun. Parkovací plocha na bývalém tržišti během pracovních dnů a v sobotu ulehčuje zejména okolním ulicím Zámecká, Moskevská a Mlýnská, které mnohdy auta zablokují. "Není týdne, aby si nestěžovali popeláři, hasiči, zdravotníci, že je některá z ulic kvůli bezohledně parkujícím řidičům neprůjezdná," konstatoval starosta Petr Skokan. Kvůli parkování schválili minulý týden českolipští radní hned tři nová nařízení najednou. Ta stanoví místa, kde lze vybírat parkovné a určují ceny za parkování. Vyhláška také uvádí kolik město vydává parkovacích karet na náměstích v centru. "Například sazby před kulturním domem zůstanou nadále nejnižší ve městě - tři koruny za půlhodinu, na parkovišti se závorou u obchodního domu Banco se ceny vrátí na původní úroveň před podzimním zdražením," informoval Pazourek. Jak zdůraznil, další změna čeká šoféry na náměstí před radnicí. Již týden zde totiž inkasují peníze za parkování výběrčí soukromé firmy. Protože tam dosud lidé za odstavení svého auta neradi platili parkovacím automatům. "Za pár dnů pozorujeme výrazný úbytek trvale stojících aut, zatím jsme spokojeni," komentoval Pazourek. "Dost parkujících se placení vyhýbalo. Nyní si hlídači poradí s neukázněnými řidiči nebo si okamžitě povolají strážníky." Aby si soukromník na náměstí T. G. Masaryka nezvyšoval sazby, určili radní i maximální výši ceny za parkovné: "Nesmí vybírat za půlhodinu stání více než deset korun," uvedl místostarosta Pazourek.
</TEXT>
</DOC>
<DOC>
<DOCID>MF-20020415273</DOCID>
<DOCNO>MF-20020415273</DOCNO>
<DATE>04/15/02</DATE>
<TITLE>
Motocyklista pád nepřežil
</TITLE>
<GEOGRAPHY>Liberec</GEOGRAPHY>
<TEXT>
Nehodu na svém motocyklu nepřežil jedenadvacetiletý muž, který havaroval včera po poledni ve Starém Dubu na Liberecku. Do lékařky, která se ho na silnici snažila zachránit, narazilo osobní auto. Zdravotnice vyvázla pouze s lehkým zraněním. "Mladík si při pádu z motorky způsobil tak těžké zranění, že mu zanedlouho podlehl, ačkoli se ho zdravotníci snažili zachránit," uvedl včera operační důstojník liberecké policie. Řidiče osobního auta, který lékařku při záchraně života motocyklisty lehce zranil, policisté vyšetřují.
Liberec - Nehodu na svém motocyklu nepřežil jedenadvacetiletý muž, který havaroval včera po poledni ve Starém Dubu na Liberecku. Do lékařky, která se ho na silnici snažila zachránit, narazilo osobní auto. Zdravotnice vyvázla pouze s lehkým zraněním. "Mladík si při pádu z motorky způsobil tak těžké zranění, že mu zanedlouho podlehl, ačkoli se ho zdravotníci snažili zachránit," uvedl včera operační důstojník liberecké policie. Řidiče osobního auta, který lékařku při záchraně života motocyklisty lehce zranil, policisté vyšetřují.
</TEXT>
</DOC>
<DOC>
<DOCID>MF-20020415274</DOCID>
<DOCNO>MF-20020415274</DOCNO>
<DATE>04/15/02</DATE>
<TEXT>
V rámci mezinárodní přehlídky scénického tance Tanec je radost v Jablonci nad Nisou absolvovali členové souborů také lekci klasického a moderního tance v tělocvičně místní Základní školy na Liberecké ulici.
</TEXT>
</DOC>
<DOC>
<DOCID>MF-20020415275</DOCID>
<DOCNO>MF-20020415275</DOCNO>
<DATE>04/15/02</DATE>
<TITLE>
Postižení varují před podvodníky
</TITLE>
<TEXT>
Jablonec nad Nisou - Před hluchoněmými podvodníky, kteří obcházejí jablonecké restaurace a načerno prodávají své zboží, varují místní policisté. Stejný postoj zaujímá i sdružení zdravotně postižených. To se pak od podobných praktik zcela distancuje a aktivity těchto lidí, které mnohdy hraničí s vydíráním, odsuzuje. "Tito lidé poškozují dobré jméno ostatních zdravotně postižených. Já osobně vím o dvou hluchoněmých, kteří takovýmto způsobem obcházejí restaurace a vnucují lidem různé cetky. Rozhodně se mi to nelíbí, dělají to načerno a není to v pořádku," tvrdí předsedkyně jabloneckého sdružení zdravotně postižených Uršula Tancibudková. "Kromě toho, že lidi až psychicky vydírají, jde také o to, že dostávají invalidní důchod a sociální dávky, z nichž mohou celkem slušně žít, aniž by museli takto žebrat. Mám také bohužel podezření, že si tímto způsobem nevylepšují pouze svůj rozpočet, ale že je k tomu může zneužívat zdravý člověk, který je do restaurací posílá a vydělává na tom." Scénář, jímž se handicapovaní návštěvníci restaurací řídí, je jednoduchý: Přijdou ke stolu, kde sedí parta lidí, rozdají jim kartičky, kde píší, že jsou postižení, a že prosí o finanční podporu nákupem drobného předmětu. Nejčastěji jde o plastové nebo kovové figurky zvířat. Jejich cena se pohybuje od padesáti do šedesáti korun. "Když k našemu stolu přišel hluchoněmý poprvé, zželelo se mi ho a padesát korun jsem do nákupu kýčovité tretky investoval," dělí se o své zkušenosti z jedné jablonecké pivnice Ota Karlovský. "Pak se mi to ale rozleželo v hlavě a příště už to asi neudělám. Nemám žádnou záruku, že ten člověk není podvodník a postižení nepředstírá," dodal Karlovský. S jeho názorem souhlasí i šéfová sdružení zdravotně postižených Tancibudková. "Není lehké poznat, jestli je člověk skutečně postižený, nebo ne. Dva lidi, kteří si takto přivydělávají, a které já znám, sice podvodníci nejsou, podivné prodávání je však neomlouvá," uvedla. Podle jablonecké policejní mluvčí Ludmily Knopové však policisté v podobných případech mnoho nezmůžou. "Je to velmi těžko postižitelné. Snad jedině sociální úřad by to s nimi mohl řešit a pohrozit jim odebráním sociálních dávek," míní Knopová. V Jablonci na městském úřadu již nedávno případ sluchově postižené prodejkyně řešili. "Pohrozili jsme ji, že přijde o dávky, tak toho nechala," tvrdí Tancibudková.
</TEXT>
</DOC>
<DOC>
<DOCID>MF-20020415276</DOCID>
<DOCNO>MF-20020415276</DOCNO>
<DATE>04/15/02</DATE>
<TITLE>
Host ukousl muži kus ucha
</TITLE>
<TEXT>
Jablonec nad Nisou - Kus ušního boltce ukousl zaměstnanci jablonecké restaurace jeden z hostů. Vyhazovač přišel k úrazu včera v půl desáté dopoledne. "Vyšetřujeme to jako ublížení na zdraví, obvinění však nepadlo, neboť je nemáme komu sdělit," řekl operační důstojník jablonecké policie. "I když víme, kdo zranění způsobil, tak se nám tuto osobu zatím nepodařilo zadržet. O zranění jsme se dozvěděli se zpožděním od zdravotníků z nemocnice, kteří zaměstnace restaurace ošetřili."
</TEXT>
</DOC>
<DOC>
<DOCID>MF-20020415277</DOCID>
<DOCNO>MF-20020415277</DOCNO>
<DATE>04/15/02</DATE>
<TITLE>
Dvě děti se zranily v aquaparku
</TITLE>
<GEOGRAPHY>Liberec</GEOGRAPHY>
<TEXT>
Dvě děti v jednom dni, které utrpěly tržnou ránu či poranění v obličeji, převezla z Aquaparku v libereckém Babylonu do nemocnice sanita. "Děti si úraz přivodily v sobotu," upřesnila dispečerka liberecké záchranné služby.
Liberec - Dvě děti v jednom dni, které utrpěly tržnou ránu či poranění v obličeji, převezla z Aquaparku v libereckém Babylonu do nemocnice sanita. "Děti si úraz přivodily v sobotu," upřesnila dispečerka liberecké záchranné služby.
</TEXT>
</DOC>
<DOC>
<DOCID>MF-20020415278</DOCID>
<DOCNO>MF-20020415278</DOCNO>
<DATE>04/15/02</DATE>
<TEXT>
Mlhavé a nevlídné počasí odradilo o víkendu sportovce i turisty od návštěvy Jizerských hor. Počet těch, co přijeli, by se dal spočítat na prstech jedné ruky. "Objevilo se tu pár cyklistů a běžkařů, ale bylo jich opravdu velice málo," potvrdil člen Horské služby Jizerských hor Miroslav Morávek. "V sobotu byla mlha, v neděli poprchávalo, takže počasí lidi do hor tentokrát nenalákalo."
</TEXT>
</DOC>
<DOC>
<DOCID>MF-20020415279</DOCID>
<DOCNO>MF-20020415279</DOCNO>
<DATE>04/15/02</DATE>
<TITLE>
Silná koruna postihuje i Narex
</TITLE>
<TEXT>
Česká Lípa - Přestože českolipská firma Narex uzavřela hospodaření loňského roku s výborným výsledkem, v posledních dnech ji stále více začíná znepokojovat rychle sílící česká měna. Připravuje podnik o část zisku. "Silná koruna nám činí potíže, zhruba na polovičním exportu z naší produkce je pokles koruny dost znát," přiznal obchodní ředitel Michal Dvořák. Kromě všeobecného posilování naší měny Narexu začátek letošní sezony poznamenala i probíhající recese na německém trhu. "Na ostatních západoevropských trzích takovou stagnaci nepociťujeme, snad tam jen hůře tečou peníze," uvedl Dvořák. Na domácím trhu je tradiční výrobce ručního elektrického nářadí především závislý na rozvoji a průběhu stavebnictví a řemeslnických prací: "Zatím se stavby tady rozbíhají pomaleji, váhavě, významný je pro nás ovšem i trh v kategorii hobby, věnujeme mu velkou pozornost, protože v této sféře již zde je velmi silná nabídka levného, ale méně kvalitního zboží." Podle obchodního ředitele přijde pro Narex hlavní konjuktura na podzim. "Značku Protool jsme zavedli pro elektronářadí určené specializovaným profesionálním spotřebitelům, zejména řemeslníkům ze stavebnictví, naše značka Narex nadále bude určena nejširší skupině kutilů," řekl Dvořák. Jak připomněl, český domácí tvůrce, to je víc než kutil v západoevropském pojetí, kterému nestačí nejlevnější neznačkové nářadí. "U nás staví celé domy, lodě, auta, této skupině rozhodně zůstaneme věrni, tito prověřují kvalitu našich výrobků." Značku Protool firma uplatňuje pro výrobky, jimiž zasahuje také do oblasti profesionálního vybavení pro specializované řemeslnické práce. Což dokládá zejména vstup na trh se zařízením míchací techniky, řada specializovaných pil pro tesařské práce a ucelený program přenosných tesařských strojů. "Obě naše značky se doplňují, neděláme mezi nimi velké kvalitativní rozdíly," sdělil Dvořák. "Vývoj, výrobu i obchod máme ve vlastních rukách. Pět procent z obratu dáváme do vývoje. V něm pracuje na padesát odborníků." Jak potvrdil, tradice a mnohaletá známost značky Narex stále ovlivňují mínění zákazníků. "V posledním desetiletí se nám podařilo značku udržet a navíc ji dále pozitivně rozvíjet včetně vývoje zcela nových výrobků. Po privatizaci bylo jasné, že musíme sortiment i produktivitu rozšířit velice rychle," uvedl Dvořák. Od roku 1995 českolipská firma představila padesát novinek. "Myslíme si, že v oboru jsme jedna z evropských firem, která přichází s největším počtem inovací," dodal Dvořák. V České Lípě výrobu elektronářadí řídí manažeři podle odbytu: na skladě musí neustále být připraveno zboží pro obchodníky.
</TEXT>
</DOC>
<DOC>
<DOCID>MF-20020415280</DOCID>
<DOCNO>MF-20020415280</DOCNO>
<DATE>04/15/02</DATE>
<TITLE>
K tradici Narexu patří také zubařská křesla
</TITLE>
<TEXT>
Česká Lípa - Rozkvět továrny, která ještě nářadí nevyráběla, ale potiskovala látky, nastal v roce 1893, když se novými společníky stali Arnold Rosenthal a Firedrich Bloch. Bylo zavedeno elektrické osvětlení a rozšířena strojová výroba. Od roku 1904 se novým společníkem místo Blocha stal vídeňský továrník Hugo Perutz. V továrně se začalo používat elektřiny i k pohonu strojů. Továrna v dnešní Moskevské ulici a provoz v Dubické ulici zaměstnávala až 900 lidí, z nichž mistři a dílovedoucí byli většinou Češi. V únoru 1913 továrnu silně poškodil požár, ale ještě téhož roku byl podnik znovu vystavěn a v podstatě se uchoval v této podobě až do současnosti. Až na komín, který ji vévodil - ten byl zbourán. Po dobu 1. světové války továrna z velké části nepracovala. Po jejím skončení se však rozjela výroba naplno a brzy dosáhla až 80 procent exportu. V roce 1930 Arnold Rosenthal zemřel a brzy na to se firma vlivem světové hospodářské krize dostala do potíží. Roku 1938 ohlásili majitelé židovského původu finanční úpadek. Práce byla zastavena, dělnictvo propuštěno a některé stroje odvezeny do Vídně. Koncem roku 1940 se továrna stala majetkem berlínské firmy Siemens-Schuckertwerke. Závody této firmy v Berlíně byly bombardovány a proto byly některé stroje, vedoucí zaměstnanci a provozy výroby elektromotorků a elektrického nářadí přesunuty do České Lípy. Pro nové zaměstnance vyrostly obytné domy na Újezdě. V roce 1942 byla v České Lípě uvedena do provozu první dílna - navijárna, která zaměstnávala asi 25 žen. Koncem roku 1943 zde pracovalo 474 zaměstnanců, z toho většina žen. Během roku 1944 se počet zaměstnanců zdvojnásobil a za tohoto obsazení továrna vyrobila 72 tisíc kusů motorků pro letecký průmysl a 35 tisíc kusů vrtaček různých typů. Počátkem května roku 1945 závod nepracoval, některé budovy se staly ubytovnami pro uprchlíky různých národností. Podnik převzal MNV a jmenováni národní správci. Již 28. května byla práce obnovena za řízení některých německých pracovníků. Ministerstvem průmyslu byl určen výrobní program: ruční vrtačky, šroubováky, brusky, leštičky a nůžky, vysavače a leštiče parket. Do konce roku 1945 závod zhotovil téměř 11 tisíc kusů výrobků. Noví zaměstnanci se zaučovali od německých odborníků, kteří zde ještě zůstali, ve výrobě elektronářadí. V závodě se vyrábělo elektrické ruční nářadí s jednoduchou izolací z původního výrobního programu firmy Siemens. Motorové a převodové skříně včetně držadla byly odlitky z hliníkové slitiny. Při postupném obohacování výrobního programu o nové a inovované typy se toto nářadí udrželo ve výrobě až do poloviny šedesátých let. Od května 1946 byl závod v České Lípě začleněn do nově vytvořeného národního podniku Elektro-Praga v Praze. Během roku vyrobil přes 21 tisíc kusů elektronářadí včetně 193 kusů důlních vrtaček. Ruční elektrické důlní vrtačky s motorem na třífázový proud se při postupné inovaci vyráběly v továrně až do začátku devadesátých let. O rok později mocní zase rozhodli zařadit českolipský závod pod jiný národní podnik - tentokrát ČKD Praha. Kromě výroby elektronářadí byla z ávodu přidělena výroba větráků, zubolékařských brusek, kompresorů a zubolékařských křesel. V roce 1950 se stal závod samostatným národním podnikem. Během roku 1955 poklesla výroba elektronářadí na úkor produkce elektromotorů. Od roku 1957 výroba elektronářadí opět stoupla - vyrábělo se tu 19 typů, a to i na export. (Vybráno z publikace a. s. Narex k 50. výročí výroby elektronářadí v České Lípě, autor historické části ing. Jaroslav Panáček)
Tradice
1943 zahájení výroby elektronářadí v České Lípě
1945 - 1950 elektrotechnická výroba všeobecná s podílem elektronářadí
1958 zavedení strojů s dvojitou izolací elektronářadí se stává nosným programem
do 1991 různé organizační formy viz ČKD; Nářadí, národní podnik; Narex Praha, závod Česká Lípa
1.1.1991 založení samostatné akciové společnosti Narex Česká Lípa
1991 - 1993 příprava a schválení privatizačního programu
04.1993 kuponová privatizace za účasti fondů a částečně obchodních partnerů
1992 - 1993 společnost FESTO Esslingen, významný německý výrobce elektronářadí s vlastními společnostmi ve více než čtyřiceti zemích se stává obchodním partnerem Narexu
1994 společnost FESTO vstupuje jako kapitálový účastník vkladem 18 mil. Kč ke zvýšení základního jmění pro cílenou investici na rozvoj vývojové základny
1995 a dále postupný výkup akcií společností FESTO od ostatních akcionářů - FESTO se stává majoritním akcionářem
Firma Narex v České Lípě.
</TEXT>
</DOC>
<DOC>
<DOCID>MF-20020415281</DOCID>
<DOCNO>MF-20020415281</DOCNO>
<DATE>04/15/02</DATE>
<TITLE>
Když těla mlčí a vypráví kostýmy, potom na jevišti panuje nuda
</TITLE>
<HEADING>
Recenze
</HEADING>
<GEOGRAPHY>Liberec</GEOGRAPHY>
<TEXT>
Nuda na jevišti, vzruch ve foyer, taková byla páteční premiéra baletu Konec starých časů v Divadle F. X. Šaldy v Liberci. Choreograf David Slobašpyckyj sliboval zábavu, ale slabý smích se během představení ozval snad jen třikrát. Kolikrát přelétl po tvářích diváků úsměv, to skrylo přítmí, ale mnoho důvodů k veselí dění na scéně bohužel nezavdalo. David Slobašpyckyj poskládal celovečerní představení z několika samostatných scén provázaných kulisami i postavami. Přitom sám před premiérou odmítl prozradit, o čem vlastně jeho dílo bude. Neexistuje jedna správná interpretace, každý divák nechť na sebe nechá působit jednotlivé výjevy - snad v něm vzbudí řetěz asociací či specifický pocit ... To je jistě možný způsob tvorby, řada tvůrců dokonce velmi neochotně dává svým choreografiím (obrazům, fotografiím, ...) názvy. Bohužel žádnou ze svých postav neobdařil schopností podráždit řádně divákovu fantazii. Jestli něco na scéně vypráví nebo vzbuzuje emoce, jsou to kostýmy a výprava. Právě těmito prostředky odkrývá Slobašpyckyj publiku myšlenky, které skryl ve své choreografii. V jedné ze scén kupříkladu defilují před mladou dívkou představitelé jednotlivých mužských typů - Rumcajs (silný, jednoduchý, obhroublý), motýl Emanuel (jemný, trochu povýšený, intelektuál), Indián (exotika, sexappeal, příroda) a Křemílek s Vochomůrkou (přitroublíci). Do toho kondom, snad symbol sexu, tedy konce dětství a nevinnosti. Slobašpyckyj ve spolupráci s autorem kostýmů a scény Pavlem Knollem sáhli po těžkopádné popisnosti. Namísto toho, aby tanečníci a tanečnice dané vlastnosti vyjádřili pohybem či výrazem, vše za ně obstaral věrný, jasně komunikující kostým. Totéž se opakuje v další scéně, kdy se na jevišti objevují tanečnice oblečené jako jídlo - jedna má kolem pasu sýr a na hlavě polovičku natvrdo uvařeného vejce, jiná nosí na hlavě meloun a kolem pasu banány a tak dále. Pohybově však nijak výrazně rozlišeny nejsou. Po chvilce se kostým okouká, a zbývá jen esteticky ladné hemžení na scéně, které sice bezpochyby v Slobašpyckého hlavě má své opodstatnění, ale pro diváka (alespoň pro mě) zůstává nepříliš čitelné. Kroky a pohyby, se kterými Slobašpyckyj pracuje, nejsou v drtivé většině nijak nové. To samo o sobě není nic neobvyklého, vymyslet zajímavé, nevšední pohybové vyjádření konkrétního děje či pocitu vůbec není jednoduché. Je ale nutné jednotlivé prvky zkombinovat tak, aby výsledek nepůsobil nudně a bezobsažně, což se Slobašpyckému v některých scénách stává. Jeho postavy se málokdy ocitají ve smysluplné interakci, asi by se nic nestalo, kdyby v některých scénách namísto šesti tanečníků tančili tři nebo osm. Nelze tvrdit, že v představení nejsou zajímavé momenty. Výborné jsou určitě duety hostujících tanečníků Davida Bendla a Jany Drgoňové. Nápaditě pracují s rekvizitou (jednou židle, podruhé koberec), celý výstup je jasně čitelný, nechybí potřebný výraz. Pointou překvapí scéna se striptýzem na stole, osvěžující je i živá flétnistka v části odkrytého orchestřiště. Na druhou stranu vysloveně laciný je motiv starého obtloustlého muže v plenkových kalhotkách. Je toho málo na to, že choreograf chtěl diváky rozesmát. (A že pobavit pohybem bez velkých obezliček lze, to tu v uplynulých letech předvedl Pavel Šmok nebo třeba před nedávnem Irena Janovcová.) Anebo toho možná bylo až moc - kdyby se představení zkrátilo na třetinu a kdyby každá z postav dostala třetinový prostor, nebylo by to na škodu. Takhle se divákům nabízí pouze pohled na oku lahodící výpravu a hezky barevné kostýmy, to vše navíc umně nasvíceno. Konec starých časů je promarněnou příležitostí, jak vyhnat z divadla usedlého tanečního ducha, který se do Liberce opět plíživě vrátil po odchodu na místní vkus až příliš revolučního Petra Tyce... Ale možná, že jsem byl jediný, kdo se nudil. Snad ostatním lidem v hledišti připadlo představení zajímavé, inspirující. Nebo dost možná, že pohled na esteticky vyhlížející pohyb pohledných mladých lidí divákům v Liberci stačí.
Divadlo F. X. Šaldy: Konec starých časů - režie a choreografie David Slobašpyckyj, kostýmy a výprava Pavel Knolle, světla Ivo Dankovič, tančí baletní soubor DFXŠ. Premiéry 12. a 13. dubna.
Divadlo F. X. Šaldy v Liberci připravilo premiéru baletu Konec starých časů.
</TEXT>
</DOC>
<DOC>
<DOCID>MF-20020415282</DOCID>
<DOCNO>MF-20020415282</DOCNO>
<DATE>04/15/02</DATE>
<TITLE>
Legendární skupina Kiss ožila na Výstavišti v Liberci
</TITLE>
<GEOGRAPHY>Liberec</GEOGRAPHY>
<TEXT>
Už dvakrát se letos mohli návštěvníci libereckého výstaviště domnívat, že slavná americká skupina Kiss zakotvila během svého turné na čas pod Ještědem. Čtveřice muzikantů, kteří se nápadně podobali věhlasným "kissákům" Paulovi Stanleyemu, Ace Frehleyemu, Genu Simmonsovi a Peteru Crissovi, totiž vystoupila již v únoru v restauraci Kasino a právě v sobotu se podivní dvojníci rockových hvězd na Výstaviště vrátili, aby zde pokřtili novou desku a videokazetu. Na nevědoucí štamgasty však čekalo překvapení, když se za příznačnými maskami "kissáků" objevily tváře čtyř libereckých rockerů. "Byl to takový nápad od piva. Všichni jsme v mládí Kiss milovali a tohle má být taková naše pocta skupině," svěřil se bubeník Tomáš Marek, jehož hudební fandové znají ze skupin Lucie, Ilony Czákové nebo B - movie Heroes. "Za libereckými Kiss stojí vedle mě ještě Petr Lesák, Jan Rejent a Rudolf Paur." V únoru předvedli na Výstavišti liberečtí muzikanti koncert, za který by se nemuseli stydět ani jejich americké vzory. Celkem devět skladeb skupiny Kiss zahráli v originálním syrovém provedení, nechyběla ani show plná hořících činelů, převleků a plivání krve. "Z koncertu pak vyšla nahrávka, multimediální cédéčko, na němž posluchač najde devět skladeb a tři videoklipy," poznamenal Marek. Lidé tak mohou v podání libereckých muzikantů slyšet slavné hity Detroit Rock City, I was made for lovin you nebo Hard Luck Woman. "Vedle toho vznikla i videokazeta z koncertu s pěti písničkami," dodal Marek. Sobotní křest desky se odehrál v poklidnější atmosféře. V akustickém provedení zahráli liberečtí Kiss dalších pět skladeb americké skupiny. Pro velký úspěch však museli několik dalších přidat. Vrcholem křtu pak byla tanečnice Ester, která předvedla efektní vystoupení v duchu divokých show skupiny Kiss, přičemž její tělo zakrývali jen typické malůvky a pár hadříků. "Nahrávka není na prodej. Pokud by jí ale někdo chtěl slyšet nebo si ji na čas půjčit, může zajít do restaurace Kasino, kde je deska i videokazeta k dostání," vysvětlil Marek.
Liberec - Už dvakrát se letos mohli návštěvníci libereckého výstaviště domnívat, že slavná americká skupina Kiss zakotvila během svého turné na čas pod Ještědem. Čtveřice muzikantů, kteří se nápadně podobali věhlasným "kissákům" Paulovi Stanleyemu, Ace Frehleyemu, Genu Simmonsovi a Peteru Crissovi, totiž vystoupila již v únoru v restauraci Kasino a právě v sobotu se podivní dvojníci rockových hvězd na Výstaviště vrátili, aby zde pokřtili novou desku a videokazetu. Na nevědoucí štamgasty však čekalo překvapení, když se za příznačnými maskami "kissáků" objevily tváře čtyř libereckých rockerů. "Byl to takový nápad od piva. Všichni jsme v mládí Kiss milovali a tohle má být taková naše pocta skupině," svěřil se bubeník Tomáš Marek, jehož hudební fandové znají ze skupin Lucie, Ilony Czákové nebo B - movie Heroes. "Za libereckými Kiss stojí vedle mě ještě Petr Lesák, Jan Rejent a Rudolf Paur." V únoru předvedli na Výstavišti liberečtí muzikanti koncert, za který by se nemuseli stydět ani jejich americké vzory. Celkem devět skladeb skupiny Kiss zahráli v originálním syrovém provedení, nechyběla ani show plná hořících činelů, převleků a plivání krve. "Z koncertu pak vyšla nahrávka, multimediální cédéčko, na němž posluchač najde devět skladeb a tři videoklipy," poznamenal Marek. Lidé tak mohou v podání libereckých muzikantů slyšet slavné hity Detroit Rock City, I was made for lovin you nebo Hard Luck Woman. "Vedle toho vznikla i videokazeta z koncertu s pěti písničkami," dodal Marek. Sobotní křest desky se odehrál v poklidnější atmosféře. V akustickém provedení zahráli liberečtí Kiss dalších pět skladeb americké skupiny. Pro velký úspěch však museli několik dalších přidat. Vrcholem křtu pak byla tanečnice Ester, která předvedla efektní vystoupení v duchu divokých show skupiny Kiss, přičemž její tělo zakrývali jen typické malůvky a pár hadříků. "Nahrávka není na prodej. Pokud by jí ale někdo chtěl slyšet nebo si ji na čas půjčit, může zajít do restaurace Kasino, kde je deska i videokazeta k dostání," vysvětlil Marek.
</TEXT>
</DOC>
<DOC>
<DOCID>MF-20020415283</DOCID>
<DOCNO>MF-20020415283</DOCNO>
<DATE>04/15/02</DATE>
<TITLE>
V Semilech vystavuje i Kanyza
</TITLE>
<GEOGRAPHY>Semily</GEOGRAPHY>
<TEXT>
Dvacet malířů, mezi nimiž nechybí ani herec Jan Kanyza, vystavuje své výtvarné práce v Pojizerské galerii při muzeu v Semilech. Výstava nese název Malíři Pojizeří a představuje výběr obrazů od autorů, kteří mají společný vztah k této oblasti Semilska kolem řeky Jizery. "Každý výtvarník tu prezentuje dvě až tři ukázky ze své tvorby," sdělil ředitel muzea Aleš Rezek. Mezi zúčastněnými jmény nechybí kromě Jana Kanyzy ani Vladimír Komárek, Jaroslava Solovjevová či Jan Rapin. Ti všichni na Semilsku buď nastálo žijí, nebo sem alespoň dojíždějí na své rekreační chaty a chalupy. "Jan Kanyza měl navíc původně naši výstavu zahájit. Bohužel je nemocný, a tak nemohl přijet," poznamenal Rezek. Návštěvníkům se v galerii představuje rozmanitá škála výtvarných děl, ať už krajinky, nebo portréty. "Témata obrazů nejsou nijak přesně určena. Nezáleží na tom, s čím se malíři představí. U této výstavy je důležitý spojující prvek právě příslušnost malířů k pojizerskému regionu," řekl Rezek. Výstavy pojizerských malířů mají v Semilech již letitou tradici. Letos ale dochází v uspořádání expozice k menší změně. "Přes dvacet let u nás vystavujeme díla zdejších malířů. Vždy jsme s nimi zaplnili nejen galerii, ale i prostory muzea. Nyní se však koná v muzeu více výstav. Proto tentokrát poprvé seznámíme návštěvníky s malbami jen v galerii," vysvětlil Rezek. Protože o díla pojizerských malířů je mezi lidmi velký zájem, nabízí jim Pojizerská galerie možnost si vybrané obrazy zakoupit. "Nejsme prodejní galerie. V případě této výstavy však učiníme výjimku. Když se někomu obraz zalíbí, může se domluvit na jeho koupi," uzavřel Rezek. Výstava obrazů pojizerských malířů potrvá v semilské galerii do 9. června.
Semily - Dvacet malířů, mezi nimiž nechybí ani herec Jan Kanyza, vystavuje své výtvarné práce v Pojizerské galerii při muzeu v Semilech. Výstava nese název Malíři Pojizeří a představuje výběr obrazů od autorů, kteří mají společný vztah k této oblasti Semilska kolem řeky Jizery. "Každý výtvarník tu prezentuje dvě až tři ukázky ze své tvorby," sdělil ředitel muzea Aleš Rezek. Mezi zúčastněnými jmény nechybí kromě Jana Kanyzy ani Vladimír Komárek, Jaroslava Solovjevová či Jan Rapin. Ti všichni na Semilsku buď nastálo žijí, nebo sem alespoň dojíždějí na své rekreační chaty a chalupy. "Jan Kanyza měl navíc původně naši výstavu zahájit. Bohužel je nemocný, a tak nemohl přijet," poznamenal Rezek. Návštěvníkům se v galerii představuje rozmanitá škála výtvarných děl, ať už krajinky, nebo portréty. "Témata obrazů nejsou nijak přesně určena. Nezáleží na tom, s čím se malíři představí. U této výstavy je důležitý spojující prvek právě příslušnost malířů k pojizerskému regionu," řekl Rezek. Výstavy pojizerských malířů mají v Semilech již letitou tradici. Letos ale dochází v uspořádání expozice k menší změně. "Přes dvacet let u nás vystavujeme díla zdejších malířů. Vždy jsme s nimi zaplnili nejen galerii, ale i prostory muzea. Nyní se však koná v muzeu více výstav. Proto tentokrát poprvé seznámíme návštěvníky s malbami jen v galerii," vysvětlil Rezek. Protože o díla pojizerských malířů je mezi lidmi velký zájem, nabízí jim Pojizerská galerie možnost si vybrané obrazy zakoupit. "Nejsme prodejní galerie. V případě této výstavy však učiníme výjimku. Když se někomu obraz zalíbí, může se domluvit na jeho koupi," uzavřel Rezek. Výstava obrazů pojizerských malířů potrvá v semilské galerii do 9. června.
</TEXT>
</DOC>
<DOC>
<DOCID>MF-20020415284</DOCID>
<DOCNO>MF-20020415284</DOCNO>
<DATE>04/15/02</DATE>
<TEXT>
Známí umělci přijeli do Liberce, aby při svém benefičním koncertu Cesta radosti přispěli postiženým. Koncert v sobotu večer uspořádalo ve velkém sále Kolosea Mezinárodní centrum Universium. Kromě Marty Kubišové či Karla Zicha vystoupil i místní sbor Severáček.
</TEXT>
</DOC>
<DOC>
<DOCID>MF-20020415285</DOCID>
<DOCNO>MF-20020415285</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
JIRÁSKOVO DIVADLO: Politické harašení aneb S politiky stále netančíme ( 19.30)
výstavy
ZÁKLADNÍ UMĚLECKÁ ŠKOLA: Práce žáků výtvarného ateliéru K.Nešporové (Otevřeno od 8.00 do 20.00)
AKADEMIE J.A.Komenského: Dnešní trauma Blízkého východu - přednáška ( 19.00)
výstavy
NÍ OBNOVY: J.Bartoš: Fotografie (Otevřeno 9.00- 16.00) HRÁDEK NAD NISOU
výstavy
KC OLYMPIA: M.Veselý: S dovolením... - obrazy (Otevřeno 13.00- 17.00)
výstavy
MĚSTSKÉ MUZEUM: Stálé expozice: Tisíciletá historie města; Führichův dům: Obrazy chrastavských rodáků (Otevřeno 9.00- 12.00 a 13.00- 16.00)
výstavy
GALERIE KAVÁRNY DEVÍTKA: J.Rejent: Fotografie (Otevřeno 9.00- 22.00)
výstavy
GLASSICENTER GALERIE: Stálá expozice výrobků současných místních sklářských firem (Otevřeno 9.00- 16.00)
</TEXT>
<HEADING>
kina
</HEADING>
<TEXT>
KINO LÍPA: Spy Game, americké drama ( 17.30 a 20.00) KINO VARŠAVA: Návrat do země nezemě, americká animovaná pohádka ( 17.30); Ti druzí, španělsko-americký horor ( 20.00)
</TEXT>
<HEADING>
koncerty
</HEADING>
<TEXT>
CENTRUM BABYLON: Staročeská rychta: Na pivečko u klavíru ( 18.00) LIDOVÉ SDAY: JazzNight - Mother in law - slovenská bluesová špica ( 19.30)
</TEXT>
<HEADING>
výstavy
</HEADING>
<TEXT>
ČAJOVNA, Sokolovské nám.: I.Lánský: Chlup na zdi II - fotografie (Otevřeno 11.00- 22.00) EXPERIMENTÁLNÍ STUDIO: Bosna a Kosovo - fotografie (Otevřeno v době představení) GALERIE FRYČOVA KNIHKUPECTVÍ: J.Heger: Dřevěné objekty (Otevřeno 8.00- 20.00) MALÁ VÝSTAVNÍ SÍŇ: Český dřevák (Otevřeno 10.00- 17.00); CAFÉ F 20.0: Š.Felixová, M.Nooma - dokumentární fotografie (Otevřeno 11.00- 19.00) NAIVNÍ DIVADLO: M.Janáček: Obrazy a obrázky (Otevřeno v době představení)
kina
MĚSTSKÉ KINO: Výlet, český film ( 17.30 a 20.00)
výstavy
MĚSTSKÉ KINO: J.Mrva: Viděno stereo - ilustrace (Otevřeno v době představení)
kina
MĚSTSKÉ KINO: Andělská tvář, český film ( 17.30 a 20.00)
výstavy
GALERIE G 32: J.Šimek: Obrazy - prodejní výstava (Otevřeno 9.00- 12.00 a 13.30- 17.00)
kina
MĚSTSKÉ KINO: Policajtka, americký film ( 18.00 a 20.00)
</TEXT>
</DOC>
<DOC>
<DOCID>MF-20020415286</DOCID>
<DOCNO>MF-20020415286</DOCNO>
<DATE>04/15/02</DATE>
<TITLE>
Reforma veřejné správy je tady!
</TITLE>
<HEADING>
Názory čtenářů
</HEADING>
<TEXT>
Poslanecká sněmovna rozhodla: dosavadních 78 okresních úřadů přestane k 1. 1. 2003 existovat a jejich pravomoci a kompetence dotýkající se celkem 117 speciálních zákonů převezme 194 obecních úřadů s pověřením 3. stupně a krajské úřady. Především si myslím, že je dobře, když je konečně jasno (Senát tento balík reformních zákonů s velkou pravděpodobností rovněž schválí), protože dosavadní stav nejistoty, jak to vlastně s veřejnou správou bude dál po 1. 1. 2003, byl už skoro neúnosný. Na druhou stranu jsem přesvědčen, že "boj o reformu veřejné správy" byl v poslanecké sněmovně až příliš poznamenán předvolebně politickým a bohužel zřejmě i účelově stranickým prostředím. Méně se podle mého názoru dalo na racionální argumenty, což je škoda vždycky, a spíše se hledělo na to, kdo a z jaké politické strany mluví, než co říká. Znamenalo by vytvoření oněch obcí s pověřením 3. stupně (malých okresů) zatím pouze ve městech, které jsou nyní sídly současných okresních úřadů, skutečně fakticky konec reformy veřejné správy? Vždyť by se tak přece vůbec nepřiblížila ona veřejná správa blíže k občanům, jak se všude slibovalo, pouze se "přemalovaly tabulky" na budovách okresních úřadů, a pro občana by se nezměnilo vůbec nic. Ale když teď nakonec oněch vládou navrhovaných 192 (vlastně teď ještě o 2 více!) nových "malých okresních úřadů" přece jenom vznikne, budou tím mít občané k vyřizování svých záležitostí opravdu blíž, a to nejen co do vzdálenosti v kilometrech? Bude nyní od 1. 1. 2003 skutečně oním kýženým přiblížením veřejné správy situace, kdy doposud jezdili občané vyřizovat svoje úřední záležitosti do sice třeba 30 km vzdáleného okresního města, kam ale jezdí autobus každých 30 minut, a nyní to mají vyřizovat v obci s pověřením 3. stupně, která je sice o 10 km blíž, ale autobus tam jezdí jenom 2x denně. A kolikrát vůbec normální občan onu agendu současných okresních úřadů za rok potřebuje? Navíc jsou často ony nově zřízené obce s pověřením 3. stupně vzdáleny jenom několik kilometrů od současného okresního města! Bude znamenat úbytek z našich daní placených úředníků stav, kdy doposud vyřizovali příslušnou agendu pro celý okres 3 úředníci, a nyní se bude tatáž agenda vyřizovat třeba na třech pověřených obcích? Kolik peněz budou stát budovy a nové vybavení oněch obcí? Nestala se náhodou současná etapa reformy veřejné správy opět spíše jenom či především bojem o to, kdo bude či nebude onou obcí s pověřením 3. stupně, tedy obcí "vyšší kategorie". Poslanecká sněmovna rozhodla většinou hlasů, jak to v demokracii chodí a je to tak správně. Jenom škoda, že právě reforma veřejná správy se stala až příliš politickou a stranickou hračkou.
Poslanecká sněmovna rozhodla: dosavadních 78 okresních úřadů přestane k 1. 1. 2003 existovat a jejich pravomoci a kompetence dotýkající se celkem 117 speciálních zákonů převezme 194 obecních úřadů s pověřením 3. stupně a krajské úřady. Především si myslím, že je dobře, když je konečně jasno (Senát tento balík reformních zákonů s velkou pravděpodobností rovněž schválí), protože dosavadní stav nejistoty, jak to vlastně s veřejnou správou bude dál po 1. 1. 2003, byl už skoro neúnosný. Na druhou stranu jsem přesvědčen, že "boj o reformu veřejné správy" byl v poslanecké sněmovně až příliš poznamenán předvolebně politickým a bohužel zřejmě i účelově stranickým prostředím. Méně se podle mého názoru dalo na racionální argumenty, což je škoda vždycky, a spíše se hledělo na to, kdo a z jaké politické strany mluví, než co říká. Znamenalo by vytvoření oněch obcí s pověřením 3. stupně (malých okresů) zatím pouze ve městech, které jsou nyní sídly současných okresních úřadů, skutečně fakticky konec reformy veřejné správy? Vždyť by se tak přece vůbec nepřiblížila ona veřejná správa blíže k občanům, jak se všude slibovalo, pouze se "přemalovaly tabulky" na budovách okresních úřadů, a pro občana by se nezměnilo vůbec nic. Ale když teď nakonec oněch vládou navrhovaných 192 (vlastně teď ještě o 2 více!) nových "malých okresních úřadů" přece jenom vznikne, budou tím mít občané k vyřizování svých záležitostí opravdu blíž, a to nejen co do vzdálenosti v kilometrech? Bude nyní od 1. 1. 2003 skutečně oním kýženým přiblížením veřejné správy situace, kdy doposud jezdili občané vyřizovat svoje úřední záležitosti do sice třeba 30 km vzdáleného okresního města, kam ale jezdí autobus každých 30 minut, a nyní to mají vyřizovat v obci s pověřením 3. stupně, která je sice o 10 km blíž, ale autobus tam jezdí jenom 2x denně. A kolikrát vůbec normální občan onu agendu současných okresních úřadů za rok potřebuje? Navíc jsou často ony nově zřízené obce s pověřením 3. stupně vzdáleny jenom několik kilometrů od současného okresního města! Bude znamenat úbytek z našich daní placených úředníků stav, kdy doposud vyřizovali příslušnou agendu pro celý okres 3 úředníci, a nyní se bude tatáž agenda vyřizovat třeba na třech pověřených obcích? Kolik peněz budou stát budovy a nové vybavení oněch obcí? Nestala se náhodou současná etapa reformy veřejné správy opět spíše jenom či především bojem o to, kdo bude či nebude onou obcí s pověřením 3. stupně, tedy obcí "vyšší kategorie". Poslanecká sněmovna rozhodla většinou hlasů, jak to v demokracii chodí a je to tak správně. Jenom škoda, že právě reforma veřejná správy se stala až příliš politickou a stranickou hračkou.
</TEXT>
</DOC>
<DOC>
<DOCID>MF-20020415287</DOCID>
<DOCNO>MF-20020415287</DOCNO>
<DATE>04/15/02</DATE>
<TITLE>
Jablonec doma deklasoval poslední Opavu
</TITLE>
<TEXT>
Po triumfu nad pražskou Spartou opět potěšili fotbalisté FK Jablonec 97 své diváky. V sobotu smetli Opavu 5:0 a vrátili se na osmé místo prvoligové tabulky.
Jablonec nad Nisou - Jablonečtí fotbalisté oprášili vzpomínky na střelecké manévry z prvních dvou kol tohoto ročníku první ligy. V nich doma porazili 5:1 Hradec a 3:1 Slavii. Od té doby však nedali ani v jednom zápase víc než dva góly. Až teď v sobotu, kdy v utkání 26. kola deklasovali poslední Opavu 5:0. Základ k jablonecké kanonádě položil zkušený Jozef Weber, který v úvodu jistě proměnil dva pokutové kopy. "Byl jsem určený jako jednička, takže u té první penalty to bylo jasné. Před druhou jsme se na sebe dívali s dvojkou Martinem Petrášem, ale když jsem tu před tím dal, šel jsem i podruhé," popisoval slovenský fotbalista. Jedenatřicetiletý středopolař i při repete namířil do stejného místa - po zemi k levé tyči a opět uspěl. "První myšlenka byla, že to změním. Ale brankář Víťa Baránek mě zná, tak jsem si říkal, že to napadne i jeho. Proto jsem nakonec zvolil to samé místo," vysvětloval Weber, pro něhož to bylo letošní gólové zápisné. Velmi těžce nesl vysokou prohru opavský kapitán Jan Baránek. "Obě penalty byly jasné, o tom není třeba diskutovat. Byly to dva dlouhé balony a obě situace vznikly po našich chybách, takže se na to nedá vůbec vymlouvat," sportovně uznal. "Je to škoda, ale hlavně je to katastrofa. Určitě ještě šlo s tím stavem něco dělat, ale Jablonec byl celkově lepší a vysoká porážka je zasloužená, protože jsme sem přijeli jako banda přivandrovalců," nelehko hledal Jan Baránek slova, pak se omluvil a kvapně zmizel v kabině. "Upozorňoval jsem hráče, že narozdíl od zápasu se Spartou budeme muset být aktivnější. Naštěstí se nám podařilo vstřelit dva rychlé góly. Dařila se nám hra po stranách, přečíslovali jsme soupeře a nutili ho k chybám a faulům," pochvaloval si jablonecký trenér Vlastimil Palička. Třetí úder Opavě zasadil po půlhodině hry nechytatelným halfvolejem Herzán, který dal v lize svůj druhý gól, a už zlomeného protivníka dorazil gólem do šatny na 4:0 kanonýr týmu Mašek. Ten se letos trefil už posedmé. Přitom před zápasem proti outsiderovi prý panovaly v jablonecké kabině trochu obavy. "Svým způsobem jsme si na sebe upletli bič, když jsme minule porazili Spartu. Teď všichni očekávali, že Opava bude snadným soupeřem a z toho jsme měli trošku strach," přiznal Jozef Weber. "Pochopitelně nám pomohly rychlé góly. Pak už měla naše hra hlavu a patu." Po změně stran se však domácí přece jen rozjížděli o něco pomaleji, což diváci očekávající další gólovou smršť nesli nelibě. Dvacet minut před koncem je však uklidnil pátou brankou v síti Opavy Vodehnal, jenž se k zakončení prodral přes nedůrazné zadáky hostí. "Asi si na poslední chvíli dávali přednost a pak už jsem jen prohodil gólmana. Už bylo na čase, abych taky dal gól," oddechl si střídající útočník Miroslav Vodehnal, pro něhož to byla vůbec první trefa v tomto ročníku. V příštím kole se Jablonec představí v neděli na hřišti Příbrami.
Jablonecký Jiří Mašek (vlevo v souboji s Harazimem) potvrdil roli kanonýra týmu i v utkání 26. kola I. fotbalové ligy doma proti Opavě (5:0). Zvyšoval na 4:0 a v sezoně se trefil už sedmkrát.
</TEXT>
</DOC>
<DOC>
<DOCID>MF-20020415288</DOCID>
<DOCNO>MF-20020415288</DOCNO>
<DATE>04/15/02</DATE>
<TITLE>
Křivda je nabudila
</TITLE>
<TEXT>
Titul je stále blíž. Fotbalisté Liberce udělali sobotní výhrou 3:1 na hřišti Slavie další velký krok na cestě k vítězství v první lize.
Praha - Jako by v něm něco bouchlo. Liberecký záložník Václav Koloušek prudce vyrazil k rozhodčímu Járovi. Za ním sprintovali jeho spoluhráči. Sudí okamžitě tasil žlutou kartu, pro Kolouška byla už osmá, což ho vyřazuje na nejbližší dva zápasy. "Rozhodčí si z nás udělal legraci," říkal liberecký útočník Jiří Štajner. Po zápase se už tomu smál, fotbalisté Liberce v Praze na Slavii vyhráli v lize 3:1. Co však hostující hráče v 56. minutě tolik rozčílilo? Nespravedlivý verdikt rozhodčího, který neodpískal jasný faul útočícího Vachouška na brankáře Kinského Gólman chytal ve výskoku míč, byl sražen a Stibůrek pak měl lehkou práci, míč uklidil do prázdné branky a vyrovnal v té chvíli na 1:1. Brankář Kinský i několik minut po zápasu v sobě dusil vztek. Víc než gól ho štvalo, že Koloušek dostal osmou žlutou kartu a kapitán Janů čtvrtou, což ho vyřadí na jeden zápas. "Koloušek mu nic neřekl. Sudí mu dal kartu za to, že k němu rychle přiběhl," povídal Štajner. "Běželo nás k němu asi osm, ale rozhodčí to zdůvodnil tím, že jsem u něj byl první," vysvětloval Koloušek. "Nechci spekulovat, ani nic naznačovat, ale je divné, že žlutou kartu dostanou zrovna ti, kteří pak po ní nesmí hrát," utrousil Kinský. Při inkasovaném gólu se udržel, sebral se ze země a směrem k rozhodčímu se jen vyčítavě podíval. "Musel jsem se ovládnout, mám dvě žluté a kdybych za rozhodčím vyběhl, dostal bych třetí. A ještě nás čeká dost zápasů...." Kinský se do podobné situace nedostal poprvé. Před dvěma lety na Letné ho ve vzduchu "sestřelil" sparťan Lokvenc a Siegl dal pár minut před koncem vítězný gól na 2:1. "A zase u toho byl rozhodčí Jára," připomněl liberecký brankář. Pak se rozpovídal: "Někdo měl zájem, aby to na Slavii skončilo remízou. To říkám zcela otevřeně. Přece není možné, aby takový zákrok sudí pustil. Slávista vůbec nešel do míče, srazil mě rukama a ještě to bylo v malém vápně. I Pavel Kuka mi potvrdil, že to byl jasný faul." Liberecký obránce Petr Johana byl k rozhodčímu vlídnější: "Třeba to neviděl, ale je pravda, že do našeho gólmana šel hráč hodně důrazně a bylo to v malém vápně." "Byla to hrozná nespravedlnost, naštvalo nás to," poznamenal Štajner. Chybné rozhodnutí pak liberecké hráče motivovalo, Slavii potom přejeli. "Možná to bylo dobře, že jsme ten gól dostali. Začali jsme pořádně hrát, na další góly jsme měli spoustu času. Kdyby to bylo pořád jedna nula, ukolébalo by nás to a pak bychom třeba ani nevyhráli," připustil Štajner. I liberecký trenér Škorpil tvrdil, že to hráče nabudilo. Na dotaz, co říká tomu, že Kolouškovi rozhodčí Jára dal kartu proto, aby hráč následně nemohl nastoupit do dvou zápasů, Škorpil odpověděl: "Nevím, co je to boží spravedlnost, ani co je fotbalová spravedlnost. Chumel hráčů se dožadoval opravy předchozího usnesení. A jestli si vybral Kolouška, to jsou spekulace. Myslet si o tom můžeme, co chceme."
Liberecký obránce Petr Johana (v modrém) svádí hlavičkový souboj s útočníkem Slavie Pavlem Kukou. Fotbalisté Liberce vyhráli v sobotu na Strahově 3:1 a pokračují ve spanilé jízdě za ziskem historického titulu českého mistra.
</TEXT>
</DOC>
<DOC>
<DOCID>MF-20020415289</DOCID>
<DOCNO>MF-20020415289</DOCNO>
<DATE>04/15/02</DATE>
<TITLE>
Florbalistky Liberce opět zlaté
</TITLE>
<TEXT>
Praha, Liberec - Titul florbalových mistryň České republiky opět patří hráčkám Liberce. FBC Crazy Girls dokázaly dvěma výhrami na půdě soupeřek otočit nepříznivý stav finálové série proti Tatranu Střešovice a po včerejším vítězství 4:2 mohly podruhé za sebou zvednout nad hlavy vítězný pohár. V nervydrásající bitvě o titul triumfovaly Liberečanky 2:1 na zápasy.
Po domácí prohře po trestných stříleních před týdnem musely liberecké florbalistky v sobotu vyhrát. Od začátku se hrálo ve strhujícím tempu a utkání mělo spoustu dramatických momentů a nečekaných zvratů ve skóre. Drama gradovalo v závěru normální hrací doby za stavu 3:3. Dvě a půl minuty před koncem se prosadila před libereckou bránou Feuereiselová a domácí už téměř slavily titul. Jenže Crazy Girls při power play dokázaly vyrovnat, když se k odraženému míčku dostala Bursová a nadvakrát jej protlačila do sítě. V prodloužení měly nejprve velké šance Střešovice, ale v poslední minutě se po nahrávce Drbohlavové natlačila před branku střídající Polreichová a srazila míček do sítě. Propukla liberecká radost, jenže ještě nebylo rozhodnuto. Tatran reklamoval, že branka byla dosažena nohou. Rozhodčí se však po krátké poradě shodli na regulérnosti branky.
Ve včerejším rozhodujícím utkání zazářila Ruska Šamaninová. Crazy Girls vedly ještě dvě a půl minuty před klaksonem 4:0, domácí stačily jen upravit výsledek. "Konec už si holky pohlídaly a Tatranu nepůjčily míček," radoval se včera večer cestou do Liberce liberecký kouč Tomáš Erben. "Když jsme zvládli to sobotní drama, už jsme věřili, že zlato obhájíme."
</TEXT>
</DOC>
<DOC>
<DOCID>MF-20020415290</DOCID>
<DOCNO>MF-20020415290</DOCNO>
<DATE>04/15/02</DATE>
<TITLE>
Velké Hamry předstihly Český Dub
</TITLE>
<TEXT>
V divizi zařídil hamrovským fotbalistům vítězství dvěma parádními góly Brož
Velké Hamry, Český Dub - V zápasech 20. kola divizní skupiny C přineslo domácí prostředí bodový zisk jen fotbalistům Velkých Hamrů, kteří zdolali béčko Pardubic. Nedařilo se Českému Dubu, jenž po výborném jarním startu podruhé v řadě prohrál, tentokrát doma se Satalicemi. V tabulce tak už Hamrovští svého regionálního rivala předstihli.
</TEXT>
<HEADING>
Velké Hamry - Pardubice B 2:0.
</HEADING>
<TEXT>
Dva výstavní góly záložníka Brože rozhodly o vítězství Velkých Hamrů nad rezervou Pardubic. Úvod zápasu dvou nejmladších týmů soutěže patřil domácím. Nejprve spálili šance Jiroušek a Řičica, vždy ztroskotali na brankáři hostí Bertelmanovi, ale pak načal své střelecké představení Brož. Ve 27. minutě po rohu Lupy vyboxoval Bertelman míč na hranici šestnáctky a odsud mu ho nekrytý Brož technickou střelou z voleje pod břevno vrátil do brány. O tři minuty později se mladý hamrovský středopolař trefil z trestného kopu z dvaceti metrů přesně do šibenice. Hosté však nesložili zbraně. Gólman Kykal se hodně zapotil po ráně Černohubého a těsně před přestávkou vykopl Šír z prázdné brány střelu pardubického Ryby. Dvoubrankové vedení jakoby domácí ukolébalo a začátek druhé půle patřil Pardubicím, přestože brzy přišly o vyloučeného Rogovika. Kykal jen s námahou vyrazil tvrdou střelu Kaufmana z přímého kopu a po chvíli využil nedorozumění kapitána Velkých Hamrů Kavana s Kykalem důrazný Zahálka, ale míč z jeho kopačky skončil na břevně. "První poločas byl z naší strany velmi dobrý. Úvod druhé půle jsme nezvládli, nechali jsme se zatlačit. Odehráli jsme ale v šesti dnech třetí zápas a spadlo to na nás právě v tuhle chvíli," poznamenal kouč vítězů Zdeněk Bryscejn V závěru už opět převzali otěže utkání domácí, definitivní pojistky v podobě třetího gólu se však nedočkali. Nadějný brejk nevyužil Řičica a pak odmítl hattrick Brož, jenž hlavičkoval z velmi dobré pozice vedle. V nastaveném čase ještě běžel zcela sám na pardubickou bránu střídající Vágner, ale mířil jen do tyče. "Pardubice tady chtěly narozdíl třeba od Českého Dubu od první do poslední chvíle hrát fotbal a předvedly velmi sympatický výkon. Proto byl dnes k vidění dobrý zápas," míní Bryscejn. "Jsem velmi spokojený, deset kol před koncem máme nadosah třicet bodů, což jsem chtěl."
Tři minuty před koncem se zhroutily naděje domácího týmu na zisk aspoň jednoho bodu. Na dalekonosný centr z půlky hřiště si do rohu pokutového území naběhl střídající Budina a prostřelil brankáře Rampáčka. "Druhému gólu soupeře předcházelo několik chyb našich hráčů," zlobil se českodubský trenér Jiří Tymich. "Možná je dobře, že jsme po třech jarních výhrách zase spadli na zem," prohodil záložník Pavel Negru. Český Dub měl přitom zápas rozehraný dobře - od 30. minuty vedl. Po Chmátalově rohu posunul Lupa hlavou na zadní tyč, kde číhal Bělina a rovněž hlavou zavěsil míč pod břevno satalické branky. Šance ze hry se v nepříliš pohledném utkání rodily jen ojediněle. Český Dub měl jednu ve 25. minutě, když po rychlé akci nacentroval před branku Lupa, Negru však z deseti metrů namířil nad. Na druhé straně se těsně před přestávkou po chybě domácí obrany objevil v pokutovém území osamocený Dobrý, pálil však těsně vedle. Soupeř se ovšem dočkal vyrovnání brzy po změně stran - Kahuda z trestného kopu nacentroval, Mareček hlavou skóroval. Český Dub se pokusil soupeře zatlačit, jenže kombinace vázla. Čtvrt hodiny před koncem pronikl do pokutového území Bělina, ale jeho přihrávku na Negru obrana odvrátila. Největší zbraní Českého Dubu byly standardní situace. Další už však zůstaly nevyužity. A v samotném závěru hosté rozhodli zápas druhým gólem. "Udělali jsme víc osobních chyb než soupeř. Také se mi nepovedlo střídání," přiznal kouč Jiří Tymich. "Potvrdily se moje obavy ze zápasu. Soupeř hrál velice dobře."
Divizní fotbalisté Velkých Hamrů porazili v sobotním utkání 20. kola doma Pardubice B 2:0. Na snímku bojuje Šír (v bílém) s pardubickým Černohubým.
</TEXT>
</DOC>
<DOC>
<DOCID>MF-20020415291</DOCID>
<DOCNO>MF-20020415291</DOCNO>
<DATE>04/15/02</DATE>
<TITLE>
Výhra nad Kladnem posunula Semily výš
</TITLE>
<TEXT>
Semily, Praha - Zatímco liberecká rezerva ve třetí lize podruhé za sebou prohrála, fotbalisté Semil včera doma oslavili první jarní vítězství, jímž se vymanili ze sestupových příček. Po výhře 2:0 nad posledním Kladnem jsou třináctí.
</TEXT>
<HEADING>
Semily - Kladno 2:0.
</HEADING>
<TEXT>
Za vytrvalého deště se vše podstatné událo už v prvním poločase. Domácí tým zúročil svůj tlak dvěma brankami, které měly stejného střelce - Martina Havla. "Napravili jsme si reputaci před domácím publikem," pochvaloval si trenér Petr Bajer. "Kladno nehrálo příliš agresivní fotbal a nechávalo nám prostor pro kombinaci. Mohli jsme dát i víc branek než dvě," dodal Bajer. Semily zahrozily už po deseti minutách hry. Po rohovém kopu však Vladyka nastřelil tyč. Ve 21. minutě už domácí zamířili do černého. Havel po rychlé akci pronikl do pokutového území a jeho přihrávku na nabíhajícího Kandráče srazil obránce Liška za záda vlastního brankáře. Před závěrem poločasu se Havel trefil podruhé - tentokrát hlavou po Kandráčově rohu. Další šance aktivně hrajícího domácího týmu zneškodnil brankář Kut. Například ve 42. minutě s velkými problémy vyškrábl Poledníkovu střelu z dvaceti metrů. Po změně stran už domácí tým hlavně kontroloval výsledek. Kombinační hra se prakticky vytratila, protože trávník byl s přibývajícím časem čím dál nasáklejší a míč se zastavoval v loužích. Největší šanci druhého poločasu měl semilský Hromádko, jeho hlavička po trestném kopu Bejdy však skončila těsně nad kladenskou brankou. Hosté semilského brankáře Václavíka za celý zápas pořádně neohrozili.
První poločas ještě příliš šancí nepřinesl. V úvodu pálil domácí Abanda vysoko nad a pak hrstku diváků potěšila až vedoucí branka Pražanů. Po centru Žižky se prosadil zblízka hlavou Blaha. Stejný hráč ještě krátce před poločasem pálil po závaru vedle. Liberecká rezerva, v jejímž dresu nastoupila i příbramská posila útočník Slepička, poprvé vážněji ohrozila brankáře Špita takřka po hodině hry, ale Hudec pálil jen vedle branky. Z protiútoku pak individuální akci Krmaše proměnil opět Blaha v další gól Sparty B. Vítězství pak sparťanské juniorce zajistil po přihrávce Pokorného Dort. Liberec začal zlobit až za tohoto nepříznivého stavu. Nejprve se prosadil individuálně Hološko a střelou podél Špita snížil. O chvíli později už ale stejného hráče ve dvou dalších šancích Špit výtečnými zákroky vychytal. Definitivní podobu skóre mohl dát ještě Krulich po přihrávce Blahy, ale jeho rána skončila vedle branky.
</TEXT>
</DOC>
<DOC>
<DOCID>MF-20020415292</DOCID>
<DOCNO>MF-20020415292</DOCNO>
<DATE>04/15/02</DATE>
<TEXT>
Hasiči už moc nezachránili.
</TEXT>
</DOC>
<DOC>
<DOCID>MF-20020415293</DOCID>
<DOCNO>MF-20020415293</DOCNO>
<DATE>04/15/02</DATE>
<TITLE>
VZHŮRU DO BOJE!
</TITLE>
<TEXT>
Desítky bojovníků v brnění s historickou zbrojí vyráží dobýt město Jihlavu.
</TEXT>
</DOC>
<DOC>
<DOCID>MF-20020415294</DOCID>
<DOCNO>MF-20020415294</DOCNO>
<DATE>04/15/02</DATE>
<TITLE>
Historický souboj nadchnul stovky diváků
</TITLE>
<GEOGRAPHY>Jihlava</GEOGRAPHY>
<TEXT>
Ve středověký tábor se v sobotu proměnil areál Skalka v Jihlavě. Mnoho desítek mužů, žen i dětí obléklo historické kroje a brnění, aby přiblížili současníkům události staré šest set let. "Přeneste se nyní s námi v čase a staňte se alespoň na okamžik součástí dramatu, které se tehdy mohlo odehrát," vyzval moderátor sobotního odpoledne přítomné. Před šesti sty lety, 19. února 1402, obléhaly ozbrojené skupiny velmi bohaté město Jihlava. Podobně i druhé dubnové odpoledne roku 2002 ztékaly desítky bojovníků v brnění s historickou zbrojí imitaci středověkých hradeb, kterou stejně udatně jako před stovkami let bránili všemi prostředky stateční obránci. "Nechali jsme se volně inspirovat událostmi bitvy. Tehdy se skupina loupeživých rytířů snažila dobýt město, ale narazila na odpor měšťanů, kteří město ubránili. K události se vztahuje řada historek a pověstí, které jsme divákům přiblížili," vysvětlila Alena Říhová, manažerka skupiny historického šermu s názvem Vyděděnci, která tuto podívanou zorganizovala. Šarvátky muže proti muži, lukostřelba, opakované útoky na hradby, střelba z palných zbraní, závěrečný vítězný boj jihlavských měšťanů i úprk poražených bojovníků.
To vše mohly zhlédnout stovky diváků. Ti se za sychravého a plačtivého jarního odpoledne přišli pokochat výkony několika historických skupin, které se do Jihlavy sjely z celé republiky. Poutali pozornost všech přítomných očí i uší. "Že už nebude ten randál," ptal se tatínka pětiletý Jakub, kterému se očividně nepozdávaly výstřely z děl a ručních palných zbraní. Ty znamenitě dotvářely iluzi bitevní vřavy, ale rozplakávaly děti v kočárcích a naháněly strach i těm o něco málo odrostlejším. Zhruba čtyřicetiminutová bitva, v níž samozřejmě město zůstalo uhájeno, byla vyvrcholením dvoudenních oslav. Již v pátek večer procházel historický průvod ulicemi v centru města a svým bubnováním zval k návštěvě sobotní akce na Skalce. Krátká šermířská ukázka na Jakubském náměstí navnadila Jihlavany do bojovné nálady. Sobotní den potom otevřely už v areálu Skalky soutěže pro děti, nabídka projížďky na ponících a dobové tržiště nabízející rozličné zboží. Keramika, něco k zakousnutí, korálky, ale i repliky historických zbraní nebo drátěné košile bylo možné zakoupit od prodejců, kteří se pro sváteční den speciálně vystrojily do středověkých kostýmů. V největším obležení byl ale po celý den stánek, kde bylo možné pořídit horký čaj. Teplých nápojů bylo při vlhkém a místy i deštivém počasí zapotřebí mnoho hrníčků. Večer slavnostní den zakončil lampiónový průvod. Do blikání svíček v lampionech a elektrických světýlek se vmísilo také blikání na obloze. Ohňovou parádu na obloze bylo možno vidět a slyšet téměř po celém městě.
</TEXT>
</DOC>
<DOC>
<DOCID>MF-20020415295</DOCID>
<DOCNO>MF-20020415295</DOCNO>
<DATE>04/15/02</DATE>
<TITLE>
Policisté budou muset opustit někdejší židovskou synagogu
</TITLE>
<GEOGRAPHY>Telč</GEOGRAPHY>
<TEXT>
Policie bude zřejmě muset opustit někdejší židovskou synagogu v Telči, kde dosud v pronájmu sídlí její tamní stanice. Vláda totiž rozhodla, že synagoga bude jedním z objektů, které budou vráceny do majetku židovských obcí. Židé o synagogu přišli v roce 1940, kdy byla uzavřena nacisty. Po válce ji však židovské obce od státu už nedostaly zpět. Synagoga byla namísto toho přestavěna a umístěna v ní mateřská škola. Později tam našla sídlo nynější policejní služebna. Židovské obce začnou vyjednávat s jihomoravskou policejní správou v Brně, do jejíž působnost nyní policejní služebna v telčské synagoze spadá. Policie se bude pravděpodobně muset ze synagogy vystěhovat, ale není ještě jasné, kdy. "Majetek se vydává s tím, že se musí vyřešit také přestěhování policie. A to může trvat třeba ještě rok, či dva. Až pak budeme moci s objektem disponovat," řekl Jiří Daníček z pražské Federace židovských náboženských obcí. Policisté dosud nevědí, kam služebnu přestěhují v případě, že od židovské obce obdrží výpověď z pronájmu. "Prozatím jsme předběžně jednali o různých možnostech na brněnské policejní správě a taky s městem Telč. Ale zatím výpověď nemáme, takže se nemáme o co opřít," řekl jihlavský okresní policejní ředitel Josef Vrána. Město Telč policii už několik let nabízí k využití areál pro Integrovaný záchranný systém, který připravilo už před pěti lety. Loni se do první z jeho nových budov v Telči - Starém městě nastěhovali městští hasiči, kteří museli opustit nevyhovující zchátralou hasičárnu na náměstí Zachariáše z Hradce. Město vlastní studii, podle níž by na budovu hasičů mohla navázat policejní stanice a také základna rychlé záchranné služby. "Jsem připraven jednat s policejním prezídiem, o vybudování nové policejní stanice. Myslíme si, že synagoga by měla být využita jinak, než na sídlo policie," řekl telčský starosta a senátor Václav Jehlička. Federace nyní zvažuje, jak někdejší synagogu využije. Podle jednoho z návrhů by zde mohl vzniknout penzion. "Část léta by tam mohli trávit lidé z našich domovů pro seniory, aby se dostali na venkov. Mimo to by budova mohla fungovat i jako penzion pro veřejnost, ale to jsou zatím všechno jen návrhy. Rozhodnuto mezi nimi není," řekl Daníček. Dodal, že jednou ze zvažovaných variant je vybudovat v ní malé židovské muzeum, které by dokumentovalo život židovských obcí v Telči a okolí.
Telč - Policie bude zřejmě muset opustit někdejší židovskou synagogu v Telči, kde dosud v pronájmu sídlí její tamní stanice. Vláda totiž rozhodla, že synagoga bude jedním z objektů, které budou vráceny do majetku židovských obcí. Židé o synagogu přišli v roce 1940, kdy byla uzavřena nacisty. Po válce ji však židovské obce od státu už nedostaly zpět. Synagoga byla namísto toho přestavěna a umístěna v ní mateřská škola. Později tam našla sídlo nynější policejní služebna. Židovské obce začnou vyjednávat s jihomoravskou policejní správou v Brně, do jejíž působnost nyní policejní služebna v telčské synagoze spadá. Policie se bude pravděpodobně muset ze synagogy vystěhovat, ale není ještě jasné, kdy. "Majetek se vydává s tím, že se musí vyřešit také přestěhování policie. A to může trvat třeba ještě rok, či dva. Až pak budeme moci s objektem disponovat," řekl Jiří Daníček z pražské Federace židovských náboženských obcí. Policisté dosud nevědí, kam služebnu přestěhují v případě, že od židovské obce obdrží výpověď z pronájmu. "Prozatím jsme předběžně jednali o různých možnostech na brněnské policejní správě a taky s městem Telč. Ale zatím výpověď nemáme, takže se nemáme o co opřít," řekl jihlavský okresní policejní ředitel Josef Vrána. Město Telč policii už několik let nabízí k využití areál pro Integrovaný záchranný systém, který připravilo už před pěti lety. Loni se do první z jeho nových budov v Telči - Starém městě nastěhovali městští hasiči, kteří museli opustit nevyhovující zchátralou hasičárnu na náměstí Zachariáše z Hradce. Město vlastní studii, podle níž by na budovu hasičů mohla navázat policejní stanice a také základna rychlé záchranné služby. "Jsem připraven jednat s policejním prezídiem, o vybudování nové policejní stanice. Myslíme si, že synagoga by měla být využita jinak, než na sídlo policie," řekl telčský starosta a senátor Václav Jehlička. Federace nyní zvažuje, jak někdejší synagogu využije. Podle jednoho z návrhů by zde mohl vzniknout penzion. "Část léta by tam mohli trávit lidé z našich domovů pro seniory, aby se dostali na venkov. Mimo to by budova mohla fungovat i jako penzion pro veřejnost, ale to jsou zatím všechno jen návrhy. Rozhodnuto mezi nimi není," řekl Daníček. Dodal, že jednou ze zvažovaných variant je vybudovat v ní malé židovské muzeum, které by dokumentovalo život židovských obcí v Telči a okolí.
</TEXT>
</DOC>
<DOC>
<DOCID>MF-20020415296</DOCID>
<DOCNO>MF-20020415296</DOCNO>
<DATE>04/15/02</DATE>
<TITLE>
Hasiči jeli k nočnímu požáru
</TITLE>
<GEOGRAPHY>Rančířov</GEOGRAPHY>
<TEXT>
Pouhých 48 minut po sobotní půlnoci, byl jihlavským hasičům ohlášen požár objektu Unimo buněk na okraji vojenského prostoru nedaleko Rančířova. "Vyjeli jsme za necelé dvě minuty, ale dřevěný objekt už byl v jednom plameni," uvedl operační důstojník Hasičského záchranného sboru kraje Vysočina František Dolejší. Hasiči v zásahu pokračovali celou sobotu, protože museli dohašovat místa uvnitř trosek budovy, kde mohlo dojít k dalšímu vznícení. "Vzhledem k tomu, že se nám nepodařilo zastihnout majitele dílny, nevíme přesně, co všechno zde shořelo. I tak odhadujeme škodu nejméně na milion korun," uvedl Dolejší. Zjišťování příčin požáru a upřesnění škody pokračuje.
Rančířov - Pouhých 48 minut po sobotní půlnoci, byl jihlavským hasičům ohlášen požár objektu Unimo buněk na okraji vojenského prostoru nedaleko Rančířova. "Vyjeli jsme za necelé dvě minuty, ale dřevěný objekt už byl v jednom plameni," uvedl operační důstojník Hasičského záchranného sboru kraje Vysočina František Dolejší. Hasiči v zásahu pokračovali celou sobotu, protože museli dohašovat místa uvnitř trosek budovy, kde mohlo dojít k dalšímu vznícení. "Vzhledem k tomu, že se nám nepodařilo zastihnout majitele dílny, nevíme přesně, co všechno zde shořelo. I tak odhadujeme škodu nejméně na milion korun," uvedl Dolejší. Zjišťování příčin požáru a upřesnění škody pokračuje.
</TEXT>
</DOC>
<DOC>
<DOCID>MF-20020415297</DOCID>
<DOCNO>MF-20020415297</DOCNO>
<DATE>04/15/02</DATE>
<TITLE>
Lidé v obcích míní, že město na ně zapomíná
</TITLE>
<TEXT>
Obyvatelé vesnic patřících pod Jaroměřice si stěžují hlavně na špatný stav silnic, dopravu, chybějící plyn a vodu
Jaroměřice nad Rokytnou - Jak se žije lidem v integrovaných obcích, jejichž chod je zcela závislý na rozpočtu města, pod které ta či ona ves spadá? Obyvatelé i zástupci pěti obcí patřících pod Jaroměřic nad Rokytnou jsou spíše skeptičtí. Mají pocit, že pro jaroměřickou radnici je prioritou údržba města a na vesnice se tak trošku zapomíná. "Za posledních deset let se u nás neudělalo kromě drobností nic," tvrdí Stanislav Hrdý z Ohrazenice. Městský úřad poukazuje na skutečnost, že provoz obcí je nákladný. "Na celkovou údržbu máme ročně asi šest milionů korun, z toho jde čtvrtina do vesnic," přiblížil Lubomír Novák z Tesmy, která spravuje městský majetek. Jaroměřice mají okolo tří tisíc obyvatel. V přidružených obcích žije zhruba tisícovka lidí. Až na výjimky poukazují na špatný stav silnic, nevyhovující dopravní obslužnost, chybějící plyn, vodu a nedostatečné kulturní zázemí. Veřejný rozhlas a osvětlení dosluhují. Někde není ani hospoda či prodejna potravin. Když loni v létě vznikaly ze zákona osadní výbory, které mají být jakýmsi poradním hlasem a především partnerem pro jednání s radnicí, slibovali si lidé z vesnic zlepšení. Někde to pomohlo, jinde jsou na tom stejně. "Náš osadní výbor pro město moc neznamená. Jsme na tom stejně jako dřív," soudí předseda osadního výboru z Boňova Petr Dobeš, podle něhož zákon nedává výboru žádné pravomoci. Naopak v Ratibořicích vznik výboru chválí. "Spolupráce s radnicí je dobrá," míní ratibořický předseda samosprávy Jiří Papoušek. Pro Lubomíra Nováka z Tesmy jsou zástupci obcí společníky. "Pokud mají v obci problém, zavolají nám a hledáme řešení," podotkl. V některých vesnicích uvažovali o samostatnosti. Většina debat na toto téma skončila u piva - asi by se totiž nenašli kandidáti na starostu a zastupitele. "Hlasy pro osamostatnění jsou. Asi bychom získali výjimku na počet obyvatel. Jenže není nikdo, kdo by se permanentně věnoval práci pro obec," řekl Zdeněk Klug z Příložan. Ve vesnici s necelou stovkou obyvatel jsou jen prašné komunikace bez chodníků. Autobus sem zajíždí občas. Není tu plyn, voda jen ze studní. "Žijí zde spíš starší. Co můžeme, uděláme si sami. Na radnici jsme dali požadavek na opravu silnice. Cesty jsou moc špatné," postěžoval si zástupce samosprávy Petr Dobeš.
"V centru Boňova je památková zóna, proto s komunikacemi nemůžeme nic dělat," vysvětlil Lubomír Novák z Tesmy, podle něhož v letošním roce bude opravena fasáda kulturního domu. "Upravíme zelenou plochu a okolí čekárny. Na údržbu dáváme zhruba sto tisíc," dodal. Důchodce Josef Salák žije ve vesnici celý život. "Kulturák jsme si před lety udělali sami. Pracovali jsme brigádnicky. Teď jen slyšíme, že nejsou peníze. Spousta věcí by se dala změnit, kdyby nás město trošku více podporovalo," shrnul Salák. Také Ohrazenice je vsí starších lidí. Obec sice patří s 250 obyvateli k těm větším, ovšem zázemí chybí - hlavně voda. "S radnicí vycházíme poměrně dobře, ale problémem jsou peníze. Priority jsou zřejmě jiné, než voda v Ohrazenici," prohlásil předseda osadního výboru Stanislav Hrdý. "Na vodu máme projektovou dokumentaci, ale nezískali jsme dotaci. Náklady přesahují naše možnosti," řekl starosta Langášek. Kromě maličkostí se podle místních v obci nic neudělalo. "Město nám teď spravuje bývalou školu, aby v ní byl kulturní dům. Jestli se to do konce roku nepovede, končím, protože za mnou nebude po deseti letech vidět žádná práce," rozohnil se Hrdý, který si myslí, že se obci nevrací ani vybrané daně. Mladší generace utíká. "Bydlíme na kopečku a máme málo vody ve studni. Jestli se tak do pěti let situace nezmění, určitě se odstěhujeme," komentoval stav dvaadvacetiletý Libor Josefus. "Větší peníze do obce nešly, protože se připravoval projekt na vodu. Letos určitě upravíme objekt bývalé školy a autobusovou čekárnu," slíbil Lubomír Novák s tím, že do vsi jde zhruba 250 tisíc korun ročně na údržbu silnic, zeleně a oprav studní. Kromě stížností na špatný stav vozovek a nedokončenou rekultivaci skládky, se více než dvěma stovkám lidí žije relativně dobře. Věkový průměr obyvatel je nižší než v jiných vesnicích. Radnice připravila pro Příložanské plynofikaci. "Zaskočila nás reakce obyvatel. Zájem je malý, neměli bychom dostatečný počet přípojek," pokrčil rameny starosta Jan Langášek. "Plyn bych chtěla. Odkládali to tak dlouho, že už není zájem," vyjádřila názor Milada Kselíková. "Kvůli rostoucím cenám plynu nechtějí obyvatelé investovat do přípojek a kotlů," domnívá se Zdeněk Klug z osadního výboru, který nemá větší výhrady k jaroměřické radnici. Jak zástupce samosprávy, tak obyvatelé nemají důvody ke stížnostem. Vesnice žije. Jako jediná má zaveden plyn. "Po posledních volbách se situace zlepšila. Velmi dobře komunikujeme s radnicí. V kulturním domě, knihovně a hasičské zbrojnici topíme plynem. Co se týče dopravy, udrželo se dobré spojení s Jaroměřicemi i Třebíčí," informoval zástupce obce s 220 obyvateli Jiří Papoušek. Podle Lubomíra Nováka jsou Ratibořičtí činorodí. "Dohodli jsme se, že si udělají svépomocí část chodníků. Dodáme obrubníky a dlažbu. Máme tam jednoho nezaměstnaného na veřejně prospěšné práce, který provádí úklidové práce," uvedl Novák. Spokojenost vyjádřila i sedmašedesátiletá Marie Chodúrová. "Žije u nás poměrně hodně dětí. Zatím nevypadáme na vylidnění," pochválila. Ve Vacenovicích je 75 trvale přihlášených lidí. Vesnička je na vymření. "Dětí je tu asi pět. Mladí lidé se stěhují, protože už nemáme ani obchod. Autobus jede ráno do Jaroměřic a v poledne zpět. Zpočátku to pro nás bylo špatné, ale zvykli jsme si," přiblížila Jindřiška Doláková. Radnice připouští, že nejmenší integrovaná obec nemá šanci na zavedení plynu a vody. "Vacenovice nás ročně stojí 200 tisíc. Je to malá vesnice, která má obrovské zelené plochy na sekání. Hledáme řešení, jak aspoň zprovoznit veřejný rozhlas," sdělil Novák.
</TEXT>
</DOC>
<DOC>
<DOCID>MF-20020415298</DOCID>
<DOCNO>MF-20020415298</DOCNO>
<DATE>04/15/02</DATE>
<TITLE>
Jihlava: Schránky plní složenky
</TITLE>
<HEADING>
Z celého kraje DNES
</HEADING>
<TEXT>
Poštovní schránky jihlavských domácností plní složenky zasílané magistrátem k zaplacení poplatku za odvoz odpadu. "Měly by přijít všem poplatníkům, kteří se přihlásili v řádném termínu. Ze zhruba osmi tisíc lidí, kteří se k poplatku nepřihlásili, a jimž jsme zasílali korespondenční lístek s výzvou, se zhruba 70 až 80 procent dodatečně nahlásilo. Zbylé budeme pokutovat částkou 300 korun," uvedla vedoucí ekonomického odboru magistrátu Dagmar Kosová. Poplatek za odvoz odpadu lze uhradit přímo v pokladně magistrátu, převodem z účtu nebo složenkou.
Poštovní schránky jihlavských domácností plní složenky zasílané magistrátem k zaplacení poplatku za odvoz odpadu. "Měly by přijít všem poplatníkům, kteří se přihlásili v řádném termínu. Ze zhruba osmi tisíc lidí, kteří se k poplatku nepřihlásili, a jimž jsme zasílali korespondenční lístek s výzvou, se zhruba 70 až 80 procent dodatečně nahlásilo. Zbylé budeme pokutovat částkou 300 korun," uvedla vedoucí ekonomického odboru magistrátu Dagmar Kosová. Poplatek za odvoz odpadu lze uhradit přímo v pokladně magistrátu, převodem z účtu nebo složenkou.
</TEXT>
</DOC>
<DOC>
<DOCID>MF-20020415299</DOCID>
<DOCNO>MF-20020415299</DOCNO>
<DATE>04/15/02</DATE>
<TITLE>
Telč: Zasadili lípu partnerství
</TITLE>
<HEADING>
Z celého kraje DNES
</HEADING>
<TEXT>
Připomenout významné datum města Telče měl sobotní slavnostní akt Sázení lípy partnerství. Zasazení stromu na náměstí Jana Kypty upozorňuje na dvě důležitá výročí: deset let od zapsání historického centra Telče na prestižní seznam památek UNESCO a zároveň desáté výročí partnerství se švýcarským městem Belp. Slavnostního usazení vzrostlého stromu se účastnil starosta Belpu a poslanec švýcarského parlamentu Rudolf Joder a telčský starosta a senátor Václav Jehlička.
Připomenout významné datum města Telče měl sobotní slavnostní akt Sázení lípy partnerství. Zasazení stromu na náměstí Jana Kypty upozorňuje na dvě důležitá výročí: deset let od zapsání historického centra Telče na prestižní seznam památek UNESCO a zároveň desáté výročí partnerství se švýcarským městem Belp. Slavnostního usazení vzrostlého stromu se účastnil starosta Belpu a poslanec švýcarského parlamentu Rudolf Joder a telčský starosta a senátor Václav Jehlička.
</TEXT>
</DOC>
<DOC>
<DOCID>MF-20020415300</DOCID>
<DOCNO>MF-20020415300</DOCNO>
<DATE>04/15/02</DATE>
<TITLE>
Havlíčkův Brod: Čerpací stanice je v souladu s plány
</TITLE>
<HEADING>
Z celého kraje DNES
</HEADING>
<TEXT>
Malá čerpací stanice, která bude sloužit potřebám motoristů v bezprostředním sousedství obchodního domu Alej v Havlíčkově Brodě, je legální stavbou, navíc odpovídající územnímu plánu města. Potvrdil to v reakci na hlasy odpůrců stavby vedoucí územního plánu Havlíčkova Brodu Josef Beneš. "Proti umístění malé čerpací stanice se dvěma stojany v této lokalitě neměli nic ani dopravní policisté nebo hygienici, kteří se k záměru vyjadřovali v průběhu stavebního a územního řízení," uvedl Beneš s tím, že by na zmíněném místě uprostřed města v žádném případě nemohla vzniknout klasická čerpací stanice.
Malá čerpací stanice, která bude sloužit potřebám motoristů v bezprostředním sousedství obchodního domu Alej v Havlíčkově Brodě, je legální stavbou, navíc odpovídající územnímu plánu města. Potvrdil to v reakci na hlasy odpůrců stavby vedoucí územního plánu Havlíčkova Brodu Josef Beneš. "Proti umístění malé čerpací stanice se dvěma stojany v této lokalitě neměli nic ani dopravní policisté nebo hygienici, kteří se k záměru vyjadřovali v průběhu stavebního a územního řízení," uvedl Beneš s tím, že by na zmíněném místě uprostřed města v žádném případě nemohla vzniknout klasická čerpací stanice.
</TEXT>
</DOC>
<DOC>
<DOCID>MF-20020415301</DOCID>
<DOCNO>MF-20020415301</DOCNO>
<DATE>04/15/02</DATE>
<TITLE>
Jihlava: Náměstí je obsazeno
</TITLE>
<TEXT>
Masarykovo náměstí v Jihlavě je před volbami v kursu. Politické strany bombardovaly magistrát o povolení záboru veřejného prostranství na jeho ploše pro možnost předvolebních agitací. Nejvíce záborů si u magistrátu objednala ODS: celkem 10. Sociální demokraté obsadí náměstí celkem dvakrát, lidovci třikrát. Několik mítinků na náměstí už uspořádal také Pravý blok.
</TEXT>
</DOC>
<DOC>
<DOCID>MF-20020415302</DOCID>
<DOCNO>MF-20020415302</DOCNO>
<DATE>04/15/02</DATE>
<TITLE>
Bouraná zeď zasypala lidi
</TITLE>
<GEOGRAPHY>Samšín</GEOGRAPHY>
<TEXT>
Vážným zraněním dvojice mladých lidí skončilo bourání zdi domku v Samšíně na Pelhřimovsku. Oba zranění byli převezeni do v pelhřimovské nemocnice a jejich léčení se protáhne na týdny. Podle údajů pelhřimovských hasičů došlo k nešťastné události v sobotu krátce po čtvrté hodině odpolední. "Na místě byly zajištěny dvě zraněné osoby, jedna z nich musela být ze sutin vyproštěna," uvedl operační důstojník pelhřimovského hasičského záchranného sboru. "Šlo o mladou ženu a mladého muže. Oba jsou hospitalizováni, muž je již po nutné operaci," uvedl lékař pelhřimovské záchranné služby Jaromír Kořínek. Podle dostupných informací se oba zranění bourání přímo zúčastnili. Jde o mladé lidi, kteří jezdí navštěvovat své rodiče v Samšíně trvale žijící. Na místě poskytovala lékařskou pomoc kromě pozemní záchranné služby také letecká záchranka z Českých Budějovic. "Kvůli nepříznivému počasí nemohl na místo neštěstí vyrazit vrtulník jihlavské záchranné služby. Dispečer proto povolal vrtulník z Českých Budějovic, který měl k letu lepší povětrnostní podmínky," uvedl mluvčí jihlavské záchranné služby Miroslav Havlík.
Samšín - Vážným zraněním dvojice mladých lidí skončilo bourání zdi domku v Samšíně na Pelhřimovsku. Oba zranění byli převezeni do v pelhřimovské nemocnice a jejich léčení se protáhne na týdny. Podle údajů pelhřimovských hasičů došlo k nešťastné události v sobotu krátce po čtvrté hodině odpolední. "Na místě byly zajištěny dvě zraněné osoby, jedna z nich musela být ze sutin vyproštěna," uvedl operační důstojník pelhřimovského hasičského záchranného sboru. "Šlo o mladou ženu a mladého muže. Oba jsou hospitalizováni, muž je již po nutné operaci," uvedl lékař pelhřimovské záchranné služby Jaromír Kořínek. Podle dostupných informací se oba zranění bourání přímo zúčastnili. Jde o mladé lidi, kteří jezdí navštěvovat své rodiče v Samšíně trvale žijící. Na místě poskytovala lékařskou pomoc kromě pozemní záchranné služby také letecká záchranka z Českých Budějovic. "Kvůli nepříznivému počasí nemohl na místo neštěstí vyrazit vrtulník jihlavské záchranné služby. Dispečer proto povolal vrtulník z Českých Budějovic, který měl k letu lepší povětrnostní podmínky," uvedl mluvčí jihlavské záchranné služby Miroslav Havlík.
</TEXT>
</DOC>
<DOC>
<DOCID>MF-20020415303</DOCID>
<DOCNO>MF-20020415303</DOCNO>
<DATE>04/15/02</DATE>
<TITLE>
Ořechov připomněl válečné události
</TITLE>
<TEXT>
V březnu 1942 se nad obcí neplánovaně objevili tři parašutisté se speciálním úkolem
Ořechov - Počet lidí v obci Ořechov poblíž Telče, kde žije sedmdesát stálých obyvatel, se tuto sobotu přinejmenším zdvojnásobil. Sjely se sem desítky lidí, kteří, si připomněli šedesát let staré válečné události. Na Ořechov totiž v březnu 1942 neplánovaně dopadli tři parašutisté se speciálním úkolem. Jedním z nich byl Adolf Opálka, pozdější nositel Řádu bílého lva. Ten se podílel na přípravě atentátu na říšského protektora Reinharda Heydricha. Osud dalších dvou vojáků, tedy desátníka aspiranta Ivana Kolaříka a rotmistra Karla Čurdy, již poslání, s jakým se na Ořechov snesli, příliš neodpovídal. Ivan Kolařík nedodržel nutná bezpečnostní opatření, čímž se dopustil chyby, která dopadla na jeho blízké. Ani sebevraždou se mu již nepodařilo zachránit je před odplatou gestapa. Karel Čurda se od původního úkolu odklonil nejvíce. Po výsadku v Československu se stal dokonce spolupracovníkem a informátorem gestapa. Ořechovští se k odkazu výsadku s názvem Out Distance přihlásili již za totality. "Je třeba ocenit hrdinství místních lidí, kteří se nebáli již v roce 1973 postavit pomník připomínající události z roku 1942 přesto, že na ně vládnoucí garnitura vyvíjela nátlak," uznal skutky místních občanů brněnský vojenský historik Tomáš Jambor, který do Ořechova jezdí již více než patnáct let. Od sedmdesátých let se každoročně pamětníci v Ořechově scházejí, a přestože očití svědci pomalu vymírají, počet těch, kteří chtějí poukázat na skutečnosti a pozadí příběhu i na události následující, neustále stoupá. Výročí v Ořechově si v době totality připomínala jen hrstka příslušníků Královského letectva (RAF) a pozdější členové vojenských historických klubů. Ke kulatému výročí včera do Ořechova přijeli i ministr obrany Jaroslav Tvrdík, parašutisté z Chrudimi a piloti z 32. - Biskajské - základny taktického letectva. Hold odbojářům vzdali také představitelé kraje Vysočina.
</TEXT>
</DOC>
<DOC>
<DOCID>MF-20020415304</DOCID>
<DOCNO>MF-20020415304</DOCNO>
<DATE>04/15/02</DATE>
<TEXT>
Setkání v Ořechově se zúčastnili také členové vojenských historických klubů.
</TEXT>
</DOC>
<DOC>
<DOCID>MF-20020415305</DOCID>
<DOCNO>MF-20020415305</DOCNO>
<DATE>04/15/02</DATE>
<TITLE>
Terénní vozy si to rozdaly na tankodromu
</TITLE>
<GEOGRAPHY>Rančířov</GEOGRAPHY>
<TEXT>
Náročný terénní závod Jihlavská bahna si v sobotu přijelo na vlastní kůži vyzkoušet více než čtyřicet posádek vojenských veteránů. "Jde už o jedenácté takové klání tady v Rančířově. Podobná setkání majitelů starých i novějších vojenských terénních vozidel pořádáme na jaře a na podzim už pátým rokem," uvedl předseda automotoklubu AMK Přátelé 4x4 Jihlava Miloslav Procházka, kterému během soutěže všichni říkali přezdívkou Sambi. Během dne vládla naprosto pohodová atmosféra, diváci oceňovali výkony jednotlivých posádek a mezi sebou se častovali různými přezdívkami. Většina z nich se totiž na obdobné závody sjíždí několikrát do roka na různá místa republiky. S nástrahami trati se podle hodnocení rozhodčích nejlépe vyrovnala berounská posádka na stroji ÚVAZ 469 následovaná místními borci na voze GAZ 69. Rozhodčí bodovali především techniku jízdy při překonávání náročných úseků trati, například vodního kanálu. Odpoledne, po skončení oficiálního závodu, pořadatelé umožnili posádkám volnou jízdu po celém prostoru vojenského tankodromu v Rančířově. Při nevázaném řidičském dovádění si všichni zúčastnění vyzkoušeli, kam až sahají jejich schopnosti a také možnosti jejich vozů. Večer uzavřela akci bujará zábava v čížovském motorestu U Býka.
Rančířov - Náročný terénní závod Jihlavská bahna si v sobotu přijelo na vlastní kůži vyzkoušet více než čtyřicet posádek vojenských veteránů. "Jde už o jedenácté takové klání tady v Rančířově. Podobná setkání majitelů starých i novějších vojenských terénních vozidel pořádáme na jaře a na podzim už pátým rokem," uvedl předseda automotoklubu AMK Přátelé 4x4 Jihlava Miloslav Procházka, kterému během soutěže všichni říkali přezdívkou Sambi. Během dne vládla naprosto pohodová atmosféra, diváci oceňovali výkony jednotlivých posádek a mezi sebou se častovali různými přezdívkami. Většina z nich se totiž na obdobné závody sjíždí několikrát do roka na různá místa republiky. S nástrahami trati se podle hodnocení rozhodčích nejlépe vyrovnala berounská posádka na stroji ÚVAZ 469 následovaná místními borci na voze GAZ 69. Rozhodčí bodovali především techniku jízdy při překonávání náročných úseků trati, například vodního kanálu. Odpoledne, po skončení oficiálního závodu, pořadatelé umožnili posádkám volnou jízdu po celém prostoru vojenského tankodromu v Rančířově. Při nevázaném řidičském dovádění si všichni zúčastnění vyzkoušeli, kam až sahají jejich schopnosti a také možnosti jejich vozů. Večer uzavřela akci bujará zábava v čížovském motorestu U Býka.
</TEXT>
</DOC>
<DOC>
<DOCID>MF-20020415306</DOCID>
<DOCNO>MF-20020415306</DOCNO>
<DATE>04/15/02</DATE>
<TITLE>
Dětské středisko v Březejci slaví 50 let
</TITLE>
<GEOGRAPHY>Březejc</GEOGRAPHY>
<TEXT>
Dubnová výstava rukodělných prací s názvem A přece nás baví svět ve velkomeziříčském Jupiter Clubu je jednou z mnoha celoročních akcí, kterou si dětské středisko v Březejci připomíná své padesátileté výročí. Kulaté narozeniny oslaví ústav právě v těchto dnech. Dětské středisko Březejc funguje pod křídly Ústavu sociální péče pro tělesně postiženou mládež na brněnské Kociánce a jeho služeb využívají tělesně postižené děti a mládež s následným mentálním postižením. "Nyní máme 40 klientů. Většina z nich navštěvuje naši školu, pět se účastní zácvikového kurzu košíkář s doplňkovými programy," upřesnila vedoucí Věra Nestrašilová, která v ústavu pracuje už 33 let. V zařízení děti pobývají jako v internátu, některé je využívají jen jako denního stacionáře. "Za těch 50 let jsou to stovky klientů, které střediskem prošly. Potěší to, když se po letech vracejí i s rodinou a vzpomínají na léta strávená v Březejci," dodala vedoucí. Výstava potrvá do 26. dubna.
Březejc - Dubnová výstava rukodělných prací s názvem A přece nás baví svět ve velkomeziříčském Jupiter Clubu je jednou z mnoha celoročních akcí, kterou si dětské středisko v Březejci připomíná své padesátileté výročí. Kulaté narozeniny oslaví ústav právě v těchto dnech. Dětské středisko Březejc funguje pod křídly Ústavu sociální péče pro tělesně postiženou mládež na brněnské Kociánce a jeho služeb využívají tělesně postižené děti a mládež s následným mentálním postižením. "Nyní máme 40 klientů. Většina z nich navštěvuje naši školu, pět se účastní zácvikového kurzu košíkář s doplňkovými programy," upřesnila vedoucí Věra Nestrašilová, která v ústavu pracuje už 33 let. V zařízení děti pobývají jako v internátu, některé je využívají jen jako denního stacionáře. "Za těch 50 let jsou to stovky klientů, které střediskem prošly. Potěší to, když se po letech vracejí i s rodinou a vzpomínají na léta strávená v Březejci," dodala vedoucí. Výstava potrvá do 26. dubna.
</TEXT>
</DOC>
<DOC>
<DOCID>MF-20020415307</DOCID>
<DOCNO>MF-20020415307</DOCNO>
<DATE>04/15/02</DATE>
<TITLE>
Mistr změřil svoje síly s ministrem dopravy
</TITLE>
<GEOGRAPHY>Jihlava</GEOGRAPHY>
<TEXT>
Sobotní odpoledne v Pivovarské restauraci změřili svůj um v karetní hře mariáš tři družstva. Vítěz amatérské ligy v mariáši za rok 2001 okresu Jihlava František Farko z Boršova se svým týmem vyzval družstvo ČSSD Zemanovy sirotci a družstvo Romské iniciativy. Za Zemanovy sirotky nastoupil také ministr dopravy a spojů Jaromír Schling. "Absolutním vítězem se stal pan Oskar z mužstva Romské iniciativy a v kategorii družstev zvítězili Zemanovi sirotci," sdělila rozhodčí turnaje Alena Palánová. Podle jejích slov byla atmosféra po celé odpoledne skutečně hráčská. I diváci, kteří přišli pouze povzbuzovat měli možnost mezi sebou mimo soutěž změřit síly v kartách nebo hře Člověče nezlob se.
Jihlava - Sobotní odpoledne v Pivovarské restauraci změřili svůj um v karetní hře mariáš tři družstva. Vítěz amatérské ligy v mariáši za rok 2001 okresu Jihlava František Farko z Boršova se svým týmem vyzval družstvo ČSSD Zemanovy sirotci a družstvo Romské iniciativy. Za Zemanovy sirotky nastoupil také ministr dopravy a spojů Jaromír Schling. "Absolutním vítězem se stal pan Oskar z mužstva Romské iniciativy a v kategorii družstev zvítězili Zemanovi sirotci," sdělila rozhodčí turnaje Alena Palánová. Podle jejích slov byla atmosféra po celé odpoledne skutečně hráčská. I diváci, kteří přišli pouze povzbuzovat měli možnost mezi sebou mimo soutěž změřit síly v kartách nebo hře Člověče nezlob se.
</TEXT>
</DOC>
<DOC>
<DOCID>MF-20020415308</DOCID>
<DOCNO>MF-20020415308</DOCNO>
<DATE>04/15/02</DATE>
<TITLE>
Obec byla plná zelených aut a historických uniforem
</TITLE>
<GEOGRAPHY>Ořechov</GEOGRAPHY>
<TEXT>
Výročí od seskoku vojenského výsadku si připomněli v Ořechově desítky nadšenců z vojenských historických klubů a představitelé Československé obce legionářské. V roce 1942 zde v rámci operace nazvané Out Distance seskočili tři parašutisté. "Moje rodiče tehdy 28. března nad ránem probudil hukot letadla. Byla jasná noc, svítil měsíc a na zemi ležel čerstvý sněhový poprašek. Parašutisté dopadli za humna našeho stavení. Tatínek chtěl jít za nimi, ale maminka mu to rozmluvila," zavzpomínal na události jarní válečné noci někdejší starosta Ořechova Josef Veleba. Sobotní Ořechov roku 2002 se přímo hemžil zelenými auty a historickými uniformami. Nikdo se již před zraky lidí neskrýval, ba právě naopak. "Mám dojem, že se tradice podobných akcí rok od roku rozvíjí. V předchozích letech se nás scházelo tak dvacet, třicet lidí. Dnes už jsou tu i mladí a mají daleko více dobového vybavení," mínil vojenský historik Tomáš Jambor, který se vzpomínkových akcí v Ořechově účastní již více než patnáct let. Podle jeho vyprávění mají na obnovení památky největší podíl trampové. "Všechno tak nějak z trampingu vychází. Setkáváme se už léta na různých místech republiky a snažíme se připomínat historické události a také poukazovat na pozdější reakci tehdejších mocných," vylíčil Tomáš Jambor. Dnes, šedesát let po seskoku, není celý příběh výsadku v Ořechově přesně zmapován a jeho pamětníci už nežijí. Dochovalo se pouze několik kusých svědectví a potom neověřené zprávy. Místní hlídka tehdy nahlásila noční pozorování až s desetihodinovým zpožděním. Díky tomu, že stopy parašutistů nevedly do Ořechova nebyli obyvatelé vesnice nijak potrestáni. Nikomu se však nikdy nepodařilo najít bednu s materiálem shozeným při výsadku. Mezi místními se traduje, že pár let po válce nosila dvě děvčata ze vsi halenky ušité z padáků.
Ořechov - Výročí od seskoku vojenského výsadku si připomněli v Ořechově desítky nadšenců z vojenských historických klubů a představitelé Československé obce legionářské. V roce 1942 zde v rámci operace nazvané Out Distance seskočili tři parašutisté. "Moje rodiče tehdy 28. března nad ránem probudil hukot letadla. Byla jasná noc, svítil měsíc a na zemi ležel čerstvý sněhový poprašek. Parašutisté dopadli za humna našeho stavení. Tatínek chtěl jít za nimi, ale maminka mu to rozmluvila," zavzpomínal na události jarní válečné noci někdejší starosta Ořechova Josef Veleba. Sobotní Ořechov roku 2002 se přímo hemžil zelenými auty a historickými uniformami. Nikdo se již před zraky lidí neskrýval, ba právě naopak. "Mám dojem, že se tradice podobných akcí rok od roku rozvíjí. V předchozích letech se nás scházelo tak dvacet, třicet lidí. Dnes už jsou tu i mladí a mají daleko více dobového vybavení," mínil vojenský historik Tomáš Jambor, který se vzpomínkových akcí v Ořechově účastní již více než patnáct let. Podle jeho vyprávění mají na obnovení památky největší podíl trampové. "Všechno tak nějak z trampingu vychází. Setkáváme se už léta na různých místech republiky a snažíme se připomínat historické události a také poukazovat na pozdější reakci tehdejších mocných," vylíčil Tomáš Jambor. Dnes, šedesát let po seskoku, není celý příběh výsadku v Ořechově přesně zmapován a jeho pamětníci už nežijí. Dochovalo se pouze několik kusých svědectví a potom neověřené zprávy. Místní hlídka tehdy nahlásila noční pozorování až s desetihodinovým zpožděním. Díky tomu, že stopy parašutistů nevedly do Ořechova nebyli obyvatelé vesnice nijak potrestáni. Nikomu se však nikdy nepodařilo najít bednu s materiálem shozeným při výsadku. Mezi místními se traduje, že pár let po válce nosila dvě děvčata ze vsi halenky ušité z padáků.
</TEXT>
</DOC>
<DOC>
<DOCID>MF-20020415309</DOCID>
<DOCNO>MF-20020415309</DOCNO>
<DATE>04/15/02</DATE>
<TEXT>
Účastníci závodu Jihlavská bahna jeli, dokud to šlo. Ze zajetí vody a bahna jim pak často pomáhat těžká technika.
</TEXT>
</DOC>
<DOC>
<DOCID>MF-20020415310</DOCID>
<DOCNO>MF-20020415310</DOCNO>
<DATE>04/15/02</DATE>
<TITLE>
Město se zbavuje biologického odpadu
</TITLE>
<GEOGRAPHY>Jihlava</GEOGRAPHY>
<TEXT>
Bloková čištění ulic a svozy objemného i nebezpečného odpadu ode dneška doplní také kontejnery na biologický odpad, tedy větve listí nebo trávu. Prvním sběrné nádoby budou dnes od 12 hodin umístěny u autocampingu na Pávově a v Antonínově Dole. Kontejnery odvezou pracovníci služeb města druhý den kolem osmé hodiny ranní. V úterý se nádoby objeví na návsi ve Zborné a v Hruškových Dvorech naproti Kovolitu, opět mezi polednem a osmou hodinou následujícího dne. Ve středu pak budou mít možnost zbavit se biologického odpadu v chatové oblasti Henčov a na Polenské ulici u viaduktu. Svoz biologického odpadu z rekreačních oblastí a zahradních osad bude pokračovat do poloviny května. Přesný harmonogram přináší dubnové Noviny jihlavské radnice.
Jihlava - Bloková čištění ulic a svozy objemného i nebezpečného odpadu ode dneška doplní také kontejnery na biologický odpad, tedy větve listí nebo trávu. Prvním sběrné nádoby budou dnes od 12 hodin umístěny u autocampingu na Pávově a v Antonínově Dole. Kontejnery odvezou pracovníci služeb města druhý den kolem osmé hodiny ranní. V úterý se nádoby objeví na návsi ve Zborné a v Hruškových Dvorech naproti Kovolitu, opět mezi polednem a osmou hodinou následujícího dne. Ve středu pak budou mít možnost zbavit se biologického odpadu v chatové oblasti Henčov a na Polenské ulici u viaduktu. Svoz biologického odpadu z rekreačních oblastí a zahradních osad bude pokračovat do poloviny května. Přesný harmonogram přináší dubnové Noviny jihlavské radnice.
</TEXT>
</DOC>
<DOC>
<DOCID>MF-20020415311</DOCID>
<DOCNO>MF-20020415311</DOCNO>
<DATE>04/15/02</DATE>
<TITLE>
Všechny knihy budou v počítače
</TITLE>
<TEXT>
Jaroměřice nad Rokytnou - Evidovat knižní fond v počítači a nabídnout katalog na internetu - o to se snaží v jaroměřické knihovně. "Máme zanesenu do počítače zhruba polovinu volně přístupných svazků. Celkem je u nás více než 20 tisíc titulů. Byla bych ráda, kdyby bylo ještě letos v počítači uloženo vše. Zrychlí se výpůjční protokol a komunikace se čtenáři," vysvětlila knihovnice Jitka Kriegsmannová. Co se týče internetového katalogu, jedná se podle knihovnice o zkvalitnění služby. "Čtenář by se mohl přes internet podívat, kolik knih má vracet a kdy mu končí lhůta," dodala knihovnice.
</TEXT>
</DOC>
<DOC>
<DOCID>MF-20020415312</DOCID>
<DOCNO>MF-20020415312</DOCNO>
<DATE>04/15/02</DATE>
<TITLE>
Kanalizace má být hotova ještě letos
</TITLE>
<GEOGRAPHY>Jemnice</GEOGRAPHY>
<TEXT>
S dokončením kanalizace a rekonstrukce čistírny odpadních vod počítá letos Jemnice na Třebíčsku. "Kanalizace bude i v části Podolí, kde doposud chyběla. Čistírna odpadních vod technologicky nevyhovuje, proto ji musíme upravit. Náklady na kanalizaci i čistírnu jsou 37 milionů. Žádali jsme o dotaci a vzali jsme si půjčku," uvedl jemnický starosta Milan Havlíček.
Jemnice - S dokončením kanalizace a rekonstrukce čistírny odpadních vod počítá letos Jemnice na Třebíčsku. "Kanalizace bude i v části Podolí, kde doposud chyběla. Čistírna odpadních vod technologicky nevyhovuje, proto ji musíme upravit. Náklady na kanalizaci i čistírnu jsou 37 milionů. Žádali jsme o dotaci a vzali jsme si půjčku," uvedl jemnický starosta Milan Havlíček.
</TEXT>
</DOC>
<DOC>
<DOCID>MF-20020415313</DOCID>
<DOCNO>MF-20020415313</DOCNO>
<DATE>04/15/02</DATE>
<TITLE>
Čekání na Godota
</TITLE>
<HEADING>
Ohlasy čtenářů
</HEADING>
<TEXT>
Tak jsem o víkendu šel kolem budovy Městského úřadu ve Žďáru a byl jsem překvapen, protože u vedlejšího vchodu stál hlouček lidí o čemsi diskutujících. Říkám si, že nejspíš naše samospráva pracuje i v době, kdy my ostatní čerpáme pracovním týdnem ztracené síly. Pravda, dost naivní myšlenka. Později jsem se dozvěděl, že na Městském úřadě vznikl jakýsi tábor těch, kteří by rádi získali byt v nově postaveném domě v Palachově ulici. Vzpomněl jsem si, když jsem před dvěma lety čekal v mrazivé noci u nás v Olomouci na termín na zkoušku. Tehdy jsme mluvili o selhání studijního oddělení, že nebylo schopno zajistit zápis v trochu lidštějších podmínkách. Tentokrát lze mluvit o selhání těch, kteří by měli na Městském úřadě hájit naše zájmy (jak naivní!). První selhání spočívá v tom, že nebyli schopni vymyslet transparentnější a spravedlivější způsob přidělování bytů, než je tento. Selhání číslo dvě: skutečnost, že někdo připustil, zřejmě ve jménu "solidarity", aby čekající mohli přebývat v prostorách městského úřadu. Vždyť je evidentní, že vlastně tímto svým "ochranářským" gestem nejen podpořili toto nesmyslné "čekání na Godota" (když za Godota můžeme považovat příchod osoby, která ve čtvrtek 11. dubna čekající zapsala), ale též podstatným způsobem poškodili ty rozumější, kteří odmítli se této "týdenní akce" zúčastnit. Tento dopis píšu v době, kdy zápis už zřejmě proběhl. Zajímalo by mě, v jaké atmosféře vše proběhlo, a jen se snažím vžít do role toho, kdo (na základě např. v Novinách žďárské radnice uvedených informací) se v uvedený čas dostavil na městský úřad a zjistil, že před ním již jsou více než tři desítky "chráněnců". Co mu lze doporučit? Osobně bych doporučil nejdříve cestu správního a následně i soudního řízení, neboť je více než zřejmé, že jeho právo na rovné zacházení ze strany orgánů veřejné moci zde bylo porušeno. Tvrzení místostarostky Dagmar Zvěřinové, že: "Přestože vzniklá situace vyvolala u některých zastupitelů pochybnosti o správnosti zvoleného řešení stanovení pořadí, sami žadatelé považují tento způsob za zcela vyhovující a v daných podmínkách nejvíce spravedlivý," mě dovádí k jedinému konstatování, a sice, že volební období naší samosprávy již brzy skončí a bude věcí nás všech, koho necháme či nenecháme spravovat naše město.
Tak jsem o víkendu šel kolem budovy Městského úřadu ve Žďáru a byl jsem překvapen, protože u vedlejšího vchodu stál hlouček lidí o čemsi diskutujících. Říkám si, že nejspíš naše samospráva pracuje i v době, kdy my ostatní čerpáme pracovním týdnem ztracené síly. Pravda, dost naivní myšlenka. Později jsem se dozvěděl, že na Městském úřadě vznikl jakýsi tábor těch, kteří by rádi získali byt v nově postaveném domě v Palachově ulici. Vzpomněl jsem si, když jsem před dvěma lety čekal v mrazivé noci u nás v Olomouci na termín na zkoušku. Tehdy jsme mluvili o selhání studijního oddělení, že nebylo schopno zajistit zápis v trochu lidštějších podmínkách. Tentokrát lze mluvit o selhání těch, kteří by měli na Městském úřadě hájit naše zájmy (jak naivní!). První selhání spočívá v tom, že nebyli schopni vymyslet transparentnější a spravedlivější způsob přidělování bytů, než je tento. Selhání číslo dvě: skutečnost, že někdo připustil, zřejmě ve jménu "solidarity", aby čekající mohli přebývat v prostorách městského úřadu. Vždyť je evidentní, že vlastně tímto svým "ochranářským" gestem nejen podpořili toto nesmyslné "čekání na Godota" (když za Godota můžeme považovat příchod osoby, která ve čtvrtek 11. dubna čekající zapsala), ale též podstatným způsobem poškodili ty rozumější, kteří odmítli se této "týdenní akce" zúčastnit. Tento dopis píšu v době, kdy zápis už zřejmě proběhl. Zajímalo by mě, v jaké atmosféře vše proběhlo, a jen se snažím vžít do role toho, kdo (na základě např. v Novinách žďárské radnice uvedených informací) se v uvedený čas dostavil na městský úřad a zjistil, že před ním již jsou více než tři desítky "chráněnců". Co mu lze doporučit? Osobně bych doporučil nejdříve cestu správního a následně i soudního řízení, neboť je více než zřejmé, že jeho právo na rovné zacházení ze strany orgánů veřejné moci zde bylo porušeno. Tvrzení místostarostky Dagmar Zvěřinové, že: "Přestože vzniklá situace vyvolala u některých zastupitelů pochybnosti o správnosti zvoleného řešení stanovení pořadí, sami žadatelé považují tento způsob za zcela vyhovující a v daných podmínkách nejvíce spravedlivý," mě dovádí k jedinému konstatování, a sice, že volební období naší samosprávy již brzy skončí a bude věcí nás všech, koho necháme či nenecháme spravovat naše město.
</TEXT>
</DOC>
<DOC>
<DOCID>MF-20020415314</DOCID>
<DOCNO>MF-20020415314</DOCNO>
<DATE>04/15/02</DATE>
<TITLE>
Jednání v Senátu
</TITLE>
<HEADING>
Ohlasy čtenářů
</HEADING>
<TEXT>
Ve středu 10. dubna jsem se zúčastnil v Senátu Parlamentu ČR veřejného projednávání petice s názvem "Vládní návrh reformy veřejné správy nám uškodí", ve Výboru pro územní rozvoj, veřejnou správu a životní prostředí. Tuto petici jsem podepsal, byť s ní v některých bodech ne zcela souhlasím. Bohužel je ale velmi málo času jednat o formě nesouhlasu s navrhovaným způsobem reformy, který byl podpořen poslanci ČSSD, KDU-ČSL a US-DEU v Poslanecké sněmovně Parlamentu ČR, což stačilo ke schválení. Jednací sál Senátu byl zaplněn zástupci obcí, kteří tuto petici podepsali a dále těmi, kteří podporují tzv. Orlickou výzvu. Smyslem jednání bylo přesvědčit senátory z výboru o nutnosti zamezit schválení vládního návrhu reformy v Senátu. V průběhu jednání jsem měl možnost hovořit s náměstkem ministra vnitra Josefem Postráneckým. Obrátil jsem se na něj s dotazem na stav ve věci zařazení Třeště a obcí, pro které vykonává Městský úřad v Třešti agendu II. stupně. Pan náměstek mi dal uspokojivou odpověď, že žádosti obcí obvodu Třeště bylo vyhověno a jsou přeřazeny v návrhu vyhlášky o správních obvodech obcí s rozšířenou rozšířenou působností do obvodu Jihlavy. To znamená, že výkon III. stupně by nevykonávala pro tyto obce Telč, jak bylo v dřívější verzi navrhováno, ale město Jihlava.
Ve středu 10. dubna jsem se zúčastnil v Senátu Parlamentu ČR veřejného projednávání petice s názvem "Vládní návrh reformy veřejné správy nám uškodí", ve Výboru pro územní rozvoj, veřejnou správu a životní prostředí. Tuto petici jsem podepsal, byť s ní v některých bodech ne zcela souhlasím. Bohužel je ale velmi málo času jednat o formě nesouhlasu s navrhovaným způsobem reformy, který byl podpořen poslanci ČSSD, KDU-ČSL a US-DEU v Poslanecké sněmovně Parlamentu ČR, což stačilo ke schválení. Jednací sál Senátu byl zaplněn zástupci obcí, kteří tuto petici podepsali a dále těmi, kteří podporují tzv. Orlickou výzvu. Smyslem jednání bylo přesvědčit senátory z výboru o nutnosti zamezit schválení vládního návrhu reformy v Senátu. V průběhu jednání jsem měl možnost hovořit s náměstkem ministra vnitra Josefem Postráneckým. Obrátil jsem se na něj s dotazem na stav ve věci zařazení Třeště a obcí, pro které vykonává Městský úřad v Třešti agendu II. stupně. Pan náměstek mi dal uspokojivou odpověď, že žádosti obcí obvodu Třeště bylo vyhověno a jsou přeřazeny v návrhu vyhlášky o správních obvodech obcí s rozšířenou rozšířenou působností do obvodu Jihlavy. To znamená, že výkon III. stupně by nevykonávala pro tyto obce Telč, jak bylo v dřívější verzi navrhováno, ale město Jihlava.
</TEXT>
</DOC>
<DOC>
<DOCID>MF-20020415315</DOCID>
<DOCNO>MF-20020415315</DOCNO>
<DATE>04/15/02</DATE>
<TITLE>
V Humpolci budou koncertovat posluchači vyšších uměleckých škol
</TITLE>
<GEOGRAPHY>Humpolec</GEOGRAPHY>
<TEXT>
Netradiční koncert připravila pro milovníky klasické hudby Základní umělecká škola Gustava Mahlera v Humpolci. V sále muzea Aleše Hrdličky na Dolním náměstí, se v úterý od 19 hodin uskuteční koncert posluchačů konzervatoří a vyšších uměleckých škol. "V programu vystoupí naši absolventi, kteří se v současné době vzdělávají a prohlubují své znalosti na vyšších uměleckých školách," vysvětluje Josef Jirků, ředitel Základní umělecké školy Gustava Mahlera. Na koncert se tak jenom z českobudějovické konzervatoře chystá Lucie Jirků - zpěv, Ondřej Kolčava - trubka a Pavel Jech hrající na trombon. Konzervatoř v Pardubicích bude zastupovat klarinetista Vít Vodrážka a fagotista Ondřej Boháček. Ostravská univerzita pak vyslala klavíristu Jakuba Hypše. Celý program pak bude doplňovat Kvarteto trombonů, jež tvoří učitelé umělecké školy G. Mahlera v Humpolci. Na programu úterního koncertu by měly zaznít skladby Händela, Mozarta, Brahmse, Gedikeho, Tomasiho, Webera ale i Antonína Dvořáka či Dmitrije Šostakoviče.
Humpolec - Netradiční koncert připravila pro milovníky klasické hudby Základní umělecká škola Gustava Mahlera v Humpolci. V sále muzea Aleše Hrdličky na Dolním náměstí, se v úterý od 19 hodin uskuteční koncert posluchačů konzervatoří a vyšších uměleckých škol. "V programu vystoupí naši absolventi, kteří se v současné době vzdělávají a prohlubují své znalosti na vyšších uměleckých školách," vysvětluje Josef Jirků, ředitel Základní umělecké školy Gustava Mahlera. Na koncert se tak jenom z českobudějovické konzervatoře chystá Lucie Jirků - zpěv, Ondřej Kolčava - trubka a Pavel Jech hrající na trombon. Konzervatoř v Pardubicích bude zastupovat klarinetista Vít Vodrážka a fagotista Ondřej Boháček. Ostravská univerzita pak vyslala klavíristu Jakuba Hypše. Celý program pak bude doplňovat Kvarteto trombonů, jež tvoří učitelé umělecké školy G. Mahlera v Humpolci. Na programu úterního koncertu by měly zaznít skladby Händela, Mozarta, Brahmse, Gedikeho, Tomasiho, Webera ale i Antonína Dvořáka či Dmitrije Šostakoviče.
</TEXT>
</DOC>
<DOC>
<DOCID>MF-20020415316</DOCID>
<DOCNO>MF-20020415316</DOCNO>
<DATE>04/15/02</DATE>
<TITLE>
Výstava dokumentuje historii Muzea Vysočiny
</TITLE>
<GEOGRAPHY>Jihlava</GEOGRAPHY>
<TEXT>
Sto deset let od svého vzniku slaví jihlavské muzeum Vysočiny. K této příležitosti uspořádalo tématickou výstavu, která hovoří o jeho historii a vývoji. Výstava s názvem Svět muzea tak prostřednictvím archivních textových zpráv, dokumentů i fotografií popisuje vznik muzea v roce 1892. V expozici, která potrvá až do 12. května, jsou k vidění například i výroční zprávy a podpisový arch členů německého Muzejního spolku, který byl původním zakladatelem. Teprve po roce 1945 se muzeum dostává do české správy a následně se rozšiřuje na pobočky v Telči, Polné, Třešti a na hradě Roštejně. V obrazových materiálech je pak popsán vývoj muzea až do současnosti. Dokumentovaná je jeho činnost v původním objektu měšťanské chlapecké školy (dnešní průmyslová škola) i stěhování a rekonstrukce současné budovy na Masarykově náměstí. Na historických snímcích jsou představeni členové Muzejního spolku a osobnosti, jenž přispívaly ke vzniku a rozšíření sbírkového fondu muzea. Samostatnou složkou výstavy pak jsou ukázky ze sbírkového fondu muzea. V expozici jsou tak k vidění například historické herbáře, sbírky minerálů a hornin či materiály, jež dokumentují vývoj a činnost jihlavského cechu soukeníků. Zajímavostí pak jistě jsou unikátní předměty dovezené ze Šalamounových ostrovů, darované muzeu Richardem Deutschem.
Jihlava - Sto deset let od svého vzniku slaví jihlavské muzeum Vysočiny. K této příležitosti uspořádalo tématickou výstavu, která hovoří o jeho historii a vývoji. Výstava s názvem Svět muzea tak prostřednictvím archivních textových zpráv, dokumentů i fotografií popisuje vznik muzea v roce 1892. V expozici, která potrvá až do 12. května, jsou k vidění například i výroční zprávy a podpisový arch členů německého Muzejního spolku, který byl původním zakladatelem. Teprve po roce 1945 se muzeum dostává do české správy a následně se rozšiřuje na pobočky v Telči, Polné, Třešti a na hradě Roštejně. V obrazových materiálech je pak popsán vývoj muzea až do současnosti. Dokumentovaná je jeho činnost v původním objektu měšťanské chlapecké školy (dnešní průmyslová škola) i stěhování a rekonstrukce současné budovy na Masarykově náměstí. Na historických snímcích jsou představeni členové Muzejního spolku a osobnosti, jenž přispívaly ke vzniku a rozšíření sbírkového fondu muzea. Samostatnou složkou výstavy pak jsou ukázky ze sbírkového fondu muzea. V expozici jsou tak k vidění například historické herbáře, sbírky minerálů a hornin či materiály, jež dokumentují vývoj a činnost jihlavského cechu soukeníků. Zajímavostí pak jistě jsou unikátní předměty dovezené ze Šalamounových ostrovů, darované muzeu Richardem Deutschem.
</TEXT>
</DOC>
<DOC>
<DOCID>MF-20020415317</DOCID>
<DOCNO>MF-20020415317</DOCNO>
<DATE>04/15/02</DATE>
<TITLE>
Cecek records pro regionální kapely
</TITLE>
<TEXT>
Havlíčkobrodské hudební vydavatelství chce dát šanci začínajícím mladým skupinám
Havlíčkův Brod - Zející propast s hudebními nosiči regionálních kapel, se rozhodla na vydavatelském trhu zaplnit dvojice mužů z Havlíčkova Brodu, kteří před půl rokem založili hudební vydavatelství Cecek records. Pod tímto názvem vydalo u této firmy své nosiče již pět kapel a vydaní dalších tří alb se plánuje v nejbližší době. Duchovním otcem projektu je Jakub Tauber. "Kapely, které fungují regionálně, i když jsou na celkem slušné úrovni, nemají šanci v současné době vydat kvalitní hudební nosič. Hudební vydavatelství, kde by se soustředily tyto kapely, zejména v našem regionu prakticky neexistují. Velké firmy se o regionální kapely vůbec nezajímají. Menší vydavatelství pomalu zanikají a nebo existují vydavatelství, které se úzce specializují na jeden hudební žánr jako je například punk či hard core," vysvětluje Jakub Tauber, z jakého důvodu založil hudební vydavatelství, které se oficiálně prezentuje na internetových stránkách www.cecek.wz.cz. Podle Taubera tato situace vede k tomu, že řada regionálních skupin zaniká. "To mě docela štvalo a chtěl jsem s tím něco udělat. Měl jsem našetřené nějaké peníze z brigád, takže jsem je investoval do vzniku hudebního nakladatelství," říká šéf vydavatelského labelu. To, že skupiny mají možnost vydávat pod oficiální značkou přispívá podle slov Taubera zároveň i k větší prezentaci jednotlivých skupin nejenom v regionu. "Skupiny tak mají možnost dostat se do podvědomí lidí nejenom regionálně spřízněných s kapelou. Kapely tak mají větší šanci prezentovat se mimo místo svého domovského působiště. A nejenom obyčejným posluchačům, ale hlavně pořadatelům festivalů a koncertů," míní. Tímto způsobem nahrály u Cecek records svá alba například skupiny D. A. D., Sevendown, Primitiv Plebs, Status Praesents či Plus Minus. Doménou vydavatelství je především hudba ve stylech punk a hard core. "Toto zaměření je u nás asi největší hlavně proto, že je zde velké množství kapel hrajících v tomto stylu. Ale jiným směrům, jako je třeba metal či rock se v žádném případě nebráníme," dodává Tauber. " Záleží v podstatě jenom na tom, jestli ta kapela je dobrá a lidi v ní mají chuť hrát. Samozřejmě záleží hlavně na kvalitě kapely a lidí uvnitř. Stylová vyhraněnost není. V podstatě se nebráníme ničemu, ale určitě nebudeme vydávat techno." Přesto po krátké době připouští, že jistá přesnější pravidla vedle osobního vkusu pro vzájemnou dohodu mezi vydavatelstvím a skupinou existují. "Orientujeme se na muziku, která je hraná živými nástroji, a vlastní tvorbu. Tedy ne převzaté skladby. Podle mě je smysl existence kapely v tom, aby skupina hrála svou tvorbu a měla své texty a nikoho nekopírovala," osvětluje své důvody. V současné době Cecek records připravuje k vydání další tři alba. Zájem o spolupráci projevila pražská punková skupina Rude Guerilla, kterým by zde v nejbližší době mělo vzniknout debutové demo. Na květen je ohlášený další hudební počin pardubické formace Volant a na léto je už ohlášené album děčínské skupiny Destroyself. Neodmyslitelnou součástí vydavatelského labelu jsou přehledné internetové stránky, které informují o nově vznikajících hudebních počinech, podávají informace o aktivitách jednotlivých kapel, které s Cecek records spolupracují. Neoddělitelně pak s havlíčkobrodskou hudební vydavatelskou společností korespondují koncerty a festivaly, které Cecek records pořádá v Havlíčkově Brodě a v nejbližším okolí.
</TEXT>
</DOC>
<DOC>
<DOCID>MF-20020415318</DOCID>
<DOCNO>MF-20020415318</DOCNO>
<DATE>04/15/02</DATE>
<TITLE>
- První dáma české country, Věra Martinová, od 19.30 hodin koncertuje v jihlavském DKO. Zpěvačka sem zavítá v rámci nového turné Slunci je to jedno.
</TITLE>
<TEXT>
- Koncert posluchačů konzervatoří a vyšších uměleckých škol, se koná v muzeu Aleše Hrdličky na Dolním náměstí. Začátek je v 19.30 hodin.
- V třebíčské knihovně se od 17 hodin mohou zájemci setkat se spisovatelem Michalem Vieweghem.
- Vernisáží začne v Oblastní galerii v Jihlavě výstava Emila Fily.
- Aleš Brichta bude se skupinou Arakain koncertovat v sále zámku v Polné. Jako hosta si s sebou přizvali Lucii Bílou. Začátek je ve 20 hodin.
- Divadlo Bolka Polívky zavítá do Městského divadla s představením Sex, drugs, rock &amp; roll.
- V inscenaci Zabiják Joe se od19 hodin v Národní domě představí herci Michal Dlouhý i Simona Stašová.
</TEXT>
</DOC>
<DOC>
<DOCID>MF-20020415319</DOCID>
<DOCNO>MF-20020415319</DOCNO>
<DATE>04/15/02</DATE>
<TEXT>
O historii a vzniku jihlavského Muzea Vysočiny vypráví expozice, která vznikla ke 110. výročí založení muzea v Jihlavě.
</TEXT>
</DOC>
<DOC>
<DOCID>MF-20020415320</DOCID>
<DOCNO>MF-20020415320</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
RODNÝ DŮM JOSEFA HOFFMANNA: Expozice Josef Hoffmann
MĚSTSKÉ KINO: Trampská romance (DS Jindřicha Honzla) ( 19.30)
DŮM KULTURY ODBORŮ: Věra Martinová - Slunci je to jedno ( 19.30)
HOTEL GUSTAV MAHLER: Hoover the Dog - britská skupina koncertuje v Jihlavě jako host houslisty Honzy Hrubého ( 19.30)
DIVADLO NA KOPEČKU: Výstava prací dětí Pomocné školy na téma Jaro, Jarní výstava prací pacientů Psychiatrické léčebny
GALERIE JÁNA ŠMOKA: Robert Vano - Průřez tvorbou
GALERIE M &amp; K DOLNÍ: Eva Činčerová - Grafika
GALERIE NOSTALGIE: Výstava v Nostalgii
GALERIE VÝHEŇ: Prodejní galerie
GRAND HOTEL: Rudolf Němec - Malíř krajinek
HOTEL GUSTAV MAHLER: Výtvarné práce žáků ZŠ Křížová Jihlava, Výstava linorytů s židovskou tématikou
MINIGALERIE PŘI MATEŘSKÉ ŠKOLE: Zuzana Krajčovičová a její tiskátka, Vazby ze sušených květin, Perníkový rok v tradiční lidové tvorbě
JIHLAVSKÉ PODZEMÍ: Prohlídka Starého okruhu
MUSIC CLUB MILLENIUM: Diskotéka a večer při taneční hudbě ( 20.00)
ROCK CAFE MAŇANA: Music bar ( 20.00)
ZOOLOGICKÁ ZAHRADA: Zvířata z celého světa
SÍŇ RODÁKŮ: Celoroční expozice
NÁMĚŠŤ NAD OSLAVOU
SOKOLOVNA: O čaroději Matlafouskovi ( 8.30, 10.00)
MUZEUM ČESKÉ HUDBY, PAMÁTNÍK PAVLA A ANTONÍNA VRANICKÝCH: Stálá expozice Pavel a Antonín Vraničtí
PREMONSTRÁTSKÝ KLÁŠTER: Stálá expozice barokní knihovny
KLUB STŘEDOZEMĚ: Výstava fotografií Romana Hubnera
MUZEUM IZOLÁTORŮ A BLESKOJISTEK: Stálá expozice izolátorů
MĚSTSKÉ MUZEUM A. SOVY: Stálé expozice muzea Antonína Sovy
MĚSTKÉ DIVADLO: Tygr ( 19.30)
MUZEUM REKORDŮ A KURIOZIT: Stálá expozice kuriózních předmětů a fotografické dokumentace
MUZEUM: Stálé expozice Nejstarší historie, Archeologie, Numismatika, Národopis, Řemesla, Spolkový život, Měšťanský život, Církevní památky
RODNÝ DŮM OTOKARA BŘEZINY: Stálá expozice Doklady o životě a díle básníka Otokara Březiny
KULTURNÍ DŮM: Přibyslav ve fotografii známá i neznámá
DŮM ČÍSLO 140.: Stálá expozice prací Stanislava Příhody
GALERIE S - NĚŽNÁ: Stálá expozice umělců České republiky, Kytice, zátiší a portréty
VSTUPNÍ SÍŇ RADNICE: Zastavení světla a krásy, Plakáty měst České inspirace
NÁRODNÍ DŮM: Hexenšús (Pražské divadlo) ( 19.00)
GALERIE CHODBA: Abstrakce jsou adekvátní výpověď o sobě a o skutečnosti kolem nás
HOTEL ALFA: Internetový klub
HVĚZDÁRNA: Pozorování noční oblohy
SÁL BOHUSLAVA MARTINŮ: Stálá expozice Martinů a Tři studně
JUPITER CLUB: A přece nás baví svět
CAFÉ - BAR GALERIE: Stálá expozice Café - baru
</TEXT>
<HEADING>
MĚSTSKÉ DIVADLO: Výstava výtvarných prací zařízení sociálních služeb
</HEADING>
<TEXT>
Kulturní servis si nedělá nárok být kompletním přehledem všech kulturních akcí v kraji. Více informací o chystaných programech, tipy, recenze a videoukázky k vybraným filmům můžete najít na internetové stránce www.idnes.cz/kis a nebo na http://vysocina.idnes.cz v rubrikách Kultura a K. I. S.
Kulturní servis si nedělá nárok být kompletním přehledem všech kulturních akcí v kraji. Více informací o chystaných programech, tipy, recenze a videoukázky k vybraným filmům můžete najít na internetové stránce www.idnes.cz/kis a nebo na http://vysocina.idnes.cz v rubrikách Kultura a K. I. S.
</TEXT>
</DOC>
<DOC>
<DOCID>MF-20020415321</DOCID>
<DOCNO>MF-20020415321</DOCNO>
<DATE>04/15/02</DATE>
<TITLE>
Divoký srdce pokřtilo Kajuvej
</TITLE>
<TEXT>
Havlíčkův Brod - Skoro jako doma se na Vysočině cítí skupina Divoký srdce, která v sobotu v havlíčkobrodském klubu Vagon, pokřtila své nové album Kajuvej. "Máme v Brodě zázemí i díky zkušebně v Okrouhlici, odkud vyrážíme na různá místa Čech a Moravy. A jak říkal vedoucí klubu Vagon, patříme mezi rezidentní kapely," říká s úsměvem lídr skupiny Divoký srdce Michal Ambrož, známý z působení v legendárních skupinách Hudba Praha a Jasná páka. Michal Ambrož se pro Divoké srdce spojil s bývalými členy skupiny Nšoči. V současné době kapelu tvoří zpěvák a kytarista Michal Ambrož, kytarista a houslista Radovan Jelínek, kytarista Pavel Jordán, baskytarista Vít Hanslian a bubeník Michal Šimůnek. Založili skupinu, jejíž hudba má v sobě indiánského ducha. "Indiánství je pro mě dost důležitá věc, hrozně dlouho se jím zabývám," vysvětluje Ambrož s tím, že i na nové desce Kajuvej chce navázat na indiánskou tématiku, která se již objevila na první desce V moci noci. Vlastně i název alba, jenž vychází z titulní písně nové desky však původně značí jihoamerický indiánský kmen. Deska obsahuje čtrnáct skladeb včetně hudebního bonusu. Skladbu Možná věnoval členové skupiny zesnulému Mejlovi Hlavsovi, bývalému baskytaristovi z Kapely Hudba Praha Janu Ivanu Wünschovi a otci Michala Ambrože. "Jsou to všechno lidi, kteří nás v období od vydání první desky do druhé opustili. Měla by to být taková malá reminiscence na osoby, které nám byly hodně blízké," upřesňuje Ambrož. Oproti hudebnímu debutu Divokého srdce, desce V moci noci, se v Kajuvej představuje mnohem méně hostujících hudebníků. "Zvolili jsme komornější obsazení. V albu Kujavej tak vlastně pouze hostuje saxofonista Jiří Tibitanzl, počítačové zvukové efekty dělal Vláďa Pecha a na klávesy hrál Petr Pištora," říká k výčtu jmen hlavní textař, zpěvák a kytarista Divokého srdce Michal Ambrož. Chybí dokonce i dívčí vokály, které byly na první desce. "Nechtěli jsme aby album zvukově evokovalo Hudbu Praha, což se s dívčími vokály stávalo," vysvětluje Ambrož a dodává. "Pro mě je teď na desce patrná mnohem větší akustická dynamika. Začal jsem také používat jiný hlasový rejstřík. Kdo mě zná, ví, že projev je hodně řvaný. Tuto polohu sice neopouštím, ale snažím se využít i jiné hlasové usazení." Vzhledem k vydané desce teď Divoké srdce vyjíždí na menší koncertní šňůru. "Teď zahajujeme takové menší turné, které by mělo mít krátkou přestávku v létě, kdy se jezdí na festivaly, ale pokračovat budeme zase na podzim," dodává Michal Ambrož s tím, že jedním z festivalů, na který zavítají, bude Rej noci v Lipnici nad Sázavou.
</TEXT>
</DOC>
<DOC>
<DOCID>MF-20020415322</DOCID>
<DOCNO>MF-20020415322</DOCNO>
<DATE>04/15/02</DATE>
<TITLE>
Sevendown hráli v Jihlavě
</TITLE>
<TEXT>
Jihlava, Světlá nad Sázavou - Ačkoliv světelská skupina Sevendown celkem pravidelně koncertuje v pražských klubech, do Jihlavy se tato čtyřčlenná mladá partička dostala vůbec poprvé. V pátek měla možnost si v klubu AMC vyzkoušet jihlavské publikum a to také díky jihlavské skupině Tabletky, která Sevendown na jejich společný koncert pozvala. "Už jsme si skoro mysleli, že je Jihlava pro nás zakletá. Nemohli jsme se tak nějak pořád do ní dostat. Koncertně jsme objeli Jihlavu celou dokola, ale kluby v centru nám zůstávaly zavřené," říká zpěvák a kytarista Martin Šiman a dodává. "Pro regionální kapelu je těžké se prosadit dál. Víme, že takových kapel, jako jsme my, jsou stovky." Historie kapely Sevendown se datuje od roku 1999, kdy se stabilizovala hráčská sestava. Tvoří ji kytarista a zpěvák Martin Šiman, za bicí usedá Tomáš Trtík, na basovou kytaru hraje Jarda Míchal a druhou elektrickou kytaru obhospodařuje Václav Malina. Díky tomu, že většina členů skupiny studuje na vysoké škole, možností ke zkoušení není příliš. " Bohužel se vidíme jenom o víkendech, takže zkoušíme zpravidla jenom jednou týdně," vysvětluje Šiman. Hudebně se skupina nejvíc blíží dynamickému stylu grunge. "Je to do jisté míry dané tím, že jsme odkojeni Nirvánou, ale máme rádi třeba Pearl Jam nebo Faith No More," říká osazenstvo kapely o skupinách jim blízkým. Všechny texty, které skupina Sevendown zpívá, jsou v angličtině. "Ze začátku jsme měli české pokusy, ale toho jsme nechali. Ta angličtina k muzice, kterou děláme, prostě sedí nejvíc," říká na rovinu Martin Šiman. Skladby v kapele vznikají jako kolektivní spolupráce všech členů. Přesto hlavním textařem Sevendownu je Martin Šiman. "Je to různé. Jedna ze skladeb vznikla například na pláži v Chorvatsku," popisuje s úsměvem tvůrčí prostředí zpěvák Sevendown. V loňském roce se formaci Sevendown podařilo nahrát první demo album u havlíčkobrodského vydavatelství Cecek records. Demo snímek vyšel v loňském roce na podzim. Obsahuje pět skladeb v ostřejším rytmu a jeden bonusový počin v pro Sevendown nezvyklém funky stylu. Jako hosta si Sevendown na nahrávání této skladby přizvali excelentího hráče na trubku a saxofon - Vladimíra Boriše Seckého, hrajícího například v Big bandech Karla Gotta a Heleny Vondráčkové.
</TEXT>
</DOC>
<DOC>
<DOCID>MF-20020415323</DOCID>
<DOCNO>MF-20020415323</DOCNO>
<DATE>04/15/02</DATE>
<TEXT>
Hudební skupina Sevendown ze Světlé nad Sázavou v čele se zpěvákem Martinem Šimanem (na snímku) na pátečním koncertu v Jihlavě.
</TEXT>
</DOC>
<DOC>
<DOCID>MF-20020415324</DOCID>
<DOCNO>MF-20020415324</DOCNO>
<DATE>04/15/02</DATE>
<TITLE>
Klarinetové kvarteto je na cestách
</TITLE>
<TEXT>
Nové Město na Moravě - Originální soubor České klarinetové kvarteto zahájilo v úterý 26. března své jarní turné "Classic tour 2002". Na svých zastávkách českými a moravskými městy, bude dnes kvarteto od 19.30 hodin koncertovat v Kulturním domě v Novém Městě na Moravě. Kvarteto, vystupující ve složení Jindřich Pavliš, Vojtěch Nýdl, Luděk Boura na klarinety a Petr Valášek na basklarinet, nabídne posluchačům J. S. Bacha, W. Byrda, G. F. Händela, M. Macourka, E. Schulhofa, B. Martinů, G. Gershwina a také improvizace na témata z publika. Turné, které pokračuje dalšími 13 koncerty po celé republice, vyvrcholí 10. června vystoupením v Praze.
</TEXT>
</DOC>
<DOC>
<DOCID>MF-20020415325</DOCID>
<DOCNO>MF-20020415325</DOCNO>
<DATE>04/15/02</DATE>
<TITLE>
Svět na dosah podle ateliéru arteterapie
</TITLE>
<TEXT>
Havlíčkův Brod - Ve spolupráci s Okresním vlastivědným muzeem a ateliérem arteterapie Psychiatrické léčebny v Havlíčkově Brodě vznikla výstava obrazů a poezie Světy na dosah. Autorsky se na výstavě podíleli Bára Lukášová, Vladimír Šanda a Milan Enderle. Arteterapeutický ateliér pod vedením Hany Linhartové tak po čtyřech letech připravil svou druhou výstavu, kterou je možné navštívit až do 26. dubna.
</TEXT>
</DOC>
<DOC>
<DOCID>MF-20020415326</DOCID>
<DOCNO>MF-20020415326</DOCNO>
<DATE>04/15/02</DATE>
<TITLE>
Program kin
</TITLE>
<TEXT>
OSTROV: Pařba Large vypráví příběh Jasona Mouselyho, syna úspěšné rokové legendy 70. let Barryho "Blaze" Mouselyho. Po předčasné smrti svého otce musí Jason ve svých osmnácti ukázat, že je na rozdíl od svého otce zodpovědný občan, aby tak mohl zdědit rodinné jmění. To znamená mít stálou práci, slušnou přítelkyni, úctu vůči nevlastní matce a žádné divoké párty. Vražedné podmínky pro každého teenagera
DUKLA: Bratrstvo vlků - Hon na bestii Francie, 18. století, hornatý kraj Gévaudan sužuje děsivá bestie. Podle oficiálního stanoviska jde o nebezpečného vlka, vojsko proto vybíjí šelmy z celého kraje. Král povolá také přírodovědce Grégoira de Fronsaca, intriky šlechticů ale stojí proti jeho snaze zbavit kraj vraždícího tvora, jenž má na svědomí přes sto životů ( 17.30), Spy Game Píše se rok 1991 a veterán CIA, agent Nathan Muir, je poslední den ve službě. Zbývá jen zabalit, rozloučit se a odejít do penze. Jenže telefonát z Hong Kongu, který ho probudí, zásadně změní chod jeho nejbližších 24 hodin. Nathan se doví, že jeho někdejší chráněnec, žák a spolupracovník Tom Bishop, se dostal do vážných problémů. Ocitl se v čínském vězení, je obviněn ze špionáže a hrozí mu smrt. V obavách z mezinárodního incidentu od něj dává CIA ruce pryč. Tomova záchrana představuje pro USA příliš velké riziko. Vše tedy závisí na Muirovi, kterýod začátku tuší, jak k incidentu došlo, a navíc si je vědom, že nové vedení CIA odsunulo "lidi ze staré školy" na vedlejší kolej. Dostat se k potřeným informacím a přelstít organizaci, pro niž tak dlouho a obětavě pracoval, je úkol nad jiné těžký... Režie: Tony Scott ( 20.00)
SOKOL: Výlet Absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál ( 17.30, 20.00)
NA VALECH: Shrek Zelený obr Shrek žije sice docela sám, ale šťastně ve svém domku u lesa až do chvíle, kdy je doslova přepaden nekonečným zástupem známých i méně známých pohádkových postaviček, které byly vyhoštěny z království zakyslého Lorda Farquaada. Ve snaze zjednat pořádek a vrátit klid do svého příbytku slíbí Shrek Farquaadovi, že vysvobodí ze zajetí obávaného draka krásnou princeznu Fionu a přivede mu ji, aby se stala jeho ženou ( 17.00), Divoké včely Hořkosladká komedie vypráví příběh o citové izolaci mladých lidí, kteří žijí v uzavřeném světě zapadlé vesnice na severu Moravy. Čerstvě plnoletý nesmělý lesní dělník Kája je nešťastně zamilovaný do Božky, prodavačky z vesnického kiosku. Božka si čím dál více uvědomuje svou osamělost jednak ve vztahu k prostředí, v němž žije, jednak k místnímu idolu Laďovi, obdivovateli Michaela Jacksona. Na nečekanou návštěvu přijíždí do vesnice Kájův starší bratr Petr. Na hasičské zábavě se odkrývají skryté lásky a averze, které si hrdinové až dosud nepřipouštěli ( 20.00)
</TEXT>
<HEADING>
NÁMĚŠŤ NAD OSLAVOU
</HEADING>
<TEXT>
VESMÍR: Vanilkové nebe Mladý newyorský nakladatel a vyhlášený sukničkář David Aames umí žít. Proč ne, když je pohledný, charismatický mladý muž plný elánu a navíc ani zdaleka nemusí počítat každý dolar ( 20.00)
MORAVIA: Milionový závod Bohatý majitel casina Donald Sinclair připravi pro obveselení svých klientů novinku: veliký závod o dva miliony dolarů. Zbohatlíci se o ně ovšem nebudou ucházet sami, ale budou sázet na šest týmů, lačnících po bohatství. Potenciální milionáři jsou vybráni náhodně a vzniknou tak notně bizarní sestavy: rozhádaná židovská rodina s užvaněným otcem, bratři kriminálníci, upjatý obchodník a krásná pilotka, matka usmiřující se s dcerou, fotbalový rozhodčí na útěku a narkoleptický Ital. Na cestu z Las Vegas do Nového Mexika mohou vyrazit jakkoli - pěšky, autem, letadlem, na koni, nebo v balónu. Pravidla nejsou žádná - zbohatne jen ten nejrychlejší... a nejzákeřnější ( 17.30), Pravá blondýnka Elle Woodsová je přírodní blondýna. Je velmi oblíbená, řádná studentka, předsedkyně dívčího studentského spolku a uchazečka o titul Miss Hawaiian Tropic. Má ráda růžovou barvu. Elle má stejně tak zlaté vlasy jako srdce. Když ji její přítel Warner pozve na večeři, Elle doufá, že se konečně vyjádří a navlékne jí na čerstvě nalakovaný prst diamantový prstýnek. Místo toho jí Warner řekne, že je "moc blonďatá" a "málo seriózní" pro jeho budoucí kariéru. Elle se rozhodne studovat na Harvardu a dokázat to co on. Při závěrečném přelíčení provádí obhajobu sama. Elle se podaří proměnit stereotypní hloupou blondýnu na sebevědomou ženu ( 20.00)
</TEXT>
<HEADING>
TŘEŠŤ
</HEADING>
<TEXT>
MÁJ: Vanilkové nebe Mladý newyorský nakladatel a vyhlášený sukničkář David Aames má skoro všechno ale přesto mu něco chybí ( 19.30)
VYSOČINA: Mandolina kapitána Corelliho Kapitán Antonio Corelli je důstojník nezkrotné povahy, nadevše miluje svoji mandolínu ale i domorodou dívku Pelagii. A protože se válka blíží, musejí se milenci rozhodovat mezi loajálností vůči své vlasti a vzájemnou láskou ( 20.00)
Kulturní servis si nedělá nárok být kmpletním přehledem všech kulturních akcí v kraji. Více informací o chystaných programech, tipy, recenze i videoukázky k vybraným filmům můžete najít na internetové stránce www.idnes.cz/kis a nebo na http://vysocina.idnes.cz v rubrikách Kultura a K. I. S.
</TEXT>
</DOC>
<DOC>
<DOCID>MF-20020415327</DOCID>
<DOCNO>MF-20020415327</DOCNO>
<DATE>04/15/02</DATE>
<TITLE>
Budoucnost firmy Fruta v Lednici je zatím nejasná
</TITLE>
<GEOGRAPHY>Lednice</GEOGRAPHY>
<TEXT>
Novým majitelem Fruty v Lednici se stala firma Hamé. Ta v pátek vydražila zkrachovalý konzervárenský podnik za pětadvacet a půl milionu korun. Dražbě přímo v prostorách lednické firmy přihlíželi v naději i její bývalí zaměstnanci. Nový majitel však není podle nich zárukou, že se výroba v Lednici znovu rozjede. "Abychom nedopadli jako v Miroslavi," nesly se po dražbě mezi nimi hlasy. Hamé Babice totiž v roce 1995 získalo také Frutu v Miroslavi na Znojemsku, a to včetně zásob v hodnotě 65 milionů korun. Zásoby rozprodalo a další sezonu v Miroslavi už nerozjelo. Do roka tak přišlo o práci všech zhruba 150 zaměstnanců, podnik přitom v době své největší slávy zaměstnával ještě o sto lidí více. "Tak to bude i tady," zamumlal muž, který byl ve Frutě v Lednici zaměstnán od roku 1967. Své jméno neřekl kvůli obavám, že by ho nový majitel nezaměstnal, kdyby přece jen vše dopadlo jinak. "Musíme doufat," dodal. Leoš Novotný, předseda představenstva a generální ředitel firmy Hamé se k budoucnosti lednického provozu vyjadřoval opatrně. "Firma Hamé vyrábí podobný sortiment, jako dříve vyráběla Fruta Lednice. Byl to jeden z našich menších soupeřů," přiznal. Na otázku, jestli Hamé bude pokračovat v činnosti přímo v Lednici, odpověděl Novotný ne příliš jasně. "V první fázi tady bude Hamé určitě budovat, předělávat, přestavovat stávající prostory, které využijeme ke skladování. Proto jsme sem šli. Máme i představu o tom, co by se zde mohlo vyrábět, ale určitě to nebude v horizontu měsíce. Do dvou měsíců zaměstnáme 40 lidí," řekl. Fruta v Lednici patřila do poloviny 90. let s pětiprocentním podílem na trhu mezi největší firmy zpracovávající zeleninu. V roce 1995 ji Fond národního majetku prodal a poté se tady vystřídalo několik majitelů. Firma byla jedním z největších jihomoravských dlužníků zkrachovalé Investiční a Poštovní banky, na své pohledávky v celkové výši asi dvě stě milionů korun čeká na sto osmdesát věřitelů. "Podnik se vydražil za 25,5 milionu, jsou tam ještě nějaké drobné zásoby, počítám, že získám asi 35 milionů korun maximálně. To připadne potom poměrným dílem jednotlivým věřitelům," uvedl správce konkurzní podstaty Josef Chyťa.
Lednice - Novým majitelem Fruty v Lednici se stala firma Hamé. Ta v pátek vydražila zkrachovalý konzervárenský podnik za pětadvacet a půl milionu korun. Dražbě přímo v prostorách lednické firmy přihlíželi v naději i její bývalí zaměstnanci. Nový majitel však není podle nich zárukou, že se výroba v Lednici znovu rozjede. "Abychom nedopadli jako v Miroslavi," nesly se po dražbě mezi nimi hlasy. Hamé Babice totiž v roce 1995 získalo také Frutu v Miroslavi na Znojemsku, a to včetně zásob v hodnotě 65 milionů korun. Zásoby rozprodalo a další sezonu v Miroslavi už nerozjelo. Do roka tak přišlo o práci všech zhruba 150 zaměstnanců, podnik přitom v době své největší slávy zaměstnával ještě o sto lidí více. "Tak to bude i tady," zamumlal muž, který byl ve Frutě v Lednici zaměstnán od roku 1967. Své jméno neřekl kvůli obavám, že by ho nový majitel nezaměstnal, kdyby přece jen vše dopadlo jinak. "Musíme doufat," dodal. Leoš Novotný, předseda představenstva a generální ředitel firmy Hamé se k budoucnosti lednického provozu vyjadřoval opatrně. "Firma Hamé vyrábí podobný sortiment, jako dříve vyráběla Fruta Lednice. Byl to jeden z našich menších soupeřů," přiznal. Na otázku, jestli Hamé bude pokračovat v činnosti přímo v Lednici, odpověděl Novotný ne příliš jasně. "V první fázi tady bude Hamé určitě budovat, předělávat, přestavovat stávající prostory, které využijeme ke skladování. Proto jsme sem šli. Máme i představu o tom, co by se zde mohlo vyrábět, ale určitě to nebude v horizontu měsíce. Do dvou měsíců zaměstnáme 40 lidí," řekl. Fruta v Lednici patřila do poloviny 90. let s pětiprocentním podílem na trhu mezi největší firmy zpracovávající zeleninu. V roce 1995 ji Fond národního majetku prodal a poté se tady vystřídalo několik majitelů. Firma byla jedním z největších jihomoravských dlužníků zkrachovalé Investiční a Poštovní banky, na své pohledávky v celkové výši asi dvě stě milionů korun čeká na sto osmdesát věřitelů. "Podnik se vydražil za 25,5 milionu, jsou tam ještě nějaké drobné zásoby, počítám, že získám asi 35 milionů korun maximálně. To připadne potom poměrným dílem jednotlivým věřitelům," uvedl správce konkurzní podstaty Josef Chyťa.
</TEXT>
</DOC>
<DOC>
<DOCID>MF-20020415328</DOCID>
<DOCNO>MF-20020415328</DOCNO>
<DATE>04/15/02</DATE>
<TEXT>
Bývalí zaměstnanci Fruty Lednice sledují, jak se vyvíjí dražba jejich podniku.
</TEXT>
</DOC>
<DOC>
<DOCID>MF-20020415329</DOCID>
<DOCNO>MF-20020415329</DOCNO>
<DATE>04/15/02</DATE>
<TITLE>
Žádná školka se rušit nebude
</TITLE>
<GEOGRAPHY>Hlinsko</GEOGRAPHY>
<TEXT>
Velmi chytrý předvolební tah se povedl radním v Hlinsku. Dlouho avizované zrušení jedné z čtyř městských mateřských škol, které na poslední zasedání zastupitelstva přilákalo početnou skupinu rozčilených rodičů, se nekonalo. Město změní statut městských zařízení na samostatné právní subjekty a jejich případné zrušení nechá do budoucna na bedrech krajských úředníků. "Nesnažili jsme se na problém mateřských škol v Hlinsku dívat pouze z ekonomického pohledu, ale v širších souvislostech. Vzhledem k tomu, že od ledna začne Hlinsko sloužit jako pověřená obec třetího stupně, musíme se začít chovat jinak i k okolním obcím," zahájil místostarosta Vladimír Saifr obhajobu překvapivého rozhodnutí hlinecké radnice. Ta zrušení jedné z mateřských škol avizovala již několik měsíců a při zápisu uváděli rodiče náhradní variantu umístění jejich dítěte. Důvodem k redukci předškolských zařízení v Hlinsku bylo jejich nedostatečné vytížení a snaha o úsporu provozních nákladů přestěhováním menší školky do velkého objektu s celkem devíti třídami, který město zakoupilo od společnosti Eta. Současná kapacita všech čtyř mateřských škol ve městě je 400 dětí v celkem sedmnácti třídách. Ač se pro letošní rok přihlásilo 270 dětí, podle radnice jich dochází pouze necelých 180, což není ani polovina. Inspirací pro zrušení jedné ze školek byla pro Hlinecké situace v jiných městech. Se zrušením mateřské školy mají zkušenosti například v Ústí nad Orlicí, citelnou redukci z třinácti na osm předškolských zařízení musela provést radnice ve Žďáru nad Sázavou. Patrně nelibost rodičů, kteří při jednání zastupitelstva tvořili více než polovinu přihlížejících, vedla radnici k řešení formou změny statutu mateřských škol. Všechny se stanou samostatnými právními subjekty a dvě menší, mateřské školy Lidického a Miličova, se sloučí pod jedno vedení. Dále budou dostávat příspěvky na provoz od města, hospodařit s nimi však budou již ale samostatně. Peníze na platy a zčásti i pomůcky půjdou od příštího roku z rozpočtu kraje. Jeho úřadníci také budou pro příště rozhodovat o dalších provozních otázkách.
Hlinsko - Velmi chytrý předvolební tah se povedl radním v Hlinsku. Dlouho avizované zrušení jedné z čtyř městských mateřských škol, které na poslední zasedání zastupitelstva přilákalo početnou skupinu rozčilených rodičů, se nekonalo. Město změní statut městských zařízení na samostatné právní subjekty a jejich případné zrušení nechá do budoucna na bedrech krajských úředníků. "Nesnažili jsme se na problém mateřských škol v Hlinsku dívat pouze z ekonomického pohledu, ale v širších souvislostech. Vzhledem k tomu, že od ledna začne Hlinsko sloužit jako pověřená obec třetího stupně, musíme se začít chovat jinak i k okolním obcím," zahájil místostarosta Vladimír Saifr obhajobu překvapivého rozhodnutí hlinecké radnice. Ta zrušení jedné z mateřských škol avizovala již několik měsíců a při zápisu uváděli rodiče náhradní variantu umístění jejich dítěte. Důvodem k redukci předškolských zařízení v Hlinsku bylo jejich nedostatečné vytížení a snaha o úsporu provozních nákladů přestěhováním menší školky do velkého objektu s celkem devíti třídami, který město zakoupilo od společnosti Eta. Současná kapacita všech čtyř mateřských škol ve městě je 400 dětí v celkem sedmnácti třídách. Ač se pro letošní rok přihlásilo 270 dětí, podle radnice jich dochází pouze necelých 180, což není ani polovina. Inspirací pro zrušení jedné ze školek byla pro Hlinecké situace v jiných městech. Se zrušením mateřské školy mají zkušenosti například v Ústí nad Orlicí, citelnou redukci z třinácti na osm předškolských zařízení musela provést radnice ve Žďáru nad Sázavou. Patrně nelibost rodičů, kteří při jednání zastupitelstva tvořili více než polovinu přihlížejících, vedla radnici k řešení formou změny statutu mateřských škol. Všechny se stanou samostatnými právními subjekty a dvě menší, mateřské školy Lidického a Miličova, se sloučí pod jedno vedení. Dále budou dostávat příspěvky na provoz od města, hospodařit s nimi však budou již ale samostatně. Peníze na platy a zčásti i pomůcky půjdou od příštího roku z rozpočtu kraje. Jeho úřadníci také budou pro příště rozhodovat o dalších provozních otázkách.
</TEXT>
</DOC>
<DOC>
<DOCID>MF-20020415330</DOCID>
<DOCNO>MF-20020415330</DOCNO>
<DATE>04/15/02</DATE>
<TITLE>
Nevedl řádně účetnictví
</TITLE>
<GEOGRAPHY>Polička</GEOGRAPHY>
<TEXT>
Sedmatřicetiletý muž z Poličky byl obviněn z trestného činu zkreslování údajů o stavu hospodaření a jmění. Podle obvinění jako soukromý podnikatel od ledna 1994 do poloviny prosince 2000 řádně nevedl ve své firmě účetní knihy, zápisy a doklady sloužící k přehledu o stavu hospodaření a majetku. Hrozí mu trest odnětí svobody do tří let nebo vysokou pokutu.
Polička - Sedmatřicetiletý muž z Poličky byl obviněn z trestného činu zkreslování údajů o stavu hospodaření a jmění. Podle obvinění jako soukromý podnikatel od ledna 1994 do poloviny prosince 2000 řádně nevedl ve své firmě účetní knihy, zápisy a doklady sloužící k přehledu o stavu hospodaření a majetku. Hrozí mu trest odnětí svobody do tří let nebo vysokou pokutu.
</TEXT>
</DOC>
<DOC>
<DOCID>MF-20020415331</DOCID>
<DOCNO>MF-20020415331</DOCNO>
<DATE>04/15/02</DATE>
<TITLE>
Muž vzal pistoli
</TITLE>
<GEOGRAPHY>Hlinsko</GEOGRAPHY>
<TEXT>
Nepozornost prodavačky v prodejně loveckých potřeb umožnila neznámému muži zcizit pistoli značky Golan v hodně přesahující 17 tisíc korun. Po pachateli a zbrani bylo vyhlášeno pátrání.
Hlinsko - Nepozornost prodavačky v prodejně loveckých potřeb umožnila neznámému muži zcizit pistoli značky Golan v hodně přesahující 17 tisíc korun. Po pachateli a zbrani bylo vyhlášeno pátrání.
</TEXT>
</DOC>
<DOC>
<DOCID>MF-20020415332</DOCID>
<DOCNO>MF-20020415332</DOCNO>
<DATE>04/15/02</DATE>
<TITLE>
Pramen ztratil první ligu, vrátí se hned za rok zpět?
</TITLE>
<TEXT>
Havlíčkův Brod - O víkendu se naplno rozjelo play off první futsalové ligy; po dvou letech ale ve vyřazovací části chybí Havlíčkův Brod, loňský mistr. Rok po triumfu Pramen z nejvyšší soutěže sestoupil.
</TEXT>
<HEADING>
Rozhodly odchody opor
</HEADING>
<TEXT>
Důvodů, proč Brodští nezopakovali výsledky z předchozích dvou sezon a propadli se nakonec do druhé ligy, je více. "Nedokázali jsme se především vypořádat s řadou odchodů z mužstva. Nejprve šel pryč Roman Mareš, jehož úlohu převzali jeho bratr Michal a nový kapitán Míla Kafka. Ten však vzhledem ke svému pracovnímu vytížení v hlavním městě koncem roku odešel do Benaga Praha. A Michal se na postu kapitána ani neohřál a už směřoval za Romanem do Ruska," komentoval hlavní příčiny sestupu brodský kouč Petr Málek.
</TEXT>
<HEADING>
"Kolize" s fotbalem
</HEADING>
<TEXT>
Hře brodského týmu neprospěla stále se měnící sestava, která byla závislá na termínech fotbalových soutěží nejen u nás, ale i v sousedním Rakousku. Potvrdila se tak slova prvního českého futsalového legionáře Romana Mareše, který uvedl, že český futsal musí jít cestou specializace. "Není dobré, když futsalista souběžně hraje fotbal. A to z mnoha důvodů. Já už taky fotbalistou nejsem a k fotbalu se jako hráč už asi vracet nebudu. Maximálně do nižších soutěží," prohlásil hráč Diny Moskva.
</TEXT>
<HEADING>
Podceněná koncepce?
</HEADING>
<TEXT>
Pramen navíc za celou mistrovskou sezónu nezvládl přechod k novému typu organizace klubu. V jeho vedení chyběla koncepce - jak v práci se sponzory, tak v otázce získávání a vychovávání hráčů. I proto se snaží současné vedení českého futsalu tlačit na kluby, aby v nich pracoval minimálně jeden člověk jako profesionál a stejný statut by měli mít v krátké budoucnosti i někteří hráči základního kádru.
</TEXT>
<HEADING>
Jiné "vlivy"?
</HEADING>
<TEXT>
Lze najít ještě další důvody sestupu v samotném klubu a ve hře mužstva. Na světlo se ale dostává i řada otázek a okruh pochyb. Ty však nejsou prokazatelné. Přesto. Už čtyři kola před koncem základní části, kdy se futsalový mistr střídal na osmé a deváté pozici s Mikeskou Ostrava, tipoval čerstvý předseda komise futsalu Ota Mestek ve Futsal magazínu vedle tří jistých sestupujících jako čtvrtého kandidáta na odchod do druhé ligy i Havlíčkův Brod. Pramen měl přitom v té chvíli velký sedmibodový náskok na jedenáctou sestupovou příčku, kterou obýval v problémech se zmítající Helas Brno. Právě s ním nakonec svedl Havlíčkův Brod na dálku neúspěšný souboj o desáté místo. Ještě předtím byl narychlo ze soutěže vyřazen Adamíček Český Krumlov, který se nedostavil ke dvěma utkáním. Na jeho vyloučení profitovala nejvíce především desátá Viktoria Žižkov - mimochodem bývalý klub předsedy Mesteka - a jedenáctý Helas Brno, jemuž se podařilo nemožné: ze dvanácti bodů jich v závěru získává plných deset. Helas vyhrál na půdě lídra z Jistebníku a přerušil jeho dlouhou sérii neporazitelnosti... Následně v rozhodujícím duelu remizuje v Bakově s loňským vicemistrem 2:2...
</TEXT>
<HEADING>
Nová hala, ale druhá liga
</HEADING>
<TEXT>
V příští sezoně, kdy bude zahájen provoz nově zrekonstruované haly v Havlíčkově Brodě, tedy neuvidí fanoušci futsalu prvoligové zápasy. Pokud se však vedení klubu probere z letargie, je šance vrátit se za rok zpátky do nejvyšší soutěže.
V příští sezoně, kdy bude zahájen provoz nově zrekonstruované haly v Havlíčkově Brodě, tedy neuvidí fanoušci futsalu prvoligové zápasy. Pokud se však vedení klubu probere z letargie, je šance vrátit se za rok zpátky do nejvyšší soutěže.
</TEXT>
</DOC>
<DOC>
<DOCID>MF-20020415333</DOCID>
<DOCNO>MF-20020415333</DOCNO>
<DATE>04/15/02</DATE>
<TITLE>
U SESTUPU BYL JEN NEJSTARŠÍ.
</TITLE>
<TEXT>
Po odchodu svých bratrů Romana a Michala do Moskvy během sezony zůstal nejstarší Petr (vpředu v zeleném dresu) ze sourozeneckého tria Marešů v kádru futsalistů Havlíčkova Brodu sám a přímo tak vnímal sestup Pramenu, loňského mistra, z nejvyšší soutěže.
</TEXT>
</DOC>
<DOC>
<DOCID>MF-20020415334</DOCID>
<DOCNO>MF-20020415334</DOCNO>
<DATE>04/15/02</DATE>
<TITLE>
Sprinterka trénuje žáky a věří ve splnění limitu
</TITLE>
<TEXT>
Chotěboř, Jihlava - "Tak a ještě se protáhněte," nabádá skupinku žáků těsně před startem pátečního zahajovacího závodu Běžce Vysočiny Hana Benešová. Atletka, která reprezentovala Českou republiku na olympijských hrách v Sydney a Atlantě, se věnuje trénování skupiny žáků v Chotěboři. "Začali jsme v lednu a ve skupině máme asi deset běžců. Zatím je učíme základy atletiky: abecedu, rozcvičování," líčí sedmadvacetiletá sprinterka. V hloučku žáků po skončení závodu rozmlouvá Jan Zoubek. Třináctiletý běžec přiznává, že si hlídal tempo soupeře, dalšího běžce z Chotěboře - Jana Fuxy. Až ve finiši se Zoubek dostal na první místo. "Stejně jsem si moc nevěřil ani v závěru," přiznává. Na závodech Běžce Vysočiny doprovází Benešová svého partnera Pavla Nováka. Sama zkusila vytrvalostní běh pouze jednou, loni startovala při Silvestrovském běhu v Jihlavě. "To bylo jedinkrát, kdy jsem nestartovala ve vlastní dráze a z bloku," usmívá se. Benešová se po zranění hodlá vrátit na světové soutěže. "Věřím, že se mi podaří zaběhnout limit na mistrovství Evropy," dodává.
</TEXT>
</DOC>
<DOC>
<DOCID>MF-20020415335</DOCID>
<DOCNO>MF-20020415335</DOCNO>
<DATE>04/15/02</DATE>
<TITLE>
Kuželkáři TJ Třebíč "asistovali" u titulu
</TITLE>
<TEXT>
Praha, Jihlava - Muži z pražského klubu LCS a ženy Slavie Praha se stali kuželkářskými mistry republiky. U titulu LCS Praha v sobotu "asistovali" hráči TJ Třebíč - nový mistr je v posledním prvoligovém kole zdolal na domácí dráze 12:4. Tým TJ skončil celkově desátý, když získal o dva body víc než druhý třebíčský celek BOPO. To obsadilo předposlední jedenáctou příčku. Na závěr BOPO podlehlo vysoko 2:14 v Luhačovicích. V nejvyšší soutěži žen má v konečné tabulce stejný počet šestnácti bodů devátý Pelhřimov i desáté Dačice. Rovněž Spartak a Centropen se rozloučily se soutěží porážkami - Pelhřimov nestačil na Olomouc, Dačice prohrály v Blansku.
</TEXT>
</DOC>
<DOC>
<DOCID>MF-20020415336</DOCID>
<DOCNO>MF-20020415336</DOCNO>
<DATE>04/15/02</DATE>
<TITLE>
Rozhodly dva góly po přestávce
</TITLE>
<TEXT>
Vysočina otočila skóre: od osmé minuty prohrávala, ale nakonec porazila Vítkovice 3:1
Potřetí v řadě vyhráli jihlavští fotbalisté ve druhé lize. Ve včerejším dešti si nenechali utopit body. Vysočina udolala na domácím stadionu brankami Černocha, Veselého a Fouska Vítkovice 3:1 a v tabulce je stále šestá.
Jihlava - Přímý kop vítkovického Radima Derycha zapadl hned v osmé minutě za záda gólmana Vysočiny Jiřího Bartoše - dráhu balonu jemně poupravil Radek Pilař. Na mokrém trávníku, který dával míči zrádné odskoky, tak měli domácí fotbalisté od začátku špatné vyhlídky. Zápas ale dokázali otočit a potřetí v řadě naplno bodovali. "Úvod nám vůbec nevyšel, hned zkraje utkání jsme inkasovali, to byla chyba," říkal po zápase kouč Vysočiny Miloslav Machálek. "Vítkovice se ukázaly být velice kvalitním a nepříjemným soupeřem, navíc se hrálo na špatném a takřka neregulérním terénu." Na Pilařův gól ale odpověděl už v 22. minutě Martin Černoch, jemuž posadil ideálně na hlavu míč Lukáš Vaculík, když zahrával rohový kop. "Vyrovnali jsme, konec poločasu ale odehrál ve své režii soupeř," věděl Machálek. Čtvrt hodiny po přestávce umožnily Vítkovice domácím bleskovou akci na pravém křídle a Michal Veselý střílel prakticky do prázdné brány - 2:1. Srovnat mohl Vrba, ale jeho nebezpečnou hlavičku Bartoš kryl. Hosté prováhali i další velkou příležitost: Kaspříkovi jihlavský brankář nedovolil skórovat v posledním zlomku vteřiny - u míče byl přece jen dost brzy na to, aby střelu hostujícího hráče zblokoval. Definitivní ránu Vítkovicím zasadil v 82. minutě střídající Petr Fousek, pro kterého to byla v A týmu Vysočiny premiéra. Kadlecův nepřímý kop se dostal s trochou štěstí k Vaculíkovi stojícímu u tyče. Ten okamžitě našel volného Fouska a gólman Kafka kapituloval potřetí. "Místo udržení remízy, na kterou jsme měli, jsme udělali dvě chyby, které soupeř potrestal," konstatoval trenér Vítkovic Jiří Bartl. "Šance jsme si vypracovali i za jihlavského vedení 2:1, bohužel jsme je nedokázali proměnit, proto je výsledek takový jaký je," dodal hostující kouč.
</TEXT>
</DOC>
<DOC>
<DOCID>MF-20020415337</DOCID>
<DOCNO>MF-20020415337</DOCNO>
<DATE>04/15/02</DATE>
<TITLE>
Ždírec uhrál jenom bod
</TITLE>
<TEXT>
Třebíč, Ždírec nad Doubravou - Ve fotbalové divizi se včera na domácím hřišti vedlo podstatně lépe Slavii Třebíč, která porazila 3:2 Dolní Němčí a je v D skupině osmá. Ždírec nad Doubravou získal pouze bod, když remizoval bez branek s předposledním celkem skupiny C Chocní. Po dvaceti kolech patří Dekoře dvanáctá příčka.
</TEXT>
</DOC>
<DOC>
<DOCID>MF-20020415338</DOCID>
<DOCNO>MF-20020415338</DOCNO>
<DATE>04/15/02</DATE>
<TITLE>
Přes nepřízeň počasí padl účastnický rekord
</TITLE>
<TEXT>
Pavel Novák zvítězil v zahajovacím závodě devatenáctidílného seriálu Běžec Vysočiny. V okolí Pávova zlomil v sychravém a větrném počasí své soupeře.
Jihlava - Rekordní účastí 87 běžců v seniorských kategoriích zahájili v pátek odpoledne v Pávově sezonu účastníci dlouhodobé soutěže Běžec Vysočiny. Prvenství v silné konkurenci vybojoval Pavel Novák. Jednatřicetiletý vytrvalostní běžec přiznal, že v průběhu závodu se smiřoval s tím, že skončí na třetím místě. "Asi jsem si ale lépe rozvrhl síly, takže v druhé polovině se mi podařilo dostat na čelo," uvedl běžec z Chotěboře, kterého nezlomil ani protivítr při zpáteční cestě. Po výběhu z Pávova do Zborné se do vedení dostal Aleš Láník. Třiadvacetiletý duatlonista z Jihlavy se soupeřům vzdálil v kopcovitém úseku, ovšem při návratu ke Zborné ho předběhl Novák. Třetí místo uhájil Andrej Jankovskij. Běžec závodící za třebíčský oddíl Hošek Motor neskrýval obdiv k soupeřům. "Donutili mě jít velice kvalitní závod. Nečekal jsem takovou konkurenci," přiznal dvaadvacetiletý rodák z Ukrajiny. Mezi ženami si první místo od úvodních metrů hlídala Jana Kopřivová. V žákovských kategoriích se prezentovalo celkem 29 běžců, v šesti věkových kategoriích se třikrát radovali z prvenství závodníci z Chotěboře.
</TEXT>
</DOC>
<DOC>
<DOCID>MF-20020415339</DOCID>
<DOCNO>MF-20020415339</DOCNO>
<DATE>04/15/02</DATE>
<TEXT>
Jihlavský fotbalista Martin Černoch (v modrém) vyhrává hlavičkový souboj s vítkovickým Ondřejem Vrbou. Právě hlavou Černoch včera vyrovnával na 1:1.
</TEXT>
</DOC>
<DOC>
<DOCID>MF-20020415340</DOCID>
<DOCNO>MF-20020415340</DOCNO>
<DATE>04/15/02</DATE>
<TITLE>
Špičkový pianista Bronfman hrál v Brně
</TITLE>
<TEXT>
Proslulý hudebník Jefim Bronfman vystoupil včera večer se Státní filharmonií Brno. Po dvouleté odmlce se do tuzemska vrátil klavírista patřící mezi světovou špičku. Bronfman v Janáčkově opeře zahrál druhý Prokofjevův koncert. Podle kritiků se Bronfman vyznačuje fenomenální technikou. K jeho učitelům patřil kromě Leona Fleischera a Rudolfa Serkina i Rudolf Firkušný.
</TEXT>
</DOC>
<DOC>
<DOCID>MF-20020415341</DOCID>
<DOCNO>MF-20020415341</DOCNO>
<DATE>04/15/02</DATE>
<TITLE>
Koncertní sál přijde na více než miliardu
</TITLE>
<GEOGRAPHY>Brno</GEOGRAPHY>
<TEXT>
Brněnští radní už vědí, kolik bude stát výstavba a provoz nového koncertního sálu v samotném centru města na rozhraní ulic Veselá a Besední. V budově, která má být postavena za pět let, budou kromě sálu také obchodní prostory a parkoviště pro zhruba pět set aut. Výstavba takzvaného Janáčkova kulturního centra má stát přes jednu miliardu korun. "Většinu peněz, to znamená sedm set padesát milionů korun, by mělo jít ze státního rozpočtu, tři sta milionů korun by pak měl dát soukromý investor, pro kterého jsou určeny obchodní prostory a místa na parkování," řekl primátor Brna Petr Duchoň s tím, že asi tři sta milionů zaplatí město. Provoz celé budovy s koncertním sálem pro šestnáct set diváků bude stát asi sedm milionů korun ročně. Město se na něm bude podílet osmi sty tisíci korunami. Zatím však není jisté, zda stát na výstavbu budovy se sálem přispěje. "Letos jde ze státního rozpočtu deset milionů korun. O tom, jak to bude vypadat s podporou státu dál, budeme jednat. Pro samotné město jde o příliš velkou investici," řekl Duchoň.
Brno - Brněnští radní už vědí, kolik bude stát výstavba a provoz nového koncertního sálu v samotném centru města na rozhraní ulic Veselá a Besední. V budově, která má být postavena za pět let, budou kromě sálu také obchodní prostory a parkoviště pro zhruba pět set aut. Výstavba takzvaného Janáčkova kulturního centra má stát přes jednu miliardu korun. "Většinu peněz, to znamená sedm set padesát milionů korun, by mělo jít ze státního rozpočtu, tři sta milionů korun by pak měl dát soukromý investor, pro kterého jsou určeny obchodní prostory a místa na parkování," řekl primátor Brna Petr Duchoň s tím, že asi tři sta milionů zaplatí město. Provoz celé budovy s koncertním sálem pro šestnáct set diváků bude stát asi sedm milionů korun ročně. Město se na něm bude podílet osmi sty tisíci korunami. Zatím však není jisté, zda stát na výstavbu budovy se sálem přispěje. "Letos jde ze státního rozpočtu deset milionů korun. O tom, jak to bude vypadat s podporou státu dál, budeme jednat. Pro samotné město jde o příliš velkou investici," řekl Duchoň.
</TEXT>
</DOC>
<DOC>
<DOCID>MF-20020415342</DOCID>
<DOCNO>MF-20020415342</DOCNO>
<DATE>04/15/02</DATE>
<TITLE>
Blansko: Vloni potřebovalo sociální pomoc méně lidí
</TITLE>
<HEADING>
Z celého kraje DNES
</HEADING>
<TEXT>
Méně lidí z blanenského okresu vloni potřebovalo oproti předchozím rokům sociální pomoc z dávek sociální podpory. Pracovníci referátu státní sociální podpory blanenského okresního úřadu tak za loňský rok vyplatili asi o čtyři miliony korun méně než v roce 2000.
Méně lidí z blanenského okresu vloni potřebovalo oproti předchozím rokům sociální pomoc z dávek sociální podpory. Pracovníci referátu státní sociální podpory blanenského okresního úřadu tak za loňský rok vyplatili asi o čtyři miliony korun méně než v roce 2000.
</TEXT>
</DOC>
<DOC>
<DOCID>MF-20020415343</DOCID>
<DOCNO>MF-20020415343</DOCNO>
<DATE>04/15/02</DATE>
<TITLE>
Valtice: Vítězem vinných trhů je Neuburské 2000
</TITLE>
<TEXT>
Z celého kraje DNES Šampionem letošních Valtických vinných trhů se v konkurenci 648 vzorků stalo Neuburské, výběr z hroznů ročník 2000. Po třídenním hodnocení se na vítězi shodla více než stovka degustátorů. Přehlídka s mezinárodní účastí se uskuteční ve Valticích ve dnech 10. až 11. května.
</TEXT>
</DOC>
<DOC>
<DOCID>MF-20020415344</DOCID>
<DOCNO>MF-20020415344</DOCNO>
<DATE>04/15/02</DATE>
<TITLE>
Veselí nad Moravou: Začínají Dny zdraví
</TITLE>
<HEADING>
Dnes se děje
</HEADING>
<TEXT>
Dnes začínají ve Veselí nad Moravou Dny zdraví. Až do neděle čeká obyvatele města řada akcí, například ekojarmark, přednášky o zdravém životním stylu a výživě.
Dnes začínají ve Veselí nad Moravou Dny zdraví. Až do neděle čeká obyvatele města řada akcí, například ekojarmark, přednášky o zdravém životním stylu a výživě.
</TEXT>
</DOC>
<DOC>
<DOCID>MF-20020415345</DOCID>
<DOCNO>MF-20020415345</DOCNO>
<DATE>04/15/02</DATE>
<TITLE>
Jak se dá bojovat proti kupčení s obecními byty?
</TITLE>
<HEADING>
Argumenty DNES
</HEADING>
<TEXT>
Vyměním obecní byt jedna plus jedna za jiný, větší, doplatím sto tisíc korun. Přestože je obchodování s obecními byty nezákonné, takové inzeráty jsou úplně běžné v inzertních časopisech, v novinách nebo nabídkách realitních kanceláří. Černý obchod s obecními byty kvete, a i když zástupci radnic tvrdí, že proti němu bojují, jsou často bezmocní. Jak se dá kupčení s obecními byty zabránit? Jak postupují jednotlivé městské části, města a obce v regionu proti lidem, kteří s těmito byty obchodují? Napište nám své postřehy k tomuto tématu na e-mail tomas.franek@mfdnes.cz nebo volejte na telefonní číslo 05/42517231. Problémem se bude zítra ve 13.30 hodin na frekvenci 106,5 MHz zabývat rozhlasový pořad Argumenty DNES. Text uveřejníme o den později.
Vyměním obecní byt jedna plus jedna za jiný, větší, doplatím sto tisíc korun. Přestože je obchodování s obecními byty nezákonné, takové inzeráty jsou úplně běžné v inzertních časopisech, v novinách nebo nabídkách realitních kanceláří. Černý obchod s obecními byty kvete, a i když zástupci radnic tvrdí, že proti němu bojují, jsou často bezmocní. Jak se dá kupčení s obecními byty zabránit? Jak postupují jednotlivé městské části, města a obce v regionu proti lidem, kteří s těmito byty obchodují? Napište nám své postřehy k tomuto tématu na e-mail tomas.franek@mfdnes.cz nebo volejte na telefonní číslo 05/42517231. Problémem se bude zítra ve 13.30 hodin na frekvenci 106,5 MHz zabývat rozhlasový pořad Argumenty DNES. Text uveřejníme o den později.
</TEXT>
</DOC>
<DOC>
<DOCID>MF-20020415346</DOCID>
<DOCNO>MF-20020415346</DOCNO>
<DATE>04/15/02</DATE>
<TITLE>
Zastávka je mezistanicí za lepším životem
</TITLE>
<HEADING>
Jak se žije na venkově
</HEADING>
<GEOGRAPHY>Zastávka</GEOGRAPHY>
<TEXT>
Statistikům by zřejmě dost dlouho trvalo, než by spočetli, kolik nejrůznějších národností žilo jen za poslední roky v nevelké obci Zastávka asi dvacet kilometrů vzdálené od Brna. Důvod je jediný: Nejdéle fungující uprchlický tábor v tuzemsku. Pobytové středisko, jak se dnes nově azylovým zařízením ministerstva vnitra říká, je v Zastávce už dvanáct let. První vlna negativních reakcí místních obyvatel je dávno zapomenuta, téměř dvouapůltisícová obec se se stále se měnícími sousedy pomalu vyrovnává. To, co by babičku v zastrčených Kotěhůlkách pořádně vystrašilo, je pro místní každodenní realitou. Na návsi se potkávají s Araby, Vietnamci, Mongoly, Kazachy, Pákistánci, výjimkou nejsou ani černoši z Nigérie či Pobřeží slonoviny. Zastávečtí jsou tak dnes oproti drtivé většině národa vepředu minimálně v jednom. Multikulturní prostředí, které časem nevyhnutelně prostoupí celou zem, znají už roky. Nejpatrnější je to na dětech. Ty přicházejí s malými uprchlíky dennodenně do styku při školním vyučování, a pak i v nejrůznějších kroužcích či sportovních oddílech. "Děti se už nad cizinci vůbec nepozastavují. Berou je úplně normálně jako každého jiného spolužáka. Rasistické narážky mezi dětmi? Nic takového tady nepamatuji," tvrdí zástupkyně ředitele místní základní školy Vítězslava Radová. Azylové zařízení přináší i další výhody. Zaměstnává totiž téměř šedesát lidí přímo ze Zastávky a okolí. Na své si přijdou firmy dodávající do tábora pečivo, maso, ovoce či zeleninu. Peníze za každého běžence dostane do pokladny i obec.
Viz Po letech... Strana D3
</TEXT>
</DOC>
<DOC>
<DOCID>MF-20020415347</DOCID>
<DOCNO>MF-20020415347</DOCNO>
<DATE>04/15/02</DATE>
<TEXT>
Rozčarování nad vývojem ve fotbalových Drnovicích dali najevo fanoušci klubu při sobotním zápase proti Příbrami. Viní z ní majitele oddílu, firmu Corimex. (Více na straně D7)
</TEXT>
</DOC>
<DOC>
<DOCID>MF-20020415348</DOCID>
<DOCNO>MF-20020415348</DOCNO>
<DATE>04/15/02</DATE>
<TITLE>
Diskotéka zákaz radnice nedodržela, lidí přesto přišlo méně
</TITLE>
<GEOGRAPHY>Břeclav</GEOGRAPHY>
<TEXT>
Je něco po desáté hodině v pátek večer. Na parketu břeclavské diskotéky Laguna, jediného podniku ve městě, na který se vztahují nová omezení zdejší radnice, se nesměle komíhá vytáhlý hoch. Na první pohled vypadá, že mu na občanském průkazu ještě neuschlo razítko. Má sedmnáct. Kolem něj je prázdno. V tuto dobu tady přitom ještě před pár týdny nebylo k hnutí. "Děcka přijdou, ale rozhodně jich tady nebude tolik, co dřív. Ještě před čtrnácti dny jsem se přitom lokty musel probíjet k baru, kolik tady bylo lidí," hodí hlavou směrem do druhé místnosti, kde se číšníci znuděně opírali o pult. Nikde nikdo. "Od té doby, co každou chvilku přijdou policajti, sem děcka nechodí. Navíc se rozkřiklo, že se končí o půlnoci," říká osamělý tanečník. Do dveří vstoupily dvě dívky. Věk těžko hádat. Ochranka u dveří zbystřila. "Kolik je vám, máte občanku," ptá se jeden ze strážců zdejšího pořádku. Do Laguny se smí jen od patnácti. Děvčata prošla. Už tři měsíce splňují limit. "Nedá se bohužel nic dělat. Za poslední dobu tady bylo až příliš policejních kontrol," říká třiadvacetiletý Mirek. V Laguně jsou ostražití. Nikdo neví, co bude. I když je diskotéka mimo město, v objektu bývalých jatek nikoho neruší, přesto radnice využila vyhlášky o rušení nočního klidu a jako jedinému podniku nepovolila končit s hudební produkcí později než o půlnoci. V té době se sem mládež ale teprve schází. Všem ostatním, kteří o výjimku požádali, město vyhovělo. Majitelé se proto rozhodli, že nařízení města nebudou respektovat. "Údajně tady naléváme nezletilým, ale policejní kontrola, a bylo jich tady asi šest v poslední době, to nikdy neprokázala," říká spolumajitel podniku Jaroslav Horníček. Radnice nemá v ruce žádné důkazy, přesto je vůči jedinému podniku ze všech ve městě nekompromisní.
"Při policejních kontrolách jsme tady zjistili čtyřiačtyřicet podnapilých nezletilých. Je velmi málo pravděpodobné, že by se všichni opili mimo Lagunu," zdůvodnil rozhodnutí města místostarosta Miloš Petrů. Tento argument stačil k tomu, aby město Laguně výjimku hrát déle zrušilo. V noci z pátku na sobotu před půl druhou ráno přišla policejní hlídka zkontrolovat, jestli diskotéka zákaz města respektuje. "Chtěli vidět výjimku, která povoluje hrát až do rána. Když zjistili, že ji nemáme, otočili se a odešli," řekl jeden z personálu podniku. Majitelé podniku s rozhodnutím města nesouhlasí a chtějí, aby městskou vyhlášku posoudil Ústavní soud. David Sokolík tady pouští muziku už asi dva roky. Tehdy na parketu před ním tančilo i šest set lidí. V pátek večer vybíral nejznámější hity pro hrstku lidí. "Teď je to tady hodně slabé, lidi slyšeli o policejních raziích a o sankcích města," komentuje rozruch kolem podniku DJ David. "V loňském roce tady bylo několik zátahů, a když se sem několikrát po sobě, víkend co víkend nahrne dvacet policajtů, nepřidá to. Děcka se sem bojí chodit." Potemnělé místnosti diskotéky, osvětlené jen bodovými lampami a barevnými reflektory, jež šlehají kužely světel v rytmu hudby, jsou ve městě spojovány s drogami a alkoholem. Někteří na to odpovídají uhýbavým pohledem nebo úšklebkem. Jiní něco takového úplně odmítají. "Je to pěkná blbost! To, že si někdo přinese dvě tablety extáze v kapse, to je i na každé jiné diskotéce," říká Mirek. "Brát drogy na diskotéku je silné slovo. Neříkám, že je lidé na diskotékách neberou, ale za to nemůže majitel, pořadatel, nikdo jiný než oni sami. Když budou chtít, vezmou si to venku," podotkl DJ David. Pár minut před půlnocí se diskotéka začíná plnit. Asi dvě stovky hochů a dívek tančí nebo jen tak postávají. Stupínek vedle tanečního parketu, kde dřív, v době největší slávy Laguny, tančily go-go tanečnice, striptérky, zpívala Ilona Czáková či Martin Maxa, je prázdný. Rušno začíná být před barem. "Pivo," osloví světlovlasou barmanku nakrátko ostříhaný mladý muž. Málokdo by dokázal odhadnout, jestli pro něj není alkohol zakázaný. Barmanka pro jistotu kontroluje jeho občanský průkaz a teprve potom začne točit půllitr s pivem. "Pití alkoholu bylo, je a bude. Existují staré finty, možnosti, jak si dotáhnout chlast na diskotéku, třeba do sklenice od matonky. To nikdo neuhlídá," říká hoch z ochranky, který manýry zdejších návštěvníků dokonale zná. "Jestli to tady opravdu zavřou a myslí si, že tím něco vyřeší, tak opravdu vůbec nic. Ty děcka doma nebudou, půjdou prostě jinam," míní třiadvacetiletý Mirek. "Kam ale můžeme jít? Když přijdeme na bowling, číšníci nás vyhodí, že jsme moc mladí, a tudíž málo utratíme. Tak jdeme sem," namítá ani ne šestnáctiletý Jirka z Břeclavi, student zdejší obchodní akademie. "V jiném podniku, kam teď děcka taky chodí, hrají Holky z naší školky, a to já teda poslouchat nebudu," řekl rozhodně. "Je to tady prostě fajn a nic jiného mě nezajímá," říká sedmnáctiletá Lenka Jankovičová z Poštorné.
</TEXT>
</DOC>
<DOC>
<DOCID>MF-20020415349</DOCID>
<DOCNO>MF-20020415349</DOCNO>
<DATE>04/15/02</DATE>
<TITLE>
Opravte město, žádají Veselští
</TITLE>
<TEXT>
Radnice ve Veselí nad Moravou čelí kritice lidí, kterým se nelíbí vzhled jejich bydliště
Lidé ve Veselí nad Moravou tvrdí, že se radnice nestará dobře o rozvoj města. Podle nich se ve městě za posledních deset let nic nezměnilo, radnice málo investuje a chybí jí koncepce.
Veselí nad Moravou - Nespokojení Veselané ustavili skupinu, která nedostatky v práci radnice shrnula. "Do vzhledu města bylo zejména v posledním volebním období investováno velmi málo peněz," říká Vilém Reichsfeld, který se jako jediný ze skupiny nebojí za své názory otevřeně postavit. Nelíbí se jim zanedbaná zeleň, rozbité chodníky a silnice a trnem v oku je zanedbané historické Bartolomějské náměstí, na jehož rekonstrukci nechala radnice zpracovat už několik projektů. Každý zůstal v šuplíku. "Začalo se s tím někdy v roce 1990. Od té doby slyšíme jen, že jsou plány, ale nic se neděje," řekl místní muž. Z obavy z komplikací si nepřál zveřejnit své jméno. "Jsou to věci, které denně vnímáme. Priority městského úřadu ale leží zřejmě úplně někde jinde. Například v Baťově kanálu, kde se prostavělo kromě dotací i spousta městských peněz. Nicméně Veselí má daleko ožehavější problémy," míní Vilém Reichsfeld. Město má přitom podle něj několik atributů být zajímavým městem: protéká tudy řeka Morava, zámek, bohužel zchátralý. Za příklad dávají Veselští například sousední město Bzenec. "Tyto námitky jsou pravdivé a není to nic, o čem bychom nevěděli," řekl čerstvý místostarosta na radnici Miloš Kozumplík. "Bohužel na spoustu věcí nejsou teď peníze," podotkl. Kritiku radnice ale nepřijímá opoziční člen zastupitelstva Pavel Tobola z KSČM. "Postavil se solidní dům pro důchodce, poopravovaly se školy, zrekonstruoval se park, klášter se opravil, všechny kostely. Je to nesmysl, ten, kdo říká, že se tady nic neudělalo, je lhář," řekl. "Chodníky jsou škaredé, ale co dělat první. Co nám dalo práce, než jsme prosadili opravu silnice přes Zarazice. To opravdu hoří," uvedl nezávislý zastupitel Jaroslav Horký.
Veselí nad Moravou je navíc zadlužené, nejvíce kvůli infrastruktuře. V minulých volebních obdobích vyrostla ve městě kanalizace, 20 milionů stála oprava tepelného zdroje, který je ve vlastnictví města, radnice musela také přispět na odstranění škod, které způsobily povodně. "Někteří lidé zapomněli, že v roce 1997 postihly Veselí záplavy," namítl starosta Martin Bedrava. "I přes pomoc státu a charitativních organizací jsme museli nemalé peníze vložit do obnovy infrastruktury v městské části Milokošti," řekl starosta. Městskou kasu to tehdy stálo zhruba deset milionů korun. A jak reaguje starosta na výtky ohledně investic do Baťova kanálu? "Nebýt kanálu, o Veselí by mnozí lidé vůbec nevěděli," tvrdí. Hlavní prioritou pro letošní rok je podle něj příprava na vykonávání veřejné správy třetího stupně a chodníky a cyklostezka v Zarazicích. "Pokud se letos podaří připravit dokumentace k rekonstrukci Bartolomějského náměstí, bude to jednou z hlavních akcí pro nové vedení města," podotkl Bedrava.
Veselí nad Moravou
- 12 450 obyvatel
- Rozpočet 2002: 180 milionů
- Investice: 48 milionů korun
- Půjčky: 70 milionů korun
- Letos má splatit 20 milionů
</TEXT>
</DOC>
<DOC>
<DOCID>MF-20020415350</DOCID>
<DOCNO>MF-20020415350</DOCNO>
<DATE>04/15/02</DATE>
<TITLE>
Zákaz prý nic nevyřeší
</TITLE>
<GEOGRAPHY>Břeclav</GEOGRAPHY>
<TEXT>
Břeclavská radnice vytáhla do boje proti diskotéce Laguna. Město tvrdí, že se tu nalévá nezletilým, námitky má i okresní protidrogová komise. Stovky mladých lidí, kteří sem každý víkend míří, se shodují, že jinde to není jiné. "To, že město jednu takovou diskotéku zavře, nic nevyřeší. Chlastat a brát drogy se budou dál, jenom jinde," míní šestnáctiletý Jirka, student obchodní akademie.
Petra Nastišinová, studentka gymnázia, 15,5 let, Břeclav: Spolužáci by se asi divili, kdyby mě tady viděli, ale já se bavím. Je tady dobrá muzika, kamarádi. Drogy? To mě nebere, i když dobře vím, že tady jsou. Ať si každý dělá co chce. Alkohol? Přiznám se: sem tam, když se něco slaví, ale žádné opíjení. Většinou děcka něco přinesou. Slyšela jsem, že má Laguna nějaké problémy. Když nebudeme moci být tady, půjdeme jinam.
Alena Suchyňová, 18 let, barmanka, Břeclav: Mám tady kamarády, tady se skoro každý víkend setkáme. Tančím. Jinde mě to nebaví. Nikde to není tak zábavné.
Jiří Trnka, 21 let, sanitář, Břeclav: Jsem tady kvůli kamarádům a přiznám se, dost trpím. Nebaví mě to tady, nelíbí se mi ten styl, hudba. Chlastá se tady, ale o drogách nic nevím. Raději chodím do hospody do Poštorné.
Michal, 20 let, dělník, Poštorná: Je to tady dobré, úžasné. Tady se dá bavit. Když to tady zavřou, kam budeme chodit? S drogama a chlastem je to přece všude stejné.
Dušan Hrnčíř, 20 let, stolař, Břeclav: Hnusí se mi to tady. Ale jsou tady pěkné slečny. Jestli to tady bude, nebo ne, je mi ukradené.
</TEXT>
</DOC>
<DOC>
<DOCID>MF-20020415351</DOCID>
<DOCNO>MF-20020415351</DOCNO>
<DATE>04/15/02</DATE>
<TITLE>
Přišli také muslimové
</TITLE>
<TEXT>
Památku šesti milionů obětí holocaustu za druhé světové války si včera připomněli účastníci shromáždění v brněnské synagoze. Pietního aktu se poprvé zúčastnili spolu s představiteli jiných církví zástupci Islámské nadace, reprezentující muslimské věřící. "S obavami nyní sledujeme nesmyslné maření životů ve vzdálených zemích," řekl asi 250 zúčastněným Petr Weber z Židovské obce v Brně. "Připomínejme si minulost, abychom nebyli odsouzeni k tomu, prožít ji ještě jednou," uvedl Weber. Tajemník izraelského velvyslanectví Oren Anolik předal čestné tituly Spravedlivý mezi národy in memoriam Miladě a Karlovi Bisomovým. Za války zachránili před deportací malou holčičku. Tituly uděluje jeruzalémský památník holocaustu od roku 1963 těm, kteří pomohli za druhé světové války židovským spoluobčanům.
</TEXT>
</DOC>
<DOC>
<DOCID>MF-20020415352</DOCID>
<DOCNO>MF-20020415352</DOCNO>
<DATE>04/15/02</DATE>
<TITLE>
Pěvci zahráli Slovácko sa (ne)súdí
</TITLE>
<GEOGRAPHY>Břeclav</GEOGRAPHY>
<TEXT>
Chlapi z mužáckého pěveckého souboru ze Staré Břeclavi přesvědčili své známé a sousedy, že kromě zpívání umí hrát i divadlo. V sobotu večer, na premiéru hry Slovácko sa (ne)súdí, byl sál restaurace Na obecním, kde mají starobřeclavští folkloristé své zázemí, beznadějně vyprodán. "Lístky už jen na stání," hlásila do daleka bílá cedule na vstupních dveřích. Na jevišti se vystřídalo pětadvacet chlapů, dvě ženy a jedno dítě. Všichni ze Slováckého krúžku ve Staré Břeclavi. "Nápověda je moje žena," směje se Vlastimil Zaviačič, který má všechno na svědomí. Jeho totiž napadlo, že by si chlapi ze souboru mohli zahrát divadlo. Napsal scénář podle stejnojmenné knihy Zdeňka Galušky a se svými kamarády představení i zrežíroval. "Koupil jsem si vloni v únoru nové vydání Slovácko sa súdí a nesúdí a začal o tom přemýšlet. Je to srdcařská záležitost. Nedovedu si představit, že bychom hráli třeba Lucernu." Na jevišti se čepovalo skutečné pivo, před soudem stál farník se skutečnou kačenou, i slivovice, kterou herci popíjeli, byla pravá. "Dokonce burčák, který se ve hře čepuje ve sklepě, je skutečný. Jeden místní podnikatel nám věnoval přes sto kilo hroznů a chlapi z nich burčák vyrobili," smál se Zaviačič. "Toš teda vitajte, kde už ste došli," promluvil k přítomným vypravěč příběhu. "Dnes vám předvedeme, jak to na našem malovaném Slovácku bývalo a bárkde eště bývá. Sami poznáte, že takých Matúšú, Kačenek, Peléšků aj Peléčšen je aj u nás ve Starej eště dost. Kdyby ste sa nekeří v naší komedii poznali, toš dobře vám tak," řekl a sál ho odměnil potleskem a smíchem. Překvapením pro všechny bylo, když cimbálová muzika Břeclavan, která představení otevřela, zahrála z orchestřiště pod jevištěm. "Když za mnou přišli, abychom zahráli k divadlu, řekl jsem že dobrá, ale jen z orchestřiště, které tady kdysi dávno bylo. A oni to opravdu vzali vážně," smál se primáš souboru František Blažek. Stařečka Pagáča hrál jednapadesátiletý Bohumil Hříbek. Vysokou laťku mu nasadil Josef Króner známý z této role z filmu. "Nemožu to zahrát nikdy jak pan Króner, ale já jsem se nesnažil, to bych ho parodoval. Hrál sem Pagáča, jak sem to sám cítil."
Břeclav - Chlapi z mužáckého pěveckého souboru ze Staré Břeclavi přesvědčili své známé a sousedy, že kromě zpívání umí hrát i divadlo. V sobotu večer, na premiéru hry Slovácko sa (ne)súdí, byl sál restaurace Na obecním, kde mají starobřeclavští folkloristé své zázemí, beznadějně vyprodán. "Lístky už jen na stání," hlásila do daleka bílá cedule na vstupních dveřích. Na jevišti se vystřídalo pětadvacet chlapů, dvě ženy a jedno dítě. Všichni ze Slováckého krúžku ve Staré Břeclavi. "Nápověda je moje žena," směje se Vlastimil Zaviačič, který má všechno na svědomí. Jeho totiž napadlo, že by si chlapi ze souboru mohli zahrát divadlo. Napsal scénář podle stejnojmenné knihy Zdeňka Galušky a se svými kamarády představení i zrežíroval. "Koupil jsem si vloni v únoru nové vydání Slovácko sa súdí a nesúdí a začal o tom přemýšlet. Je to srdcařská záležitost. Nedovedu si představit, že bychom hráli třeba Lucernu." Na jevišti se čepovalo skutečné pivo, před soudem stál farník se skutečnou kačenou, i slivovice, kterou herci popíjeli, byla pravá. "Dokonce burčák, který se ve hře čepuje ve sklepě, je skutečný. Jeden místní podnikatel nám věnoval přes sto kilo hroznů a chlapi z nich burčák vyrobili," smál se Zaviačič. "Toš teda vitajte, kde už ste došli," promluvil k přítomným vypravěč příběhu. "Dnes vám předvedeme, jak to na našem malovaném Slovácku bývalo a bárkde eště bývá. Sami poznáte, že takých Matúšú, Kačenek, Peléšků aj Peléčšen je aj u nás ve Starej eště dost. Kdyby ste sa nekeří v naší komedii poznali, toš dobře vám tak," řekl a sál ho odměnil potleskem a smíchem. Překvapením pro všechny bylo, když cimbálová muzika Břeclavan, která představení otevřela, zahrála z orchestřiště pod jevištěm. "Když za mnou přišli, abychom zahráli k divadlu, řekl jsem že dobrá, ale jen z orchestřiště, které tady kdysi dávno bylo. A oni to opravdu vzali vážně," smál se primáš souboru František Blažek. Stařečka Pagáča hrál jednapadesátiletý Bohumil Hříbek. Vysokou laťku mu nasadil Josef Króner známý z této role z filmu. "Nemožu to zahrát nikdy jak pan Króner, ale já jsem se nesnažil, to bych ho parodoval. Hrál sem Pagáča, jak sem to sám cítil."
</TEXT>
</DOC>
<DOC>
<DOCID>MF-20020415353</DOCID>
<DOCNO>MF-20020415353</DOCNO>
<DATE>04/15/02</DATE>
<TITLE>
FOLKLORNÍ KLASIKA PO STAROBŘECLAVSKU
</TITLE>
<TEXT>
Pěvecký soubor hrál představení podle knihy Zdeňka Galušky.
</TEXT>
</DOC>
<DOC>
<DOCID>MF-20020415354</DOCID>
<DOCNO>MF-20020415354</DOCNO>
<DATE>04/15/02</DATE>
<TITLE>
Na Blanensku se kácelo dvacetkrát načerno
</TITLE>
<GEOGRAPHY>Blansko</GEOGRAPHY>
<TEXT>
Dvaceti případy nepovolených těžeb dřeva v lesích se zabývali pracovníci referátu životního prostředí blanenského okresního úřadu. Bez patřičných náležitostí nutných ke kácení v lesích tak bylo v okrese vytěženo více než osm hektarů lesů. "Za loňský rok a první tři měsíce letošního roku jsme ve správním řízení řešili dvacet nepovolených těžeb a uložili jsme pokuty v celkové výši téměř půl milionu korun," uvedl vedoucí referátu životního prostředí blanenského okresního úřadu Jaroslav Chyba. Nepovolené těžby podle úředníků často provází i nezalesňování holin, které určuje zákon. Vytěžené místo tak často zaroste náletovými rostlinami místo toho, aby zde byly vysazeny malé stromky.
Blansko - Dvaceti případy nepovolených těžeb dřeva v lesích se zabývali pracovníci referátu životního prostředí blanenského okresního úřadu. Bez patřičných náležitostí nutných ke kácení v lesích tak bylo v okrese vytěženo více než osm hektarů lesů. "Za loňský rok a první tři měsíce letošního roku jsme ve správním řízení řešili dvacet nepovolených těžeb a uložili jsme pokuty v celkové výši téměř půl milionu korun," uvedl vedoucí referátu životního prostředí blanenského okresního úřadu Jaroslav Chyba. Nepovolené těžby podle úředníků často provází i nezalesňování holin, které určuje zákon. Vytěžené místo tak často zaroste náletovými rostlinami místo toho, aby zde byly vysazeny malé stromky.
</TEXT>
</DOC>
<DOC>
<DOCID>MF-20020415355</DOCID>
<DOCNO>MF-20020415355</DOCNO>
<DATE>04/15/02</DATE>
<TITLE>
Cizinec přepadl hernu
</TITLE>
<GEOGRAPHY>Brno</GEOGRAPHY>
<TEXT>
Brněnští kriminalisté objasnili loupež v herně v brněnské ulici Úvoz. V pátek ve čtyři hodiny ráno napadl neznámý muž nožem barmanku při počítání tržby a odnesl si 10 tisíc korun. Pětadvacetiletého cizího státního příslušníka policie nyní stíhá pro trestný čin loupeže, muž čeká na umístění do vyšetřovací vazby.
Brno - Brněnští kriminalisté objasnili loupež v herně v brněnské ulici Úvoz. V pátek ve čtyři hodiny ráno napadl neznámý muž nožem barmanku při počítání tržby a odnesl si 10 tisíc korun. Pětadvacetiletého cizího státního příslušníka policie nyní stíhá pro trestný čin loupeže, muž čeká na umístění do vyšetřovací vazby.
</TEXT>
</DOC>
<DOC>
<DOCID>MF-20020415356</DOCID>
<DOCNO>MF-20020415356</DOCNO>
<DATE>04/15/02</DATE>
<TITLE>
Policie chytila lupiče
</TITLE>
<GEOGRAPHY>Brno</GEOGRAPHY>
<TEXT>
Policisté zajistili dva mladíky, kteří ve čtvrtek přepadli v bytě v Žitné ulici jednadvacetiletého muže. Poté, co otevřel dveře, vtrhli oba dovnitř, mlátili jej pěstmi do obličeje a chtěli po přepadeném 2500 korun. Spolubydlící chtěla přivolat pomoc mobilním telefonem, ten jí ale útočníci sebrali.
Brno - Policisté zajistili dva mladíky, kteří ve čtvrtek přepadli v bytě v Žitné ulici jednadvacetiletého muže. Poté, co otevřel dveře, vtrhli oba dovnitř, mlátili jej pěstmi do obličeje a chtěli po přepadeném 2500 korun. Spolubydlící chtěla přivolat pomoc mobilním telefonem, ten jí ale útočníci sebrali.
</TEXT>
</DOC>
<DOC>
<DOCID>MF-20020415357</DOCID>
<DOCNO>MF-20020415357</DOCNO>
<DATE>04/15/02</DATE>
<TITLE>
Po letech si Zastávka na běžence zvyká
</TITLE>
<TEXT>
Jak se žije lidem v Zastávce u Brna, obci s nejdéle fungujícím uprchlickým táborem v České republice
Zastávka není zrovna místem, kde by chtěl každý bydlet. Přestože je snaha místní radnice o zvelebování obce patrná, nelehkou hornickou minulost zatím příliš jasně připomínají špinavé či opadávající omítky domů, místy rozbité silnice, chybějící architektonické památky. Ne každému pak navíc může vyhovovat spousta cizinců, ustavičně se střídajících v prvním utečeneckém táboře založeném na území Česka.
Zastávka - Pobytové středisko bylo v Zastávce založeno v srpnu roku 1990 jako reakce na stále rostoucí počet uprchlíků proudících do tuzemska. Kapacita tábora je dvě stě čtyřicet osob, lze ji však zvýšit až na tři sta třicet. Na necelé dva a půl tisíce místních tak trvale připadá zhruba desetina cizinců. Početnou menšinou je navíc místní romská komunita čítající zhruba osmdesát lidí. Dojem multietnické populace je tak dokonalý. Ne vždy se proto život v Zastávce podobá idyle. "Utečenci žijí přímo uprostřed zástavby, ne jako jinde částečně mimo obec, třeba v bývalých kasárnách. Navíc okolo budov nemají příliš volného prostoru, a tak musí vyjít do obce, aby se tam nezbláznili. Vždyť jich je na malé ploše namačkáno kolem dvou set padesáti. Přítomnost cizinců v obci pak logicky občas vyvolává třenice s místními," říká starosta Zastávky Petr Pospíšil. Příčinou občasných konfliktů je především spousta volného času čekatelů o azyl. "Podle zákona nesmějí tito lidé u nás pracovat. Mají proto spoustu volna, ráno déle spí a večer se mohou bavit. To se v blízkosti bydlícím lidem, kteří třeba musí brzo ráno vstávat do práce, nelíbí. Občas si proto místní stěžují, příliš často to ale zase není," přibližuje hlavní stížnosti. S tím souhlasí i starší žena, vyhlížející z okna domu stojícího nedaleko pobytového střediska. "Je to podle toho, jaká skupinka lidí zrovna v táboře je. Třeba mladí Rusové nebo Arabi dokážou být pěkně hluční. Naopak třeba Vietnamce nebo Mongoly jsem tady nikdy vyřvávat neslyšela. Kravál ale nikdy netrvá moc dlouho. Ochranka z tábora je dokáže uklidnit. Zvlášť rumunští Cikáni pak dříve u nás i žebrali. To už naštěstí neplatí vůbec," vykládá. Své jméno ale prozradit nechce.
</TEXT>
<HEADING>
Děti se s cizinci sžily nejrychleji
</HEADING>
<TEXT>
Jinak se na přítomnost cizinců dívají školáci. S dětmi Arménů, Gruzínců, Kazachů, Angolanů, Afgánců i dalších národů usedají denně do školních lavic. Ani místní, ani jejich cizokrajní spolužáci často vůbec nevědí, jak dlouhá budou jejich vzájemná přátelství, zda třeba vydrží alespoň do konce školního roku. Jen v tom letošním tak do zastávecké základní školy postupně přijali sto dětí z uprchlického tábora. Trvale je rozptýleno po jednotlivých třídách třicet až padesát cizokrajných školáků. Ti chodí nejprve do takzvané vyrovnávací třídy, kde se učí především český jazyk. Pak je učitelé zařadí podle jejich vědomostí do konkrétní třídy, která nemusí vůbec odpovídat jejich věku. Ještě před čtyřmi lety však byla situace podstatně horší. Vyrovnávací třídy neexistovaly a děti tak bez znalosti jazyka často jen přihlížely výuce, které vůbec nerozuměly. To však většinou netrvalo dlouho. "Klienti u nás průměrně zůstávají tři až čtyři měsíce. Jsou i výjimky, které tu jsou třeba rok, těch ale moc není," přibližuje délku přechodného pobytu uprchlíků v Zastávce vedoucí pobytového střediska Jana Benešovská. Spolupráci s místní školou si velice pochvaluje. "Se školou i obcí máme velice dobrou spolupráci. I když někdy je těžké děti uprchlíků do školy dostat. Pokud jsou třeba rodiče negramotní, tak ani o vzdělání vlastních dětí nemají většinou velký zájem. Míváme tu ale i vysokoškolsky vzdělané klienty, kteří zase o vzdělávání svých dětí dbají. Pro děti nabízíme přímo u nás i výtvarnou dílnu, kde si mohou rozšiřovat své schopnosti, nebo jen vyplnit volný čas," říká Benešovská. Velkou výhodou je přítomnost cizinců pro místní děti přímo ve škole. Nejenže se naučí žít bez rasových předsudků, ale rozšíří si už v raném věku kulturní rozhled. "Zvlášť patrné je to v hudební či výtvarné výchově. Tam se jiná kultura projeví nejvíce. Děti z tábora si občas na naše besídky dokonce nacvičí dohromady nějaké jejich písně. Lepší pro naše děti také je, když slyší o historii či zeměpise jiného státu z úst svého vrstevníka, než kdyby si to jen četly z knížky. Některá děvčata jsou pak šikovná třeba i v ručních pracích," vyjmenovává zástupkyně ředitele základní školy Vítězslava Radová. I podle ní však vyjde občas snaha pedagogů naprázdno. "Zvláště děti méně vzdělaných rodičů mívají velké absence, a pak třeba celá rodina uteče. Někdy zmizí dokonce i s knihami, které jim půjčí škola," krčí bezmocně rameny. Pár zdejších bývalých školáků udržuje ale kontakty se svými spolužáky dodnes. Na pár z nich dokonce vzpomínají i místní pedagogové. "Třeba Armén Sergej, ten byl vynikající v matematice. Dodělal si u nás devátou třídu, a protože rodiče dostali azyl, přestěhovali se pak celá rodina do Brna. Sergej teď studuje vysokou školu v Praze. Se svými zdejšími spolužáky ze základní školy se však dodnes stýká," jmenuje alespoň jeden příběh se šťastným koncem Radová. Své dočasné kamarády chválí i samotné děti. "Hrajou dobře fotbal. Hezky zpívají, ale někdy jim moc nerozumím. Je s nima sranda," přemítá skupinka dětí opouštějící v pátek odpoledne školu.
</TEXT>
<HEADING>
Soužití s utečenci rozhodně není pouze jen idyla
</HEADING>
<TEXT>
Obec ale není jen škola a děti. Jsou to také dospělí a vztahy mezi nimi. Nevyhnutelné drobné třenice pak musí řešit místní radní. "Už před dvěma roky jsme vypracovali program nazvaný Soužití, jehož cílem by měl být posun v chápání integračního procesu. Ten by měl spočívat v přechodu od pouhé asimilace, tedy jakéhosi začlenění do naší kultury a našeho životního stylu, k pochopení toho, že menšinové skupiny a názory mohou naopak život každé společnosti obohatit," přibližuje projekt zastáveckého zastupitelstva starosta Petr Pospíšil. Za tři roky jeho starostování už prý k posunu v myšlení místních lidí došlo. "Nepadají už otázky na likvidaci tábora, ale spíše na jeho perspektivy. I vztah obce a státu se změnil. Při otázkách týkajících se legislativy spojené s uprchlíky jsme bráni jako takový neoficiální poradní hlas. Za uprchlíky už taky dostáváme finanční kompenzace, sedm korun za jednoho na den. Není to hodně, ale zaplaťpánbůh za to. Ještě před pár lety jsme nedostávali vůbec nic," říká starosta Zastávky Pospíšil. I on však přiznává, že i v Zastávce se najdou lidé, kteří uprchlický tábor za žádnou cenu nechtějí. "Není to ale nějaká konkrétní skupinka, třeba petiční akce proti táboru tu nikdy nebyly. Spíš se ozývají jednotlivci po některých krizových situacích. Když tu třeba žebrali rumunští Romové, občas něco i ukradli. Vždycky ale záleží na tom, jak je tábor vytížen. Jakmile je tady třeba skupina, kde jsou celé rodiny, tak je hned větší klid," dodává. Uprchlíci dostanou v táboře zdarma jídlo a hygienické prostředky, neplatí za zdravotní péči ani ubytování. Peněz však dostávají minimum. Kapesné pro dospělého činí dvanáct korun na den, pro dítě pak polovina. V místním obchodu se tak občas setkávají s drobnými krádežemi na přilepšenou. "Uprchlíci sem chodí poměrně často, i když moc velké nákupy nedělají. Většinou je jasné, že nemají moc peněz. Jídlo dostanou zadarmo v táboře, takže kupují spíš nějakou sladkost pro děti. Právě sladkosti se asi kradou nejčastěji. Když je chytneme, tak to většinou bez řečí vrátí. Drobnosti ale ukradnou i někteří místní. Je to jako všude, i mezi uprchlíky jsou slušní lidé a raubíři," přemýšlí prodavačka Helena Konečná. Své zkušenosti mají s cizinci i v zastáveckých hospodách. "Je to jak kdy. Přijdou sem spíš mladí, někdy sedí odděleně v koutě, mlčí a popíjí. Většinou pivo. Jindy sem přijde větší skupinka, zvlášť rusky mluvící a těch je pak plný lokál. Párkrát nám i utekli bez placení, to se ale někdy snaží i někteří místní," tvrdí jeden z místních hostinských, který nechce být jmenován. Barometrem na průšvihy je pro vedoucí pobytového střediska frekvence schůzek se starostou obce. "Teď jsme se neviděli už několik měsíců. To je pozitivní. Znamená to, že nebyl žádný problém," vysvětluje Benešovská.
Cizinci se v obci zastaví většinou jen na moment
Stovky lidí v uprchlickém táboře mezitím dál čekají na razítko, které jim buď otevře dveře k novému životu, nebo je vrátí často i o tisíce kilometrů zpět do jejich vlasti. "Do Nemecka. Prace, penize," odpovídá lámanou češtinou mladý Gruzínec na otázku, proč utekl ze své vlasti. Protože by kvůli takovému důvodu azyl jistě nezískal, své jméno prozradit nechce. Zastávka tak i pro něj zůstane jen mezistanicí na jeho dlouhé cestě s nejistým koncem. Obec sama se však už pár let snaží, aby byla zastávkou, na kterou by alespoň někteří z cizinců hledajících v tuzemsku pomoc vzpomínali rádi.
</TEXT>
<HEADING>
Zastávka u Brna
</HEADING>
<TEXT>
- NÁZEV OBCE: ještě na mapě z počátku 18. století je mezi Rosicemi a Vysokými Popovicemi bez udání názvu uvedena jen značka napajedla. Archivy z roku 1775 uváděly záznam o hostinci "Zastawka". Obec byla založena teprve s objevením černého uhlí. Zastávka vznikla na základě vyhlášky c.k. místodržitele ze dne 5. září 1875. Obec dostala jméno Boží Požehnání (německy Segen Gottes), které pochází z názvu uhelného pole "Segen Gottes Grube". Od roku 1920 nese jméno Zastávka.
- POČET OBYVATEL: 2 400 lidí, asi 80 obyvatel žije v romských rodinách ( 3,3%), asi 300 obyvatel v pobytovém středisku ( 12,5%)
- ROZLOHA KATASTRÁLNÍHO ÚZEMÍ: 119 ha. Zastávka má vlastní katastr až od závěru devadesátých let, kdy obec získala od státu většinu pozemků. Ty byly dříve majetkem těžařských firem.
- NEJVÝZNAMNĚJŠÍ KULTURNÍ PAMÁTKA: kaple sv. Jana Křtitele. Dříve zde byl takzvaný Cechhaus, kde se shromažďovali horníci před sfáráním do dolu Julius. Později jej nahradil konzum. Roku 1911 byl dům přestavěn na kapli sv. Jana Křtitele - patrona horníků.
- DOSTUPNOST: silniční a železniční uzel 20 km od Brna
- VYBAVENÍ OBCE: mateřská škola, základní škola, gymnázium, poliklinika, pobytové středisko s kapacitou 240 lidí, integrační azylové středisko pro 50 lidí, kulturní dům, obecní knihovna, domov důchodců, hasičská zbrojnice
- NEJVĚTŠÍ ZAMĚSTNAVATELÉ: Metalpres (asi 200 zaměstnanců), Thermona (asi 100 zaměstnanců)
- VÍTĚZNÁ STRANA POSLEDNÍCH VOLEB: KSČM (4 zastupitelé)
- POČET ČLENŮ ZASTUPITELSTVA: 11
- INFORMACE NA INTERNETU: www.zastavka.cz
PŘÍŠTĚ: Boleradice, obec na Břeclavsku žijící divadlem
</TEXT>
</DOC>
<DOC>
<DOCID>MF-20020415358</DOCID>
<DOCNO>MF-20020415358</DOCNO>
<DATE>04/15/02</DATE>
<TEXT>
Obyvatelé uprchlického tábora v Zastávce u Brna se mohou volně pohybovat po obci. Soužití s místními je většinou klidné.
</TEXT>
</DOC>
<DOC>
<DOCID>MF-20020415359</DOCID>
<DOCNO>MF-20020415359</DOCNO>
<DATE>04/15/02</DATE>
<TEXT>
Děti ze zastáveckého střediska chodí do místní školy. Slovenský Rom Disider Deuraško píše na tabuli.
</TEXT>
</DOC>
<DOC>
<DOCID>MF-20020415360</DOCID>
<DOCNO>MF-20020415360</DOCNO>
<DATE>04/15/02</DATE>
<TEXT>
Budova uprchlického tábora v Zastávce u Brna stojí mezi rodinnými domky místních lidí. Hned vedle je také školicí zařízení Bezpečnostní informační služby.
</TEXT>
</DOC>
<DOC>
<DOCID>MF-20020415361</DOCID>
<DOCNO>MF-20020415361</DOCNO>
<DATE>04/15/02</DATE>
<TITLE>
V Brně zazněla Janáčkova Šárka
</TITLE>
<HEADING>
Glosy
</HEADING>
<TEXT>
Koncertním provedením Janáčkovy operní prvotiny Šárka v divadle nesoucím skladatelovo jméno bylo symbolicky završeno soustavné úsilí o uvedení tohoto ne zcela právem opomíjeného díla na operní pódia. Janáčkův zájem o Šárku opět vzrostl ke konci jeho života, kdy se začalo se uvažovat o vydání tiskem. Svého naplnění se tento plán dočkal až v roce 2001, kdy bylo ve spolupráci vydavatelství Editio Moravia a vídeňské Universal Edition dílo kriticky vydáno péčí editora Jiřího Zahrádky. Přestože šlo o provedení v Brně jednorázové, koncertní, a orchestr - Moravská filharmonie - přijel z Olomouce, je důležité, že Šárka v Brně vůbec zazněla. Ve chvíli, kdy operní domy v celé Evropě pospíchají, aby uvedly Šárku co nejdříve, opět hrozilo, že se Češi a Brňané postaví ke svému velkému skladateli zády. Pochvalu si zaslouží na tuzemské poměry nezvykle obsažné a kvalitní texty v tištěných programech. Šárka je typickým juvenilním dílem pilného autora: vyniká na svou dobu překvapivou dramatickou originalitou. Právě zjištění, že Janáčkova opomíjená Šárka je cenná především po stránce dramatické, považujme za největší přínos této její novodobé prezentace. Z hudby Šárky však již také zřetelně vykukuje pozdější břitký, dobře již známý Janáček. Vynikající bylo nastudování sboru Janáčkovy opery: jeho projev je správně janáčkovsky syrový, technicky jistý a hlasový potenciál členů tělesa je na výši. Moravská filharmonie Olomouc odvedla snaživý výkon a přesnému gestu Jaroslava Kyzlinka se snažila porozumět, v Brně jsme však zvyklí slýchat sehranější tělesa. Z pouhých čtyř sólistů, kteří v opeře vystupují, zaujali nejvíce oba hlavní mužští představitelé. Tenorista Ľudovít Ludha jako Ctirad zpíval uvolněně, čistě a nechyběl mu dramatický duch. Na jemný baryton Vladimíra Chmela, kterému připadla role Přemysla, jsou dlouholetí návštěvníci brněnských operních představení zvyklí a jistě jej ocenili i nyní. Natália Romanová se svým mužským protějškům jistě vyrovnala, uškodila jí však mizerná akustika Janáčkova divadla. "Uzpívat" tento operní dům nebylo nikdy snadné, a pokud není ta která role psána přímo do nejsilnějších poloh pěvcových, není jej bohužel příliš slyšet. Když pomyslíme na zoufale neoperní akustiku tohoto největšího českého operního divadla, může leckterému návštěvníkovi přijít líto, že nedávné návrhy na zbourání celého objektu a postavení vhodnější budovy nakonec nebyly vyslyšeny.
Koncertním provedením Janáčkovy operní prvotiny Šárka v divadle nesoucím skladatelovo jméno bylo symbolicky završeno soustavné úsilí o uvedení tohoto ne zcela právem opomíjeného díla na operní pódia. Janáčkův zájem o Šárku opět vzrostl ke konci jeho života, kdy se začalo se uvažovat o vydání tiskem. Svého naplnění se tento plán dočkal až v roce 2001, kdy bylo ve spolupráci vydavatelství Editio Moravia a vídeňské Universal Edition dílo kriticky vydáno péčí editora Jiřího Zahrádky. Přestože šlo o provedení v Brně jednorázové, koncertní, a orchestr - Moravská filharmonie - přijel z Olomouce, je důležité, že Šárka v Brně vůbec zazněla. Ve chvíli, kdy operní domy v celé Evropě pospíchají, aby uvedly Šárku co nejdříve, opět hrozilo, že se Češi a Brňané postaví ke svému velkému skladateli zády. Pochvalu si zaslouží na tuzemské poměry nezvykle obsažné a kvalitní texty v tištěných programech. Šárka je typickým juvenilním dílem pilného autora: vyniká na svou dobu překvapivou dramatickou originalitou. Právě zjištění, že Janáčkova opomíjená Šárka je cenná především po stránce dramatické, považujme za největší přínos této její novodobé prezentace. Z hudby Šárky však již také zřetelně vykukuje pozdější břitký, dobře již známý Janáček. Vynikající bylo nastudování sboru Janáčkovy opery: jeho projev je správně janáčkovsky syrový, technicky jistý a hlasový potenciál členů tělesa je na výši. Moravská filharmonie Olomouc odvedla snaživý výkon a přesnému gestu Jaroslava Kyzlinka se snažila porozumět, v Brně jsme však zvyklí slýchat sehranější tělesa. Z pouhých čtyř sólistů, kteří v opeře vystupují, zaujali nejvíce oba hlavní mužští představitelé. Tenorista Ľudovít Ludha jako Ctirad zpíval uvolněně, čistě a nechyběl mu dramatický duch. Na jemný baryton Vladimíra Chmela, kterému připadla role Přemysla, jsou dlouholetí návštěvníci brněnských operních představení zvyklí a jistě jej ocenili i nyní. Natália Romanová se svým mužským protějškům jistě vyrovnala, uškodila jí však mizerná akustika Janáčkova divadla. "Uzpívat" tento operní dům nebylo nikdy snadné, a pokud není ta která role psána přímo do nejsilnějších poloh pěvcových, není jej bohužel příliš slyšet. Když pomyslíme na zoufale neoperní akustiku tohoto největšího českého operního divadla, může leckterému návštěvníkovi přijít líto, že nedávné návrhy na zbourání celého objektu a postavení vhodnější budovy nakonec nebyly vyslyšeny.
</TEXT>
</DOC>
<DOC>
<DOCID>MF-20020415362</DOCID>
<DOCNO>MF-20020415362</DOCNO>
<DATE>04/15/02</DATE>
<TITLE>
Domácí soubory letos vyšly naprázdno
</TITLE>
<TEXT>
Kvalita tuzemských inscenací podle porotců pokulhávala za ukázkami divadelní práce z Evropy i světa
Hodinovým ceremoniálem vyvrcholil v sobotu v noci dvanáctý ročník divadelního festivalu Setkání. Přehlídka vysokých uměleckých škol svedla do Brna práce budoucích hereckých profesionálů.
Brno - K prasknutí nabitý sál Divadla Husa na provázku mísil hodinu před napjaté očekávání s pachem piva, které si většina z více než tří stovek účastníků přinesla v kelímku. Ředitel pětidenní akce Petr Oslzlý každoročně zdůrazňuje, že přehlídka není soutěžní. Přesto se čeká na verdikt poroty s napětím. Tváře mladých herců ze čtrnácti škol celého světa neskrývaly ani letos touhu po jedné ze šesti sošek Marta, festivalové obdobě Oscarů. Bezmála hodinové zpoždění s recesí moderovaného ceremoniálu toto předvýsledkové napětí ještě zahustilo. "Hodně inscenací letos říkalo, že svět směřuje do háje. Bohužel nepoznaly, že tam už dávno je," komentuje program jeden ze sedmi členů odborné jury Marek Pivovar. Na třech festivalových pódiích se vedle klasiků, jako Brecht, Gogol či Cervantes, objevila také současná dramatika. Široký dramaturgický, ale i žánrový rozptyl si většina porotců pochvaluje. Pro práci českých souborů však nenašel uznání studentský porotce Tomáš Vokáč: "Ukázalo se, že Češi mají co dohánět. Pražská divadelní fakulta dokonce předvedla něco na hranici amatérů. Nevšímali jsme si pouze dokonalého nastudování, ale zda inscenace není akademicky nudná a přináší něco nového." Všichni odměnění nezastírali na jevišti dojetí a emoce, které se prolínaly s odlehčeným tónem večera. "V Polsku existuje pouze festival našich škol, není mezinárodní," odpovídá polský herec Krzystof Pyziak na dotaz, jakou má pro něj Marta hodnotu. Neméně hrdý je mladý moskevský režisér Vladimir Poglazov. Jeho svěřenci získali největší uznání publika, které označilo ruské nastudování Gogolova Portrétu za nejlepší titul festivalu. "Ruské herectví je ve vaší zemi obdivované a nás to moc těší," říká Poglazov, jehož inscenace získala téměř polovinu z 240 diváckých hlasů. Nebývalou spontaneitou zaujali odborníky studenti z Jihoafrické republiky. Trojice černých umělců vyjádřila nadšení z ceny přiřčené jejich hře Woza Albert děkanem brněnské divadelní fakulty trojhlasným zpěvem i improvizovanou taneční show. "Ze čtrnácti představení si mi líbilo pět, což není tak špatný výsledek," poznamenal k úrovni letošního festivalu předseda poroty Jan Kerbr, který se v této funkci objevil už pošesté. Připustil, že se na trase Praha-Brno-Bratislava příliš zajímavého neurodilo. Naopak ocenil přirozené vystupování a strhující pohybové vystoupení dvojice jihoafrických herců. Šest ocenění si letos rozebrali zahraniční hosté. Podle Kerbra letos panovala mezi porotci výjimečná shoda a o dekorované inscenace se nesváděl žádný tuhý zákulisní boj. "I když jsem na mnohých věcech viděl velké chyby, musím říct, že mě baví daleko více než běžný standard v profesionálních divadlech. Z inscenací je cítit zapálení mladých, a to Setkání sluší nejvíc."
</TEXT>
<HEADING>
CENY SETKÁNÍ 2002
</HEADING>
<TEXT>
- Cena primátora statutárního města Brna získal Esther Muschol z Max Reinhardt Seminar, Universität für Musik und darstellende Kunst, Vídeň, Rakousko za režii hry Ernsta Jandla Humanisté
- Cena rektora Janáčkovy akademie múzických umění v Brně byla udělena Martinu Iliovi Kochovskemu z New Bulgarian University, Sofie, Bulharsko za režii hry Bertolda Brechta Muž jako muž
- Cena poroty byla udělena tandemu protagonistů Michalu Michalskemu a Krzysztofu Pyziakovi z vyrovnaného hereckého souboru ze školy Panstwowa Wysza Szkola Filmova, Telewizyjna i Teatralna im. L. Schillera, Lodž, Polsko za výkony v inscenaci hry Erica Bogosiana Suburbia
- Cena děkana Divadelní fakulty JAMU Václava Cejpka byla udělena trojici Lulama Masimini, Nceba Mpiliswana a Thando Mthi za inscenaci hry Woza Albert! z University of Cape Town, Kapské Město, Jihoafrická republika
- Cena prezidenta festivalu Setkání pro Tuire Tuomisto z Helsingin Ammattikorkeakoulu, Helsinky, Finsko za hledání vizuálních hraničních forem divadla v inscenaci hry Richarda Bacha Pozdravy Racka Jonathana
</TEXT>
</DOC>
<DOC>
<DOCID>MF-20020415363</DOCID>
<DOCNO>MF-20020415363</DOCNO>
<DATE>04/15/02</DATE>
<TITLE>
Diskuse o kvalitě tisku nakonec uvízla v německé pasti
</TITLE>
<TEXT>
Moravskoslezské spisovatele trápí stav tuzemského tisku. K problematice již dříve vydali provolání, v pátek se sešli na společné konferenci. Diskuse o kvalitě žurnalistiky však uvízla v debatě o dominantním postavení německého kapitálu v českých médiích.
Brno - Účastníci konference o tisku, organizované Obcí moravskoslezských spisovatelů ve spolupráci s Press Centrem, se zaměřili na dva problémy: zvýšení intelektuální úrovně tisku v duchu tradic českých spisovatelů-novinářů a nadměrnou monopolizaci českého tisku. Vzácně se mluvilo s věcností, častěji se spílalo. "Sešli jsme se zde, abychom hovořili o tisku především v souvislosti s literaturou a českou kulturou," přivítal zhruba třicítku účastníků setkání předseda Obce moravskoslezských spisovatelů Jaroslav Novák. Podle tajemníka brněnského střediska Zeno Kaprála byli referující vybíráni tak, aby škála jednotlivých názorů byla co nejpestřejší. Jasný záměr vzájemné konfrontace ovšem zcela zmařila neúčast mladší novinářské generace. Z Prahy nepřijel šéfredaktor Literárních novin Jakub Patočka, setkání se neúčastnili ani ohlášení političtí komentátoři Jiří Leschtina a Martin Komárek. Beseda původně vzešla z iniciativy zesnulého předsedy brněnského střediska obce Petra Urbánka, který v loňském září sepsal deklaraci o nedůstojné mediální politice. Urbánek se částečně opíral i o kontroverzní publikaci čechokanadského novináře Bořivoje Čelovského, který se stal mecenášem konference a jehož referátem bylo setkání zahájeno. V Čelovského příspěvku však zaznělo tolik protiněmeckých názorů, že se hned úvodem ozývaly z řad některých literátů namísto diskuse o kvalitě tisku hlasy o Benešových dekretech. "Jde o archetypální jednání mezi Čechy a Němci," pronesl například na adresu německého kapitálu v českém tisku spisovatel Jiří Jobánek. Ostravský delegát střediska Lubomír Pavera dokonce navrhnul ustanovení komise, která by kontrolovala vztah mezi vlastníkem a obsahem novin, časté byly i hlasy o prověření antimonopolního úřadu. "Směšujeme vlastnictví a kvalitu novin," pronesl k diskutujícím moderátor Novák, který se snažil konferenci vrátit zpět k hodnocení kvality deníků. Během několika referátů, jejichž tón byl shodný ve spílání zahraničnímu kapitálu, opustil sál například literát Pavel Švanda. "Vlastenecký žár učinil vzduch v místnosti nedýchatelný," uvedl Švanda později důvod svého odchodu. "Bijte Němce suchozemce?" pokusil se nadlehčit napjatou situaci Novák chvíli předtím, než novinář Čelovský dal vzkázat účastníkům konference, že není-li členství v Obci spisovatelů slučitelné s vlastenectvím, je rozhodnutý z této organizace vystoupit. Atmosféra se výrazněji proměnila až při věcném příspěvku šéfredaktora a majitele Jihlavských listů Petra Klukana. K zajímavým, byť ne konstruktivním proslovům patřily názory odchovanců prvorepublikových Lidových novin Waltera Urbánka a novináře Jaroslava Kuchaře, který mimo jiné pronesl: "Jak to, že nemáme soběstačné noviny?" Do diskuse vstoupil i Ludvík Vaculík, který tuto otázku prohlásil za klíčovou. Po Vaculíkově živém projevu zaujaly přítomné i referáty dvou novinářů ze zaniklých deníků. První z diskutujících vyslovil kontroverzní názor, že je na Českou republiku nahlíženo jako na region, novinář Boleslav Navrátil jako jediný spatřil naději v budoucnosti elektrotechnických médií. Činovníci i zasloužilí bardi české literatury se ve čtyřhodi nové rozpravě na ničem konstruktivním neshodli.
</TEXT>
</DOC>
<DOC>
<DOCID>MF-20020415364</DOCID>
<DOCNO>MF-20020415364</DOCNO>
<DATE>04/15/02</DATE>
<TITLE>
Holanďané na Skleněné louce: klub prolomil další hranici
</TITLE>
<TEXT>
V životě brněnské taneční klubové scény se opravdu mnoho neděje, řeklo by se polojasno, setrvalý stav. Dva fungující kluby jsou na město velikosti Brna opravdu málo, a tak se ani nelze divit, že hudební mládež nespěje nikam vpřed, ale drží se starých zavedených žánrů. Jako svěží závan, nikoli zcela vytrhující z letargie, ale rozhodně ne bez povšimnutí, byla návštěva holandských umělců ve sklepní scéně Skleněné louky. Skleněná louka je známá svojí atmosférou, svým zaměřením na mladé i staré rockery a alternativce. Jakoby se v ní někdy zastavil čas a bála se plně vstoupit do 21. století. Všude panuje klidné kavárenské prostředí bez vzruchu a spěchu, snílci a teoretici rozebírají svoje vize, ti ostatní se jen tak baví u piva. Právě proto se zdálo až nemožné, že by se zde mohl hrát z gramofonů drum'n'bass, něco tak vzdáleného zdejším poměrům. Co na to lidi řeknou? Nebude jim chybět člověk s kytarou a za bicíma? Neodsoudí to, aniž by se pořádně ponořili do lámaných beatů a poznali jejich krásu? Nakonec přišlo překvapení. Holandští dýdžejové Donotask a Carlton dokázali celý prostor zaplnit něčím novým. Zprvu línější hudba všech možných stylů se převalovala podél stěn stejně jako decentní barevná světla, aby pak DJ Carlton všem předvedl aktuální drum'n'bassový zvuk a ukázal všem nezasvěceným, co je to taneční hudba. "Tak to je ten drum'n'bass?" ozvalo se v položertu z davu. Ano, to byl on. A co dál? Nezbývá než doufat, že tento náhodný výstřelek byl prvním kamínkem v lavině, která se postupně bude utrhávat, a že se s drum'n'bassem ještě na Skleněné louce setkáme. A nejen na tam. Vize množství dobrých tanečních klubů, tak jak je známe třeba z Prahy nebo Ostravy, je víc než lákavá a pro udržení kroku s dobou (ne-li spíše její dohnání) i nezbytná. Skleněná louka není a určitě ani nechce být dalším z klubů věnujících se pouze progresivní taneční hudbě či komerčním house parties. Je však stánkem, kde se stále více daří představovat různé směry a trendy dnešní alternativní či undergroundové kultury. Je dobře, že se její dramaturgové neuzavřeli před jedním z významných trendů. Skleněná louka se tak stala o další květinku bohatší.
</TEXT>
</DOC>
<DOC>
<DOCID>MF-20020415365</DOCID>
<DOCNO>MF-20020415365</DOCNO>
<DATE>04/15/02</DATE>
<TITLE>
Kantiléna připravila koncert sbormistrovi
</TITLE>
<GEOGRAPHY>Brno</GEOGRAPHY>
<TEXT>
Mimořádný koncert k životnímu jubileu sbormistra a uměleckého šéfa sboru dětí a mládeže při Státní filharmonii Brno Kantiléna Ivana Sedláčka se dnes v 19.30 hodin uskuteční v brněnském Besedním domě. Nejen profesionální, ale i osobní život tohoto vynikajícího sbormistra je neodmyslitelně s tímto tělesem spjat. "Za léta existence Kantilény vybudoval Sedláček dětský sbor, jehož úspěchy jsou nepřehlédnutelné. Z jeho řad vyšla například dnes světová mezzosopranistka Magdalena Kožená, která si také sbor přizvala ke spolupráci v lednu letošního roku při vystoupení v pražském Rudolfinu," připomíná mluvčí filharmoniků Šárka Motalová. Sedmdesátiletý rodák ze Zvolena Ivan Sedláček založil v roce 1956 Šlapanický dětský sbor jako školní těleso. "Pracoval s ním podle zásady významného sbormistra a skladatele Pavla Křížkovského - hodinu hudební výchovy denně. Již po šesti letech intenzivní práce sbor zvítězil v celostátní soutěži v Bratislavě a získal další ocenění," řekla Motalová. Od poloviny šedesátých let Sedláček usiloval o umělecké uplatnění sboru a rozhodl se hledat talentované děti z celého Brna. V roce 1967 ze zájmového sboru vznikl výběrový sbor s dnešním názvem. Sedláček zařadil Kantilénu mezi špičková sborová tělesa. Soustavně se souborem studuje renesanční vokální polyfonie, jejíž kompozice zaznějí i na pondělním koncertě. Na přelomu dubna a května čeká Kantilénu vystoupení ve Francii a v Německu.
Brno - Mimořádný koncert k životnímu jubileu sbormistra a uměleckého šéfa sboru dětí a mládeže při Státní filharmonii Brno Kantiléna Ivana Sedláčka se dnes v 19.30 hodin uskuteční v brněnském Besedním domě. Nejen profesionální, ale i osobní život tohoto vynikajícího sbormistra je neodmyslitelně s tímto tělesem spjat. "Za léta existence Kantilény vybudoval Sedláček dětský sbor, jehož úspěchy jsou nepřehlédnutelné. Z jeho řad vyšla například dnes světová mezzosopranistka Magdalena Kožená, která si také sbor přizvala ke spolupráci v lednu letošního roku při vystoupení v pražském Rudolfinu," připomíná mluvčí filharmoniků Šárka Motalová. Sedmdesátiletý rodák ze Zvolena Ivan Sedláček založil v roce 1956 Šlapanický dětský sbor jako školní těleso. "Pracoval s ním podle zásady významného sbormistra a skladatele Pavla Křížkovského - hodinu hudební výchovy denně. Již po šesti letech intenzivní práce sbor zvítězil v celostátní soutěži v Bratislavě a získal další ocenění," řekla Motalová. Od poloviny šedesátých let Sedláček usiloval o umělecké uplatnění sboru a rozhodl se hledat talentované děti z celého Brna. V roce 1967 ze zájmového sboru vznikl výběrový sbor s dnešním názvem. Sedláček zařadil Kantilénu mezi špičková sborová tělesa. Soustavně se souborem studuje renesanční vokální polyfonie, jejíž kompozice zaznějí i na pondělním koncertě. Na přelomu dubna a května čeká Kantilénu vystoupení ve Francii a v Německu.
</TEXT>
</DOC>
<DOC>
<DOCID>MF-20020415366</DOCID>
<DOCNO>MF-20020415366</DOCNO>
<DATE>04/15/02</DATE>
<TEXT>
Trojice jihoafrických herců Lulama Masimini, Nceba Mpiliswana a Thando Mthi (zleva) z Kapského Města si domů z festivalu Setkání odveze cenu děkana brněnské divadelní fakulty. Černošští umělci na závěrečném ceremoniálu neskrývali radost.
</TEXT>
</DOC>
<DOC>
<DOCID>MF-20020415367</DOCID>
<DOCNO>MF-20020415367</DOCNO>
<DATE>04/15/02</DATE>
<TITLE>
Babrajová ráda Afriku
</TITLE>
<GEOGRAPHY>Valtice</GEOGRAPHY>
<TEXT>
Tereza Babrajová, dcera brněnského sochaře Konráda Babraje, která v posledních letech působí v Praze, vystavuje v jihomoravských Valticích. Prostory hotelu Hubertus v areálu barokního zámku tvoří do konce května rámec souboru pastelů a maleb z ateliéru této absolventky pražské FAMU. Figurální kompozice, dávající ve zkratce tvar vztahům mezi mužem a ženou, jsou vyjádřeny tenkými linkami nanášenými akrylovou bělobou na černý podklad. Dvacítka pastelů je výtvarně zpracovanou reflexí dvou malířčiných studijních cest na africký kontinent, kde Babrajová pobývala v letech 1999 a 2000.
Valtice - Tereza Babrajová, dcera brněnského sochaře Konráda Babraje, která v posledních letech působí v Praze, vystavuje v jihomoravských Valticích. Prostory hotelu Hubertus v areálu barokního zámku tvoří do konce května rámec souboru pastelů a maleb z ateliéru této absolventky pražské FAMU. Figurální kompozice, dávající ve zkratce tvar vztahům mezi mužem a ženou, jsou vyjádřeny tenkými linkami nanášenými akrylovou bělobou na černý podklad. Dvacítka pastelů je výtvarně zpracovanou reflexí dvou malířčiných studijních cest na africký kontinent, kde Babrajová pobývala v letech 1999 a 2000.
</TEXT>
</DOC>
<DOC>
<DOCID>MF-20020415368</DOCID>
<DOCNO>MF-20020415368</DOCNO>
<DATE>04/15/02</DATE>
<TITLE>
Olympiády a známky
</TITLE>
<TEXT>
Moravský Krumlov - Historii zimních olympijských her na poštovních známkách představuje výstava na zámku v Moravském Krumlově na Znojemsku. "Kolekce sedmi tisíc známek a příležitostných razítek zahrnuje zimní olympijské hry od francouzského Chamonix v roce 1904 po letošní Salt Lake City," řekla ředitelka městského kulturního střediska Ludmila Přikrylová. Autorem expozice je místní filatelista František Němeček. Výstavu s ním připravil brněnský Klub filatelistů Alfonse Muchy, který je druhým největším svého druhu v Česku.
</TEXT>
</DOC>
<DOC>
<DOCID>MF-20020415369</DOCID>
<DOCNO>MF-20020415369</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
MĚSTSKÉ KULTURNÍ STŘEDISKO, Opletalova 22: Stanislav Kala - dřevořezby (do 19.4.)
KINO, Hybešova 6: Zatracení ( 20.00)
PANORAMA, Kpt. Jaroše 15: Banditi ( 17.00, 19.30)
ČAJOVNA HERMANNA UNGARA: Štěpán Rak - chvála čaje ( 20.00)
GALERIE DANT, 17. listopadu 27: Jana Šindelová: Ohňostroje - grafika
ART, Cihlářská 19: Krásná hašteřilka ( 18.45)
KAPITOL, Divadelní 3: Formule! ( 14.30), Výlet ( 18.45), Čistá duše ( 20.45), Ti druzí ( 16.45)
KINO KOLIŠTĚ, Koliště 51: Andělé všehomíra ( 21.00)
KINOKAVÁRNA RIO, náměstí SNP 33: Moulin Rouge ( 17.45, 20.30)
KLUB FLÉDA, Štefánikova ul.: Kopytem sem, kopytem tam ( 17.00, 20.00)
MORAVA, Palackého 29: Princezna a bojovník ( 18.00), Amélie z Montmartru ( 20.30)
SCALA, Moravské náměstí 3: Harry Potter a Kámen mudrců ( 15.30), Perníková věž ( 18.30), Černý jestřáb sestřelen ( 21.00)
MINORITSKÝ KLÁŠTER, Přemyslovců 6: Jarní motivy, Orientální zbraně, Černé řemeslo, Archeologické sbírky, Jiří Šibor: Umělé Materie - moderní šperk (do 30.4.), 2 místa na Dyji - fotografie z Laa a Znojma
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020415370</DOCID>
<DOCNO>MF-20020415370</DOCNO>
<DATE>04/15/02</DATE>
<TITLE>
ENGLAND!
</TITLE>
<HEADING>
Tip dnes
</HEADING>
<TEXT>
Celovečerní debut třiatřicetiletého režiséra Achima von Borriese se řadí k vlně tzv. nového německého filmu, jehož představitelé s oblibou nazírají na vlastní zemi pohledem cizinců. Tentokrát dění sleduje okem ruského dobrodruha, který sní o cestě do Anglie. Jenže než odjede do Berlína za svým přítelem, vojenská služba ho zavede do Černobylu... V jedné z hlavních rolí se představí česká herečka Anna Geislerová. Drama uvádí dnes večer kino Svět ve Strážnici.
Celovečerní debut třiatřicetiletého režiséra Achima von Borriese se řadí k vlně tzv. nového německého filmu, jehož představitelé s oblibou nazírají na vlastní zemi pohledem cizinců. Tentokrát dění sleduje okem ruského dobrodruha, který sní o cestě do Anglie. Jenže než odjede do Berlína za svým přítelem, vojenská služba ho zavede do Černobylu... V jedné z hlavních rolí se představí česká herečka Anna Geislerová. Drama uvádí dnes večer kino Svět ve Strážnici.
</TEXT>
</DOC>
<DOC>
<DOCID>MF-20020415371</DOCID>
<DOCNO>MF-20020415371</DOCNO>
<DATE>04/15/02</DATE>
<TITLE>
Dolní Kounice přenechaly vedení
</TITLE>
<TEXT>
Dolní Kounice - Jenom tři kola se udrželi na prvním místě moravskoslezské ligy fotbalisté Dolních Kounic. Včera prohráli doma s Kunovicemi 0:2 a o bod je předstihla Bystřice pod Hostýnem. Výsledek také zamotal situaci na špici tabulky. Pátý Kyjov ztrácí na lídra jenom čtyři body. "A my jsme také pořád ještě ve hře, což by po porážce už bylo složitější," výskal radostí Lubomír Blaha, trenér Kunovic. Ty jsou třetí, dva body za Dolními Kounicemi. Sesazený tým si zápas prohrál nepozorností před přestávkou a krátce po návratu z kabin. Ve 40. minutě Obenrauch obešel Kamase a dal na 0:1 a ve 49. minutě Bílý překvapivou střelou uzavřel výsledek. "Byl to kvalitní zápas. My jsme si nevěděli rady v koncovce," tvrdil domácí trenér Jiří Fryš. Mrzet ho mohla především šance Čožíka v 15. minutě. Běžel sám na brankáře, ale jenom ho nastřelil. Dolní Kounice měly optickou převahu, ale hosté působili sebejistě hlavně ve středu pole. Tam jejich špílmachr Hlahůlek přehrál Bartese.
</TEXT>
</DOC>
<DOC>
<DOCID>MF-20020415372</DOCID>
<DOCNO>MF-20020415372</DOCNO>
<DATE>04/15/02</DATE>
<TITLE>
Zápas opačných rolí
</TITLE>
<TEXT>
Nedávno příbramský, dnes drnovický obránce Zá potočný (vlevo) v souboji s bývalým spoluhráčem
Drnovický brankář Kollár leží bezmocně na zemi poté, co pustil jediný, vítězný gól Příbrami.
Ještě před pár dny drnovický Pergl se snaží obejít svého bývalého spoluhráče
</TEXT>
</DOC>
<DOC>
<DOCID>MF-20020415373</DOCID>
<DOCNO>MF-20020415373</DOCNO>
<DATE>04/15/02</DATE>
<TITLE>
Houseři zakončili porážkou
</TITLE>
<GEOGRAPHY>Brno</GEOGRAPHY>
<TEXT>
Čtrnáctibodový náskok prohospodařili basketbalisté Triga-Eprinu Brno ve včerejším závěrečném utkání dlouhodobé části s Nymburkem. V zápase, před nímž už o umístění obou celků a nasazení dvojic do play off bylo rozhodnuto, prohráli přes výrazné poločasové vedení 73:81. "Nebylo to malou motivací nebo nesoustředěním, druhou polovinu jsme jednoduše zkazili," řekl trenér domácího Brna Jiří Jandák. Play off začnou Houseři doma, první zápas se Spartou je na programu v sobotu. "Nějaké zkoušení hráčů či nácvik nových signálů pro play off ale v plánu nebyl," vyvrátil Jandák dohady o tréninkovém přístupu k zápasu. Obrat ve vývoji přinesla dobře zvládnutá zónová obrana Nymburka i jeho zlepšená hra pod koši. "Vítězství jsme si za skvěle zvládnutý druhý poločas zasloužili. Defenzívu jsme odehráli výborně a pochválit musím i doskoky pod oběma koši," spokojeně hodnotil kouč hostí Predrag Benáček. Zápas ozdobila historická chvilka, na třetí místo v dlouhodobé tabulce střelců první ligy se dostal díky čtrnácti bodům hostující Josef Jelínek. Předstihl Jana Bobrovského, nyní má 9918 bodů. "Statistiky sám nesleduji, informují mě novináři. Mou povinností je pouze vítězit," usmíval se Jelínek. Dotaz, dosáhne-li ještě letos na deset tisíc, odbyl slovy, že jedenáct tisíc už nestihne. "Vše závisí na zdraví. Uvidíme," doplnil.
Brno - Čtrnáctibodový náskok prohospodařili basketbalisté Triga-Eprinu Brno ve včerejším závěrečném utkání dlouhodobé části s Nymburkem. V zápase, před nímž už o umístění obou celků a nasazení dvojic do play off bylo rozhodnuto, prohráli přes výrazné poločasové vedení 73:81. "Nebylo to malou motivací nebo nesoustředěním, druhou polovinu jsme jednoduše zkazili," řekl trenér domácího Brna Jiří Jandák. Play off začnou Houseři doma, první zápas se Spartou je na programu v sobotu. "Nějaké zkoušení hráčů či nácvik nových signálů pro play off ale v plánu nebyl," vyvrátil Jandák dohady o tréninkovém přístupu k zápasu. Obrat ve vývoji přinesla dobře zvládnutá zónová obrana Nymburka i jeho zlepšená hra pod koši. "Vítězství jsme si za skvěle zvládnutý druhý poločas zasloužili. Defenzívu jsme odehráli výborně a pochválit musím i doskoky pod oběma koši," spokojeně hodnotil kouč hostí Predrag Benáček. Zápas ozdobila historická chvilka, na třetí místo v dlouhodobé tabulce střelců první ligy se dostal díky čtrnácti bodům hostující Josef Jelínek. Předstihl Jana Bobrovského, nyní má 9918 bodů. "Statistiky sám nesleduji, informují mě novináři. Mou povinností je pouze vítězit," usmíval se Jelínek. Dotaz, dosáhne-li ještě letos na deset tisíc, odbyl slovy, že jedenáct tisíc už nestihne. "Vše závisí na zdraví. Uvidíme," doplnil.
</TEXT>
</DOC>
<DOC>
<DOCID>MF-20020415374</DOCID>
<DOCNO>MF-20020415374</DOCNO>
<DATE>04/15/02</DATE>
<TITLE>
Stavo Artikel už potřetí nedal gól
</TITLE>
<TEXT>
V domácím prostředí dosáhli Brňané se Synotem Staré Město bezbrankové remízy
Brno - Tři prvoligové zápasy v řadě už nepoznali fotbalisté brněnského Stavo Artikelu radost ze vstřeleného gólu. Po bezbrankové remíze v Hradci Králové a jednogólové porážce v Praze na Bohemians nepokořili v sobotu na svém hřišti v Králově Poli ani obranu Synotu. Na remízu 0:0 se přišlo podívat jenom něco málo přes tři tisícovky fanoušků. "Nechápu, proč jsme byli v prvním poločase tak zakřiknutí," kroutil po střetnutí hlavou trenér Brňanů Karel Večeřa. "Vůbec se nám nedařily kombinace. Jsme už dávno zachránění, nevím, proč byli kluci tak nervózní. Aspoň trochu nebezpeční jsme byli jen ze standardek." Brněnský kouč musel o přestávce v kabině pořádně zvýšit hlas. "Přece jen jsme se trochu po pauze zlepšili. Pomohl k tomu i Pacandův příchod na hřiště. Vystřídal nevýrazného Cupáka. Pár šancí jsme si vypracovali, v koncovce nám ale chyběla trocha štěstí," litoval. "V obraně se nám na jaře daří, ale s hrou dopředu máme v poslední době velké problémy. Útočníci jsou příliš zbrklí, schází jim před soupeřovou brankou potřebný klid," všiml si Večeřa. Kouč staroměstského celku Dušan Radolský označil plichtu za zaslouženou. "Pro diváky by bylo ale lepší, kdyby zápas skončil třeba 1:1," přemítal. "Bylo mi už před utkáním jasné, že obě mužstva budou vycházet ze zabezpečené obrany. To se potvrdilo. Až když Brno vrhlo posledních deset minut všechny síly do útoku, rodily se střelecké příležitosti. Zejména Došek měl velkou. My jsme opláceli rychlými brejky. Třeba Homérovo vysunutí Kowalíka bylo skvostné. Škoda jen, že si Kowalík v sólu balon lépe nepokryl a Křivánek mu jej v poslední chvíli ukopl. S bodem jsme ale spokojeni," přiznal Radolský. Nejblíže ke vstřelení vítězné branky byl z brněnského celku útočník Libor Došek, který se ocitl ve dvou stoprocentních střeleckých příležitostech. Nevyřešil je ovšem dobře. "Bohužel mi to tam nepadlo," litoval. "Obrana Synotu byla nepříjemná, avšak skulinky se v ní najít daly. Jenže jsme jich nevyužili. S kapkou štěstí se zápas vyhrát dal," mínil. Nerozhodný výsledek se slováckým týmem je podle Doška o to nepříjemnější, že nyní Brňany čeká série tří nesmírně těžkých zápasů. Nejprve cestují na hřiště sestupem ohrožených Blšan, pak hostí v televizním duelu Spartu a zajíždějí do Liberce, který vede trochu nečekaně první ligu. "Snad ale i v těchto utkáních nějaké body uhrajeme," doufá brněnský dlouhán. Poprvé po odchodu z Brna nastoupil proti svým bývalým spoluhráčům v dresu Synotu obránce Jan Palinek. "Tím, že se hrálo v Králově Poli, nikoli za Lužánkami, mě ani žádná nostalgie nepřepadla. Došek i nevyzpytatelný Pacanda nám sice dělali trochu problémy, skórovat jsme jim však nedovolili," pochvaloval si. "I my jsme měli šance, střelecky se nám bohužel také nevedlo. Remíza je tudíž zasloužená. My pochopitelně plichtu bereme, z cizího hřiště je každý bod dobrý."
</TEXT>
</DOC>
<DOC>
<DOCID>MF-20020415375</DOCID>
<DOCNO>MF-20020415375</DOCNO>
<DATE>04/15/02</DATE>
<TITLE>
Počasí mařilo vyhlídky vrchařů
</TITLE>
<GEOGRAPHY>Brno</GEOGRAPHY>
<TEXT>
Obhájce loňského prvenství Otakar Krámský se speciálem Osella se mohl stát nejúspěšnějším závodníkem úvodu mistrovství republiky automobilů do vrchu na Masarykově okruhu. Dopolední první závod sezony s přehledem vyhrál, odpoledne však na start už nenastoupil. Jeho místo na čele absolutní klasifikace zaujal Miloš Beneš na speciálu Lucchini skupiny CN. Na vlhké vozovce končily naděje některých favoritů. Vladimír Doubek se speciálem skupiny C po smyku ztratil desítky sekund a obsadil až dvanácté místo. Problémy měl i Patrik Semlbauer, jenž závod nedokončil. Stejně dopadl ve své premiéře i patnáctiletý Jiří Mičánek, jenž po slibném úvodním čase nedokončil druhou jízdu kvůli závadě. V silné konkurenci si vedl velmi dobře Evžen Majoroš na historickém voze MTX, který skončil na pátém místě v absolutní klasifikaci. Také ve druhém závodě kompliovalo soutěž počasí. Z favoritů se neprosadili Jan Vonka a Vladimír Doubek, kteří na vytrvalého deště dostali na kluzké trati smyk.
Brno - Obhájce loňského prvenství Otakar Krámský se speciálem Osella se mohl stát nejúspěšnějším závodníkem úvodu mistrovství republiky automobilů do vrchu na Masarykově okruhu. Dopolední první závod sezony s přehledem vyhrál, odpoledne však na start už nenastoupil. Jeho místo na čele absolutní klasifikace zaujal Miloš Beneš na speciálu Lucchini skupiny CN. Na vlhké vozovce končily naděje některých favoritů. Vladimír Doubek se speciálem skupiny C po smyku ztratil desítky sekund a obsadil až dvanácté místo. Problémy měl i Patrik Semlbauer, jenž závod nedokončil. Stejně dopadl ve své premiéře i patnáctiletý Jiří Mičánek, jenž po slibném úvodním čase nedokončil druhou jízdu kvůli závadě. V silné konkurenci si vedl velmi dobře Evžen Majoroš na historickém voze MTX, který skončil na pátém místě v absolutní klasifikaci. Také ve druhém závodě kompliovalo soutěž počasí. Z favoritů se neprosadili Jan Vonka a Vladimír Doubek, kteří na vytrvalého deště dostali na kluzké trati smyk.
</TEXT>
</DOC>
<DOC>
<DOCID>MF-20020415376</DOCID>
<DOCNO>MF-20020415376</DOCNO>
<DATE>04/15/02</DATE>
<TITLE>
I po porážce diváci tleskali
</TITLE>
<GEOGRAPHY>Drnovice</GEOGRAPHY>
<TEXT>
Konečně potlesk za svůj výkon slyšeli fotbalisté Drnovic. Po porážce 0:1 od Příbrami, po níž jsou stále blízko sestupu, hrstka fanoušků děkovala "divizní" sestavě domácího týmu za bojovný výkon. "Cože, že jsme si zasloužili bod? Jaký bod, my jsme měli vyhrát," prohlásil záložník Edvard Lasota, kterého trenér Josef Mazura ponechal v sestavě na rozdíl od dalších zkušených hráčů Jaroslava Schindlera a Tomáše Randy. Ti nebyli ani na lavičce. Vysvětlil však, že to neudělal kvůli řečem, podle nichž fotbalisté zápasy prodávají. "Kdybych tomu věřil, už bych na svém místě nebyl. Chtěl jsem udělat změnu, třeba příště budou hrát," řekl.
Drnovice - Konečně potlesk za svůj výkon slyšeli fotbalisté Drnovic. Po porážce 0:1 od Příbrami, po níž jsou stále blízko sestupu, hrstka fanoušků děkovala "divizní" sestavě domácího týmu za bojovný výkon. "Cože, že jsme si zasloužili bod? Jaký bod, my jsme měli vyhrát," prohlásil záložník Edvard Lasota, kterého trenér Josef Mazura ponechal v sestavě na rozdíl od dalších zkušených hráčů Jaroslava Schindlera a Tomáše Randy. Ti nebyli ani na lavičce. Vysvětlil však, že to neudělal kvůli řečem, podle nichž fotbalisté zápasy prodávají. "Kdybych tomu věřil, už bych na svém místě nebyl. Chtěl jsem udělat změnu, třeba příště budou hrát," řekl.
</TEXT>
</DOC>
<DOC>
<DOCID>MF-20020415377</DOCID>
<DOCNO>MF-20020415377</DOCNO>
<DATE>04/15/02</DATE>
<TITLE>
Počet vykradených aut vzrůstá
</TITLE>
<TEXT>
Policie v Mostě vytvořila zvláštní tým, který bude pátrat po zlodějích odcizených předmětů
Most - Policie v Mostě zřídila zvláštní tým. Bude se zabývat pátráním po zlodějích, kteří vykrádají auta. Na Mostecku totiž počet vykradených vozidel v posledních týdnech prudce stoupl a běžné policejní postupy na ochranu majetku lidí zjevně nestačí. "To rádio si z auta raději vyndejte, mně ho tu včera ukradli," radil v sobotu asi pětačtyřicetiletý muž druhému, který parkoval před marketem Albert v Mostě. "Poflakovala se tady taková partička omladiny, posedávali kolem nákupních vozíků a zřejmě přitom okukovali přijíždějící vozy," pokračoval. Takový rozhovor není v těchto dnech na Mostecku ojedinělý. Policisté zde zaznamenali obrovský nárůst vloupání do automobilů. Za březen to bylo více než padesát případů, což se blíží loňskému měsíčnímu maximu. "Chceme hned v prvopočátku podchytit prudký nárůst této trestné činnosti. Proto jsme zřídili zvláštní tým, který se vykrádáním a odcizováním aut bude zabývat," sdělil mostecký policejní mluvčí Denis Čiliak. "Tým je složen ze specialistů ze skupiny kriminální policie a vyšetřování a pořádkové policie. Jeho práce zpřísní a přitvrdí postup proti pachatelům této činnost," doplnil. Policii se zatím příliš neosvědčily preventivní informační tabule s nápisy Automobil není trezor a jinými varováními. Jejich počáteční efekt prý nyní ustupuje a lidé dávají zlodějům často sami příležitost k vloupáním do vozu, protože uvnitř nechají tašky či přístroje, které je lákají. "Stejně jako u volně položených a otevřených nákupních tašek či kabelek tu platí pravidlo, že příležitost dělá zloděje. Jakékoliv předměty zanechané v zaparkovaném voze mohou být středem zájmu a motivem potenciálních pachatelů. Naprosto mylný je třeba názor, že igelitka s hadry na mytí auta nemůže být příčinou vloupání. Zloděj vidí jen plnou tašku, ne její obsah, a to ho motivuje k jednání," upozornil Čiliak.
Jak se bránit vykradení vozidla
- nenechávat na viditelných místech ve voze věci, které mohou zloděje lákat
- chránit autorádia - odnímat ovládací panel, případně celé rádio, evidovat přístroje u policie
- parkovat v garážích, na střeženém parkovišti, na přehledných, veřejnosti přístupných a dobře osvětlených místech
- při opuštění vozidla používat dostupné mechanické a elektronické bezpečnostní prvky
</TEXT>
</DOC>
<DOC>
<DOCID>MF-20020415378</DOCID>
<DOCNO>MF-20020415378</DOCNO>
<DATE>04/15/02</DATE>
<TITLE>
Politici chtějí pomoci Setuze, ČSOB se bude muset soudit
</TITLE>
<TEXT>
Ústí nad Labem - Ústecká Setuza získala důležitou podporu České konsolidační agentury. Ta nepodpořila návrh ČSOB poslat Setuzu do konkurzu. "Chtít vyhlásit konkurz na firmu, která funguje a nemá problémy, je nesmysl," řekl o víkendu místopředseda představenstva agentury Josef Hojdar. Druhým důvodem je podle něj skutečnost, že nejsou zcela vyjasněné vlastnické vztahy Setuzy. ČSOB chce poslat Setuzu do konkurzu kvůli úvěru za necelé dvě miliardy korun. Ten hodlají majitelé Setuzy uskupení kolem Tomáše Pitra vyrovnat dvoumiliardovou pohledávkou, kterou koupili od pražského advokáta Věslava Nemetha. Po agentuře ČSOB chtěla, aby celou věc vyřešila. "Konsolidační agentura stojí mimo, protože jí celý problém nebyl předán," tvrdí však Hojdar. ČSOB tak nezbývá nic jiného, než se obrátit na soud, aby rozhodl, zda má nadále právo dvě miliardy korun po Setuze požadovat. O podání návrhu na vyhlášení konkurzu bude moci banka rozhodnout teprve v případě, že tento soud vyhraje. Pomoci Setuze chtějí i poslanci. "Něco pro to děláme," řekl bez bližších podrobností Hojdar, který je zároveň předsedou hospodářského výboru parlamentu.
</TEXT>
</DOC>
<DOC>
<DOCID>MF-20020415379</DOCID>
<DOCNO>MF-20020415379</DOCNO>
<DATE>04/15/02</DATE>
<TITLE>
Autodrom hodlá školit řidiče z Česka na krizové situace
</TITLE>
<GEOGRAPHY>Most</GEOGRAPHY>
<TEXT>
Řidiče z celé České republiky chce na bývalé výsypce školit na krizové situace Autodrom Most. Speciální areál, který by podobné služby poskytoval, zatím v republice chybí. Tento záměr je prvním z projektů, které pro svůj vznik počítají s penězi z vládou slíbených patnácti miliard korun na zahlazení důlních škod a nepocházejí přitom od těžebních společností. S plánem na výstavbu dopravního polygonu o rozloze dvanácti hektarů seznámil v sobotu v Mostě ředitel autodromu Jiří Kroužek sociálně demokratické poslance, kteří objížděli města kraje. "Chceme využít toho, že plocha, o které se bavíme, je částí výsypky, na které nebyla nikdy dokončená rekultivace," přibližuje Kroužek důvody, proč chce žádat o peníze z miliard slíbených na nápravu důlních škod v kraji. Spojení dopravní výchovy s autodromem je podle něj velmi výhodné. "Už deset let společně s autodromem školíme řidiče. Začínali jsme komerčně prací pro velké firmy. Poslední čtyři roky se věnujeme řidičům policejních složek, sanit a hasičům," vypočetl dopravní specialista Jiří Patera. Jenom hasičů ročně absolvuje školení na čtyři sta. "Málokdo si uvědomuje, že největším nebezpečím pro lidi je silniční provoz. Školili jsme řidiče autobusů a je zarážející, jak málo toho například vědí o systému ABS. Nemůže nás přece vozit člověk, který neví, jak brzdit," řekl Patera. Podporu našel i u ministra vnitra Stanislava Grosse. "Tisíc tři sta mrtvých na silnicích každý rok je opravdu hrozně moc. Jestli polygon vznikne, určetě jej budou policisté a hasiči využívat," sliboval Gross. Plánovaný polygon by měl sloužit širokému spektru lidí. Od předškolních dětí přes mládež až po řidiče speciálních vozidel či traktorů. V plánech se počítá s tím, že by se v areálu mohlo denně školit až čtyřicet osm lidí. Podle Kroužka by v areálu mělo vzniknout třicet nových pracovních míst.
"Další pracovní místa vzniknou následně, protože budou zapotřebí ubytovací kapacity a související služby," podotkl Kroužek. Společně s Mosteckou uhelnou společností, které výsypka patří, chce Kroužek požádat o peníze na stavbu areálu do poloviny května. Odhadované náklady stavby se pohybují mezi 250 až 300 miliony korun. "Pokud bychom peníze nedostali, snažili bychom se na stavbu získat úvěr. Zásadním problémem by to být nemělo," tvrdí Jiří Kroužek. Polygon by podle něj měl být hotový za šest až osm měsíců. Datum zahájení stavby si zatím Kroužek nedovolí odhadnout. "Chtěli bychom samozřejmě začít co nejdříve," poznamenal. Využívání peněz z vládou slíbených 15 miliard ale zatím stále brání zákon o Fondu národního majetku. Jeho změnu by vláda mohla podle Stanislava Grosse schválit ještě v dubnu.
</TEXT>
</DOC>
<DOC>
<DOCID>MF-20020415380</DOCID>
<DOCNO>MF-20020415380</DOCNO>
<DATE>04/15/02</DATE>
<TITLE>
Ukázky historického šermu na zámečku v Údlicích u Chomutova byly jednou z akcí, které kasteláni v kraji připravili k nadcházejícímu Dni památek.
</TITLE>
<TEXT>
Viz Hrady... strana D3
</TEXT>
</DOC>
<DOC>
<DOCID>MF-20020415381</DOCID>
<DOCNO>MF-20020415381</DOCNO>
<DATE>04/15/02</DATE>
<TITLE>
Vyhrajte skleník a další ceny
</TITLE>
<TEXT>
Soutěžte s firmou Diamant Expo a MF DNES
Čtěte na str. D3
</TEXT>
</DOC>
<DOC>
<DOCID>MF-20020415382</DOCID>
<DOCNO>MF-20020415382</DOCNO>
<DATE>04/15/02</DATE>
<TITLE>
Grosse zajímá pochybení policistů z Mostecka
</TITLE>
<TEXT>
Ústí nad Labem (mko) - O pochybení policistů, kteří podcenili nebezpečnost mladíků podezřelých ze zastřelení dvou lidí před diskotékou v Litvínově, se zajímá i ministr vnitra Stanislav Gross. Mladíci se již v minulosti dostali do střetu se zákonem a jeden již dokonce postřelil muže v Horním Jiřetíně. Policistům buď zcela unikaly aktivity této party nebo o nich věděla, ale nic nedělala. "V tuto chvíli nechci dělat předčasné závěry, abych se jakoby blýskl razancí. O problému vím a jsem o něm podrobně informovaný. Dosti mě znepokojuje. Trvám na tom, abych dostal naprosto vyčerpávající informaci o výsledcích šetření, i kdyby měla být pro policii nepříznivá. O konkrétních závěrech se rozhodneme ve chvíli, kdy vnitřní šetření skončí," řekl Gross při sobotní návštěvě Mostu.
Znamená tento případ pro policii nějakou změnu v přístupu k podobným nebezpečným skupinám?
Zatím opravdu nechci dělat nějaké závěry. Myslím, že většinu příčin lze hledat v tom, jak kdo jmenovitě k problému přistupoval, Není to chyba systému, ale skutečně otázka přístupu.
Jde tu ale i o střelné zbraně. Je to tedy otázka jejich dostupnosti?
To je dlouhodobý problém. Několikrát jsem se snažil prosadit zákon, který by omezil držení střelných zbraní. Opozice mi jej třikrát hodila na hlavu. Napočtvrté se mi podařilo jej částečně prosadit. Tady si musí do svědomí sáhnout i politici, kteří jej odmítali a tvrdili, že každý by měl mít právo nosit střelnou zbraň. Pokud bych ale takto argumentoval v tomto konkrétním případě, bylo by to trochu laciné.
Jsou dnes mladí lidé nebezpečnější svému okolí než dříve?
Myslím, že obecně vzrůstá brutalita a snižuje se citlivost, nebo řekněme lidství.
</TEXT>
</DOC>
<DOC>
<DOCID>MF-20020415383</DOCID>
<DOCNO>MF-20020415383</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<GEOGRAPHY>Kozly</GEOGRAPHY>
<TEXT>
Policie objevila sklep s marihuanou
Organizovanou skupinu, která ve sklepech po celé republice pěstovala marihuanu s vysokým obsahem účinné látky THC, zadržela policie na konci března. Údaje o akci zveřejnila v sobotu. Detektivové uspořádali razii mimo jiných míst i v Kozlech na Lounsku. (oko)
Více na straně D2
Most - Řidič po nárazu vylétl z havarovaného vozu
Let přes silnici zažil v sobotu večer řidič opelu. Na silnici mezi Bělušicemi a Bečovem na Mostecku nezvládl řízení, ve značné rychlosti narazil do stromu, náraz ho vymrštil z auta, to přelétlo silnici a skončilo v příkopě. Zraněného muže záchranka převezla do nemocnice. Auto vytáhli pomocí hydraulické ruky mostečtí hasiči. Příčinu nehody policie nadále šetří. (tb)
</TEXT>
<HEADING>
Chomutov - Na skládce hořel neznámý odpad
</HEADING>
<TEXT>
K hořící skládce vyjížděl v sobotu chomutovský záchranný hasičský sbor do Strané u Března. Hasiči vyjeli deset minut před jedenáctou a požár zlikvidovali v kyslíkových maskách ve třináct hodin. "Hasiči měli masky, protože nikdo neví, co na té skládce může ležet," uvedl operační důstojník chomutovských hasičů. (ir)
</TEXT>
<HEADING>
Děčín - Technoparty hlídaly stovky policistů
</HEADING>
<TEXT>
Čtyři sta policistů hlídalo v noci na sobotu technoparty v děčínské čtvrti Bynov. Na taneční akci přijelo kolem dvou tisíc lidí, přičemž nejvíce dorazilo do druhé hodiny. "Po druhé hodině jsme na místě nechali už jen sto padesát policistů. Žádná hlídka nemusela zasahovat," uvedl kapitán děčínské policie Lumír Matějka. Na hluk či výtržnosti si nestěžovali ani občané Bynova. "Vůbec nevím, že tu něco takového bylo," divila se Lenka Kolouchová, která bydlí poblíž komplexu bývalé Dukly, kde se party konala. Do Děčína se kvůli party sjeli lidé z celé republiky. Podle návštěvníků akce přijelo na akci kolem dvou tisíc lidí. (ir)
Ústí nad Labem - Střed města se ocitl na tři hodiny bez proudu
Na tři hodiny se včera ocitla bez proudu ulice Revoluční a část Velké Hradební v centru Ústí nad Labem. Některé prodejny s nedělním provozem v této části města proto posunuly i otvírací doby. Vypnutí elektrického proudu mezi osmou a jedenáctou hodinou totiž bylo plánováno předem. "Vývod elektřiny do této části byl mimo provoz kvůli údržbě trafostanice," řekla operátorka Severočeské energetiky Kateřina Secká. (ir)
</TEXT>
</DOC>
<DOC>
<DOCID>MF-20020415384</DOCID>
<DOCNO>MF-20020415384</DOCNO>
<DATE>04/15/02</DATE>
<TITLE>
Autosalon v Chomutově viděly stovky lidí
</TITLE>
<TEXT>
Stovky milovníků rychlých kol se sešly o víkendu na Autosalonu v Chomutově. Největší zájem byl o obří metalizované tahače a čtyřkolá terénní vozítka. Lidé se kochali i luxusními osobními automobily, za důležitou však spíše považovali přehlídku vozů nižší a střední třídy. "Jasně že bych si vybral něco za miliony nebo udělal radost vnukovi nějakou čtyřkolkou. Peníze ale hovoří jasně," svěřil se jeden z návštěvníků.Velkou pozornost budil především sportovní opel (na snímku uprostřed).
</TEXT>
</DOC>
<DOC>
<DOCID>MF-20020415385</DOCID>
<DOCNO>MF-20020415385</DOCNO>
<DATE>04/15/02</DATE>
<TITLE>
Policie našla obří konopí
</TITLE>
<TEXT>
Kozly, Praha - Rekordně velkou rostlinu konopí, ze které by bylo možné získat až pět set dávek marihuany, objevili policisté při speciální akci nazvané Madam. Zvláštností bylo, že zadržená skupina sedmi mladých lidí marihuanu nepěstovala na políčcích, ale ve sklepech domů, kde vybudovala perfektně vybavené pěstírny s umělým osvětlením, vlhkoměry, teploměry a umělým zavlažováním. "K nejlépe vybaveným patřila pěstírna v Kozlech na Lounsku," uvedla Blanka Kosinová z policejního prezídia. "Při akci jsme zadrželi sedm lidí, kteří byli obviněni z trestného činu nedovolené výroby omamných a psychotropních látek a hrozí jim dva až sedm let vězení," dodala Kosinová. Rostliny si gang dovezl z Nizozemí. Obsahovaly až dvacet procent účinné látky THC, cigarety z nich vyrobené by tedy byly velmi silné a kvalitní. Další místa, kde skupina rostliny pěstovala, se nacházela například na Jablonecku, celkem jich bylo v České republice šest. Zátah Národní protidrogová centrála uskutečnila už koncem března, policisté o něm ale informovali až nyní.
</TEXT>
</DOC>
<DOC>
<DOCID>MF-20020415386</DOCID>
<DOCNO>MF-20020415386</DOCNO>
<DATE>04/15/02</DATE>
<TITLE>
V Zahořanech chystají chov koní
</TITLE>
<GEOGRAPHY>Křešice</GEOGRAPHY>
<TEXT>
Na zahořanském zámku chtějí noví majitelé založit chov sportovních koní. Obec Křešice na Litoměřicku prodala objekt dvěma společníkům - Inženýrským stavbám Kralupy nad Vltavou a Václavu Starečkovi, kteří se koncem března letošního roku stali novými majiteli zahořanského panství. "Letos budeme provádět záchranné práce, musíme zabezpečit střechy a další nejnutnější části zámku. Také se chystáme zlikvidovat přístavky," řekl jeden ze společníků Václav Stareček. Tyto stavby zde vybudovalo místní zemědělské družstvo, které v objektu sídlilo. Záchranné práce budou stát přibližně pět milionů korun. Další kroky k rekonstrukci zámku budou majitelé podnikat až v příštím roce, neboť objekt je velice zdevastovaný a jeho oprava bude nákladná. "Chystáme se oslovit památkáře, kteří by nám na opravu zámku mohli přispět. Zahořanský zámek je totiž státem chráněnou památkou," uvedl Stareček. Společníci v současné době čekají, až bude proveden zápis do katastru nemovitostí, a snaží se získat dobovou dokumentaci. Chtěli by objekt upravit do původního stavu. Inženýrské stavby mají nejlepší chov sportovních koní, takže by v Zahořanech mohlo vzniknout sportovní a možná i kulturní centrum, ale to jsou podle Starečka zatím jen vyhlídky do budoucnosti. "Také vlastníme sbírku starých kočárů, mohli bychom tu proto udělat jejich expozici," pokračuje Stareček. Ještě nedávno fungovala v objektu zámku restaurace, která s novými majiteli zanikne. "Uvažovali jsme, že bychom zde otevřeli nějakou vinárnu," dodal na závěr Stareček.
Křešice - Na zahořanském zámku chtějí noví majitelé založit chov sportovních koní. Obec Křešice na Litoměřicku prodala objekt dvěma společníkům - Inženýrským stavbám Kralupy nad Vltavou a Václavu Starečkovi, kteří se koncem března letošního roku stali novými majiteli zahořanského panství. "Letos budeme provádět záchranné práce, musíme zabezpečit střechy a další nejnutnější části zámku. Také se chystáme zlikvidovat přístavky," řekl jeden ze společníků Václav Stareček. Tyto stavby zde vybudovalo místní zemědělské družstvo, které v objektu sídlilo. Záchranné práce budou stát přibližně pět milionů korun. Další kroky k rekonstrukci zámku budou majitelé podnikat až v příštím roce, neboť objekt je velice zdevastovaný a jeho oprava bude nákladná. "Chystáme se oslovit památkáře, kteří by nám na opravu zámku mohli přispět. Zahořanský zámek je totiž státem chráněnou památkou," uvedl Stareček. Společníci v současné době čekají, až bude proveden zápis do katastru nemovitostí, a snaží se získat dobovou dokumentaci. Chtěli by objekt upravit do původního stavu. Inženýrské stavby mají nejlepší chov sportovních koní, takže by v Zahořanech mohlo vzniknout sportovní a možná i kulturní centrum, ale to jsou podle Starečka zatím jen vyhlídky do budoucnosti. "Také vlastníme sbírku starých kočárů, mohli bychom tu proto udělat jejich expozici," pokračuje Stareček. Ještě nedávno fungovala v objektu zámku restaurace, která s novými majiteli zanikne. "Uvažovali jsme, že bychom zde otevřeli nějakou vinárnu," dodal na závěr Stareček.
</TEXT>
</DOC>
<DOC>
<DOCID>MF-20020415387</DOCID>
<DOCNO>MF-20020415387</DOCNO>
<DATE>04/15/02</DATE>
<TITLE>
Chomutov oslaví 750. výročí svého vzniku
</TITLE>
<GEOGRAPHY>Chomutov</GEOGRAPHY>
<TEXT>
Letos tomu bude právě sedm set padesát let, co bylo v Pokrušnohoří založeno město Chomutov. Městská radnice chystá při této příležitosti řadu akcí, které budou probíhat od 20. dubna do 1. května prakticky po celém Chomutově. "Chomutovské slavnosti 2002 začnou 20. dubna Dnem Země v místním zooparku, kde zároveň oslaví své desáté narozeniny magazín Koktejl. Akce se zúčastní známé osobnosti, budou se křít mláďata a pro děti jsou připraveny soutěže," uvedla Eva Štálová z informačního centra v Chomutově. Další význačnou akcí je Dětský filmový festival aneb Pohádkový týden pro nejmenší, který se uskuteční od 23. do 29. dubna. V rámci festivalu se budou v chomutovském kině Praha promítat třeba filmy Mach a Šebestová nebo Kamarád krteček. V pátek 26. dubna bude v kostele Sv. Ignáce zahájena výstava s názvem Chomutov v jubilejním roce. O víkendu 27. až 28. dubna proběhnou v Městském parku Chomutovské slavnosti ve čtyřech obrazech. Ve spolupráci s agenturou Modua zde vyroste středověké městečko a diváci uvidí i rytířský turnaj. Milovníci hudby si také příjdou na své, 27. dubna mohou strávit dopoledne s folklórním souborem Krušnohor nebo si poslechnout Kapku folku v Městském divadle, což je již druhý ročník folkového festivalu. Vyznavači rychlé jízdy zase mohou téhož dne vyrazit na výstavu historických vozidel nebo si dokonce vyzkoušet jízdu zručnosti na parkovišti za Delvitou. Celé slavnosti vyvrcholí prvního května svátkem studentů, jehož součástí je i průvod studentů a volba krále Majálesu na náměstí 1. máje. "Studenti si Majáles organizují sami a jsme rádi, že se do něj letos zapojily všechny chomutovské střední školy," uvedla Dagmar Mikovcová, vedoucí odboru školství a kultury Městského úřadu v Chomutově.
Chomutov - Letos tomu bude právě sedm set padesát let, co bylo v Pokrušnohoří založeno město Chomutov. Městská radnice chystá při této příležitosti řadu akcí, které budou probíhat od 20. dubna do 1. května prakticky po celém Chomutově. "Chomutovské slavnosti 2002 začnou 20. dubna Dnem Země v místním zooparku, kde zároveň oslaví své desáté narozeniny magazín Koktejl. Akce se zúčastní známé osobnosti, budou se křít mláďata a pro děti jsou připraveny soutěže," uvedla Eva Štálová z informačního centra v Chomutově. Další význačnou akcí je Dětský filmový festival aneb Pohádkový týden pro nejmenší, který se uskuteční od 23. do 29. dubna. V rámci festivalu se budou v chomutovském kině Praha promítat třeba filmy Mach a Šebestová nebo Kamarád krteček. V pátek 26. dubna bude v kostele Sv. Ignáce zahájena výstava s názvem Chomutov v jubilejním roce. O víkendu 27. až 28. dubna proběhnou v Městském parku Chomutovské slavnosti ve čtyřech obrazech. Ve spolupráci s agenturou Modua zde vyroste středověké městečko a diváci uvidí i rytířský turnaj. Milovníci hudby si také příjdou na své, 27. dubna mohou strávit dopoledne s folklórním souborem Krušnohor nebo si poslechnout Kapku folku v Městském divadle, což je již druhý ročník folkového festivalu. Vyznavači rychlé jízdy zase mohou téhož dne vyrazit na výstavu historických vozidel nebo si dokonce vyzkoušet jízdu zručnosti na parkovišti za Delvitou. Celé slavnosti vyvrcholí prvního května svátkem studentů, jehož součástí je i průvod studentů a volba krále Majálesu na náměstí 1. máje. "Studenti si Majáles organizují sami a jsme rádi, že se do něj letos zapojily všechny chomutovské střední školy," uvedla Dagmar Mikovcová, vedoucí odboru školství a kultury Městského úřadu v Chomutově.
</TEXT>
</DOC>
<DOC>
<DOCID>MF-20020415388</DOCID>
<DOCNO>MF-20020415388</DOCNO>
<DATE>04/15/02</DATE>
<TITLE>
V národním parku začíná hnízdění
</TITLE>
<TEXT>
Krásná Lípa - V Národním parku České Švýcarsko začíná období hnízdění ptáků, často velmi ohrožených druhů. "Správa parku proto uzavřela do konce června většinu lokalit, kde tito ptáci hnízdí," řekl její pracovník Pavel Benda. Vybrané partie parku již ochranáři označili cedulkami, na nichž žádají návštěvníky, aby do lokality nevstupovali, a umožnili tak ptákům klidné hnízdění a vyvedení mláďat. O opodstatněnosti tohoto opatření svědčí podle Bendy loňské neštěstí v rodině výra velkého. Samičku největší evropské sovy kdosi vyplašil a opuštěná bezbranná mláďata uhynula. Naopak se strážcům národního parku podařilo zajistit klid například pro hnízdění čápů černých a sokolů stěhovavých. Národní park České Švýcarsko, který byl vyhlášen v roce 2000, zaujímá rozlohu 79 kilometrů čtverečních severovýchodně od Děčína. Území tvoří unikátní pískovcová skalní města, kaňony a rokle. Součástí parku je i největší skalní most v Evropě - Pravčická brána. Navazuje na německý Národní park Saské Švýcarsko, jenž byl vyhlášen o deset let dříve.
</TEXT>
</DOC>
<DOC>
<DOCID>MF-20020415389</DOCID>
<DOCNO>MF-20020415389</DOCNO>
<DATE>04/15/02</DATE>
<TITLE>
Ústí podpoří univerzitu
</TITLE>
<TEXT>
Ústí nad Labem - Ústecký magistrát poskytne Univerzitě J. E. Purkyně grant ve výši 185 tisíc korun. "Rada města jej podle návrhu náměstka primátora Tomáše Jelínka rozdělila celkem jedenácti projektům autorů z pedagogické fakulty, fakulty životního prostředí a fakulty užitého umění a designu," řekl mluvčí města Milan Knotek. Nejvíce, třicet pět tisíc korun, dostane Jaroslav Rejnek na projekt Zatížení vrcholových partií Krušných hor těžkými kovy. Dvacet pět tisíc korun obdrží Martin Raudenský na autorskou knihu O meruňkové stráni a po dvaceti tisících korunách získá projekt Magdaleny Prokopové Práce s matematickými talenty v regionu města Ústí nad Labem, Hudební ateliér - dílny sborového zpěvu Vladimíra Kuželky a Sborník k akci Symposium Hibsch 2002 Mirky Blažkové.
</TEXT>
</DOC>
<DOC>
<DOCID>MF-20020415390</DOCID>
<DOCNO>MF-20020415390</DOCNO>
<DATE>04/15/02</DATE>
<TEXT>
Ukázka svatebních a těhotenských šatů byla součástí netradičně komponované módní přehlídky Sekáč šou 2002, kterou uspořádal formou divadelního představení 13. dubna v restauraci Stromovka v Lounech amatérský divadelní soubor Kluzák z nedalekých Postoloprt. V beznadějně vyprodaném sále sledovalo módu z druhé ruky na dvě stě diváků a přehlídka měla takový úspěch, že ji ochotníci museli zopakovat také den poté.
</TEXT>
</DOC>
<DOC>
<DOCID>MF-20020415391</DOCID>
<DOCNO>MF-20020415391</DOCNO>
<DATE>04/15/02</DATE>
<TITLE>
Hřensko: končí práce na části skal
</TITLE>
<GEOGRAPHY>Hřensko</GEOGRAPHY>
<TEXT>
Specializované firmy již v Hřensku na Děčínsku ukončují práce na skalním bloku za tržnicí, která je jednou ze tří částí obce, kde platí stav nebezpečí. Vedoucí zásahu Pavel Veselý řekl, že pracovníci ukončili betonování na masivu za tržnicí a po zatvrdnutí již jen skály zpevní kotvami. Z několika masivů nad hotelem Klepáč, kde je také vyhlášen stav nebezpečí, již firmy pomocí vody a hydraulického klínu odstranily kolem 120 metrů krychlových pískovce. Z největšího bloku o objemu zhruba 266 metrů krychlových to zatím je zhruba čtvrtina. "Pracujeme zde na tři směny. Denně se v závislosti na počasí odstraní pět až šest metrů krychlových pískovce," uvedl Veselý. Práce také pokračují v lokalitě u kostela, třetí části obce, kde platí stav nebezpečí. Děčínský okresní úřad uvádí, že stát dluží firmám za odvedenou práci zhruba dvacet milionů korun. Krizový štáb přesto rozhodl, že stav nebezpečí neumožňuje práce zastavit. Okresní úřad bude podle přednosty Jiřího Benedikta hledat další možnosti zajištění finančních prostředků. Podle ministra financí Jiřího Rusnoka jde ze strany místních orgánů a firem o zneužití médií a lobbismus. Ministr firmám doporučil, aby si vzaly překlenovací úvěr. Sanace nebezpečných skal má skončit 30. června. Stav nebezpečí byl poprvé vyhlášen 29. ledna, a to ve dvou lokalitách. Pískovcové skály nad nimi již byly zajištěny, a tak mimořádné opatření v nich Benedikt odvolal. Kvůli nebezpečí sesuvu dalších masívů však musel 1. března vyhlásit stav nebezpečí znovu. Občané a podnikatelé museli opustit domy a provozovny. Práce na zajištění skal má podle odhadů odborníků stát od padesáti do sta milionů korun.
Hřensko - Specializované firmy již v Hřensku na Děčínsku ukončují práce na skalním bloku za tržnicí, která je jednou ze tří částí obce, kde platí stav nebezpečí. Vedoucí zásahu Pavel Veselý řekl, že pracovníci ukončili betonování na masivu za tržnicí a po zatvrdnutí již jen skály zpevní kotvami. Z několika masivů nad hotelem Klepáč, kde je také vyhlášen stav nebezpečí, již firmy pomocí vody a hydraulického klínu odstranily kolem 120 metrů krychlových pískovce. Z největšího bloku o objemu zhruba 266 metrů krychlových to zatím je zhruba čtvrtina. "Pracujeme zde na tři směny. Denně se v závislosti na počasí odstraní pět až šest metrů krychlových pískovce," uvedl Veselý. Práce také pokračují v lokalitě u kostela, třetí části obce, kde platí stav nebezpečí. Děčínský okresní úřad uvádí, že stát dluží firmám za odvedenou práci zhruba dvacet milionů korun. Krizový štáb přesto rozhodl, že stav nebezpečí neumožňuje práce zastavit. Okresní úřad bude podle přednosty Jiřího Benedikta hledat další možnosti zajištění finančních prostředků. Podle ministra financí Jiřího Rusnoka jde ze strany místních orgánů a firem o zneužití médií a lobbismus. Ministr firmám doporučil, aby si vzaly překlenovací úvěr. Sanace nebezpečných skal má skončit 30. června. Stav nebezpečí byl poprvé vyhlášen 29. ledna, a to ve dvou lokalitách. Pískovcové skály nad nimi již byly zajištěny, a tak mimořádné opatření v nich Benedikt odvolal. Kvůli nebezpečí sesuvu dalších masívů však musel 1. března vyhlásit stav nebezpečí znovu. Občané a podnikatelé museli opustit domy a provozovny. Práce na zajištění skal má podle odhadů odborníků stát od padesáti do sta milionů korun.
</TEXT>
</DOC>
<DOC>
<DOCID>MF-20020415392</DOCID>
<DOCNO>MF-20020415392</DOCNO>
<DATE>04/15/02</DATE>
<TITLE>
Bílý: Romové se ODS před volbami zase hodí
</TITLE>
<TEXT>
Ústí nad Labem - Do Neštěmic se stěhují sociálně slabí obyvatelé z Kuřimi na Moravě. Jde hlavně o Romy a neštěmická obvodní radnice bije na poplach. Noví obyvatelé čtvrti prodali na Moravě své byty a koupili levnější v Ústí. Kuřim jim na oplátku měla odpustit nedoplacený nájem. Starosta Neštěmic Pavel Tošovský z ODS upozornil minulý týden na to, že na úkor Ústí si jiná města opět řeší své problémy. Měl na mysli například Novou Paku, která před časem koupila dům v ústecké ulici Na nivách a chtěla sem odstěhovat své neplatiče. Tošovský k problému dokonce svolal tiskovou konferenci a tam sdělil, že se hodlá vypravit do Kuřimi a proti postupu tamní radnice se ohradí. "Mohu pouze apelovat na své kolegy starosty a na ty, kteří chtějí na podobných věcech vydělávat, aby si své problémy neřešili na úkor našeho města. Něco takového považuji za hyenismus," uvedl. Tošovského slova pobouřila Ladislava Bílého, jednoho z romských předáků a místopředsedu Grémia romských regionálních představitelů. Neštěmice dobře zná, byl tady už kvůli kauze Matiční, kdy protestoval proti stavbě plotu, který měl oddělit obecní byty obývané Romy a rodinné domky starousedlíků. "Starosta Neštěmic Tošovský zase bojuje proti Romům," tvrdí Bílý.
Podle vás tedy nemá pravdu, když tvrdí, že si jiná města řeší problémy na úkor Ústí nad Labem, v tomto případě obvodu Neštěmice?
Pan Tošovský podle mne hlavně upozorňuje na to, že jsou tady lidi, kteří měli někde nějaké problémy a zase to jsou Romové.
Pan Tošovský má také za to, že někteří sociálně slabí obyvatelé zneužívají systému vyplácení dávek. Ty jim vyplatí kdekoliv a na prodeji bytů ještě vydělají.
Bavme se o Romech, neříkejte sociálně slabí. O těch, kteří se mají přistěhovat do Neštěmic, vím jenom z tisku, ale snažím se to vidět v souvislostech. Podle mne ODS opět útočí na Romy.
Proč myslíte? Máte za to, že občanští demokraté mají narozdíl od ostatních stran nějak výrazně jiný vztah k této menšině?
Jistě.
</TEXT>
<HEADING>
Máte nějaký důkaz?
</HEADING>
<TEXT>
Primátor Ústí nad Labem Pátek zase nechal sledovat policisty Matiční. Zase teď před volbami. A pak jsou tady vyjádření toho umělce, toho vedoucího galerie...
Myslíte ředitele Národní galerie v Praze Milana Knížáka?
Ano, toho, ten tvrdí, že Romové jsou nevzdělatelní a nic neumí.
Takhle přesně to neřekl. Pokud vím, uvedl pro MF DNES, že se Romy cítí diskriminován a doložil to na kontrolách na ruzyňském letišti, které musíme absolvovat hlavně kvůli těm, kteří chtějí odejít do Anglie, všichni. Pak uvedl případ ne zrovna ideálního soužití Romů a bílých v jednom pražském činžáku...
Ale uvedl to před volbami. A Knížák je jasně spojen s ODS, kandidoval za ni.
Dobrá, přijmu-li vaši teorii, že členové ODS častěji než ostatní řeší romský problém vám ne zrovna po chuti, proč to tedy podle vás dělají?
Protože se na tom dá vydělat. Řeknou: Podívejte, my bráníme práva vás bílých. No a pak... Romové jsou prostě výhodný obchodní artikl. Dá se na nich vydělat. Jednak politicky, jednak se na ně dají získat peníze.
</TEXT>
<HEADING>
Myslíte nějaké dotace?
</HEADING>
<TEXT>
Jistě, vždyť neštěmická radnice postavila zeď v Matiční, pak slíbila, že ji zbourá a dostala za to miliony korun. Vydělala na Romech.
Vraťme se k případu kuřimských Romů. Naznačujete, že protesty starosty Tošovského vám nejsou po chuti. Proč?
Copak je možné, aby si někdo stěžoval na to, že do města se někdo přistěhuje? Máme v ústavě svobodu pohybu, Česká republika podepsala mezinárodní úmluvy, že svobodu pohybu bude respektovat, a najednou tady představitel obce tvrdí, že se mu nelíbí ten a ten, a že se mu přistěhoval do města. To přeci nemůže.
Tohle tvrdí Ladislav Bílý, místopředseda Grémia romských regionálních představitelů. Nelíbí se mu také, že politici na soužití s Romy upozorňují před volbami.
</TEXT>
</DOC>
<DOC>
<DOCID>MF-20020415393</DOCID>
<DOCNO>MF-20020415393</DOCNO>
<DATE>04/15/02</DATE>
<TEXT>
Vynikající druhé a třetí místo získala za loňský rok v soutěži o nejvzácnější odchovaná mláďata ústecká zoologická zahrada. Za úspěchem stojí mláďata lenochoda dvouprstého a pandy červené - ve druhém případě samečka Shiroshimy jde přitom o vůbec první pandí mládě odchované v českých zoologických zahradách
</TEXT>
</DOC>
<DOC>
<DOCID>MF-20020415394</DOCID>
<DOCNO>MF-20020415394</DOCNO>
<DATE>04/15/02</DATE>
<TITLE>
Hrady a zámky slaví den památek všude jinak
</TITLE>
<TEXT>
Ústí nad Labem - Otevření nových místností, výstavy, slevy nebo ukázku jinak nepřístupných prostor - to všechno si kasteláni hradů a zámků obvykle šetří na osmnáctý duben, na kdy připadá Mezinárodní den památek. Tento významný den se slaví na doporučení UNESCO již od roku 1983. Letos ale připadá na čtvrtek, proto se většina akcí přesunula do nejbližších dvou víkendů - právě skončeného a následujícího. "Na horním zámku v Benešově nad Ploučnicí jsme zrekonstruovali bývalé konírny v přízemí, které budeme propůjčovat jako obřadní síň, a už se tam v sobotu konaly první svatby," uvedl včera například Pavel Hušek, ředitel Památkového ústavu v Ústí nad Labem, který dále slibuje například pro návštěvníky zámku Velké Březno výstavu Cestování Karla Chotka. Začne dvacátého šestého dubna. "Na den památek, který jsme slavili v sobotu, k nám přišlo sto sedmdesát lidí, což je určitě víc než v jiné soboty. Mohli nahlédnout i do jinak uzavřených komnat," sdělil kastelán Velkého Března na Ústecku Miloš Musil a doplnil, že lidé tu mohli navíc vidět třeba i podkroví a velkou jídelnu s hraběcím salonkem, tedy místa spíše propůjčovaná komerčním akcím. Na severočeské zámky sice paušálně o tomto víkendu nebyl vstup zdarma, ale návštěvníci se mohou doptat na slevy pro zájezdy s dětmi nebo pro seniory. Od návštěvy památek v severních Čechách je však odradilo špatné počasí. Na ústecký Střekov, kde neprobíhala žádná zvláštní akce, zavítalo přes dvě stě lidí. "Je teprve polovina dubna, to hlavní ještě přijde," říká kastelán Jiří Himmel. Pro návštěvníky letos chystá správa hradu několik akcí, první bude pálení čarodějnic poslední den v dubnu. Na vlídnější počasí čekají i na zámku v Ploskovicích. O víkendu tu bylo okolo dvou set lidí, což je průměrná návštěva. "S akcemi pro veřejnost začínáme tradičně až od května, kdy zahájíme koncertem litoměřických učitelů," řekla kastelánka Jana Zimandlová. Ani zlevněné vstupné nepřilákalo turisty do barokního zámku Krásný Dvůr na Lounsku. "Ač jsme chtěli jen dvacet korun, přišlo asi šedesát lidí a jedna skupina dětí. Ty měly prohlídku zdarma," řekla Blanka Šestáková z Krásného Dvora. V Libochovicích oslaví den památek až příští víkend. "Organizované skupiny seniorů a školní mládeže mají příští víkend vstup na zámek zdarma," uvedla pracovnice zámku Jaroslava Michalcová. Letošní rok OSN vyhlásila Rokem ochrany kulturního dědictví, protože uplynulo už třicet let od podepsání mezinárodní úmluvy o ochraně památek. Den památek se přitom týká především těch státních, soukromí majitelé obvykle žádné akce nepořádají.
Protože letos Mezinárodní den památek připadl na příští čtvrtek, slaví jej severočeské hrady a zámky o dvou víkendech - někde o uplynulém, jinde až o tom příštím
</TEXT>
</DOC>
<DOC>
<DOCID>MF-20020415395</DOCID>
<DOCNO>MF-20020415395</DOCNO>
<DATE>04/15/02</DATE>
<TITLE>
Události minulého týdne
</TITLE>
<HEADING>
Soud vynesl rozsudek nad ústeckými lichváři
</HEADING>
<TEXT>
Ústí nad Labem - Okresní soud v Ústí nad Labem uznal bratry Josefa a Milana Tamaše a jejich komplice Romana Běláka vinnými z trestného činu vydírání a porušování domovní svobody. Nejtvrdší trest, čtyři roky vězení, dostal Josef, který dluhy vymáhal s nožem v ruce.
</TEXT>
<HEADING>
Policie zadržela podezřelého z dvojnásobné vraždy
</HEADING>
<GEOGRAPHY>Litvínov</GEOGRAPHY>
<TEXT>
Severočeští policisté zadrželi osmadvacetiletého Jiřího Donáta z Litvínova na Mostecku. Ten je jedním ze tří podezřelých z dvojnásobné vraždy, která byla spáchána prvního dubna v Litvínově-Janově.
Plátci mostecké pojišťovně dluží 129 milionů korun
</TEXT>
<HEADING>
Most
</HEADING>
<TEXT>
- Sto dvacet devět milionů korun dluží Všeobecné zdravotní pojišťovně na Mostecku podnikatelé a zaměstnavatelé, kteří za své pracovníky neodvádějí pojistné. Pojišťovna se proto hlásí do konkurzních řízení a na policii podala na sedmdesát trestních oznámení.
</TEXT>
<HEADING>
Demontáž lounského hotelu Oharka skončila
</HEADING>
<GEOGRAPHY>Louny</GEOGRAPHY>
<TEXT>
Odborná firma ukončila demontáž narušených panelových stěn poškozeného lounského hotelu Oharka, jehož část se prvního dubna brzy ráno zřítila.
</TEXT>
<HEADING>
Policisté objasnili smrt muže v opuštěném domě
</HEADING>
<GEOGRAPHY>Děčín</GEOGRAPHY>
<TEXT>
Třiatřicetiletý muž z Děčínska je podezřelý, že způsobil smrt muži, který byl počátkem dubna nalezen v jednom z opuštěných domů v Děčíně. Policisté ho ve středu obvinili z ublížení na zdraví s následkem smrti.
Starosta podezřelý z podvodu přijde k soudu opět v květnu
Chlumec - Kvůli výslechu dalších svědků odročil ústecký krajský soud na 7. května případ starosty Chlumce Romana Hanusche, který je podezřelý z podvodu a zneužití pravomoci veřejného činitele. Ten podle obžaloby požádal v roce 1997 ministerstvo pro místní rozvoj o dotaci na výstavbu bytů, i když financování stavby nebylo dostatečně zajištěno. Hanuschovi hrozí až dvanáct let vězení.
Americký zápasník sumo vážící 354 kilogramy Emanuel Yarbrough odpočíval v teplických lázních
</TEXT>
</DOC>
<DOC>
<DOCID>MF-20020415396</DOCID>
<DOCNO>MF-20020415396</DOCNO>
<DATE>04/15/02</DATE>
<TITLE>
Soutěž o skleník a další ceny s MF DNES a Diamantem Expo
</TITLE>
<TEXT>
- Ode dneška do čtvrtka postupně zveřejní příloha MF DNES Severní Čechy čtyři soutěžní otázky. Stačí vybrat správné odpovědi, napsat je na lístek a vhodit do osudí před pavilonem A na lounském výstavišti během výstavy Dům a zahrada, která se koná o víkendu. Začne v pátek a skončí v neděli 21. dubna.
- Uzávěrka soutěže a zároveň losování je v neděli ve 14 hodin před pavilonem A nebo za špatného počasí v expozici MF DNES v pavilonu B.
- K šanci získat výhru stačí odpovědět správně alespoň na dvě ze čtyř soutěžních otázek.
- Nezapomeňte na lístek připsat i své jméno a adresu! Bez nich nelze cenu přidělit. Dnešní otázka:
Jak se jmenuje výstava pořádaná v Lounech, která se v 80. letech prosadila v celostátním měřítku?
a) Člověk v přírodě b) Člověk a příroda c) Člověk a zahrada
1. - skleník za 15 000 Kč
2. - kuchyňský rohový kout za 6250 Kč
3. - krbová kamna za 5000 Kč
</TEXT>
</DOC>
<DOC>
<DOCID>MF-20020415397</DOCID>
<DOCNO>MF-20020415397</DOCNO>
<DATE>04/15/02</DATE>
<TITLE>
Festiváleček už není jen filmový
</TITLE>
<TEXT>
Kromě prací studentů filmových škol nabídne také hudbu, divadlo a výstavu
Ústí nad Labem - Filmové tvorbě a speciálně té její části, která je normálně veřejnosti nepřístupná, bude patřit tento týden v Ústí nad Labem. V aule zdejší univerzity zítra začíná druhý ročník filmové přehlídky Kulturní festiváleček 02. "V loňském roce se akce jmenovala trochu jinak, Filmový festiváleček. Letos jsme název trochu upravili, neboť jsme rozšířili program ještě o některé další kulturní akce - výstavu, koncerty či divadelní představení," přibližuje jeden z organizátorů přehlídky Václav Faigl a upozorňuje, že prostřednictvím doprovodných akcí Festiváleček vstoupí také do prostor dalších ústeckých kulturních zařízení. Přehlídka je letos postavena na stejném principu jako loni - představit nejširší veřejnosti tvorbu současných mladých režisérů studujících na českých filmových školách. V minulém roce mohli diváci poznat i ukázky z díla jejich kolegů, kteří filmové školy studovali v předchozích desetiletích a dnes již patří k zavedeným jménům české kinematografie. Letos se však organizátoři zaměřili převážně na snímky z posledních dvou let a nejstarším filmem, který promítnou, bude Čekání na déšť Martina Černého z roku 1994, lyrický příběh o přátelství malého chlapce a staršího pána, kteří se připravují na potopu světa. "Starší filmy od režisérů Menzela, Chytilové a dalších už proběhly řadou podobných přehlídek, takže je lidé povětšinou již znají. Snažili jsme se tedy letos přivézt do Ústí to, co ještě není okoukané," vysvětluje Václav Faigl. Kulturní festiváleček je rozdělen do tří dnů, z nichž dva, úterý a čtvrtek, budou patřit studentům pražské FAMU, a středa pro změnu studentům Vyšší odborné školy filmové ve Zlíně. Celkem letos čeká diváky více než třicet filmů v šesti programových blocích, přičemž na své si opět přijdou vyznavači snad každého filmového žánru - promítat se budou dokumenty, portréty, reportáže, hrané, animované i experimentální filmy, a připravena je dokonce i PC animace - příběh o dítěti, květině a malé touze, kterou její autor Radan Vašulín nazval Svoboda. "Snímky jsou přitom namíchány do šesti bloků, které začínají vždy v sedmnáct a v devatenáct hodin," doplňuje Faigl. Přehlídka zítra odstartuje projekcí portrétu patnáctileté Jiřinky, žijící v jedné moravské vesnici. Vyprávění o jejích snech a touhách natočila předloni Erika Hniková. Diváci se dále mohou těšit i na retrospektivní film Chodec od Marka Epsteina, který fragmentálním způsobem přibližuje historii jednoho rozcestí a skládá tragikomickou mozaiku několika lidských osudů. Ve druhém filmovém bloku se potom bude promítat například loutkový film z druhohor Prasavci, absolventský snímek Michala Žabky z loňského roku, nebo televizní mikroscéna Vlak povýšení, kterou natočil Börkur Gunnarsson. "Projekce budou letos znovu ozvláštněny také účastí některých tvůrců. Ve středu a ve čtvrtek budou s diváky vždy od patnácti hodin diskutovat například Jakub Somr, Margareta Hrůza s Taťánou Wilhelmovou či Filip Remunda. Přijet by pak měl i režisér Saša Gedeon a dvojice Rudolf Merkner - Tomáš Bařina, od nichž se letos bude promítat sedmiminutový film Konec sezony," vyjmenoval Václav Faigl. Aby byl Kulturní festiváleček ještě o něco přitažlivější, přichystali pořadatelé také divácké hlasování o nejlepší film a řadu již zmíněných doprovodných akcí. V prostorách chodby před univerz itní aulou bude nainstalována výstava fotografií a plakátů studentů ústecké Fakulty užitého umění a designu, ve středu proběhne v baru VŠ kolejí koncert seskupení Tres Udos a hned zítra se v klubu Doma představí hudební formace Hm..., v níž hraje na housle a baskytaru Viktor Ekrt a na kytaru Marek Doubrava, bývalý člen Tatabojs.
KULTURNÍ FESTIVÁLEČEK 02 - PROGRAM PŘEHLÍDKY
17.00 - 18.40 filmy FAMU (Čtyři kroky dvojpůlka, Aerosomnia, Na cestě, Chodec, "F")
19.00 - 20.00 filmy FAMU (Prasavci, Bam bam bam, Šance tisíciletí, Vlak povýšení, Štědrý den)
21.00 Hm... (koncert v klubu Doma)
17.00 - 18.30 filmy VOŠ Zlín (Čekání na déšť, Easy Rider, Úklid, The Water Closet, Na větrné hůrce,...)
19.00 - 20.45 filmy FAMU (Hry prachu)
21.00 Tres Udos - mexické rytmy v rockovém podání (bar na VŠ kolejích)
17.00 - 18.40 filmy FAMU (Kudly M. Kudly, El Film, Domov, Obec B, Proměna přikázání, Ocet, Truhlář)
19.00 - 20.10 filmy FAMU (Svatební dary, Trojská válka, Konec sezony, Jak jsem tě poznala, Naše třída)
Projekce se konají v aule Pedagogické fakulty UJEP. Vstupné je 40 Kč / den, permanentka na všechny dny stojí 100 Kč a na všechny akce 120 Kč. Vstupné na koncert skupiny Hm... činí 60 korun, při předložení vstupenky z některé filmové projekce polovinu. Podrobnosti o programu a filmech na internetu: www.usti-nl.cz/festivalecek
Jedním z filmů, které se dnes budou promítat na Kulturním festiválečku v aule ústecké univerzity, bude také retrospektivní snímek Chodec režiséra Marka Epsteina
</TEXT>
</DOC>
<DOC>
<DOCID>MF-20020415398</DOCID>
<DOCNO>MF-20020415398</DOCNO>
<DATE>04/15/02</DATE>
<TITLE>
Tanec přes barevná skla
</TITLE>
<HEADING>
Recenze
</HEADING>
<TEXT>
Místo projektu P.B.P., který byl z technických důvodů přesunutý, představil v sobotu v lounském Multiprostoru tanečník Tomáš Turek sám sebe. Prostřednictvím improvizace, při které neměl čas na žádné dlouhé promýšlení, tak mohli diváci nahlédnout přímo do jeho kuchyně. Turek představení charakterizuje jako svůj vztah k ženám. Jednotlivé pasáže tápavých pomalých pohybů byly prokládány pohyby křečovitými, úzkostlivými a dynamickými. Celkový dojem roztěkanosti a neuchopitelnosti lidských vztahů podtrhoval i prostor - červená plocha se dvěma bílými čtverci, tři praktikábly, zrcadlo a holé kamenné stěny. Taková byla myšlenka. V improvizaci ovšem spíše vynikl tanečníkův smysl pro hudbu a její reflexi. Hudební kompozice Pavla Kouteckého, skládající se ze tří jednotlivých částí (Fix Focus, Luci Serene a Defile) právě onu reflexi umožňovala. Turkovy pohyby odrážely momentální pocity z temných tónů, několikrát ale pronikl do tanečních prvků i humor. Vše pak dotvářely světelné a barevné efekty, s nimiž pracoval i sám Turek, dívaje se například v jedné pasáži přes zelené stínidlo. "Tak tomu je i v životě, díváme se přes různá barevná skla," říká sám tanečník. Lounský Multiprostor se po jiných kulturních oborech otevřel i taneční improvizaci. Považujme ji za jakousi předehru k dalšímu, již připravenému a vícečlennému projektu P.B.P, jehož choreografem je opět Tomáš Turek.
Místo projektu P.B.P., který byl z technických důvodů přesunutý, představil v sobotu v lounském Multiprostoru tanečník Tomáš Turek sám sebe. Prostřednictvím improvizace, při které neměl čas na žádné dlouhé promýšlení, tak mohli diváci nahlédnout přímo do jeho kuchyně. Turek představení charakterizuje jako svůj vztah k ženám. Jednotlivé pasáže tápavých pomalých pohybů byly prokládány pohyby křečovitými, úzkostlivými a dynamickými. Celkový dojem roztěkanosti a neuchopitelnosti lidských vztahů podtrhoval i prostor - červená plocha se dvěma bílými čtverci, tři praktikábly, zrcadlo a holé kamenné stěny. Taková byla myšlenka. V improvizaci ovšem spíše vynikl tanečníkův smysl pro hudbu a její reflexi. Hudební kompozice Pavla Kouteckého, skládající se ze tří jednotlivých částí (Fix Focus, Luci Serene a Defile) právě onu reflexi umožňovala. Turkovy pohyby odrážely momentální pocity z temných tónů, několikrát ale pronikl do tanečních prvků i humor. Vše pak dotvářely světelné a barevné efekty, s nimiž pracoval i sám Turek, dívaje se například v jedné pasáži přes zelené stínidlo. "Tak tomu je i v životě, díváme se přes různá barevná skla," říká sám tanečník. Lounský Multiprostor se po jiných kulturních oborech otevřel i taneční improvizaci. Považujme ji za jakousi předehru k dalšímu, již připravenému a vícečlennému projektu P.B.P, jehož choreografem je opět Tomáš Turek.
</TEXT>
</DOC>
<DOC>
<DOCID>MF-20020415399</DOCID>
<DOCNO>MF-20020415399</DOCNO>
<DATE>04/15/02</DATE>
<TITLE>
Gymnazisté vystavují díla ve Fillově galerii
</TITLE>
<TEXT>
Ústí nad Labem - Studentům gymnázia v Jateční ulici dala v tomto týdnu prostor ústecká Galerie Emila Filly. Své výtvarné práce tu představí přibližně stovka mladých autorů. "Návštěvníci uvidí vedle klasických věcí, tedy kresby, malby nebo grafiky, například také fotoromány, které připravili starší ročníky, jednu video-artovou legraci či různě přepracovaná loga světových firem. V některých případech jde o humornou parafrázi, jindy naopak autor logo přesměroval například do sociální oblasti - třeba využitím podoby slov Adidas a AIDS," přibližuje Petra Šalanská, která výstavu připravila společně s kolegyní Lenkou Procházkovou. Ve druhé místnosti galerie je k vidění ještě obrovský jídelní stůl, na němž jsou technikou kašírování vytvořené napodobeniny jídel včetně velké prasečí hlavy. "Uvažujeme, že bychom po skončení výstavy tuto instalaci nebo její část věnovali nějaké nemocnici či mateřské škole, které by ji mohly využít jako výzdobu," dodala Petra Šalanská. Vernisáž začíná v 18 hodin, výstava pak potrvá do pátku.
DOBROU CHUŤ
Ukázka z výstavy studentů gymnázia v ústecké Jateční ulici, kteří ode dneška představují svá díla v Galerii Emila Filly
</TEXT>
</DOC>
<DOC>
<DOCID>MF-20020415400</DOCID>
<DOCNO>MF-20020415400</DOCNO>
<DATE>04/15/02</DATE>
<TITLE>
Kulturní servis
</TITLE>
<HEADING>
HVĚZDA: Moulin Rouge. ( 18.00)
</HEADING>
<TEXT>
GALERIE POD VĚŽÍ: Č - B Fotografie a Plastika pod UV lampou - P. Buchart, S. Janouchová, M. Přibyl (do 27.4.) VÝSTAVNÍ SÍŇ U KOSTELA: Obrazy: Mám pleš, vieš? - Iwan Krajíček Brotschnitte (do 1.5.)
JANDOVO MUZEUM: Historie Budyňska od pravěku do r. 1848 - Alchymie na hradě v Budyni
MUZEUM KÁVOVÝCH MLÝNKŮ: Celoroční výstava kávomlýnků MUZEUM: Dobové fotografie Chabařovic a dnes již zbouraných obcí
EVROPA: Bulšit. Nová parodie na teenagerské filmy, která nemá úctu před ničím, včetně vašeho dobrého vkusu. ( 19.00) OKO: O. Další film, který oživuje dílo mistra dramatu Shakespeara. Děj "nového" Othella je zasazen na americkou univerzitu mezi mladé hráče basketballu. ( 19.00) PRAHA: Pán prstenů I - Společenstvo prstenu. ( 17.00, 20.00)
JEZUITSKÉ GYMNÁZIUM: Výtvarníci z Annabergu (do 4.5.) KASS: Ondřej Dušek - obrazy a grafika (do 30.4.) MĚSTSKÁ GALERIE ŠPEJCHAR: Jubilanti S.V.U. Mánes 2002 (potrvá do 18.5.)
FOYER MĚSTSKÉHO DIVADLA: Takový je život: Richard Holub - obrazy (do 17.4) GALERIE HEFAISTOS: Fotografie studentů oboru fotograf ze SOŠ a SOU v Děčíně (do17.4.) SYNAGOGA: Spolu - obrazy (potrvá do 3.5.)
MĚSTSKÉ INFORMAČNÍ CENTRUM: Staré a současné pohlednice Duchcova a spádových obcí (potrvá do 30.4.)
HVĚZDA: Miluji tě k sežrání. ( 20.00)
MĚSTSKÁ GALERIE KARLA HAVLÍČKA: Miroslav Rovenský - kresby, Adrien Kukal - grafika
GALERIE THUN: 1. Salón Kláštereckých výtvarníků ZÁMEK: VIII. výstava minerálů a hornické historie (do 16.6.)
MÁJ: Výlet. ( 17.00), Harry Potter a Kámen mudrců. ( 20.00)
OKRESNÍ VLASTIVĚDNÉ MUZEUM: Geologický vývoj regionu, archeologie, historie do r. 1945. SEVEROČESKÁ GALERIE VÝTVARNÉHO UMĚNÍ: Tomáš Vosolsobě - Obrazy (do 5.5.)
CITADELA: Zatracení. ( 19.00)
AULA SCHOLY HUMANITAS: R. Menclová - fotografie z Afriky GALERIE RADNIČNÍ SKLÍPEK: Krajina a batika - Marie Němcová
SVĚT: Mach, Šebestová a kouzelné sluchátko ( 17.30), Intimita. ( 20.00)
GALERIE BENEDIKTA REJTA: Čestmír Kafka - obrazy (do 9.6.) OKRESNÍ MUZEUM: Modely z papíru (do 16.6)
MĚSTSKÉ DIVADLO: Lékařem proti své vůli. Komedie o tom, k čemu potřebují lidé lékaře a k čemu lékaři potřebují lidi ( 19.00)
OKRESNÍ MUZEUM: Obrazy Jany Brejchové a Kameny z Krušnohoří sběratele Jana Raby (do 31.5.)
</TEXT>
<HEADING>
KINO KLUB: Nahoru, dolů. ( 19.00)
</HEADING>
<TEXT>
DIVADLO J. K. TYLA: Jak se zachraňuje země. Divadelní představení k ekologické výchově, ve kterém se děti seznámí s problematikou životního prostředí. Divadlo Piškot. ( 9.00, 10.15)
GALERIE MODERNÍHO UMĚNÍ: František Dvořák - kresby
Činohra
</TEXT>
<HEADING>
KULTURNÍ STŘEDISKO: Švestka (Divadlo Járy Cimrmana). ( 19.30)
</HEADING>
<TEXT>
KVĚTEN: Protiúder. ( 17.30), Perníková věž. Jakub, kterému zahynula Věra, je přesvědčen, že za smrt je odpovědný boss Pexeso. Mladík, neustále zápasící s drogovou závislostí, si opatří zbraň a rozhodne se smrt dívky pomstít. ( 20.00) LÍPA: Příšerky s.r.o. ( 17.30), Formule! ( 20.00)
REGIONÁLNÍ MUZEUM: Kouzelný svět hraček (do 28.4.). Výstava hraček z minulého století
Muzikál
KRUŠNOHORSKÉ DIVADLO: Líp se loučí v neděli. Marta Kubišová v komorním muzikálu Tell Me on a Sunday. ( 19.00)
CORSO: Traffic - Nadvláda gangů. ( 17.30, 20.00) HRANIČÁŘ: Milionový závod. ( 17.30, 20.00) KINO DK: Černý jestřáb sestřelen. ( 17.30, 20.00)
Činohra
</TEXT>
<HEADING>
ČINOHERNÍ STUDIO: Fímejl ( 19.00)
</HEADING>
<TEXT>
GALERIE ALBIS: Zdena Svobodová - kresby, grafika, dřevěné plastiky, keramika, artprotis (do 27.4.) GALERIE EMILA FILLY: Gym.Jat22 - výstavy prací studentů gymnázia v Jateční (vernisáž v 18 hod.) MUZEUM: Guido Boggiani - fotografie (do 31.5.) OBCHODNÍ AKADEMIE: Anna Franková, Odkaz pro budoucnost (do 15. 4.)
DOMA: Jonathan a víno ( 19.00)
Koncert
MĚSTSKÉ DIVADLO: Hodina zpívání s Jaroslavem Uhlířem. ( 9.00, 11.00)
GALERIE LIDUŠKA: Výstava kreseb uhlem - Vrásnění, Klára Mašanská
</TEXT>
</DOC>
<DOC>
<DOCID>MF-20020415401</DOCID>
<DOCNO>MF-20020415401</DOCNO>
<DATE>04/15/02</DATE>
<TITLE>
Názory čtenářů
</TITLE>
<HEADING>
Proč zaniká rejdařství?
</HEADING>
<TEXT>
ČSPLO je před zánikem především z důvodu absence kvalitní dopravní cesty na českém úseku Labe z Ústí nad Labem po státní hranici. Problém lze řešit jediným způsobem - co nejrychleji zahájit výstavbu dvou jezů v uvedeném úseku. Tím bude zajištěna splavnost po celý rok. Tomuto řešení kritické situace velmi aktivně a i nad rámec svých povinností daných mu zákonem brání ministr Miloš Kužvart. Jeho laické a nekvalifikované výzvy o přizpůsobení plavidel řece jsou nehorázným nesmyslem, protože lodě se staletí plavby po Labi této řece už dávno přizpůsobily a dosáhly všech limitů. Rovněž úvahy o přesunu zboží na železnici a silnici jen potvrzují naprosté nepochopení původní role české plavby jako regulátora cen na dopravním trhu, kde nezáleží na objemu přeprav tolik jako na její samotné existenci. A tak dochází v České republice k unikátní situaci: tzv. ekologický ministr se snaží zlikvidovat ekologickou dopravu. Přestože vláda ČR přímo uložila výstavbu vodních děl dvěma usneseními, přestože ji podpořili při společném jednání premiéři ČR A SRN, požaduje ji zastupitelstvo Ústeckého kraje, všechny samosprávy dotčených měst a obcí, dopravci i správci vodní cesty, laická veřejnost na základě dvou průzkumů veřejného mínění i příslušný parlamentní výbor. Ministr Kužvart schvalovací proces zdržuje porušováním správního řádu a nad rámec českých zákonů jezdí do zahraničí shánět odpůrce dopravní cesty. Jsme svědky neuvěřitelné situace, kdy ministr české vlády aktivně působí proti zájmům ČR a jejím občanům a toto působení nahrává se zájmy cizích dopravců. To vše za peníze daňových poplatníků. Je paradoxem, že zatímco sousední Německo po celou dobu úzkostlivě respektuje nezávislost a svobodu plavby po Labi, vlastní ministr české vlády aktivně pracuje na přerušení tohoto jediného spojení ČR se světem. Důsledky jsou prosté: pokud zmizí z Labe české lodě a při vstupu do EU jich budeme mít např. pět, bude to naše kvóta na celkový počet plavidel do budoucna. Toto nebezpečí si pan ministr neuvědomuje, a právě proto by měl více naslouchat ministru dopravy. Navíc v době, kdy evropské státy investují ročně do vodních cest miliardy marek ve snaze odlehčit dopravu po silnicích a železnicích, v době, kdy ČR investuje desítky miliard do železničního koridoru a dálnic, je šestimiliardová investice do vodní cesty skutečně malou daní.
Miroslav Šefara, autor je ředitelem ČSPLO
</TEXT>
<HEADING>
Divoký západ?
</HEADING>
<TEXT>
Překvapila mne brutalita, s jakou jednala trojice mužů před litvínovským klubem, kde zastřelili dva mladíky. Dokonce jednoho, když utíkal. Kde to jsme? Na Divokém západě? Až je dopadnou, měli by dostat ty nejpřísnější tresty. Vůbec se nedivím, že mezi místními lidmi vládla hned po incidentu taková nálada, že by vrahy lidé lynčovali, kdyby je dopadli. Vždyť za chvíli bude hrozit každému, že ho na ulici jen tak někdo odstřelí. Bohužel, jak jsem si přečetl nyní, zatím se podařilo polici dopadnout jen jednoho z vrahů. To jsou skutečně tak obratní?
Karel Mrázek, Most
</TEXT>
<HEADING>
Potřebuje pomoc
</HEADING>
<TEXT>
S pohnutím jsem si přečetla, co se stalo polské cizince, která byla ubytována s rodinou v lounském hotelu Oharka. Naše rodina se kdysi dostala do podobné situace - ne snad, že by se jí sesypal dům na hlavu, ale téměř celá se zabila v autě. Srážku s opilým řidičem přežila jen jedna žena, v autě zůstaly její děti a manžel. Zhroutil se jí celý svět. Ženě, které zůstala v sutinách celá rodina, by se mělo všemožně pomoci. Doufám, že tak udělá jak úřad, tak lidé okolo. Kdyby to bylo třeba, pomohu i já.
Hana Vránová, Ústí nad Labem
</TEXT>
<HEADING>
Sliby, chyby
</HEADING>
<TEXT>
Ani mne nepřekvapilo, že stát sice slíbil peníze na řešení havarijní situace v Hřensku, ale nedal. Vždyť neplatí obcím jako takovým. Ve Hřensku si půjčila na další práce firma, která je provádí. Bez toho by se tu všechno zastavilo. Některé obce na severu si musí také půjčovat, aby platily za běžný provoz. Je to ostuda. Stát by měl přece vždy jít příkladem.
Vratislav Horký, Ústí nad Labem
</TEXT>
<HEADING>
Drzá žaloba
</HEADING>
<TEXT>
Reklama za každou cenu, třeba i žalobou ministra? To je otázka, která mne napadla, když jsem si četl v severočeské příloze MF DNES 4. dubna o tom, že pornoherec Robert Rosenberg chce žalovat ministra kultury. A to za to, že ostře odsoudil záměr herce použít záběry z Terezína do filmu s choulostivými erotickými scénami. Ať pornoherec ministra žaluje. Obvykle ten, kdo si dovolí na mocipány, má sympatie veřejnosti. V tomto případě s nimi ale určitě počítat nemůže, spíše naopak.
Václav Král, Děčín
</TEXT>
<HEADING>
Nechte ho stát
</HEADING>
<TEXT>
Škoda, že chtějí v Chanově zbořit Romy vybydlený panelák, jinak zvaný průhledný dům. Měl by zůstat stát jako památník dvou věcí - jednak mylné představy, že receptem na romskou otázku je soustředit je do jednoho místa a převychovávat, jednak jako důkaz, co některé skupiny lidí udělají s majetkem za společné peníze, když k tomu dostanou příležitost. Vždyť se přece ví, že konec tohoto paneláku přivolala snaha některých ještě za minulého režimu dostat nový byt v Mostě. A tak svůj starý podpálili. Skutečně, nechte průhledný dům stát. Výmluvnější memento totiž není.
Martin Horák, Most
</TEXT>
<HEADING>
Severočešky nejkrásnější
</HEADING>
<TEXT>
Severní Čechy opět ukázaly, že i přes vysokou nezaměstnanost, malou vzdělanost obyvatel a kdo ví co ještě ne právě dobrého mají jeden nádherný prim - rodí se tu krásná děvčata. Vždyť na nedávné Miss vyhrála Kateřina Průšová z Chrastavy na Liberecku (vím, že se kraj rozdělil, ale i Liberecko je sever Čech) a divákům se nejvíce líbila Lenka Taussigová z Neštěmic. Korunku sice nemá, ale myslím, že skutečnou Miss je právě ona. Počet hlasů, které dostala, v porovnání s počtem porotců, mluví za všechno. Pak že severní Čechy nestojí za nic...
Jitka Schusterová, Ústí
</TEXT>
<HEADING>
Ať to zaplatí
</HEADING>
<TEXT>
Jako frajeři mi připadají zastupitelé v Teplicích, když neschválili teplickému soudu přísedící a ten bude muset některé případy řešit znovu. Jak může někomu vadit, že soud chce, aby přísedící, kteří dobře pracovali, zastupitelstvo schválilo znovu, jak jsem si přečetl v záznamu rozhlasové besedy Na tapetě v příloze MF DNES. Uvedl to Evžen Freiman. To chce zastupitelstvo dělat své zvláštní prověrky? Ostatně, pokud by i chtělo, ať si je třeba udělá, ale ne ve chvíli, kdy to ohrožuje chod spravedlnosti v Teplicích. Navíc se o tomto městě ví, že tu podsvětí hezky bují. O co tedy teplickým zastupitelům jde? O to ukázat na sebe, že oni jsou ti spravedliví? Nebo o skutečnou spravedlnost? Navrhuji, ať procesy, které se kvůli jejich rozhodnutí musejí opakovat, zaplatí ze svého. Nejde určitě o malé částky a ty totiž za ně zaplatíme my.
Jiří Procházka, Teplice
</TEXT>
<HEADING>
ALESPOŇ NĚJAKÉ ZVIDITELNĚNÍ
</HEADING>
<TEXT>
Miss sympatie Lenka Taussigová z ústeckých Neštěmic (vlevo) a Miss ČR roku 2002 Kateřina Průšová převzaly v úterý v Praze klíčky od vozů Toyota Corolla
Miss sympatie Lenka Taussigová z ústeckých Neštěmic (vlevo) a Miss ČR roku 2002 Kateřina Průšová převzaly v úterý v Praze klíčky od vozů Toyota Corolla
</TEXT>
</DOC>
<DOC>
<DOCID>MF-20020415402</DOCID>
<DOCNO>MF-20020415402</DOCNO>
<DATE>04/15/02</DATE>
<TITLE>
Ústí a Neštěmice se dočkaly
</TITLE>
<TEXT>
Fotbalisté Sibřiny porazili Břevnov 2:0 a jsou po dvacátém kole divizní skupiny B zase blíž postupu.
Severní Čechy - Ve dvacátém kole divizní fotbalové soutěže premiérově na jaře vyhrály týmy Ústí nad Labem a Neštěmic, naopak poprvé prohrála Roudnice a na vedoucí celek skupiny B - Sibřinu - ztratila. Zajímavá je výhra posledních Kralup. Ty poprvé v sezoně zvítězily na hřišti soupeře, navíc v Benešově, který doma prohrál poprvé.
</TEXT>
<HEADING>
Ústí nad Labem - Litvínov 1:0.
</HEADING>
<TEXT>
O první jarní výhře domácích rozhodl už v páté minutě Tomáš Novák, který nejlépe vyskočil na centr po standardní situaci. Další šance domácí nevyužili a ve druhé půli se strachovali o výsledek. Podržel je brankář Chodura. Branka: 5. T. Novák. Rozhodčí: Oborník. ŽK: 5:4. ČK: 78. Peterka (Ú). Diváků: 250. Poločas: 1:0.
</TEXT>
<HEADING>
Smíchov - Kadaň 0:0.
</HEADING>
<TEXT>
Na jaře neporažená Kadaň pokračovala v kvalitním výkonu. Byla lepší a mohla vést po střele Hefnera, která skončila na břevně. Druhou větší příležitost hostů neproměnil Hrubý, který ve druhém poločase těsně minul branku. Rozhodčí: Blaschke. ŽK: 2:1. Diváků: 200.
</TEXT>
<HEADING>
Žatec - Libiš 2:1.
</HEADING>
<TEXT>
Domácí si vypracovali dvoubrankový náskok během půlhodiny po střelách Zelinky. Po klidném průběhu ve druhé půli se zrodilo v závěru drama. Hosté snížili, ale svůj následný tlak ve vyrovnání neproměnili. Branky: 14. z pen. a 26. Zelinka - 83. Werner. Rozhodčí: Suchánek. ŽK: 3:2. Diváků: 300. Poločas: 2:0.
</TEXT>
<HEADING>
Rakovník - Roudnice 2:0.
</HEADING>
<TEXT>
Favorizovaní hosté podali matný výkon, nenavázali na poslední kola a poprvé na jaře prohráli. Domácí měli trvalou převahu, kterou korunoval kanonýr Psohlavec. Zápas dohrávala Roudnice o devíti hráčích. Branky: 12. a 47. Psohlavec. Rozhodčí: Přibyl. ŽK: 4:3. ČK: 84. Emeke, 90. Schönbauer (oba Roudnice). Diváků: 600. Poločas: 1:0.
</TEXT>
<HEADING>
Neštěmice - Brandýs 3:0.
</HEADING>
<TEXT>
Obětavý výkon dohnal mladý neštěmický tým k první výhře jara. Rozhodly dvě rychlé branky v začátcích poločasů. Branky: 5. a 84. Jouza, 50. Trlica. Rozhodčí: Teuber. ŽK: 1:3. Diváků: 250. Poločas: 1:0.
</TEXT>
<HEADING>
Litoměřice - Štětí 2:1.
</HEADING>
<TEXT>
Větší touha po třech bodech rozhodla derby. Hosté jsou v krizi a dovolili domácím vydřít výhru. Štětí dokázalo bleskově odpovědět jen na vedoucí gól domácích. Branky: 8. Šimáček, 65. Stejskal - 9. Bačkovský. Rozhodčí: Garaja. ŽK: 1:6. Diváků: 300. Poločas: 1:1.
Zbývající zápasy:
</TEXT>
</DOC>
<DOC>
<DOCID>MF-20020415403</DOCID>
<DOCNO>MF-20020415403</DOCNO>
<DATE>04/15/02</DATE>
<TEXT>
Obránce Toronta Karel Pilař, ještě loni opora hokejistů Litvínova, slaví svůj první gól v NHL. Dal ho v první třetině vítězného zápasu s Ottawou.
</TEXT>
</DOC>
<DOC>
<DOCID>MF-20020415404</DOCID>
<DOCNO>MF-20020415404</DOCNO>
<DATE>04/15/02</DATE>
<TITLE>
Grepl a Konečný končí
</TITLE>
<TEXT>
Severní Čechy - Asistent trenéra Milan Konečný v Ústí nad Labem po třech letech končí. Vedení týmu oznámilo, že po Gittensovi, Poseyovi a Balážovi nepočítá ani s Greplem. Je dobojováno. Národní basketbalová liga končí. Ústí na závěr podlehlo doma Ostravě, Děčín na palubovce sestupujícího Vyšehradu. Oba shodně 80:89. "Dávám přednost svým politickým ambicím," vysvětlil odchod ústecký asistent Milan Konečný. Dodal, že se loučí v dobrém. Sezona končí i pro druholigový Chomutov, který po sobotní výhře 72:70 podlehl včera v semifinále favorizované Kroměříži 76:87. Chyběl mu vyfaulovaný Doksanský. Celou sérii ztratil 1:3 na zápasy.
Ústí nad Labem - Ostrava 80:89
</TEXT>
</DOC>
<DOC>
<DOCID>MF-20020415405</DOCID>
<DOCNO>MF-20020415405</DOCNO>
<DATE>04/15/02</DATE>
<TITLE>
Nižší fotbalové soutěže
</TITLE>
<TEXT>
FK Louny - Probošt ov 2:0 (2:0). Branky: Židů, Domecký. Rozhodčí Král, ŽK 5:1, ČK Martinovský (Louny), 110 diváků.
ŘEZUZ Děčín - Duchcov 2:1 (1:0). Branky: Dontchev, Smolík - Kropáček. Rozhodčí Nádeník, ŽK 3:4, ČK: Pivoňka (Děčín), 250 diváků.
</TEXT>
</DOC>
<DOC>
<DOCID>MF-20020415406</DOCID>
<DOCNO>MF-20020415406</DOCNO>
<DATE>04/15/02</DATE>
<TITLE>
Kouč slavil dvakrát Žemlík vstřelil gól, ale pak si vynadal, že je kopyto
</TITLE>
<TEXT>
Milionářský fotbalový klub z Teplic našlápl k záchraně, v derby porazil nedaleké Blšany díky dvěma Tesaříkovým brankám.
Teplice - František Cipro, trenér fotbalistů Teplic, prožil v sobotu obzvlášť šťastný den. Oslavy 55. narozenin mu přikrášlila výhra 2:1 nad předposledními Blšany. Spodek tabulky tak dostal čtyři kola před koncem nejvyšší soutěže podobu: 12. Teplice 29 bodů, 13. Olomouc 27, 14. Drnovice 23, 15. Blšany 21, 16. Opava 12. "Ale o záchraně bych ještě nechtěl mluvit. Jsme sice v lepší pozici, ale ve hře je stále 12 bodů," zůstává Cipro opatrný a připomíná, že v klidu bude až při dosažení hranice 31 získaných bodů. Teplice si po sobotním derby oddechly. Kdyby prohrály - a od toho nebyly daleko - od Blšan by je dělily pouhé dva body. " Nezaujatým lidem se zápas musel líbit. Nescházely mu osobní souboje, nasazení, šance, tyčky, góly. Ale přiznám se, že už na to nemám nervy," pověděl Cipro po hektickém závěru, v němž jeho tým hájil těsný jednobrankový náskok. Derby nabídlo zajímavý zápas, ovšem mělo i řadu hluchých míst a nepřesností. Domácí Rampáček už ve 3. minutě mohl po rohu otevřít skóre, ale brankář Chvalovský míč z čáry vyboxoval. Pak přišel pro čtyři tisícovky diváků šok: Žemlík otevřel skóre a za chvíli Bureš jen těsně minul. Pak mírná převaha Teplic, ovšem zcela sterilní. "Až do úvodního gólu se nám dařilo hrát, jak jsme chtěli. Branka nám ovšem paradoxně uškodila. Byli jsme pasivní, v záloze rozháraní, hráči nevěděli, kdo má kam běhat," stěžoval si blšanský trenér Günter Bittengel. Inkasovaný gól ale nevzpružil ani domácí. "Proto byla v kabině bouřka," netajil Cipro. Když Tesařík vyrovnal, postihl Teplice stejný problém jako předtím Blšany: přestaly hrát. Zachránil je ale opět Tesařík, který se odvážně vrhl do souboje s brankářem Chvalovským a Tothem. "Brankář křičel, netušil jsem, že míč projde. Myslel jsem, že ho v pohodě sebere nebo prodlouží. Hloupá chyba nás stála bod," štvalo Jana Velkoborského, kapitána Blšan, který byl kousek od rozhodujícího okamžiku. "Remízový zápas. Jenže další hrubka v defenzivě nás o vše připravila," lamentoval Bittengel. Ještě předtím zazdil na druhé straně dvě příležitosti Žemlík. "Na první šanci jsem šel hrozně, jako kopyto. A při tyči scházely centimetry, jinak jsme tu neprohráli," zkritizoval se téměř dvoumetrový hrot Blšan. Když hosté mizeli v kabině, první skupinka nadávala na rozhodčího Libu. Vyčítala mu, že neodpískal pokutový kop za ruku Rampáčka. Velkoborský ale vášně uklidnil: "Rozhodly naše hloupé góly, sudí pískal velice dobře, nemůžeme si stěžovat. A ruka? Myslím, že Liba byl blízko, záleželo na něm, jak situaci posoudí."
</TEXT>
<HEADING>
12. MINUTA
</HEADING>
<TEXT>
Blšanský útočník Jan Žemlík (vpravo) slaví úvodní gól derby s rozmáchlými pažemi, běží s ním další nováček v klubu záložník Miroslav Toth
</TEXT>
<HEADING>
79. MINUTA
</HEADING>
<TEXT>
Dušan Tesařík, nejmenší hráč fotbalových Teplic na hřišti, dává hlavičkou druhý gól do sítě Blšan. Marně jej brání Toth i brankář Chvalovský.
</TEXT>
<HEADING>
79. MINUTA
</HEADING>
<TEXT>
Přetáhl si dres přes hlavu a běžel k tribunám. Pak si svůj trikot svlékl a mával před ním divákům. Tak si vychutnal teplický záložník Dušan Tesařík vítěznou trefu.
Přetáhl si dres přes hlavu a běžel k tribunám. Pak si svůj trikot svlékl a mával před ním divákům. Tak si vychutnal teplický záložník Dušan Tesařík vítěznou trefu.
</TEXT>
</DOC>
<DOC>
<DOCID>MF-20020415407</DOCID>
<DOCNO>MF-20020415407</DOCNO>
<DATE>04/15/02</DATE>
<TITLE>
Tesařík: Mám dobrý pocit
</TITLE>
<GEOGRAPHY>Teplice</GEOGRAPHY>
<TEXT>
Dal dva góly, proto byl jeden z nejmenších fotbalistů Dušan Tesařík hrdinou sobotního derby. O první se postaral po střele z levé strany, druhou trefu přidal dokonce hlavou. Teplicím zařídil výhru 2:1 nad Blšany a mužstvo ze Stínadel výrazně posunul k prvoligové záchraně. "Už dříve jsem měl párkrát dobré chvilky, ale tentokrát mi hodně pomohl příchod střídajícího Leitnera, s nímž jsme si dávali na levé straně dobré přihrávky. Ze druhého poločasu mám dobrý pocit," nezastírá šestadvacetiletý záložník. Za chvilku ho zavolal teplický kapitán Horváth. S vítězným pokřikem se na něj čekalo.
První brance předcházela vaše nejobávanější zbraň - rychlý průnik po levé straně hřiště.
Míč mi Michal Doležal výborně prostrčil mezi beky, viděl jsem před brankou chumel hráčů, proto jsem sám raději vystřelil.
A co druhá trefa?
Přiznávám, že po nedorozumění obránce s brankářem hostů Chvalovským jsem měl pozici lehčí.
Kdy jste dal naposledy dva góly v jednom zápase?
Před čtyřmi lety, v roce 1998 tady na Stínadlech Plzni, tenkrát jsme doma vyhráli 4:2.
Co úspěch v derby pro Teplice znamená?
Výhra má cenu zlata. Udělali jsme možná rozhodující krok k záchraně, ale jistotu ještě nemáme.
Podle trenéra Cipra má stačit 31 bodů, takže jedna výhra ve čtyřech zápasech a udržení máte v kapse.
Jenže my jedeme na Spartu a máme těžší soupeře než třeba Blšany. Musíme se pokusit zdolat Liberec. Předem nejsme poraženi, můžeme ho potrápit.
První poločas proti Blšanům vám nevyšel, diváci pískali. Proč se nic nedařilo?
Podepsala se na nás nervozita. Důležitost zápasu nám svazovala nohy. Byli jsme v křeči. Čím víc se člověk snaží, tím se mu daří méně.
V přestávce vám pomohla bouřka, kterou vyvolal trenér Cipro?
Vytýkal nám inkasovaný gól po další hloupé chybě i jiné věci. Za nepříznivého stavu 0:1 jsme museli jít do rizika a úvodní čtvrthodina druhého poločasu byla z naší strany fantastická.
</TEXT>
<HEADING>
Jakou taktiku jste zvolili?
</HEADING>
<TEXT>
Museli jsme si dávat přihrávky po zemi. Přes Velkoborského a vysoké zadáky soupeře jsme nemohli dělat nákopy míče před branku.
</TEXT>
<HEADING>
Jak se cítíte po dlouhodobém zranění kolena?
</HEADING>
<TEXT>
Jako jarní počasí. Jednou dobře, podruhé špatně. Zrovna teď se cítím skvěle. Hned bych zvládl ještě jeden zápas. Ovšem zase se to může zhoršit. Doufám, že nejhorší mám za sebou.
Není příčinou proměnlivé formy a zdravotního stavu i dlouhodobý herní výpadek?
Je to možné. Nevím.
Kdy se budete cítit absolutně v pořádku?
Po letní přípravě. Budu mít vedle klasických tréninků ještě individuální plán.
Do kdy máte v Teplicích smlouvu?
Od léta ještě jeden rok.
</TEXT>
</DOC>
<DOC>
<DOCID>MF-20020415408</DOCID>
<DOCNO>MF-20020415408</DOCNO>
<DATE>04/15/02</DATE>
<TITLE>
Dřeli, ale krutý závěr jim body vzal
</TITLE>
<TEXT>
Most, Pardubice - Sahali po bodech, ale nakonec s pláčem mizeli v šatnách. Stejný osud včera potkal zachraňující se druholigové fotbalisty Chomutova a Mostu.
</TEXT>
<HEADING>
Pardubice - Chomutov 2:1
</HEADING>
<TEXT>
V nepříliš pohledném zápase získali domácí šťastně tři body. Hosté téměř hodinu vedli, zatímco Pardubice marně dobývaly jejich pozorné obranné řady. Nakonec však utkání zásluhou Bukače a Šourka otočily během jediné minuty v závěru střetnutí! Džimis Bekakis, hostující trenér, byl zcela zdrcený. Jeho celek sahal po první jarní výhře, ale během okamžiku vylétla všechna snaha komínem. "Byli jsme blízko. Celých devadesát minut si hráči plní úkoly, bojují, soupeř se neprosadil. A pak dvě strašné hrubky rozhodnou," lomil Bekakis rukama. "Nejdřív Poláček namazal protihráči, hned po rozehrání jsme přišli o balon, standardka a neobsazený hráč skóruje." Co dál? "Nevím. Musíme se s tím poprat. Máme strašnou smůlu a nevím proč," hlesl Bekakis, který má důvěru vedení klubu i nadále.
Bojovný zápas s lídrem spěl k remíze, když se minutu před koncem vrhl skluzem po míči hostující obránce Wozniak a rozhodl. "Dřina a na nic, nešťastný konec," zkroušeně prohlásil mostecký trenér Luboš Urban. "Kdyby zápas skončil 0:0, řekl bych, že jsme měli k vítězství blíž my. Škoda, že jsme aspoň remízu neudrželi. Neřešila by sice záchranu, ale psychiku." Déšť skrápěl trávník, hrálo se na těžkém terénu a s minimem šancí. Domácí Jirka skvěle pálil, ale brankář Seman parádně chytil. Chvíli před tím, než hosté rozhodli, pádil na mosteckého brankáře Meiera budějovický Plocek, ovšem neuspěl. "Hned potom přišla přísně odmávaná standardní situace, z které padl gól. Díval jsem se na video a faul to nebyl," tvrdil Urban. Zápas označil za kvalitní a taktickou bitvu. "Měli z nás strach, ničím nepřekvapili," řekl trenér Mostu o lídrovi soutěže. "Ale ten výsledek je s Budějovicemi normální. U nich jsme prohráli brankou z 94. minuty, teď z 89. minuty. Vše je o zodpovědnosti, dohrání osobních soubojů. "
Branka: 89. Wozniak. Rozhodčí: Puček. ŽK: Langer - Sivok, Penner. Diváků: 639. Poločas: 0:0.
</TEXT>
</DOC>
<DOC>
<DOCID>MF-20020415409</DOCID>
<DOCNO>MF-20020415409</DOCNO>
<DATE>04/15/02</DATE>
<TITLE>
Louny slaví, trenér končí
</TITLE>
<GEOGRAPHY>Praha</GEOGRAPHY>
<TEXT>
Házenkáři Loun se dvě kola před koncem zachránili v první lize, když vyhráli na palubovce Aritmy. Hráči tak dali dárek trenéru Karlu Vítovi, který oznámil, že po sezoně skončí. "Nervózní začátek, za stavu 4:4 jsem si vzal oddechový čas a od té doby jsme měli raketový nástup," řekl Vít.
Praha - Házenkáři Loun se dvě kola před koncem zachránili v první lize, když vyhráli na palubovce Aritmy. Hráči tak dali dárek trenéru Karlu Vítovi, který oznámil, že po sezoně skončí. "Nervózní začátek, za stavu 4:4 jsem si vzal oddechový čas a od té doby jsme měli raketový nástup," řekl Vít.
</TEXT>
</DOC>
<DOC>
<DOCID>MF-20020415410</DOCID>
<DOCNO>MF-20020415410</DOCNO>
<DATE>04/15/02</DATE>
<TITLE>
Teplice B prvně na jaře vyhrály
</TITLE>
<TEXT>
Severní Čechy - Ve 22. kole České fotbalové ligy zaznamenala první jarní výhru teplická rezerva, Varnsdorf ztratil dva body po remíze s Českými Budějovicemi B.
</TEXT>
<HEADING>
Teplice B - Chrudim 2:0
</HEADING>
<TEXT>
Rezervní teplický tým nutně potřeboval uspět a na nasazení domácích hráčů to bylo znát. O osudu utkání rozhodl přelom obou poločasů. Těsně před přestávkou střílel Sigmund, brankář Meller vyrazil jen před sebe a nekrytý Barát doklepl za jeho záda. Po změně stran se hosté ještě nevzpamatovali z gólu do šatny a po střele Sigmunda musel Meller lovit míč ze své sítě podruhé. I v dalším průběhu utkání kralovali domácí, ale další šance již nevyužili. "Hráli jsme dobře kombinačně, hosté hrozili pouze ze standardek, které v pohodě likvidovala naše obrana v čele s brankářem Kolářem. Dnešní výkon i výsledek mě těší o to více, že jsme neměli k dispozici nikoho z áčka," byl spokojen kouč Marian Řízek.
Úvod zápasu patřil překvapivě hostům. Po faulu Justa v pokutovém území nařídil sudí Polák penaltu, kterou proměnil Řehoř. Domácí po obdržené brance přidali a ještě do poločasu se jim podařilo srovnat. Sitarčík zahrával rohový kop, Leitner hlavou přizvedl míč a Sládeček dorazil. Po změně stran měli hráči Varnsdorfu stálou převahu, ale skóre se již neměnilo. "Hosté výborně bránili a my se jen těžko prosazovali. Hráči bojovali, ale střelecky se jim tentokrát nedařilo. Domácí ztráta nás mrzí," byl smutný varnsdorfský trenér Stanislav Procházka.
Branky: 45. Sládeček - 24. Řehoř z penalty. Rozhodčí: Polák. ŽK: Bílek - Koblenc, Palát, Latka. Diváků: 700. Poločas: 1:1.
</TEXT>
</DOC>
<DOC>
<DOCID>MF-20020415411</DOCID>
<DOCNO>MF-20020415411</DOCNO>
<DATE>04/15/02</DATE>
<TITLE>
Profesionální boxer se stal mistrem Německa
</TITLE>
<TEXT>
Ústí nad Labem - Český profesionální boxer Lukáš Konečný se stal mezinárodním šampionem Německa v lehké střední váhové kategorii do 73,5 kilogramu. Ústecký rohovník deklasoval v Neue-Isenburgu naturalizovaného Albánce Artura Drineje, neboť rozhodčí ukončil zápas ve třetím kole a dvojnásobný medailista z amatérského mistrovství světa vyhrál technickým k.o. Konečný si mezi profesionály připsal devátou výhru a stále má stoprocentní bilanci. "Dopadlo to výborně. Ve třetím kole se mi ho podařilo zasypat sérií asi pěti tvrdých úderů a rozhodčí to stopl. Již od druhého kola měl rozbité obočí, takže jsem věřil, že se mi to podaří předčasně ukončit," uvedl Konečný. Díky výhře dostal poprvé v kariéře mistrovský pás. "Je asi pět kilo těžký z červené kůže a stříbrně je na něm napsáno mezinárodní německý mistr," popsal trofej, kterou bude muset obhajovat, pokud ho někdo vyzve. Přestože se Konečnému podařilo duel ukončit již ve třetím kole, označil osmadvacetiletého rodáka z Kosova za nejtěžšího soupeře, na které ve své krátké profesionální kariéře narazil. "Od začátku bylo vidět, že to bude těžký zápas. Navíc byl vypsán na deset kol, takže jsem začal lehce a snažil se šetřit síly," přiznal člen stáje manažera Ulfa Steinfortha. Pro Drineje to byl desátý zápas v profesionální kariéře a připsal si pátou porážku, druhou od českého boxera. Před dvěma lety prohrál s Radkem Hrabákem. Titul získal před dvěma lety v souboji s Makedoncem Orhanem Ajvazoským. Poté sice prohrál s Turkem Alpaslanen Agüzüm, který byl ale následně pozitivně testován na anabolické steroidy a mistrovský pás proto nakonec nezískal. Přes zápasem měl Konečný největší obavy právě z délky zápasu. "Jsem rád, že jsem to nemusel absolvovat. On s tím měl už zkušenosti, zatímco já jsem boxoval nejdéle šest kol, takže bych v závěru asi měl trochu problémy," přiznal Konečný. Nyní si užije týden volna doma na severu Čech. Termín dalšího zápasu a jméno soupeře se dozví a ž v příštích dnech. "Manažer mi dá včas vědět," řekl český boxer.
Profesionální boxer Lukáš Konečný se stal mistrem Německa
</TEXT>
</DOC>
<DOC>
<DOCID>MF-20020415412</DOCID>
<DOCNO>MF-20020415412</DOCNO>
<DATE>04/15/02</DATE>
<TITLE>
Liberec je v trháku, hráči vidí titul Šok: fotbalová Sparta ztrácí čtyři kola před koncem nejvyšší domácí soutěže i předkolo Ligy mistrů
</TITLE>
<TEXT>
Kdyby teď fotbalová liga skončila, zažila by převrat, který nepamatuje. Titul poprvé do Liberce, stříbrný Žižkov do předkola Ligy mistrů a slavná Sparta jen třetí. Ale zbývají ještě čtyři kola. ..
Praha - I ten, kdo před víkendem pochyboval o tom, zda Liberec udrží svou pohádkovou jízdu fotbalovou ligou, musí smeknout. Mužstvo dál září, vyhrálo po výborném výkonu 3:1 na Slavii. I kdyby v posledních čtyřech kolech jednou prohrálo, získá titul. Liberec, který vede ligu se čtyřbodovým náskokem na Žižkov, neprohrál už sedmnáct zápasů v řadě, nastřílel nejvíc gólů, má nejlepší kanonýry Štajnera s Nezmarem, kteří se po víkendu seřadili na metě čtrnácti gólů. Také podle hodnocení MF DNES, která po každém kole boduje všechny hráče, je Liberec v nejlepší formě. V ideální sestavě 26. kola se objevilo hned pět libereckých fotbalistů, což je ojedinělé. "Máme k titulu blízko, nesmíme se ničím rozptylovat. Je to strašně lákavá vidina," říká obránce Miroslav Holeňák. Za Liberec mluví skvělé výkony i euforie fanoušků, kterých na Slavii dorazilo několik stovek. Bez ustání fandili a ze svého rohu nadšeně skandovali: "Mistři, mistři!" Z opačné strany stadionu zase vlétl na trávník úplně nahý mladík po vzoru občasných exhibicionistů na tenisovém Wimbledonu. "Vlastně nám pomohl. Vedli jsme 3:1, bylo to příjemné zdržení," uznal Holeňák. Hráči už se nezdráhají mluvit o titulu, ale soupeře příliš nesledují. Z páteční porážky Sparty v Ostravě viděli jen pár televizních minut, protože měli trénink. Když hrál v sobotu ráno Žižkov, nyní hlavní konkurent, Liberečtí si šli jen tak zakopat na dětské hřiště před pražský hotel Praha, kde byli na soustředění. Pak ale upalovali k teletextu, aby se dozvěděli výsledek. Žižkov neztratil. Jen trenér Ladislav Škorpil nemíní předčasně spadnout do přílišného optimismu. Na tiskovce po utkání čelil třeba otázce, kde bude hrát mužstvo Ligu mistrů. Odmrštil ji: "Zajímá mě jen příští sobota a zápas s Ostravou." Věděl, proč to říká, může to být hodně ošidné utkání. Týmu, který hraje celé jaro v téměř totožné sestavě, totiž budou chybět dvě opory potrestané za žluté karty: kapitán Janů si nezahraje jednou, záložník Koloušek dokonce dvakrát. Nebývalou šanci na titul cítí Žižkov. "Zkusíme to," zaznělo z klubu konečně bojové prohlášení. I druhé místo a postup do předkola Ligy mistrů by však byl historický úspěch. A Sparta? Ta se sice nevzdává, ale jarní krize pokračuje. Šest bodů ztráta na prvního, k tomu nevalná forma. Ze dvou zápasů pod novým trenérem Lavičkou má jediný bod.
</TEXT>
<HEADING>
Další informace na C2 až C4
</HEADING>
<TEXT>
SLAVIA LIBEREC NEZASTAVILA. Gól na 2:1 do sítě Slavie slaví jeho střelec Jan Nezmar, slávistický brankář Radek Černý je na kolenou, vlevo přihlíží Goran Sankovič. Liberec vyhrál 3:1 a jasně vládne lize.
SLAVIA LIBEREC NEZASTAVILA. Gól na 2:1 do sítě Slavie slaví jeho střelec Jan Nezmar, slávistický brankář Radek Černý je na kolenou, vlevo přihlíží Goran Sankovič. Liberec vyhrál 3:1 a jasně vládne lize.
</TEXT>
</DOC>
<DOC>
<DOCID>MF-20020415413</DOCID>
<DOCNO>MF-20020415413</DOCNO>
<DATE>04/15/02</DATE>
<TITLE>
Hlinka ještě do Omsku nejde kvůli Pittsburghu
</TITLE>
<GEOGRAPHY>Praha</GEOGRAPHY>
<TEXT>
Nedořešený vztah s klubem zámořské NHL z Pittsburghu komplikuje hokejovému trenérovi Ivanu Hlinkovi jednání o angažmá v ruské lize u týmu Avangard Omsk. Bez vypořádání s americkým klubem nemůže totiž Hlinka podepsat nabízenou smlouvu. Původně uvažoval, že by do Spojených států odletěl jednat osobně. Nakonec se ale rozhodl vše řešit telefonicky. Jednání s představiteli zámořského týmu má na programu dnes, teprve pak bude mít o své budoucnosti jasněji. Slavný kouč se z Ruska vrátil ve středu, nadšený podmínkami v Omsku. A jak vzápětí oznámil, do včerejška se měl rozhodnout, zda lákavou nabídku přijme. "Jenže nejdřív musím vyřešit situaci s Pittsburghem," přiznal Hlinka včera dopoledne. Hlinka zahájil tuto sezonu jako kouč Pittsburghu. Po čtyřech prohraných zápasech byl ovšem v průběhu října 2001 odvolán. Od té doby vede s zámořským týmem spor o vyřešení stále platné smlouvy. Předmětem tahanic s Pittsburghem je především finanční vyrovnání.
Praha - Nedořešený vztah s klubem zámořské NHL z Pittsburghu komplikuje hokejovému trenérovi Ivanu Hlinkovi jednání o angažmá v ruské lize u týmu Avangard Omsk. Bez vypořádání s americkým klubem nemůže totiž Hlinka podepsat nabízenou smlouvu. Původně uvažoval, že by do Spojených států odletěl jednat osobně. Nakonec se ale rozhodl vše řešit telefonicky. Jednání s představiteli zámořského týmu má na programu dnes, teprve pak bude mít o své budoucnosti jasněji. Slavný kouč se z Ruska vrátil ve středu, nadšený podmínkami v Omsku. A jak vzápětí oznámil, do včerejška se měl rozhodnout, zda lákavou nabídku přijme. "Jenže nejdřív musím vyřešit situaci s Pittsburghem," přiznal Hlinka včera dopoledne. Hlinka zahájil tuto sezonu jako kouč Pittsburghu. Po čtyřech prohraných zápasech byl ovšem v průběhu října 2001 odvolán. Od té doby vede s zámořským týmem spor o vyřešení stále platné smlouvy. Předmětem tahanic s Pittsburghem je především finanční vyrovnání.
</TEXT>
</DOC>
<DOC>
<DOCID>MF-20020415414</DOCID>
<DOCNO>MF-20020415414</DOCNO>
<DATE>04/15/02</DATE>
<TITLE>
Z rizikového místa vytěžil hokejový trenér Sýkora triumf
</TITLE>
<GEOGRAPHY>Praha</GEOGRAPHY>
<TEXT>
Hokejový trenér Václav Sýkora úspěšně přežil sezonu ve Spartě, nejbohatším ligovém klubu, který v posledních třech sezonách vždycky vyměnil kouče. Sýkora vydržel až do konce a získal ligový titul. Pětkrát byl mistrem jako hráč, v pátek vyhrál poprvé jako trenér.
Základní část jste vyhráli o jedenáct bodů, v play off ztratili jen tři zápasy. Vyhrát ligu vypadá docela jednoduše...
To se jenom zdá. Před sezonou bylo hodně dohadů. S vedením jsme řešili otázky, jak mužstvo sestavit. Jako trenéři jsme si hodně stáli za svým. Někdy jsme vedení o našem názoru přesvědčili. Ale o to větší pak na nás byly nároky.
Vnímal jste, že v posledních třech sezonách Sparta čtyřikrát vyměnila trenéra?
Určitě, ale hodně jsem věděl, do čeho jdu. Ve Spartě už jsem předtím působil, znal jsem poměry. V managementu působili stejní lidé, takže jsem věděl, že riziko je opravdu veliké. Tlak na trenéry je všude. U nás jsou jen trochu vyšší cíle.
</TEXT>
<HEADING>
Jak se to projevovalo?
</HEADING>
<TEXT>
Spousta mužstev zmiňovala už jenom postup do play off jako úspěch. U nás se to bralo jako samozřejmost, očekávalo se to.
</TEXT>
<HEADING>
Byl jste pod velkým tlakem?
</HEADING>
<TEXT>
Jednu chvíli byly od vedení náznaky, že bychom měli hráče trošku popíchnout, aby se probrali. Ale my jsme říkali, že víme, proč mužstvo v té situaci je. Spousta hráčů nastupovala se zraněními a nemohla být ve formě. Vedení to pochopilo.
</TEXT>
<HEADING>
Kdy to bylo?
</HEADING>
<TEXT>
Na přelomu října a listopadu se nám nakumulovaly zápasy. Hráli jsme v devíti útočnících, došlo k poklesu výkonnosti. Několik zápasů jsme byli bez vítězství. Ale pak se marodi začali vracet, program se uvolnil a šli jsme znovu nahoru.
Sám jste před sezonou říkal, že o titul může bojovat šest mužstev. V čem jste byli nejlepší?
Během play off bylo cítit, že se mužstvo hodně semklo. Ambice jednotlivců, které jsou v základní části třeba ohledně bodování výraznější, ustupovaly do pozadí. Mužstvo mělo v závěru obrovskou morálku.
Proto jste v play off hráli tak poctivě z obrany, i když máte spoustu útočných hokejistů?
Tohle jsme hráčům zdůrazňovali. Měli jsme mužstvo hodně naladěné do útoku. Drtivá většina našich hráčů je šikovná s pukem. V základní části je těžké tyhle vášně krotit. Pro hráče není hokej jenom tvrdá práce, musí pociťovat i trošku zábavy. Tohle všechno jde v play off stranou.
</TEXT>
<HEADING>
Uprostřed sezony jste s tím měli problémy?
</HEADING>
<TEXT>
V základní části se hráči nedokážou vždy stoprocentně koncentrovat. Pár zápasů jsme zbytečně ztratili. Toho jsme se chtěli v play off vyvarovat. Je to věc, která může nalomit psychiku mužstva.
</TEXT>
<HEADING>
Musel jste hráče hodně přesvědčovat?
</HEADING>
<TEXT>
Měli jsme hodně hráčů, kteří prošli play off a vyhráli i titul. Ta zkušenost byla důležitá. Hráči měli vůli a ochotu podřídit se cíli. Jen ve čtvrtfinále s Třincem jsme nezvládli jasně rozehraný zápas, pak už se tenhle problém neobjevil.
A co první finále s Vítkovicemi? To jste přece ztratili dvougólový náskok během minuty a nakonec prohráli.
To nebylo v přístupu. Trochu jsme polevili v ostražitosti. Byla to pro nás dost velká rána, srazilo nás to. Ale v dalším zápase ukázalo mužstvo morální i herní sílu. Tam se série zlomila.
Sparta má největší rozpočet a většinu hráčů pod smlouvou. To je dobrý předpoklad pro vznik další vítězné dynastie, nemyslíte?
Nad tím neuvažujeme. Už v průběhu play off jsme se zabývali otázkou, jak udržet kádr pohromadě. Bohužel se to úplně nepovede.
</TEXT>
<HEADING>
Kdo odejde?
</HEADING>
<TEXT>
Radek Hamr má jít do švédského Färjestadu, kde už hrával, a s největší pravděpodobností půjde pryč i Jarda Hlinka. Mají o něm zájem ve Švýcarsku, měl by to být Kloten.
</TEXT>
<HEADING>
Jak se s tím vyrovnáte?
</HEADING>
<TEXT>
Budeme chtít rány zacelit. Ale zájem o naše nejlepší hráče je z více stran. Právě proto je těžké si teď dělat plány na dynastii.
Sparta chce uspět i v mezinárodní konkurenci, ale někteří odborníci tvrdí, že třeba pro Spengler Cup má málo hráčů schopných zvládnout tvrdou hru...
Pro náš naturel je vánoční termín turnaje nešťastný. Naši hráči hodně lpějí na Vánocích, chtějí být s rodinami. Vím, že příště budeme mít snahu se pro turnaj posílit, jako to dělají ostatní týmy. Třeba o Tomáše Vlasáka, který ve Švýcarsku hraje. Pak bychom měli větší šance na úspěch.
KONEČNĚ MISTR. Václav Sýkora křičí pokyny na své hráče, kteří mu pomohli získat první titul v roli trenéra.
</TEXT>
</DOC>
<DOC>
<DOCID>MF-20020415415</DOCID>
<DOCNO>MF-20020415415</DOCNO>
<DATE>04/15/02</DATE>
<TITLE>
Padl nejlepší čas v maratonu
</TITLE>
<TEXT>
Američan Chalid Channuči líbá v cíli Londýnského maratonu světelnou tabuli. Rodák z Maroka včera vyhrál v nejrychlejším čase všech dob 2:05:38 hodiny a vylepšil vlastní tři roky staré maximum z Chicaga o tři vteřiny. "Byl to těžký závod, protože se sešla silná konkurence. V závěru jsem na tom byl mentálně o něco lépe než ostatní," řekl Channuči.
(Výsledky na str. C7)
</TEXT>
</DOC>
<DOC>
<DOCID>MF-20020415416</DOCID>
<DOCNO>MF-20020415416</DOCNO>
<DATE>04/15/02</DATE>
<TITLE>
Brückner pozval Mlejnského
</TITLE>
<GEOGRAPHY>Praha</GEOGRAPHY>
<TEXT>
Schází se fotbalová reprezentace. Už dnes budou hráči společně obědvat na pražském soustředění před středečním přátelským zápasem v Řecku. Omluvil se zraněný obránce Fukal z Hamburku, jehož místo by měl obsadit Antonín Mlejnský ze Žižkova. "Taky mám takové zprávy," říkal včera večer Mlejnský, ale jinak byl tajemný. "Mám počítat s tím, že si sbalím věci." Pro Mlejnského, klíčového beka druhého týmu ligy, to bude reprezentační premiéra. Trenér Brückner v nominaci tentokrát opomněl Šmicra, Lokvence či Novotného. Povolání žižkovského záložníka Straceného znemožnilo zranění, Koloušek z Liberce je nemocný. V trenérových úvahách se dál objevují například Lukeš (Ostrava), Pikl (Žižkov), Šimák (Hannover), Horváth (Teplice), Baranek (Kolín nad Rýnem) či Ulich (Mönchengladbach).
Praha - Schází se fotbalová reprezentace. Už dnes budou hráči společně obědvat na pražském soustředění před středečním přátelským zápasem v Řecku. Omluvil se zraněný obránce Fukal z Hamburku, jehož místo by měl obsadit Antonín Mlejnský ze Žižkova. "Taky mám takové zprávy," říkal včera večer Mlejnský, ale jinak byl tajemný. "Mám počítat s tím, že si sbalím věci." Pro Mlejnského, klíčového beka druhého týmu ligy, to bude reprezentační premiéra. Trenér Brückner v nominaci tentokrát opomněl Šmicra, Lokvence či Novotného. Povolání žižkovského záložníka Straceného znemožnilo zranění, Koloušek z Liberce je nemocný. V trenérových úvahách se dál objevují například Lukeš (Ostrava), Pikl (Žižkov), Šimák (Hannover), Horváth (Teplice), Baranek (Kolín nad Rýnem) či Ulich (Mönchengladbach).
</TEXT>
</DOC>
<DOC>
<DOCID>MF-20020415417</DOCID>
<DOCNO>MF-20020415417</DOCNO>
<DATE>04/15/02</DATE>
<TITLE>
Fotbalový svaz: Zákony jsme v případě Drnovic neporušili
</TITLE>
<GEOGRAPHY>Praha</GEOGRAPHY>
<TEXT>
Fotbalový svaz tvrdí, že neporušil právní řád České republiky ani své vlastní předpisy, když povolil přestup devíti drnovických hráčů do Příbrami. Takový je poslední vývoj zamotaného příběhu, který rozvířil závěr fotbalové ligy. Své stanovisko hájí svaz hlavně tím, že s celým obchodem nemá nic společného. Svaz údajně nemohl zasahovat do ujednání mezi majiteli Drnovic a Příbramí. "Podle našich právních analýz se jedná o spor mezi dvěma subjekty, který se nás netýká," řekl místopředseda svazu Jaroslav Vacek. Z porušení zákonů viní svaz Kateřina Pavlíková, správkyně podniku FK Drnovice, který je v exekuci. Ta argumentuje tím, že ona jediná měla právo přestupy povolit, což se nestalo. Svazu na základě toho hrozí žalobou, stejný krok zvažuje i Jaroslav Bubla, šéf fotbalového Brna. Ten z obavy o osud své dřívější pohledávky v hodnotě 44 milionů korun, kterou v Drnovicích má. Výkonný výbor svazu kvůli tomu svolal své jednání už na včerejšek, o pět dní dříve, než bylo původně stanoveno. Na schůzce dospěla generalita fotbalu k názoru, že se případné žaloby nemusí obávat. Svaz prý dosud stále neobdržel od Pavlíkové potřebné dokumenty k tomu, že právě ona je oprávněná za Drnovice jednat. "V exekuci je navíc klub už od 6. prosince a od té doby se v něm uskutečnilo už 18 přestupů. Nikdo neví, kam přišly peníze, je ale zvláštní, že až teď byla ustanovena osoba pro dozor nad klubem," podivil se svazový právník Petr Doležal.
Praha - Fotbalový svaz tvrdí, že neporušil právní řád České republiky ani své vlastní předpisy, když povolil přestup devíti drnovických hráčů do Příbrami. Takový je poslední vývoj zamotaného příběhu, který rozvířil závěr fotbalové ligy. Své stanovisko hájí svaz hlavně tím, že s celým obchodem nemá nic společného. Svaz údajně nemohl zasahovat do ujednání mezi majiteli Drnovic a Příbramí. "Podle našich právních analýz se jedná o spor mezi dvěma subjekty, který se nás netýká," řekl místopředseda svazu Jaroslav Vacek. Z porušení zákonů viní svaz Kateřina Pavlíková, správkyně podniku FK Drnovice, který je v exekuci. Ta argumentuje tím, že ona jediná měla právo přestupy povolit, což se nestalo. Svazu na základě toho hrozí žalobou, stejný krok zvažuje i Jaroslav Bubla, šéf fotbalového Brna. Ten z obavy o osud své dřívější pohledávky v hodnotě 44 milionů korun, kterou v Drnovicích má. Výkonný výbor svazu kvůli tomu svolal své jednání už na včerejšek, o pět dní dříve, než bylo původně stanoveno. Na schůzce dospěla generalita fotbalu k názoru, že se případné žaloby nemusí obávat. Svaz prý dosud stále neobdržel od Pavlíkové potřebné dokumenty k tomu, že právě ona je oprávněná za Drnovice jednat. "V exekuci je navíc klub už od 6. prosince a od té doby se v něm uskutečnilo už 18 přestupů. Nikdo neví, kam přišly peníze, je ale zvláštní, že až teď byla ustanovena osoba pro dozor nad klubem," podivil se svazový právník Petr Doležal.
</TEXT>
</DOC>
<DOC>
<DOCID>MF-20020415418</DOCID>
<DOCNO>MF-20020415418</DOCNO>
<DATE>04/15/02</DATE>
<TITLE>
Útočník vyslyšel kouče a Žižkov je druhý Žižkov - Olomouc 1:0
</TITLE>
<TEXT>
Sotva dvě minuty byl po vystřídání na hřišti slovenský útočník Tomáš Oravec, když si naskočil na centr Mikulíka zleva a dal přesnou hlavičkou gól. Trefa náhradníka vynesla Žižkov na druhé místo v lize. A z klubu, v němž se dosud zdráhali mluvit o vysokých ambicích, už se linou opatrná slova o předkole Ligy mistrů. "Proč to nezkusit?" řekl po zápase trenér vítězů Zdeněk Ščasný. "Zvlášť když všichni vnímáme, jak špatně nyní Sparta hraje a že výměna trenéra jí nepomohla." Ani Ščasného tým však nemá parádní formu, což potvrdil i zápas s Olomoucí. Na druhé místo v tabulce se dostal stěží průměrným výkonem. A podle Olomouckých i díky křivdě, kterou na nich spáchal rozhodčí Beneš: v 9. minutě jim údajně pro vymyšlený ofsajd neuznal regulérní gól, proti čemuž klub podává protest. "Beneš také postupem času přestal připouštět mužnou hru, čímž jsme se dostali pod tlak," stěžoval si Páník. Žižkovský Ščasný sice po utkání mluvil o výborném druhém poločase v podání jeho týmu, jenže přeháněl. Pravdou je, že minuty po pauze se Žižkovu povedly víc. Olomouc ze začátku slušně bránila a s tím si domácí na svém úzkém hřišti těžko dokázali poradit. Do poločasu vlastně vůbec, až na jedinou výjimku: ve 23. minutě se krátkou kličkou uvolnil v šestnáctce Pospíšil, jeho střelu brankář Vaniak vyrazil pouze ke Šmardovi a ten ji dorazil do tyče. Po půlhodině přišel pro Olomouc možná osudový moment: ze hry odstoupil s podezřením na přetrhané vazy v kotníku záložník Urbánek, tahoun při pokusech o brejky. Od té chvíle byli hosté směrem dopředu neškodní a vzadu čím dál hůř čelili narůstajícímu tlaku. Ščasnému vyšla střídání: poslal na hřiště Chihuriho, který hru zrychlil, a potom Oravce. "Bojuj, rozrážej to vepředu, a když bude možnost, zkus vystřelit." S těmito slovy poslal trenér útočníka na trávník. Oravec ho vyslyšel.
Branka: 60. Oravec. Rozhodčí: Beneš. ŽK: Ščasný - Kobylík, Kučera. Diváků: 2435. Poločas 0:0.
</TEXT>
</DOC>
<DOC>
<DOCID>MF-20020415419</DOCID>
<DOCNO>MF-20020415419</DOCNO>
<DATE>04/15/02</DATE>
<TITLE>
Nejlepší los? To jsou řeči, tvrdí Hunal
</TITLE>
<GEOGRAPHY>Praha</GEOGRAPHY>
<TEXT>
Byla sobota krátce po poledni, jeho tým byl zhruba půl hodiny na druhém místě ligy. Žižkovský bek Tomáš Hunal skončil výklus po zápase s Olomoucí, opřel se reklamní mantinel a oddychoval.
Teď se asi najíte a půjdete se podívat na Slavii, která hostí Liberec...
Kdepak, nikam nejdu. Je sobota a manželka mi určila jiný program.
To vás nezajímá, jak hraje váš nyní největší soupeř? Vždyť je to jediný tým, který je před vámi.
Proč se dívat po soupeřích? Co si neuhrajeme sami, to stejně nebudeme mít.
A navíc když vám nahrává los, který máte z první trojice nejlepší.
To jsou řeči. Na papíře je vždycky všechno jednoduché. Jenže my v současnosti nehrajeme v dobré formě, i zápas s Olomoucí jsme zvládli spíš silou vůle. A příště hostíme Hradec, který je v pohodě. To nebude nic jednoduchého.
</TEXT>
<HEADING>
Takže vás vůbec nevzrušují zápasy Liberce a Sparty?
</HEADING>
<TEXT>
Na Spartu v Ostravě jsme se v kabině dívali. Ale televize se přepínala na finále hokejové extraligy, to také spoustu kluků zajímalo.
A co se dělo, když fotbalová Sparta prohrála?
Padaly různé narážky, ale jaké, to se neříká. Vystihovaly ale, že cítíme šanci skončit před ní.
</TEXT>
</DOC>
<DOC>
<DOCID>MF-20020415420</DOCID>
<DOCNO>MF-20020415420</DOCNO>
<DATE>04/15/02</DATE>
<TITLE>
Olomouc protestuje
</TITLE>
<GEOGRAPHY>Praha</GEOGRAPHY>
<TEXT>
Olomouc podala protest proti průběhu a výsledku sobotního zápasu na Žižkově. "Rozhodčí nám upřeli regulérní gól," prohlásil ředitel klubu Jiří Kubíček. Po Kučerově gólové dorážce v 9. minutě sudí rozhodli, že byl ofsajd, Olomouc podle videozáznamu tvrdí opak. "Zápas byl tím verdiktem výrazně ovlivněn ."
Praha - Olomouc podala protest proti průběhu a výsledku sobotního zápasu na Žižkově. "Rozhodčí nám upřeli regulérní gól," prohlásil ředitel klubu Jiří Kubíček. Po Kučerově gólové dorážce v 9. minutě sudí rozhodli, že byl ofsajd, Olomouc podle videozáznamu tvrdí opak. "Zápas byl tím verdiktem výrazně ovlivněn ."
</TEXT>
</DOC>
<DOC>
<DOCID>MF-20020415421</DOCID>
<DOCNO>MF-20020415421</DOCNO>
<DATE>04/15/02</DATE>
<TITLE>
Weber chtěl hattrick
</TITLE>
<GEOGRAPHY>Jablonec</GEOGRAPHY>
<TEXT>
V předchozích 25 kolech kopali fotbalisté Jablonce jedinou penaltu. Proti Opavě hned dvě a obě suverénně proměnil Jozef Weber. "Dvě v zápase? To se mi ještě nestalo," usmíval se. Troufl by si i na třetí... "Škoda, že už ji sudí nepískl. Hattrick jsem v lize ještě nedal a vůbec by mi nevadilo, kdyby byl penaltový."
Jablonec - V předchozích 25 kolech kopali fotbalisté Jablonce jedinou penaltu. Proti Opavě hned dvě a obě suverénně proměnil Jozef Weber. "Dvě v zápase? To se mi ještě nestalo," usmíval se. Troufl by si i na třetí... "Škoda, že už ji sudí nepískl. Hattrick jsem v lize ještě nedal a vůbec by mi nevadilo, kdyby byl penaltový."
</TEXT>
</DOC>
<DOC>
<DOCID>MF-20020415422</DOCID>
<DOCNO>MF-20020415422</DOCNO>
<DATE>04/15/02</DATE>
<TITLE>
Voříšek střídal dvě čísla
</TITLE>
<GEOGRAPHY>Teplice</GEOGRAPHY>
<TEXT>
První půli nosil teplický záložník Petr Voříšek dres s číslem 17, po přestávce oblékl devatenáctku, kterou měl uvedenou v zápise. "Až spoluhráč Doležal mě upozornil na chybu. Snad si záměny nikdo nevšiml a nic z toho nebude," doufal Voříšek. V zápise se nic neobjevilo.
Teplice - První půli nosil teplický záložník Petr Voříšek dres s číslem 17, po přestávce oblékl devatenáctku, kterou měl uvedenou v zápise. "Až spoluhráč Doležal mě upozornil na chybu. Snad si záměny nikdo nevšiml a nic z toho nebude," doufal Voříšek. V zápise se nic neobjevilo.
</TEXT>
</DOC>
<DOC>
<DOCID>MF-20020415423</DOCID>
<DOCNO>MF-20020415423</DOCNO>
<DATE>04/15/02</DATE>
<TITLE>
Staré kopačky na góly
</TITLE>
<TEXT>
Hradec Králové - Skoro rok ten pár kopaček ležel Janu Krausovi ve skříni. Hradecký útočník v něm hrál na hostování v Plzni, ale pak jej odložil. Od té doby ne a ne přijít gól. Až teď. Kraus vytáhl a naleštil staré kopačky a proti Bohemians se trefil už v 19. vteřině.
</TEXT>
</DOC>
<DOC>
<DOCID>MF-20020415424</DOCID>
<DOCNO>MF-20020415424</DOCNO>
<DATE>04/15/02</DATE>
<TITLE>
Na vítěze už volali: Mistři!
</TITLE>
<GEOGRAPHY>Slavia</GEOGRAPHY>
<TEXT>
Liberec 1:3
Zachytí ještě vůbec někdo v této sezoně impozantní let Liberce fotbalovou ligou? Slavia to nedokázala. Pražskému týmu k tomu nepomohlo ani domácí prostředí, ani vědomí, že do soboty na jaře neprohrál. Vypadalo téměř drze, s jakou lehkostí Liberec v určitých fázích zápasu Slavii přehrával. "Mistři! Mistři!" řvalo v těch okamžicích nadšeně zhruba pět set jeho fanoušků. Po prvním, jakoby rozehřívacím poločase, rozhodl ten druhý. V něm padly čtyři góly, z nichž tři dal Liberec. "Chtěli jsme se s Libercem zkonfrontovat a v první půli jsme v defenzivě odvedli slušný výkon," hodnotil slávistický trenér Miroslav Beránek. "Jenže naše akce dopředu troskotaly třicet metrů před bránou a zápas po naší chybě zlomil druhý gól." Právě minuty před vstřelením druhého gólu byly ze strany vítězů nejpovedenější. Z libereckých hráčů v tu chvíli vyzařovalo naštvání po vyrovnání, jemuž podle nich předcházel faul na gólmana, a následná prý podivná žlutá karta pro tvůrce hry Kolouška. Z touhy pomstít domnělou křivdu roztočili před šestnáctkou domácích útočný rej. Z něho dvakrát a vždy po akcích zprava dorážel zblízka míč do sítě útočník Nezmar. Vítězství předcházela rázná domluva o přestávce: kabinou Liberce se rozléhal křik asistenta Josefa Csaplára kritizující trochu mdlý výkon v úvodu zápasu "Že jsem nekřičel já? A proč bych měl být ten zlý?" žertoval po utkání hlavní trenér Ladislav Škorpil. "Je ale pravda, že do té doby i mně vadilo poměrně hodně nepřesností." Do stavu 0:1 neměla Slavia v utkání jedinou střelu na bránu a Liberec jich už nasbíral pět. Všechny vypálil jediný muž - záložník Koloušek. Pátým pokusem zatočil přímý kop z 28 metrů přes zeď k levé tyči a dostal svůj tým do vedení. Vyrovnáno bylo vzápětí: gól trefil po dorážce z rohu Stibůrek, do soboty mladík z klubového béčka s dvěma minutami v první lize. Právě tehdy popadl hosty vztek, že rozhodčí Jára branku uznal. Nezmar rozhodl během pěti minut. Před jeho ránou na 3:1 uvolnil Štajner spoluhráče Papouška drzou patičkou z rohu hřiště, která prošla přes dva slávisty. Papoušek pak centroval na gól.
- Liberec udělal zřejmě rozhodující krok k titulu: vyhrál na Slavii. Nyní má před Žižkovem náskok čtyři body, třetí Sparta ztrácí další dva. "Teď už nám titul neuteče," myslí si útočník Štajner, který od soboty není nejlepším ligovým kanonýrem sám - čtrnáct gólů vstřelil už i jeho spoluhráč Nezmar.
- Sparta se musí bát, jestli se dostane do předkola Ligy mistrů. Je až třetí, postupují první dva.
- Nejrychlejší gól sezony: hradecký Kraus se trefil v 19. vteřině.
- Olomouc protestuje proti neuznanému gólu na Žižkově: "Byl naprosto regulérní. "
Opava už je smířená, druhé černé místo obsadí asi Blšany, nebo Drnovice.
- Do naha svlečený fanoušek přeběhl hřiště na Slavii.
Nejlépe hodnocení
1.91 Štajner
1.97 Koloušek
2.03 Johana
2.06 Holeňák
2.15 Kinský (všichni Liberec)
2.21 Podhajský, Zemánek(oba Hradec)
2.23 Novotný (Sparta)
2.24 Janů (Liberec)
2.26 Čech (Sparta)
2.28 Čontofalský (Bohemians)
Číslo udává průměr všech známek. V seznamu jsou hráči bodovaní alespoň ve dvou třetinách zápasů. Kompletní seznam na fotbal.idnes.cz
Nejlepší střelci
14 Nezmar, Štajner
11 Baroš (Ostrava)
10 Tuma (Sparta/Drnovice)
9 Skácel (Slavia/Hradec), Holub (Sparta)
</TEXT>
</DOC>
<DOC>
<DOCID>MF-20020415425</DOCID>
<DOCNO>MF-20020415425</DOCNO>
<DATE>04/15/02</DATE>
<TITLE>
Liberci pomohla k výhře i zlost
</TITLE>
<GEOGRAPHY>Praha</GEOGRAPHY>
<TEXT>
Presink, technická kouzla Štajnera, přesná režie hry Kolouška a sebedůvěra. Co ještě rozhodlo o vítězství Liberce na Slavii? Zlost. "Utkání vlastně udělal rozhodčí Jára," vtipkoval trenér vítězů Ladislav Škorpil. Jeho protějšek Miroslav Beránek ze Slavie se žertíkům po porážce jen kysele usmíval. Ovšem v 58. minutě cloumaly negativní emoce libereckými hráči. Slavia v ten čas vyrovnala podle nich neregulérním gólem. Co se stalo? Pro vysoký centr z rohu si vyskočil brankář Kinský, ale po kolizi s Vachouškem upadl. Stibůrek pak trefil odkrytou bránu. Liberečtí hráči měli jasno: faul! Rozhodčí Jára však ukázal: gól! Konflikt tím začal. "I Pavel Kuka mi později potvrdil, že to byl jasný faul, Vachoušek nešel do míče a srazil mě rukama," zlobil se i po utkání Antonín Kinský. A usuzoval: "Někdo měl zájem, aby zápas skončil remízou." Za Járou okamžitě vystartoval chumel libereckých hráčů. Rozlícení si s ním chtěli vyříkat údajnou nespravedlnost. A právě v ten moment se stala příhoda, která je rozzuřila ještě víc. Jára udělil žlutou kartu Kolouškovi, podle výpovědí libereckých fotbalistů jednomu z mála, který mlčel. Koloušek za rozhodčím sice s ostatními vyběhl, ale ujišťoval, že až do doby, kdy uviděl kartu, neřekl slovo. "Teprve potom jsem se šokovaně zeptal, za co tu kartu mám." Jára mu prý odvětil: "Neměl jsi se za mnou hnát, uviděl jsem tě jako prvního." Pro Kolouška, klíčového muže týmu, to navíc byla osmá žlutá karta v sezoně. V polovině ze čtyř zbývajících kol tak bude mužstvu chybět. A jeho spoluhráči se těžko zbavují podezření, že šlo o úmysl. "To jsou spekulace," řekl ale Škorpil. "Mně spíš připadalo, že nás Jára svým verdiktem víc nabudil." Ukřivděný Liberec soupeře sevřel a dvěma góly rozhodl. Jára měl v sobotu vůbec "přesnou mušku": komu dal kartu, ten příště stojí. Kromě Kolouška i Janů a domácí Dostálek s Petroušem.
CHYŤTE NAHÁČE! Liberečtí hráči se na Slavii zlobili na sudího, ale bavil je naháč, jenž v 88. minutě vtrhl na hřiště.
</TEXT>
</DOC>
<DOC>
<DOCID>MF-20020415426</DOCID>
<DOCNO>MF-20020415426</DOCNO>
<DATE>04/15/02</DATE>
<TITLE>
Hradec - Bohemians 2:0
</TITLE>
<TEXT>
Hned v 19. vteřině se rozhodl skoncovat s více než třízápasovým střeleckým půstem Hradce maličký útočník Kraus, který využil skvělou přihrávku Sedláčka mezi obránce. Dvojice Sedláček - Kraus technickými kousky nejvíc zlobila zcela dezorientovanou obranu Bohemians. "Kdybych mohl, ze stadionu bych utekl," hořekoval zklamaný kouč hostí Vlastimil Petržela. "Omlouvám se všem za náš výkon." Vrcholem zmaru byl druhý gól. Janáček se uhýbal střele směřující do náruče brankáře Čontofalského tak nešikovně, že se míč od jeho hlavy odrazil do sítě. Bohemians nespasil ani Hartig v prvním startu po návratu ze Sparty. Naopak Hradec hrál dobře. Sebevědomí pomohl gól, k nasazení burcovalo nebezpečí sestupu. "Musíte dát do hry srdíčko," opakoval hráčům trenér Petr Uličný. Soupeře pak jednoznačně přehráli a udělali velký krok k záchraně. Větší výhře zabránil výtečnými zákroky Čontofalský, který zlikvidoval další tři šance Krause. Také Hradec podržel gólman. Podhajský se protáhl při střele Meleckého z přímého kopu. Když už nedosáhl na hlavičku Hartiga, zastoupil ho na brankové čáře obránce Lesák.
</TEXT>
</DOC>
<DOC>
<DOCID>MF-20020415427</DOCID>
<DOCNO>MF-20020415427</DOCNO>
<DATE>04/15/02</DATE>
<TITLE>
Brno - Synot 0:0
</TITLE>
<TEXT>
Podprůměrný zápas, kterému chyběly góly, atmosféra i technické dovednosti. Pro oba týmy byl problém přihrát si třikrát za sebou. "Nevím, proč jsou hráči tak nervózní, když nehrajeme o záchranu. Naši útočníci jsou strašně zbrklí," nechápal brněnský kouč Karel Večeřa. Vážnějším ohrožením soupeře ze Synotu byly jen standardní situace. Přesto Brno už třikrát v řadě nevstřelilo ani gól. Ani hosté, i když hráli první poločas o něco lépe, se nedostávali ke střelbě, většina útoků končila ještě daleko před pokutovým územím. Mohly za to nepřesnosti i strach cokoli s míčem vymyslet. Výjimkou byla 7. minuta, kdy z úhlu Kowalík vyzkoušel, jestli je brankář Přibyl pozorný. Kowalík mohl být hrdinou zápasu, kdyby mu krátce před koncem neukopl míč Křivánek. Brno se po přestávce přece jen vzmohlo, kapitán Kadlec posílal dlouhé pasy na útočníky, ovšem největší šanci připravil někdo jiný. V 61. minutě mohli domácí rozhodnout. Valnoha pěkně přihrál Doškovi, který se i s vysokou postavou rychle s míčem otočil, ale pálil těsně vedle. Pak ještě minul i Krško po Pacandově rohu.
</TEXT>
</DOC>
<DOC>
<DOCID>MF-20020415428</DOCID>
<DOCNO>MF-20020415428</DOCNO>
<DATE>04/15/02</DATE>
<TITLE>
Malý Tesařík otočil výsledek
</TITLE>
<GEOGRAPHY>Teplice</GEOGRAPHY>
<TEXT>
Blšany 2:1
Blšanský útočník Žemlík trefil za vyrovnaného stavu z otočky jen tyč a čtyři minuty nato záložník Tesařík, hrdina zápasu, vstřelil druhý gól Teplic i svůj. Krátce před koncem se derby zlomilo. Blšany propásly jedinečnou šanci, jak opustit předposlední místo tabulky. V Teplicích sahaly po třech bodech, nakonec nemají žádný. "Musíme se rvát dál. Gratuluji trenérovi Ciprovi k záchraně," otočil se blšanský kouč Günter Bittengel na svého kolegu. Cipro, který slavil 55. narozeniny, byl však zdrženlivý: "Na udržení je potřeba plus minus 31 bodů, a ty ještě nemáme." Teplice nepodaly oslnivý výkon, diváci pískali především nejistotám v obraně. Už v úvodu zápasu měl příliš prostoru Žemlík, který ve druhém ligovém zápase dal svůj druhý gól. Pak se Blšany stáhly a hrály zbytečně pasivně. "Jenže inkasovaný gól s námi otřásl tak, že jsme se z toho nedostali celý poločas," omlouval Cipro nepřesnosti. Přesuny v sestavě, a také střídající Leitner, který nahradil zraněného Verbíře, rozhýbaly hru Teplic po přestávce. Desetiminutové vzepětí vyústilo ve vyrovnání. Nejdříve z dálky napálil Leitner tyč, za chvíli Tesařík proběhl pokutovým územím a prostřelil brankáře Chvalovského. "Když už jsme přežili tyč, myslel jsem, že je nejhorší za námi. Bohužel přišla školácká chyba," litoval Bittengel. Jeho celek pak Teplice svíral, měl převahu, ale dvě Žemlíkovy šance další gól nepřinesly. Místo toho udeřily Teplice: Zelenkův centr padal do pokutového území hostů, gólman Chvalovský zbrkle vyběhl a pak se jen koukal, jak malý Tesařík posílá míč hlavou do sítě. Zdrcený blšanský kapitán Velkoborský si schoval obličej do dlaní, Tesařík svlékl dres a nadšeně s ním mával.
Čtyřgólovou smrští v prvním poločase položil Jablonec základ k vysoké výhře nad už téměř jistě sestupující Opavou. Domácím k pohodě pomohly dvě penalty, které během osmi minut v úvodu proměnil Weber. "Obě byly, o tom nemá cenu diskutovat," uznal zklamaný kapitán hostí Jan Baránek. Nejprve naivně fauloval opavský brankář v rohu pokutového území Maška, pak Gula stáhl Königa. Mezitím ještě hlavičkoval domácí Michálek do břevna. "Jako by hráči byli ještě v autobuse, ten poločas byl asi nejhorší, jaký jsme letos odehráli," konstatoval trenér Miroslav Mentel. Jablonec si začal věřit a po pohledných akcích přidal další dvě branky. Hosté poprvé ohrozili gólmana Lovásika až těsně před přestávkou, kdy po rychlém průniku nebezpečně pálil Suchánek. Pod dojmem jasného náskoku hráči po změně stran zvolnili, odevzdaní hosté se však ani čestného úspěchu nedočkali. Ránu Kuttyho zlikvidoval jistý Lovásik, jenž v bráně nahradil Koubu, hlavička Suchánka skončila na tyči. "Proč nechytal Kouba? Máme dva kvalitní brankáře a já jsem se rozhodl dát šanci Lovásikovi, který také dobře trénuje," vysvětlil jablonecký kouč Vlastimil Palička. Pětigólový debakl Opavy završil střídající Vodehnal, který využil další chybu hostující obrany. "Přístup mých svěřenců nebyl dobrý. Vyplývá to i z malé konkurence, jaká nyní v Opavě je," posteskl si Mentel. (sed)
Ještě před dvěma týdny patřil záložník Pavel Pergl k Drnovicím, ale právě jeho hlavička v 11. minutě rozhodla, že Drnovice s Příbramí prohrály. Čížek centroval, k Perglovi se míč náhodně odrazil a lehký oblouček pak přeletěl i brankáře Kollára. Pergl je jedním z devíti drnovických hráčů, které Příbram vykoupila. Proto byl sobotní zápas zvlášť pikantní, ovšem žádná protipříbramská kampaň se nekonala. Necelé dva tisíce fanoušků pískaly pouze na útočníka Gomese, který hrál v dresu soupeře bídně a po hodině byl střídán. Domácí, kteří rozprodávají tým a jsou na hraně sestupu, nastoupili s podřadnou sestavou, z níž většina hráčů patří do divizní rezervy. Hodinář, Šíma, Měřínský a další neznámá jména byla přesto lepší než soupeř. "Děkuju jim za heroický výkon," uvedl po porážce trenér Josef Mazura. Pasivní Příbram neukázala kromě gólu téměř nic. Za to na druhé straně vypadaly některé momenty hodně nebezpečně: v 5. minutě Kučerův centr hlavičkoval Lasota v záklonu do břevna. Lasota, jediný nadprůměrný hráč, který Drnovicím zbyl, pak pálil vedle. V 71. minutě měli domácí ještě jednou smůlu. Na levé straně se šikovně uvolnil Adamec, ale tvrdá rána opět narazila do tyče. "Musím uznat, že domácí by si remízu zasloužili," řekl příbramský trenér Jiří Kotrba. Drnovice jsou čtrnácté, ovšem před sestupovým místem mají náskok pouhé dva body. (krk, spo)
Číslo v závorce za názvem klubu znamená pořadí po minulém kole, číslo v závorce za celkovým počtem bodů znamená kladné a záporné body (výhra venku +3, remíza venku +1, prohra doma -3, remíza doma -2)
VRÁTIL SE: A VYHRÁL. V příbramském dresu se záložník Pergl vrátil do Drnovic, odkud jako jeden z devíti hráčů nedávno odešel. Ve výskoku přeskočil Kučeru a vstřelil i jediný gól zápasu.
</TEXT>
</DOC>
<DOC>
<DOCID>MF-20020415429</DOCID>
<DOCNO>MF-20020415429</DOCNO>
<DATE>04/15/02</DATE>
<TITLE>
Také Dortmund už se vzdává
</TITLE>
<TEXT>
Fotbalová liga v Německu se rozmotává, Leverkusen drží velký náskok
Hamburk - Žádná z velkých evropských soutěží se po víkendu nevyjasnila víc než německá. Ve Francii stále zakopává první Lens, v Anglii znovu vyhrál bojující Liverpool, ve Španělsku překvapivě prohrál Real Madrid v Pamploně, ale Valencie po remíze odskočila jenom o bod. Velký boj o titul se v posledních kolech čeká také v Itálii. A Německo, kde hraje nejvíc českých fotbalistů? Leverkusen v sobotu po pěti triumfech v řadě nevyhrál, remizoval v Hamburku 1:1. A kdyby se v 88. minutě hlavičkou přesně trefil český záložník Tomáš Ujfaluši, mohli hosté i prohrát. Jenže: po neděli už má Leverkusen v čele pětibodový trhák. A to do konce zbývají už jen tři kola. Dortmund, jediný vážný konkurent ve hře o titul, totiž včera zaváhal v Kaiserslauternu. Na vyprodaném stadionu Betzenberg prohrál 0:1. Kdyby Dortmund s Rosickým a Kollerem v základní sestavě zvítězil, dotáhl by se na rozdíl dvou bodů. Mohl to být napínavý závěr bundesligy. Ovšem Lokvenc a spol. byli proti, rozhodla 48. minuta, kdy Baslerův centr proměnil Petterson. Čeští útočníci Lokvenc a Koller mohli vstřelit stý ligový gól a zařadit se na seznam kanonýrů, ale ani jednomu z nich se to nepovedlo. Už příští kolo může určit klub, který v Německu získá titul. Když Dortmund ztratí doma s Kolínem a Leverkusen porazí Brémy, vše bude zpečetěno: premiérový titul v historii pro Leverkusen. Klub má vůbec výjimečný rok. Vede bundesligu, bude hrát finále Německého poháru a semifinále Ligy mistrů. "Tahle náročná sezona se na nás musí někdy podepsat. Stalo se to v sobotu," řekl německý reprezentant Michael Ballack. Ale remíza v Hamburku už ho tolik mrzet nemusí. Vypadá to, že bez titulu skončí nejbohatší kluby Německa. Dortmund ještě může doufat, ale Bayern už přestal. Na první tým ztrácí sedm bodů. "Leverkusen už první místo nemůže pustit," tuší trenér Ottmar Hitzfeld. Bayern bez ohledu na to, jak nakonec dopadne v lize, už plánuje nákupy pro příští sezonu. Ta současná se mu nepovedla. Kromě toho vypadl s Realem ve čtvrtfinále Ligy mistrů. V sobotu měl problémy, aby o jediný gól přemohl podprůměrný Norimberk. "Bylo to upracované, po vyřazení z Ligy mistrů nás přepadl smutek," omlouval to trenér Hitzfeld.
</TEXT>
</DOC>
<DOC>
<DOCID>MF-20020415430</DOCID>
<DOCNO>MF-20020415430</DOCNO>
<DATE>04/15/02</DATE>
<TEXT>
Kdyby Inter Milán ve včerejším utkání s Brescií neměl Ronalda, nezvítězil by. Brazilský útočník, který se teprve před několika dny vrátil po dlouhé zdravotní přestávce na hřiště, otočil nepříznivé skóre dvěma góly v posledních minutách. "To je moje odpověď novinářům, kteří se mě během pobytu v Brazílii vyptávali pouze na večírky a karneval," řekl Ronaldo. Inter tak stále odolává náporu AS Řím i Juventusu a k italskému titulu má nejblíž.
</TEXT>
</DOC>
<DOC>
<DOCID>MF-20020415431</DOCID>
<DOCNO>MF-20020415431</DOCNO>
<DATE>04/15/02</DATE>
<TITLE>
Jak si vedli Češi
</TITLE>
<TEXT>
ITÁLIE: Nedvěd, potrestaný za žluté karty, za Juventus nenastoupil, Lazio zpečetilo sestup Fiorentiny a Poborský mu k vítězství pomohl v posledních třiceti minutách.
ANGLIE: Řepka odehrál za West Ham zápas na Tottenhamu. Berger vystřídal Owena, střelce vítězného gólu Liverpoolu, až v nastaveném čase, Šmicer zůstal mezi náhradníky.
NĚMECKO: Většina Čechů se musela vyrovnat s porážkou: Nikl a Jarolím z Norimberka, kde vyhrál Bayern, Ulich z Mönchengladbachu, jenž doma prohrál s Wolfsburgem, i Němec, který hrál za Schalke v Brémách jen poločas. Výjimkou byl Baranek z Kolína nad Rýnem: za stavu 1:1 mohl zápas se St. Pauli rozhodnout, ale dvě velké šance nedal. V 77. minutě byl střídán a vítězný gól v poslední minutě sledoval z lavičky.
BELGIE: Tři zranění veteráni Vonášek, Zítka (oba Lokeren) a Šmíd (Molenbeek) nehrají, porážku Lommelu od Gentu 2:4 zmírnil gólem Valenta.
NIZOZEMSKO: Galásek byl v záloze Ajaxu po celý zápas se Spartou v Rotterdamu.
RAKOUSKO: Ježek hrál za nevýrazný Innsbruck do 74. minuty, pak byl vystřídán.
</TEXT>
</DOC>
<DOC>
<DOCID>MF-20020415432</DOCID>
<DOCNO>MF-20020415432</DOCNO>
<DATE>04/15/02</DATE>
<TITLE>
Ferrari veze z Imoly double
</TITLE>
<TEXT>
Při čtvrtém startu sezony formule 1 vyhrál potřetí Michael Schumacher
Vypadá to na další sólový rok Michaela Schumachera. Čtyřnásobný mistr světa formule 1 vyhrál včera v Imole už třetí závod sezony.
Imola - Po třech zámořských startech, nabitých souboji a kolizemi, přinesla první evropská zastávka formule 1 zklamání. Velká cena San Marina se odbyla bez vzrušivých momentů a překvapení. Od startu do cíle, s výjimkou dvou zastávek v boxech, si bezpečně držel první místo Michael Schumacher, vyhrál už třetí závod sezony a míří za pátým titulem mistra světa, jímž by vyrovnal téměř padesátiletý rekord Argentince Fangia. Schumacherův tým Ferrari slavil s přispěním Brazilce Barrichella první dvě místa, poprvé od srpnového závodu v Maďarsku, kde Němec loni stvrdil svůj čtvrtý titul. A poprvé od roku 1982 se "double" italského týmu povedlo v Imole, jejíž okruh nese jméno Enza a Dina Ferrariových. Schumacher tu ovšem vyhrál počtvrté. "Tento závod je spojen se značkou Ferrari, a proto má vítězství mimořádný význam," řekl Schumacher po 56. prvenství kariéry. Na Ferrari, které poprvé nasadilo letošní model vozu pro oba jezdce, nestačil ani na suchu Williams. Loňský vítěz a Schumacherův bratr Ralf byl třetí, Kolumbijec Montoya čtvrtý. A pokračoval propad McLarenu - Fin Räikkönen kvůli poruše nedojel a Brita Coultharda, celkově šestého, trumfl vítěz o celé kolo. Během 62 kol závodu byl vidět pouze jeden předjížděcí manévr. Až první zastávky v boxech zamíchaly pořadím. Kvůli poruchám nedojely oba vozy týmů Jordan, Arrows, Jaguar i Toyota. Startovalo jen 21 jezdců, protože Malajsijec Yoong (Minardi) se kvůli času horšímu o více než sedm procent ve srovnání s nejlepším Michaelem Schumacherem do závodu nekvalifikoval.
UJEL VŠEM. Němec Michael Schumacher (Ferrari) jede po prvním kole na čele závodu formule 1 v Imole, následovaný bratrem Ralfem (BMW Williams), stájovým kolegou Rubensem Barrichellem z Brazílie a Juanem Pablem Montoyou z Kolumbie (BMW Williams).
</TEXT>
</DOC>
<DOC>
<DOCID>MF-20020415433</DOCID>
<DOCNO>MF-20020415433</DOCNO>
<DATE>04/15/02</DATE>
<TITLE>
Enge má ze San Marina první bod sezony F3000
</TITLE>
<GEOGRAPHY>Imola</GEOGRAPHY>
<TEXT>
Favorit sezony Tomáš Enge má po dvou závodech mezinárodního mistrovství formule 3000 jeden bod. Po odstoupení v Brazílii z vedoucí pozice kvůli poruše následovalo v sobotu v Imole konečné šesté místo, s odstupem 24 vteřin na vítězného Francouze Bourdaise. Enge startoval po kvalifikaci, v níž se mu porouchala převodovka, ze sedmého místa, tedy z čtvrté řady. Po startu předjel Dána Kiesu a po první šikaně byl šestý, ale dál ho soupeři nepustili. "Neměl jsem kam jet," posteskl si Enge, který kvůli tvrdému souboji jezdců před ním prudce zabrzdil a zablokoval kolo, což poznamenalo celý jeho závod. "Probrzdil jsem pneumatiku a její hranaté plošky způsobovaly silné vibrace. V cíli mě bolela hlava. Navíc se opotřebala i levá přední pneumatika a auto se obtížně drželo na trati," dodal Enge, který se dostal přes Portugalce Monteira na páté místo, ale to neudržel. Po chybě v polovině závodu ho předjel Rakušan Friesacher. "Začátek sezony jsem si představoval jinak, ale zbývá ještě deset závodů," konstatoval Enge.Výsledky: 1. Bourdais (Fr., Super Nova) 51: 39,076, 2. Rodrigo Sperafico (Braz., Durango) -1,085, 3. Pantano (It., Coloni) -12,641, 4. Pizzonia (Braz., Petrobras) -17,206, 5. Friesacher (Rak., Red Bull) -17,938, 6. Enge (Česko, Arden) -24,112.Celkově: 1. Rodrigo Sperafico 16, 2. Bourdais 10, 3. Haberfeld (Braz.) a Pizzonia oba 6, 5. Mauricio (Braz.) a Pantano oba 4 ... 9. Enge a Toccacelo (It.) oba 1.
Imola - Favorit sezony Tomáš Enge má po dvou závodech mezinárodního mistrovství formule 3000 jeden bod. Po odstoupení v Brazílii z vedoucí pozice kvůli poruše následovalo v sobotu v Imole konečné šesté místo, s odstupem 24 vteřin na vítězného Francouze Bourdaise. Enge startoval po kvalifikaci, v níž se mu porouchala převodovka, ze sedmého místa, tedy z čtvrté řady. Po startu předjel Dána Kiesu a po první šikaně byl šestý, ale dál ho soupeři nepustili. "Neměl jsem kam jet," posteskl si Enge, který kvůli tvrdému souboji jezdců před ním prudce zabrzdil a zablokoval kolo, což poznamenalo celý jeho závod. "Probrzdil jsem pneumatiku a její hranaté plošky způsobovaly silné vibrace. V cíli mě bolela hlava. Navíc se opotřebala i levá přední pneumatika a auto se obtížně drželo na trati," dodal Enge, který se dostal přes Portugalce Monteira na páté místo, ale to neudržel. Po chybě v polovině závodu ho předjel Rakušan Friesacher. "Začátek sezony jsem si představoval jinak, ale zbývá ještě deset závodů," konstatoval Enge.Výsledky: 1. Bourdais (Fr., Super Nova) 51: 39,076, 2. Rodrigo Sperafico (Braz., Durango) -1,085, 3. Pantano (It., Coloni) -12,641, 4. Pizzonia (Braz., Petrobras) -17,206, 5. Friesacher (Rak., Red Bull) -17,938, 6. Enge (Česko, Arden) -24,112.Celkově: 1. Rodrigo Sperafico 16, 2. Bourdais 10, 3. Haberfeld (Braz.) a Pizzonia oba 6, 5. Mauricio (Braz.) a Pantano oba 4 ... 9. Enge a Toccacelo (It.) oba 1.
</TEXT>
</DOC>
<DOC>
<DOCID>MF-20020415434</DOCID>
<DOCNO>MF-20020415434</DOCNO>
<DATE>04/15/02</DATE>
<TITLE>
Tři čeští motokrosoví jezdci získali body ve Španělsku
</TITLE>
<GEOGRAPHY>Bellpuig</GEOGRAPHY>
<TEXT>
Francouz Pichon v kubatuře do 250 ccm a Belgičan Smets v pětistovkách zopakovali ve španělském Bellpuigu při druhém závodu mistrovství světa motokrosařů svá prvenství z premiéry v Nizozemsku. Bodovalo i trio českých jezdců Zaremba, Čepelák a Kadleček.
Bellpuig - Francouz Pichon v kubatuře do 250 ccm a Belgičan Smets v pětistovkách zopakovali ve španělském Bellpuigu při druhém závodu mistrovství světa motokrosařů svá prvenství z premiéry v Nizozemsku. Bodovalo i trio českých jezdců Zaremba, Čepelák a Kadleček.
</TEXT>
</DOC>
<DOC>
<DOCID>MF-20020415435</DOCID>
<DOCNO>MF-20020415435</DOCNO>
<DATE>04/15/02</DATE>
<TITLE>
Pech vyhrál suverénně Rallye Matador
</TITLE>
<TEXT>
Púchov, Praha - Téměř dvouminutový náskok měla posádka Václav Pech, Petr Uhel při vítězství v Rallye Matador Tatry, prvním podniku mezinárodního mistrovství Slovenska, počítaném také do evropského šampionátu. Čeští vicemistři z týmu Mikona Slovnaft vyhráli soutěž v okolí Púchova podruhé za sebou, poprvé ale ve voze Ford Focus WRC, v němž byli první při rallysprintu v Blovicích a po poruše turba třetí na Rallye Šumava. "Nasadili jsme zpočátku tempo jako v českém mistrovství. Brzy jsme si udělali náskok, dostatečný k tomu, abychom auto šetřili. Vždyť nás za deset dní čeká Valašská rallye," poznamenal Pech, který si v závěru při silném lijáku vyzkoušel i nastavení vozu na mokro. "Asfalt tady dost klouzal, ale rychlostní zkoušky nebyly dlouhé, nejdelší měla jedenáct kilometrů," dodal Pech, který už po sobotní etapě vedl o 1:45 min. před Janem Kopeckým. Čeští jezdci si v Púchově udělali vlastní šampionát, v první osmičce jich skončilo sedm. Kvůli poruchám odstoupily dva vozy Škoda Octavia WRC, se Stanislavem Chovancem a domácím Tiborem Cserhalmim.
</TEXT>
</DOC>
<DOC>
<DOCID>MF-20020415436</DOCID>
<DOCNO>MF-20020415436</DOCNO>
<DATE>04/15/02</DATE>
<TITLE>
Ve výsledcích
</TITLE>
<HEADING>
Atletika
</HEADING>
<TEXT>
Čtvrtfinále (na 3 výhry od 20. dubna): Kunín - Ostrava, Opava - BVV Brno, Nymburk - USK Praha a Houseři Brno - Sparta. Vyšehrad sestupuje, Pardubice sehrají baráž s druhým týmem 2. ligy.
ČESKÝ POHÁR, 2. díl v Pičíně (141 km): 1. Rücker 3:37:36, 2. Kaspret (oba Rak.), 3. Herman (Gericom). Rozhodčí nepustili na start závodu profesionály Ondřeje Sosenku a Milana Kadlece.
</TEXT>
<HEADING>
Golf
</HEADING>
<TEXT>
FINSKÁ LIGA, finále: Jokerit Helsinky - Tappara Tampere 2:1 (za vítěze po gólu Rosa a Machulda, konečný stav série 3:1).
Motorismus
</TEXT>
</DOC>
<DOC>
<DOCID>MF-20020415437</DOCID>
<DOCNO>MF-20020415437</DOCNO>
<DATE>04/15/02</DATE>
<TITLE>
Vladimír Srb zůstává předsedou ČSTV i pro příští čtyřleté období. Osmapadesátiletý funkcionář, který stojí v čele největší sportovní organizace už od jejího vzniku v roce 1990, získal nadpoloviční většinu hlasů hned v 1. kole.
</TITLE>
<TEXT>
Boxer Lukáš Konečný se stal mezinárodním mistrem Německa v kategorii do 73,5 kg. V Neue-Isenburgu porazil naturalizovaného Albánce Artura Drineje technickým k. o. Konečný si mezi profesionály připsal devátou výhru a stále má stoprocentní bilanci.
Změny v hokejovém Třinci: z hostování se vrací útočníci Appel a Moskal, odchází obránci Gureň a Slavík a útočník.
Atletické mistrovství světa v roce 2005 bude v Helsinkách.
Peter Schmeichel, slavný dánský fotbalový brankář, propuštěný v 38 letech z Aston Villy, podepsal roční smlouvu v týmu vítězů druhé ligy Manchesteru City. V konkurenčních United odehrál v 90. letech osm sezon, vyhrál tam pět ligových titulů i Ligu mistrů.
Radku Drulákovi, bývalému fotbalistovi, byla včera udělena licence agenta hráčů.
</TEXT>
</DOC>
<DOC>
<DOCID>MF-20020415438</DOCID>
<DOCNO>MF-20020415438</DOCNO>
<DATE>04/15/02</DATE>
<TITLE>
Klisny překvapily
</TITLE>
<GEOGRAPHY>Praha</GEOGRAPHY>
<TEXT>
Zimní favoritka Ned's Secret se dostala v půli cílové roviny Memoriálu Rudolfa Deyla do čela, jenže triumf jí vzala podceňovaná Charitma. "A neřekla poslední slovo. Letos jsem jí nedala ránu bičem," zdůraznila jezdkyně Helena Blažková. Ve druhém testu klasického, tříletého ročníku potvrdil roli favorita Ixos vedený Jaroslavem Donovalem.
Praha - Zimní favoritka Ned's Secret se dostala v půli cílové roviny Memoriálu Rudolfa Deyla do čela, jenže triumf jí vzala podceňovaná Charitma. "A neřekla poslední slovo. Letos jsem jí nedala ránu bičem," zdůraznila jezdkyně Helena Blažková. Ve druhém testu klasického, tříletého ročníku potvrdil roli favorita Ixos vedený Jaroslavem Donovalem.
</TEXT>
</DOC>
<DOC>
<DOCID>MF-20020415439</DOCID>
<DOCNO>MF-20020415439</DOCNO>
<DATE>04/15/02</DATE>
<TITLE>
Východ NHL zná dvojice play off
</TITLE>
<TEXT>
New York - Už dva dny před koncem základní části hokejové NHL bylo jasné, kterých šestnáct mužstev se pustí od středy do bitvy o Stanley Cup. Ve Východní konferenci byly známy i dvojice pro první kolo play off, v Západní konferenci tři soupeře určily až poslední zápasy v noci na dnešek. Brankář Turek v pátek pochytal všech 36 střel Edmontonu, který k zachování naděje na postup potřeboval Calgary porazit. Prohrál však 0:2. Pátá Turkova nula v sezoně tak dala jistotu dalšímu kanadskému mužstvu, Vancouveru, a také Phoenixu. "Je to jako příběh o Popelce," usmíval se Wayne Gretzky, spolumajitel Phoenixu. "Myslím, že by nás před časem tak třicet lidí ze třiceti v Severní Americe označilo jako tým, který vypadne." Prezidentovu trofej pro nejlepší mužstvo základní části získal už s předstihem Detroit, vítěz Západní konference. Východní konferenci vyhrál Boston, který se rovněž přehoupl přes sto bodů. Jarome Iginla z Calgary ještě sice neměl jistou trofej Arta Rosse pro nejproduktivnějšího hokejistu NHL, ale v napětí ho před posledním dnem mohla držet spíš jen matematická teorie než střelecké umění soupeřů. Dohráli totiž i druhý Näslund a třetí Bertuzzi z Vancouveru. Špaček, Výborný, Klesla, František Kaberle, Hrdina a Jágr přidali poslední body před cestou do Česka, kde se připojí k národnímu mužstvu. Naopak Reichel a Dopita, hlavní postavy zlaté reprezentace z posledních šampionátů, se připravují na play off. Jiří Dopita bude hrát o Stanley Cup poprvé, Robert Reichel sice pošesté, ale po tříleté přestávce. Oba však museli překonat zdravotní potíže: Dopita podstoupil artroskopický zákrok v koleně, který ho na deset dnů vyřadil ze sestavy Philadelphie, Reichel po srážce s Nedvědem z Rangers dva poslední zápasy Toronta vynechal.
Kdo bude hrát o Stanley Cup
Východní konference, 1. kolo
Boston v. Montreal
Philadelphia v. Ottawa
Carolina v. New Jersey
Toronto v. New York Islanders
Západní konference, 1. kolo
Detroit v. Phoenix/Los Angeles/ Vancouver
Colorado v. Los Angeles/ Vancouver / Phoenix
San Jose v. Vancouver/ Phoenix/ Los Angeles
St. Louis v. Chicago
Poslední zápasy, které určily soupeře pro 1. kolo, se hrály po uzávěrce tohoto vydání
HAŠKA ČEKÁ DALŠÍ VÝZVA. Dominik Hašek při utkání Detroitu v St. Louis, které se mu v sobotu moc nepovedlo, po jeho zbrklých výjezdech stříleli Demitra a Pronger góly do prázdné branky. V noci na dnešek uzavřel Hašek proti stejnému soupeři základní část NHL. Teď ho čeká možná poslední pokus získat Stanley Cup.
</TEXT>
</DOC>
<DOC>
<DOCID>MF-20020415440</DOCID>
<DOCNO>MF-20020415440</DOCNO>
<DATE>04/15/02</DATE>
<TITLE>
Tučně vytištěné týmy budou hrát Stanley Cup. Na prvních třech místech jsou vítězové divizí. Základní část NHL skončila po uzávěrce vydání zápasy Detroit - St. Louis, Los Angeles - Anaheim a Phoenix - Nashville.
</TITLE>
<TEXT>
Bodování NHL
</TEXT>
</DOC>
<DOC>
<DOCID>MF-20020415441</DOCID>
<DOCNO>MF-20020415441</DOCNO>
<DATE>04/15/02</DATE>
<TITLE>
Výsledky nižších fotbalových soutěží Šťastný Wozniakův gól minutu před koncem utkání v Mostu vynesl fotbalisty Českých Budějovic znovu do čela druholigové tabulky, kde se od soboty hřál Zlín po snadném vítězství v Prostějově. Žádný z předních týmů ve 22. kole nezaváhal, zvítězily i Mladá Boleslav, Plzeň, Pardubice i Jihlava. Vzhledem k situaci v první lize, kde se rozpadají Drnovice, není vyloučeno, že by se dalo postoupit i z třetího místa. V ČFL odskočila Sparta B týmu Prachatic už na rozdíl čtyř bodů, MSFL má nového lídra: Dolní Kounice prohrály, dokonce doma, a tak vede Bystřice pod Hostýnem.
</TITLE>
<TEXT>
2. liga
22. kolo
Kolín - Ratíškovice 1:0. Branka: 11. Sedláček. Diváků: 620.
</TEXT>
</DOC>
<DOC>
<DOCID>MF-20020415442</DOCID>
<DOCNO>MF-20020415442</DOCNO>
<DATE>04/15/02</DATE>
<TITLE>
Budějovickým volejbalistům se vydařil start série o titul
</TITLE>
<TEXT>
České Budějovice - Odolena Voda 3: 1 (na zápasy 1:0)
České Budějovice - Blokař Rak poslal riskované podání do sítě a domácí zvedli ruce nad hlavu. Volejbalisté Českých Budějovic vyhráli první utkání finálové série play off extraligy nad Odolenou Vodou 3:1 a v sérii na tři výhry se ujali vedení. Dnes se v Českých Budějovicích hraje od 18 hodin druhé utkání. "Je to jen úspěšný vstup do série. Nebylo to lehké, napodruhé může být utkání daleko těžší," varoval budějovický kouč Zdeněk Pommer. V prvním setu převýšili domácí soupeře na bloku. Ve druhé části se domácí v blokování zhoršili, ale Odolena Voda toho nedokázala ještě využít, ovšem získala třetí sadu. Naděje na zvrat však ve čtvrtém setu domácí nepřipustili, když se vrátili k dobrému bloku. "Budějovičtí byli lepší ve všech činnostech," shrnul nahrávač hostů Tomáš Malčík. "My jsme více chybovali na smeči i na podání." Jindřich Licek, trenér Odoleny Vody, vypozoroval zřetelnou příčinu nezdaru: "Bylo znát, že nehrajeme v pohodě, hlavně smečaři. Přesto jsem přesvědčen, že s Budějovicemi lze hrát."
</TEXT>
</DOC>
<DOC>
<DOCID>MF-20020415443</DOCID>
<DOCNO>MF-20020415443</DOCNO>
<DATE>04/15/02</DATE>
<TITLE>
Cenu získá brankář nebo útočník
</TITLE>
<TEXT>
MF DNES představuje čtyři kandidáty na cenu pro nejužitečnějšího hráče play off
Dokázali své umění v zápasech známých psychickým vypětím i fyzickou namáhavostí. Teprve play off vždy odhalí pravé hokejové bojovníky. Kdo z nich dostane cenu MF DNES?
Praha - Suverén Dopita zmizel do zámoří, čímž poskytl naději ostatním. Sám v minulosti získal trofej pro nejlepšího hráče vyřazovací části čtyřikrát. V letošním, patnáctém ročníku po něm titul zdědí jeden ze čtyř nominovaných hrdinů. Na vítězství kandidují brankáři Petr Bříza a Jiří Trvaj společně s útočníky Michalem Brošem a Ondřejem Kratěnou. Každý vynikl individuálním výkonem i prospěšností pro mužstvo. Bříza, nejstarší a nejzasloužilejší z adeptů, uklidňoval Spartu jistotou, která se prolomila snad pouze v pátém utkání čtvrtfinále s Třincem. Pustil pět branek a byl střídán. "To se vytíženým gólmanům stane, ale pozor, u Petra se to neopakuje," prohlásil sparťanský kouč Václav Sýkora. Měl pravdu. Veterán následně pomohl "dorazit" Třinec. V semifinále takřka očaroval slávistické střelce, ve třech utkáních inkasoval dohromady třikrát. Také ve finále z něj sršelo soustředění a nažhavenost. Nenalomil jej ani smolný gól od Čermáka v první partii. Spolehnutí bylo rovněž na vítkovického kliďase Trvaje. Tichý a zdvořilý mladík sice v noci po zápasech dlouho nemůže usnout, na ledě se však neprojevilo, že prochází svým prvním play off. Také on v důležitých chvílích vytahoval skvělé zásahy. Možná ještě častěji než Bříza. Vítkovice na něm visely víc než Sparta na Břízovi. Ale ani on už ve finále soupeře nezastavil, po čtyřech brankách v první třetině třetího zápasu dokonce zůstal na střídačce. V ofenzivě nejvíc vynikli konečně zdraví kamarádi Broš s Kratěnou. Zbavili se potíží a společně s výbušným Chabadou se propracovali na první útok Sparty. Centr Broš stále čelí nemoci střev, která mu zničila minulou sezonu a pořád v jeho těle dřímá. Kvůli ní musí pečlivě dodržovat dietu. "Žádná čerstvá zelenina, nic smaženého, kynutého, nesmím tvrdý alkohol," vyjmenoval hokejista. Všestranně užitečnému Brošovi se tak vrátila někdejší síla, jíž dokáže soupeře přetlačit. Díky stále zvednuté hlavě pořád vidí svoje křídla, umí i zakončit. Vedení klubu se jistě obává, že se ho americký tým Minnesota Wild pokusí v létě nalákat do NHL. Životní formu si na březen a duben 2002 schoval drobný šikula Kratěna. Vytříbený technik sázel góly, vyhrál bodování play off a brankář Bříza ho zároveň oceňuje za vzornou práci dozadu. Společně s Brošem dostanou šanci ukázat se v reprezentaci. Nejlepšího hráče play off vyhlásí MF DNES v úterý na hokejovém galavečeru v Brně. Vyhraje brankář, nebo útočník?
JIŘÍ TRVAJ brankář Vítkovic úspěšnost zásahů 93,7 procenta
ONDŘEJ KRATĚNA útočník Sparty 12 gólů ve 12 zápasech
MICHAL BROŠ útočník Sparty 18 bodů ve 13 zápasech
PETR BŘÍZA brankář Sparty úspěšnost zásahů 93,97 procenta
</TEXT>
</DOC>
<DOC>
<DOCID>MF-20020415444</DOCID>
<DOCNO>MF-20020415444</DOCNO>
<DATE>04/15/02</DATE>
<TITLE>
Troufalost, obětavost a boj zdobily play off
</TITLE>
<GEOGRAPHY>Praha</GEOGRAPHY>
<TEXT>
MF DNES vybrala nejzajímavější momenty a osobnosti letošního play off hokejové ligy.
</TEXT>
<HEADING>
Raubíři
</HEADING>
<TEXT>
Plzeňský útočník Duda se na ledě rval a vítkovické hráče nazval Poláky. Podobnou postavou je i vítkovický Kaděra, šikovný hráč, který dokáže soupeře nenápadně faulovat a také vyštěknout nadávku.
Vynálezci
Pardubický tým šel za úspěchem vědecky. Členové realizačního týmu rozesetí po celé hale se domlouvali vysílačkami.
</TEXT>
<HEADING>
Bitva
</HEADING>
<TEXT>
Magický sedmý zápas rozhodl čtvrtfinále Zlín - Znojmo. Drama zakončil Leškův gól v prodloužení a Zlín tak obrátil sérii, v níž prohrával 1:3 na zápasy.
Peklo
Plzeňské publikum řádilo, na soupeře házelo kameny, vítkovického trenéra Hadamczika zasáhlo jablko do hlavy.
</TEXT>
<HEADING>
Popleta
</HEADING>
<TEXT>
Čárový sudí Padevět vhodil buly, i když na něj byl připraven jen vítkovický útočník Pavelek. Ten pak ujížděl sám na plzeňského gólmana Bartu, ale gól nedal. Rozhodčí si už nezapískal.
</TEXT>
<HEADING>
Výrok
</HEADING>
<TEXT>
"Michal Sýkora říkal, že to byl gól, a Michal Sýkora nikdy nelže," prohlásil pardubický manažer Zbyněk Kusý poté, co rozhodčí jeho týmu neuznali vyrovnávací gól ve čtvrtém čtvrtfinále na Slavii.
</TEXT>
<HEADING>
Góly - nególy
</HEADING>
<TEXT>
Nejen Pardubice se rozčilovaly. V šestém čtvrtfinále mezi Třincem a Spartou neplatil gól Třince na 2:0. Hra byla před střelou nesprávně přerušena pro postavení mimo hru.
</TEXT>
<HEADING>
Troufalost
</HEADING>
<TEXT>
Třinecký kapitán Král se pokusil obelstít gólmana Břízu stejným blafákem, jaký předvedl ve finále první ligy liberecký obránce Krstev. Ten se před brankářem otočil a skóroval zády k němu. Král neuspěl a do kamery pak zvolal: "Krstev je lepší!"
Akrobat
Po bodyčeku vítkovického obránce Výtiska přeletěl zlínský útočník Martin Čech mantinel.
</TEXT>
<HEADING>
Obětavec
</HEADING>
<TEXT>
Vítkovický útočník Čermák nemohl kvůli poraněnému rameni pořádně držet hokejku, ale přesto v posledním finále dal jediný gól svého týmu. Hokejový dříč zaujal i zajímavým účesem. Červenou hlavu zdobily dva vyholené blesky.
</TEXT>
<HEADING>
Smolař
</HEADING>
<TEXT>
Vítkovického beka Tesaříka trápila zranění celou sezonu. Když hrál v play off, dal ve čtyřech utkáních tři góly, ale zranění zase bylo silnější.
Maskot
Na vítkovické střídačce visel plyšový sob, dárek od nemocného chlapce.
VÍTĚZNÉ OBJETÍ. Brankář Petr Bříza svírá v lapačce a vyrážečce - ani hokejku neodložil - spoluhráče Jiřího Zelenku. Sparta právě získala šestý titul, z toho počtvrté ho vybojovala v play off.
</TEXT>
</DOC>
<DOC>
<DOCID>MF-20020415445</DOCID>
<DOCNO>MF-20020415445</DOCNO>
<DATE>04/15/02</DATE>
<TITLE>
Na šampionát nejede Hlaváč ani Ručinský
</TITLE>
<GEOGRAPHY>Brno</GEOGRAPHY>
<TEXT>
O dva útočníky z NHL přišla hokejová reprezentace během víkendu. Jan Hlaváč nemůže přijet na mistrovství světa, protože jeho Vancouver postoupil do Stanley Cupu. Plánovaný náhradník Martin Ručinský z New York Rangers se z mistrovství omluvil. "Po náročné sezoně se cítí unaven," řekl reprezentační trenér Josef Augusta, který počítá nejméně s devíti posilami z Ameriky. Velkou naději na nominaci mají i čtyři hokejisté, kteří v pátek dohráli finále ligy. Vítkovický brankář Trvaj, útočníci Hlinka a Broš ze Sparty a Moravec z Vítkovic budou v týmu, který v sobotu nastoupí v přátelském utkání v Norimberku s Německem. V něm se má představit základ národního mužstva pro mistrovství světa. Na včerejším reprezentačním srazu se sešli útočníci Vladimír Vůjtek, Pavel Patera a Martin Procházka, kteří by spolu po pěti letech měli utvořit společnou řadu. Reprezentace hraje zítra v Brně přátelský zápas se Slovenskem a pak se rozdělí na dvě části. Tým pro šampionát pojede k zápasu do Německa, druhá část ve středu odlétá na turnaj Karjala Cup do Finska, kde bude bojovat o celkové vítězství v seriálu Euro Hockey Tour. "Z těch, co budou na Karjale, mají pro mistrovství světa šanci tak tři hráči," řekl reprezentační trenér Josef Augusta. Do Finska trenéři vybrali další čtyři hráče z mužstev finalistů play off: obránce Richtra, útočníky Kratěnu s Chabadou ze Sparty a také vítkovického Čermáka, který se do reprezentace dostal vůbec poprvé. "Od té doby, co přišel do Vítkovic ze Slavie, hraje velice slušně," řekl o Čermákovi Vladimír Martinec, Augustův asistent. Čermáka v play off trápilo zranění ramene. Ale pokud bude v pořádku, nastoupí už v zítřejším zápase se Slovenskem.
Brno - O dva útočníky z NHL přišla hokejová reprezentace během víkendu. Jan Hlaváč nemůže přijet na mistrovství světa, protože jeho Vancouver postoupil do Stanley Cupu. Plánovaný náhradník Martin Ručinský z New York Rangers se z mistrovství omluvil. "Po náročné sezoně se cítí unaven," řekl reprezentační trenér Josef Augusta, který počítá nejméně s devíti posilami z Ameriky. Velkou naději na nominaci mají i čtyři hokejisté, kteří v pátek dohráli finále ligy. Vítkovický brankář Trvaj, útočníci Hlinka a Broš ze Sparty a Moravec z Vítkovic budou v týmu, který v sobotu nastoupí v přátelském utkání v Norimberku s Německem. V něm se má představit základ národního mužstva pro mistrovství světa. Na včerejším reprezentačním srazu se sešli útočníci Vladimír Vůjtek, Pavel Patera a Martin Procházka, kteří by spolu po pěti letech měli utvořit společnou řadu. Reprezentace hraje zítra v Brně přátelský zápas se Slovenskem a pak se rozdělí na dvě části. Tým pro šampionát pojede k zápasu do Německa, druhá část ve středu odlétá na turnaj Karjala Cup do Finska, kde bude bojovat o celkové vítězství v seriálu Euro Hockey Tour. "Z těch, co budou na Karjale, mají pro mistrovství světa šanci tak tři hráči," řekl reprezentační trenér Josef Augusta. Do Finska trenéři vybrali další čtyři hráče z mužstev finalistů play off: obránce Richtra, útočníky Kratěnu s Chabadou ze Sparty a také vítkovického Čermáka, který se do reprezentace dostal vůbec poprvé. "Od té doby, co přišel do Vítkovic ze Slavie, hraje velice slušně," řekl o Čermákovi Vladimír Martinec, Augustův asistent. Čermáka v play off trápilo zranění ramene. Ale pokud bude v pořádku, nastoupí už v zítřejším zápase se Slovenskem.
</TEXT>
</DOC>
<DOC>
<DOCID>MF-20020415446</DOCID>
<DOCNO>MF-20020415446</DOCNO>
<DATE>04/15/02</DATE>
<TITLE>
Česká pojišťovna play off po finále
</TITLE>
<HEADING>
Bodování
</HEADING>
<TEXT>
Skvělá taktika K titulu dokráčela Sparta jen se třemi porážkami. Obranná taktika se sázkou na brejky jí vyšla zejména v semifinále se Slavií.
Na čtyři! Čtvrtfinálové série hrané na čtyři vítězné zápasy přinesly fantastické boje a napětí až do konce.
Nebylo vyprodáno Ani finále nenalákalo na Spartu 14 000 diváků, kteří by naplnili halu.
Drsný faul Zlínský útočník Rachůnek letěl hlavou na mantinel po faula znojemského Benáka.
</TEXT>
</DOC>
<DOC>
<DOCID>MF-20020415447</DOCID>
<DOCNO>MF-20020415447</DOCNO>
<DATE>04/15/02</DATE>
<TITLE>
Když se cestovalo lodí a ženy se modlily
</TITLE>
<HEADING>
Z historie světových šampionátů ve fotbale
</HEADING>
<TEXT>
Třináct dní přebývat na parníku Conte Verde, hrát karty a lelkovat. Nezřídka fotbalisté na vlnách Atlantiku museli přetrpět mořskou nemoc, z nudy je vytrhl jen maškarní bál, to když parník překonal rovník. K pohodě tu noc zpíval slavný ruský operní pěvec Fjodor Šaljapin, jeden z pasažérů.
Taková byla cesta čtyř evropských týmů z Le Havru na první mistrovství světa, jinak se putovat přes oceán nedalo, vždyť teprve roku 1927 Američan Lindbergh sám přeletěl oceán do Evropy. Kdo jiný měl pořádat první šampionát, když ne Uruguay, dvojnásobný vítěz olympijského turnaje? Od té doby už uteklo víc než sedmdesát let, ale hlavní stadion Centenario v Montevideu pro sto tisíc lidí stojí dál. Tehdy ještě ženy musely chodit do odděleného sektoru. A když Uruguay ve finále prohrávala s Argentinou, ženy o přestávce poklekly a modlily se za vítězství. Nakonec to pomohlo.
</TEXT>
<HEADING>
Proč nepřijeli Češi?
</HEADING>
<TEXT>
Nejlepší evropské země na šampionátu chyběly. Anglie tehdy ještě zůstávala v pyšné izolaci. Odmítly Maďarsko, Itálie, Španělsko, Rakousko i Československo, výkvět tehdejší doby. Důvod byl jasný: skoro na dva měsíce zastavit činnost nejlepších klubů se nemohlo vyplatit. Hráči by se vrátili ve špatné kondici, vždyť na palubě lodi se fyzička udržet nedala. Jen několik koleček kolem přídě, pár dřepů, to byla veškerá námaha. "Dva suverénní kluby Sparta se Slavií neměly zájem pustit hráče, nechtěly se nechat ochromit. A bez těch hráčů to nebyla reprezentace," říká historik Miloslav Jenšík. Kombinovaný reprezentační tým chtěly vytvořit ještě Bohemians s Viktorií Žižkov, další pražské kluby, ale fotbalová asociace to zavrhla; takové mužstvo bypřece jen nebylo důstojnou reprezentací. Šampionát málem ztroskotal na tom, že Evropě se do Montevidea nechtělo. Rok předtím, 1929, po krachu na burze na Wall Streetu, propukla krize, která přešla do Evropy. Rostla nezaměstnanost, hráči chodili do práce a nemohli se sebrat a odjet na dva měsíce si zakopat. Byli rádi, že mají práci. Jules Rimet, předseda Mezinárodní fotbalové federace, objížděl země, prosil a zapřísahal se, aby se aspoň někdo uvolil. Rimet a jeho pomocník Rudolf Pelikán myšlenku prvního mistrovství světa zachránili. Jenže Francie, Belgie, Jugoslávie a Rumunsko, to nebyla žádná elita. V Rumunsku se do fotbalu zapojil i král Carol, který reprezentantům zařídil tříměsíční dovolenou a zasadil se také o to, aby o svá zaměstnání nepřišli. Král dokonce mužstvo na turnaji trénoval.
</TEXT>
<HEADING>
Všechno pro Uruguay
</HEADING>
<TEXT>
Rimetův sen se vyplnil, 13. července to začalo. A k tomu první gól mistrovství vstřelil Francouz Laurent. A le úspěšnou evropskou misi to nepřineslo, všechno totiž hrálo pro Jihoameričany. Rozhodčí, z nichž každý soudcoval jinak, okatě nadržovali Uruguayi a Argentině. "Celý turnaj byl chladnokrevně řízený pro Jižní Ameriku. Pracovala tam mafie, to nebylo žádné tajemství," tvrdí uznávaný sportovní historik Jenšík. Uruguay už tak kráčela suverénně. Kapitán a zároveň hrající trenér Nasazzi dirigoval hru v obraně, černý tanečník Andrade v záloze, pětičlenný útok drtil každého. Nebyl to tým robustních hochů, ale techniků, z nichž každý uměl kličku, což ve 30. letech nebyl obvyklý úkaz. Jen slavný brankář Mazzali na turnaji nebyl. Když ho přistihli, že prchl ze soustředění týmu za manželkou, byl vyhozen.
</TEXT>
<HEADING>
Invaze z Buenos Aires
</HEADING>
<TEXT>
Tropické vedro ničilo hráče během turnaje. Ale to už se přiblížilo finále: 30. červen 1930, Uruguay - Argentina, sousedé, ale nepřátelé. Všude kolem stadionu stáli policisté na koních a roty vojáků, z Buenos Aires se noc předtím odlepilo deset přeplněných parníků. Tři lidé se kvůli té tlačenici utopili. Ráno, ještě než se stačila zvednou mlha, už na stadion proudili fanoušci, čtyři hodiny před výkopem bylo plno. Kapitáni obou týmů přinesli každý svůj míč. "S tím se musí hrát," řekli sudímu Langenusovi. O míči rozhodl los, vyhráli Argentinci, ale štěstí to přineslo jen na poločas. Vítězství 4:2 patřilo soupeři. Fotbalový turnaj byl pro Uruguay obrovskou událostí, triumf slávu znásobil, den po finále byl vyhlášen jako státní svátek. Na čtyři roky byla v Montevideu vystavena okřídlená soška Niké, trofej pro mistra světa. Čtveřice hráčů Nasazzi, Andrade, Cea a Scarone byla prohlášena za národní hrdiny. Jen škoda, že za čtyři roky Uruguay nepřijela do Itálie. Na truc. Jako jediný vítěz v historii nehájil zlato. Argentina se zase nepřenesla přes finálovou prohru. V Buenos Aires se dlouho bouřilo, uruguayská ambasáda měla po výtržnostech rozbitá okna i fasádu. Nic neobvyklého pro mistrovství světa. Před čtyřmi lety vyšla do ulic vítězná Francie.
Mistrovství světa 1930 v Uruguayi
- Turnaj byl potvrzen jen dva roky před prvním zápasem na narychlo svolaném zasedání Mezinárodní fotbalové federace, FIFA.
- Třináct týmů ve čtyřech skupinách, hrály všechny země, které se přihlásily. Jen jediné město, Montevideo, hostilo šampionát.
- Z Evropy původně nepřišla ani jedna přihláška, pořadatelé se rozběsnili a oznámili, že si založí svoji FIFA. Byl to začátek odvěkého boje mezi dvěma fotbalovými kolosy, Evropou a Jižní Amerikou.
- Turnaj vyhrála domácí Uruguay, ve finále porazila Argentinu 4:2, třetí skončila Jugoslávie.
- Kapitám vítězů José Nazassi převzal zlatou sošku Niké, jednu z nejslavnějších sportovních trofejí. Vyrobil ji francouzský sochař Abel Lafleur, měřila 30 centimetrů a vážila čtyři kilogramy.
- Nejlepším střelcem se stal Guillermo Stábile z Argentiny, dal 8 gólů. Později hrál za Paříž, Janov nebo Neapol, také trenoval národní tým.
Jak při zápasech vypadalo oblečení rozhodčího Langenuse, který v roce 1930 pískal finále mistrovství světa?
a) Rozhodoval v rozevlátých jezdeckých kalhotech, které měl zastrčené do podkolenek. K tomu sako, košili a kravatu.
b) Rozhodoval v uniformě podobné vojenskému stejnokroji, jen čepice chyběla.
c) Rozhodoval v kalhotech a košili s černobílými pruhy, čímž připomínal dnešní sudí v hokeji.
NA PALUBĚ. Belgičané pózují při cestě lodí. Muž vlevo je bratr Raymonda Braineho, který hrál ve 30. letech za Spartu.
POSLEDNÍ GÓL. Argentinský brankář Botasso se v prachu jen dívá... Castro střílí čtvrtý gól Uruguaye ve finále.
</TEXT>
</DOC>
<DOC>
<DOCID>MF-20020415448</DOCID>
<DOCNO>MF-20020415448</DOCNO>
<DATE>04/15/02</DATE>
<TITLE>
Košťál: Sparťanský podzim byl jackpot
</TITLE>
<TEXT>
Ani odvolání trenéra Jaroslava Hřebíka zatím nepřineslo fotbalové Spartě očekávané výsledky. Hrála 1:1 v derby se Slavií, následovala porážka 0:1 v Ostravě a mistrovský titul je v dáli. "Změna trenéra byla nezbytná," přesto tvrdí klubový šéf Vlastimil Košťál. "Pročistil se vzduch v kabině, nálada je úplně jiná."
Praha - Na podzim si mužstvo vedlo báječně, moderní hrou uspělo v Lize mistrů, vydělalo čtvrt miliardy korun a sehrálo nezapomenutelný zápas s Realem Madrid. Evropské velkokluby se vzhlédly v mladících Jarošíkovi, Hübschmanovi i Čechovi. Do nebes byl vynášen trenér i klubový šéf. Jenže teď si to Košťál u fanoušků rozlil. Propustil Hřebíka, jehož si před pár měsíci nemohl vynachválit. "Znovu opakuji, že si pana Hřebíka nesmírně vážím. Jako trenéra i jako člověka," prohlašuje Košťál. "Udělal pro Spartu moc. Ale nemohl jsem zůstat klidný, když přestal mít výsledky. A situace dozrála k tomu, že musel skončit."
Hlavním koučem se stal Vítězslav Lavička, dosavadní asistent. Počítal jste při Hřebíkově odvolání s tak mohutnou negativní odezvou médií i veřejnosti vůči vám?
Počítal. Vím, že Hřebík je mediálně možná náš nejoblíbenější trenér. K jeho cti lze říct, že si dělal báječnou mediální politiku. Asi dvakrát jsem byl na jeho setkáních s novináři po zápasech Ligy mistrů, při kterých všechno trpělivě vysvětloval. I po nezdarech si žurnalisty dovedně získával na svou stranu. Takže mi bylo jasné, do čeho s jeho odvoláním jdu. Rozhodující bylo, co je důležité pro Spartu.
Tedy odvolání kouče, na něhož jste nedal dopustit a který Spartu dovedl k největším úspěchům za posledních deset let.
Ano. Hřebík udělal pro Spartu výjimečný kus práce. Ale sparťanský podzim byl i obrovský kus štěstí. Hřebík to odehrál v jedenácti lidech, měl kliku, že se nikdo nezranil. Na Bayernu nás zachránila břevna a výhru v Portu, kde to herně vypadalo na nakládačku, si pamatují všichni. Sparťanský podzim, to bylo, jako když ve sportce trefíte jackpot.
</TEXT>
<HEADING>
Na podzim jste o jackpotu nemluvil. Proč?
</HEADING>
<TEXT>
Byl bych blázen, kdybych trenéra a mužstvo srážel řečmi o štěstí, když mají výsledky. Od těch se přece odvíjí všechno. Já vůbec netvrdím, že Hřebík na podzimním úspěchu nemá velký podíl. Jenže teď to vedl, jak to vedl. I na jaře měl dost příležitostí nesporné trenérské kvality potvrdit. Jenže je nepotvrdil.
Ale na jaře přišla i zranění.
Ale výsledky nepřišly ani poté, co se hráči vyléčili. A vyvrcholilo to tragickým výkonem v Jablonci.
Kdekdo vám vyčítá, že jste Hřebíka odvolal den před derby se Slavií. Proč v tuhle chvíli?
Nebylo to dílo okamžiku. Hřebík v poslední době tým nezvládal. Začínal být mimo, pod stresem už neměl tým tak pevně v rukou, jako když se dařilo. Tyhle postřehy pro mě byly alarmující už delší dobu. A prohra v Jablonci mé rozhodování jen uspíšila.
Jenže vy jste byl v čase téhle porážky služebně v Itálii.
Nepovažoval jsem za nutné pomáhat mužstvu svou přítomností. Tak moc jsem ve výhru věřil. Ne snad kvůli nesmyslným spekulacím, že náš generální ředitel Pelta, který dřív v Jablonci šéfoval, ty tři body zařídí. Byl jsem přesvědčený, že na Jablonec máme fotbalově. Ale po porážce jsem s Hřebíkem telefonoval a on mě úplně odrovnal slovy, že takový vývoj zápasu očekával. Kdyby mi řekl: Šéfe, já jsem zděšený, já asi něco zvoral, dejte mi čtyřiadvacet hodin a pak to probereme. Tak to bych snad bral. Jenže on místo toho, že to čekal...
</TEXT>
<HEADING>
Čili tímhle výrokem byly jeho dny sečteny?
</HEADING>
<TEXT>
Ano. To už pro mě nebylo alarmující, ale poplach prvního stupně. Říkám si, když neúspěch v Jablonci čekal, tak to nakonec budeme v tabulce třetí. Před časem sebevědomý Hřebík jako by už nevěřil týmu a možná už ani sobě. Říkal jsem si, že s tak nalomeným trenérem za titulem jít nemůžu.
Nástup Lavičky jste zdůvodnil, že tým potřebuje nový impulz. Copak ho přinese člověk, který dělal u týmu dosud asistenta?
Podívejte, snažím se být slušný. A já Hřebíka dost potrestal už tím, že jsem ho odvolal. Tak jsem to na tiskové konferenci dál nerozváděl. Ale budiž, tím impulzem bylo, že se odhodila Hřebíkova deka, která mančaft zatěžovala.
</TEXT>
<HEADING>
Jak to myslíte s tou dekou?
</HEADING>
<TEXT>
V kabině, kam pravidelně chodím, zavládla na jaře nervózní atmosféra. Všímal jsem si, jak se hráči chovají před zápasem, po něm, jestli jdou na hřiště s chutí nebo otrávení. A co jsem viděl, to mě dost znepokojovalo. Teď, ať už to s titulem dopadne jakkoli, se ovzduší v mužstvu zlepšilo.
Vypadá to, že jste se s hráči o Hřebíkově odvolání radil...
To nemyslíte vážně! S hráči se takové věci neprobírají.
Nic proti pracovitému Lavičkovi. Ale nebylo by účinnější, kdyby přišel nový kouč zvenčí?
Na posledních šest kol jsem se rozhodl pro domácí řešení. S novým člověkem, s jeho jiným přístupem, by mohly přijít změny, které by na tým měly negativní dopad. A pro mužstvo bylo v té chvíli nejdůležitější, že je pryč Hřebík.
Co byste řekl k zimním odchodům Haška s Labantem, které jsou vám hodně zazlívány?
V konečné fázi o odchodech hráčů rozhoduji já, ale vždy po poradě s trenérem. Hřebík souhlasil s odchodem Labanta. Nebyl s jeho výkony spokojen, a dokonce se obával, že by na jaře nemusel hrát. Labant měl smlouvu do konce června, a kdyby skončil na lavičce, byl by pak neprodejný. Proto šel za padesát milionů korun do West Hamu. Martin Hašek je jiný případ.
</TEXT>
<HEADING>
V čem?
</HEADING>
<TEXT>
Začátkem ligy s ním Hřebík moc nepočítal a po úvodních kolech jsme ho dokonce nabízeli do Liberce. Zadarmo, jen když převezmou jeho plat. Jenže pak se Hašek dostal do sestavy, stal se oporou i trenérovou pravou rukou. Bohužel, chtěl v zimě za každou cenu odejít. Nutit hráče, aby za vás hrál, když už opravdu nechce, to nemusí dobře dopadnout. Nepřesvědčil ho ani Hřebík.
Hřebík svůj presinkový fotbal založil na atletech. Technických typů, například Slončíka s Obajdinem, se lehkomyslně zbavil, tvořivého Zelenku dusil na lavičce.
Když to vychází, je vše v pořádku. Pak musí vyhrát v Liberci i v Jablonci. Když ne, tak nejspíš někde dělal chybu.
Jak si vysvětlujete, že Hřebík poslal v zimě Juna na hostování do Jablonce a po dvou měsících se vyjádřil, že takového střelce Sparta potřebovala?
Jak bych si to měl vysvětlovat? Nechtěl Juna stejně jako předtím Slončíka s Obajdinem. Chtěl Čížka, získali jsme ho, stejně tak Malára. Toužil po Petroušovi nebo Petrášovi, ale to už nevyšlo, místo něj přišel Horák. Že se Jun vrátil, je výsledek mého rozhovoru s Lavičkou.
Trenér Lavička je pověřen vedením týmu do konce ligy. Měl by být jeho nástupcem Chovanec nebo Jarabinský, jak se předpokládá?
Nemůžu potvrdit žádné jméno, budeme se tím zabývat až po lize. Když Lavička získá titul, bude samozřejmě ve hře.
A co hráčské posily? Hodně se mluví o Poborském z Lazia, Němcovi ze Schalke a Barošovi, který by mohl hostovat z Liverpoolu.
Ta jména nejsou od věci. Jde o hráče, kteří by Spartě pomohli. Je před námi spousta jednání, takže opravdu těžko odhadnout, kdo z nich se opravdu objeví. Možná jeden, možná všichni tři.
TRVÁ NA SVÉM. Sparťanský šéf Vlastimil Košťál nepochybuje, že odvolání trenéra Hřebíka, byť den před derby se Slavií, bylo nutné. "Pana Hřebíka si nesmírně vážím, udělal pro Spartu moc. Ale situace dozrála k tomu, že musel skončit."
</TEXT>
</DOC>
<DOC>
<DOCID>MF-20020415449</DOCID>
<DOCNO>MF-20020415449</DOCNO>
<DATE>04/15/02</DATE>
<TITLE>
Spartě děkovaly tisíce fanoušků
</TITLE>
<TEXT>
Oslavy hokejového titulu vyvrcholily včera vpodvečer přímo na ledě holešovické haly
Vedení Sparty bylo ještě včera odpoledne skeptické: "Oslavy chystáme, ale lidi o tom asi nevědí." Hráčům však nakonec přišly poděkovat tři tisícovky nadšených fanoušků.
Holešovice - Vedoucí hokejového mistra Jaroslav Velechovský si od oslav nic nesliboval. "Byl to spontánní nápad hráčů ukončit třídenní slavení na vlastním ledě. Ale jestli někdo přijde, to nevím." Když chvíli po osmnácté hodině uklouzl na svátečně osvětleném ledě, tleskaly v ochozech přibližně tři tisícovky příznivců v dresech, často s bubny a trubkami. Na velké kostce nad ledem se objevovaly gólové situace z play off, ve kterém Sparta získala druhý titul v samostatné hokejové lize. Moderátor ohlásil: "Teď přijde váš tým a všichni kluci mají nejmíň jedno a půl promile alkoholu v krvi!" Role uvaděčů se ujali rozdovádění hráči Jaroslav Nedvěd a Jiří Zelenka. Za hlučného aplausu zvali postupně na led své spolubojovníky. Tribuny nejhlasitěji zdravily dvě hlavní postavy týmu, dojatého kapitána Richarda Žemličku a brankáře Petra Břízu. Zelenka s Nedvědem se každou chvíli napili z půllitru piva a vymýšleli na své spoluhráče často košilaté vtipy. "Víte, proč nesmí Bříza chodit do nočních podniků?" smáli se. "Protože chytne úplně všechno." Oslavy vyvrcholily krátkým utkáním mezi profesionály na jedné a členy sparťanského fanklubu na druhé straně. Ukázalo se, že fanoušci mnohem lépe skandují než ovládají hokejky. Pohrával si s nimi i syn útočníka Zelenky, předškolák Kuba. Hvězdou minizápasu se stal Bříza, který dokázal vstřelit branku i přes to, že měl beton jen na jediné noze a v rukou držel lopatu. Po hodině hlučných oslav vběhli na led fandové. Za zvuků písně "Jede, jede mašinka" se snažili dotknout vysokého zlatého poháru, a prali se o podpisy svých idolů na čerstvě vytištěné plakáty.
Jedinkrát v sezoně se fanoušci hokejové Sparty dostali mezi hráče přímo na led holešovické haly. Největší zájem měli o podpisy kapitána Richarda Žemličky a brankáře Petra Břízy, velká tlačenice byla také u mistrovského poháru.
</TEXT>
</DOC>
<DOC>
<DOCID>MF-20020415450</DOCID>
<DOCNO>MF-20020415450</DOCNO>
<DATE>04/15/02</DATE>
<TITLE>
Tři muži přepadli hernu v centru
</TITLE>
<GEOGRAPHY>Praha</GEOGRAPHY>
<TEXT>
Tři muži, podle svědků zřejmě ukrajinské národnosti, včera přepadli hernu v centru Prahy. Při přepadení ohrožovali nožem obsluhu i ostatní hosty. Servírku poté spoutali a několik hodin ji drželi v uzavřené místnosti. Televize Nova ve své večerní zpravodajské relaci uvedla, že pachatelé policii stále unikají. Muži podle televize chvíli seděli za stolem a popíjeli. Pak vytáhli nůž a začali jím ohrožovat servírku, která stála za barem. Nůž namířili také na několik hostů restaurace. Poté přeskočili barový pult a číšnici spoutali provazem. Jeden z nich ji násilím odvlekl a zamkl ve sklepní místnosti. Pachatelé nakonec z restaurace sebrali všechnu hotovost a také další cennosti z trezoru. "Odnesli si z herny peníze, cigarety a mobilní telefon," uvedla mluvčí pražské policejní správy Eva Brožová. Z místa činu všichni lupiči uprchli. Z hostů herny nebyl nikdo zraněn. Tímto případem vyvrcholil týden, v němž pražští policisté museli řešit i několik dalších přepadení, jejichž obětí byli většinou taxikáři. Dva nejzávažnější případy si byly velmi podobné - vždy byli na místě činu čtyři mladí lupiči, kteří oběť svázali a odvezli taxikáře v kufru auta. Vozidla zmizela beze stopy. Naposledy v polovině minulého týdne si skupinka mladíků zastavila taxikáře a objednala si u něj cestu do Nových Butovic v Praze 5. "V Petržílkově ulici ale čtveřice mužů řidiče svázala a chtěla taxikáře naložit do kufru. Ten se jim vysmekl a začal křičet o pomoc," řekla k případu mluvčí pražské policie Iva Knolová. Lupiči z Petržílkovy ulice ujeli s taxíkem, jehož hodnotu policie vyčíslila na přibližně čtyři sta tisíc korun.
Praha - Tři muži, podle svědků zřejmě ukrajinské národnosti, včera přepadli hernu v centru Prahy. Při přepadení ohrožovali nožem obsluhu i ostatní hosty. Servírku poté spoutali a několik hodin ji drželi v uzavřené místnosti. Televize Nova ve své večerní zpravodajské relaci uvedla, že pachatelé policii stále unikají. Muži podle televize chvíli seděli za stolem a popíjeli. Pak vytáhli nůž a začali jím ohrožovat servírku, která stála za barem. Nůž namířili také na několik hostů restaurace. Poté přeskočili barový pult a číšnici spoutali provazem. Jeden z nich ji násilím odvlekl a zamkl ve sklepní místnosti. Pachatelé nakonec z restaurace sebrali všechnu hotovost a také další cennosti z trezoru. "Odnesli si z herny peníze, cigarety a mobilní telefon," uvedla mluvčí pražské policejní správy Eva Brožová. Z místa činu všichni lupiči uprchli. Z hostů herny nebyl nikdo zraněn. Tímto případem vyvrcholil týden, v němž pražští policisté museli řešit i několik dalších přepadení, jejichž obětí byli většinou taxikáři. Dva nejzávažnější případy si byly velmi podobné - vždy byli na místě činu čtyři mladí lupiči, kteří oběť svázali a odvezli taxikáře v kufru auta. Vozidla zmizela beze stopy. Naposledy v polovině minulého týdne si skupinka mladíků zastavila taxikáře a objednala si u něj cestu do Nových Butovic v Praze 5. "V Petržílkově ulici ale čtveřice mužů řidiče svázala a chtěla taxikáře naložit do kufru. Ten se jim vysmekl a začal křičet o pomoc," řekla k případu mluvčí pražské policie Iva Knolová. Lupiči z Petržílkovy ulice ujeli s taxíkem, jehož hodnotu policie vyčíslila na přibližně čtyři sta tisíc korun.
</TEXT>
</DOC>
<DOC>
<DOCID>MF-20020415451</DOCID>
<DOCNO>MF-20020415451</DOCNO>
<DATE>04/15/02</DATE>
<TITLE>
Výtvarník se snaží dělat pražskou zoo barevnější
</TITLE>
<GEOGRAPHY>Praha</GEOGRAPHY>
<TEXT>
Na stopu výtvarníka Michala Cihláře mě přivedla náhoda. Na výstavě pražské zoologické zahrady v kladenském zámku se její mluvčí Romana Anděrová zmínila, že člověk, který dává zahradě novou tvář, bydlí v nedalekém Buštěhradě. "Mobilní telefon ale nesnáší, takže musíte počkat, až ho zastihnete doma," poradila mi. O několik dní později jsme si povídali v jeho domácím ateliéru.
Mluví se o vás jako o dvorním výtvarníkovi pražské zoologické zahrady. Jak vám sedí tento titul?
Nejsem si jistý, zda je to pro mne to pravé, protože dělám i spousty jiné práce a být spojovaný pouze s jedinou z nich je svazující. Dokonce bych řekl, že mě to profesně začíná handicapovat.
Jak jste se k pražské zoologické zahradě dostal? Na konkurz?
Ne. I když konkurzem to vlastně začalo, a to konkurzem na ředitele celé zahrady.
Když jsem si v novinách přečetl, že jej vyhrál Petr Fejk, zaradoval jsem se. Byl to známý, který stejně jako já začínal na aktivitách Pražské pětky. On ale netušil, že jsem v roce 1987 ukončil Vysokou školu uměleckoprůmyslovou právě diplomovou prací na téma Plakáty pro pražskou zoologickou zahradu. Říkal jsem si jen, že by bylo bezvadné na tu tehdejší práci nějak navázat. Nabídka pak přišla od Petra Fejka.
</TEXT>
<HEADING>
Které zvíře bylo na namalování nejtěžší?
</HEADING>
<TEXT>
Lední medvědi jdou linorytem ztuha. Na začátku ale bylo nejtěžší udělat logo zoo, a to proto, že jsem měl naprostou svobodu. V původním logu ze sedmdesátých let byl kůň Převalského s mládětem, a protože koně a jeleny nemám rád, tak jsem se snažil, aby tam byl spíš lemur, tučňák nebo papoušek. Když jsem odevzdal asi osmadvacet návrhů, tak jsme se obloukem dostali zpět k tomu, že by to měl být kůň Převalského. Nakonec jsem s logem moc spokojený.
</TEXT>
<HEADING>
Jak letití pracovníci zoologické zahrady přijímají změny?
</HEADING>
<TEXT>
Zpočátku to byl velký problém, protože nechápali, proč se má zoologická zahrada nově profilovat. Šlo jim spíš o to, aby byl v zoo klid, aby tam nechodilo moc návštěvníků a nevyrušovali zvířata, která si zaslouží být hájena. Petr Fejk naopak dobře ví, že nejvíc dokáže, když zoo bude nepřetržitě v centru zájmu médií, která mu pomohou dostat ji více do povědomí lidí. A já k tomu přispívám tím, že zoo dělám barevnější.
Proč někteří lidé přijímali obtížně váš nový výtvarný styl zoo?
Jsem ten, kdo něco dávno už hotového obaluje do nápadných obalů, a oni byli zvyklí, že to nějak fungovalo i bez toho. Viděli samozřejmě i finanční stránku, že za peníze spojené s tím obalováním by pořídili třeba spoustu sena pro velbloudy...
LOGA, PLAKÁTY... A NA VŠECH ZVÍŘATA
Michal Cihlář je považován za "dvorního" výtvarníka zoo.
</TEXT>
</DOC>
<DOC>
<DOCID>MF-20020415452</DOCID>
<DOCNO>MF-20020415452</DOCNO>
<DATE>04/15/02</DATE>
<TITLE>
V centru se meditovalo za mučené Číňany
</TITLE>
<TEXT>
Nové Město - Sobota, chladné odpoledne. "Co je to za podivíny?" zastavují se desítky okolojdoucích před sochou svatého Václava. Na malých koberečcích tu sedí čtyři mladí lidé, mezi nimi i čtyřletá holčička. Z kazeťáčku hraje čínská hudba a oni v tureckém sedu meditují. Kolem nich několik žlutých vlaječek s nápisem Falun Gong a také fotografie desítek umučených lidí. Devětadvacetiletá učitelka češtiny a angličtiny Jana Hanzlíková rozdává letáky. V Číně by jí za to hrozil trest smrti. "Teď vysílají spravedlivé myšlenky a dobro," ukazuje na své druhy. Úkosem se dívá, co vy na to; je zvyklá, že ji okolí považuje za blázna. Snad proto hned dodává, že tu dnes není ani tak proto, aby přemlouvala Pražany, že právě její učení s heslem "pravdivost - soucit - snášenlivost" je to pravé. "Meditujeme za ty, kteří v Číně nemůžou." Ten tragický příběh trvá deset let. Roku 1992 oprášil bývalý voják z povolání Li Chung-č některé staré cvičební a meditační techniky a v Číně se stal jeho směr Falun Gong velmi populární. Desítky milionů lidí cvičily v parcích až do jara roku 1999. Tehdy si komunistický režim uvědomil sílu vyznavačů a z tolerovaného spolku se stal nepřítel. "Nejmíň tři sta vyznavačů bylo ubito, tisíce jsou ve vězení a v pracovních táborech," vypočítává Hanzlíková. Takových jako ona je v republice dvacet, ale mezi sebou mají jediného skutečného Číňana - mladého studenta ekonomie. "Jsem docela normální ženská, i když se třeba vůbec nedívám na televizi," myslí si černovláska, která Falun Gong cvičí rok. "Myslete si co chcete, ale cítím velké změny," krčí rameny. "Chovám se líp a konečně jsem v životě našla nějaké zásadní odpovědi."
Desetiletý osud učení Falun Gong
- učení se v Číně rozšířilo roku 1992 a brzy získalo masovou oblibu
- po sedmi letech už cvičilo a meditovalo 70 milionů Číňanů
- komunistický režim tento počet vyděsil, proto učení zakázal
- do letošního roku je evidováno 334 umučených vyznavačů
- další tisíce jsou v pracovních táborech
K protestní meditaci se připojil také čínský student pražské ekonomie.
</TEXT>
</DOC>
<DOC>
<DOCID>MF-20020415453</DOCID>
<DOCNO>MF-20020415453</DOCNO>
<DATE>04/15/02</DATE>
<TITLE>
Z celého města DNES
</TITLE>
<GEOGRAPHY>Holešovice</GEOGRAPHY>
<TEXT>
Na Výstavišti skončila matějská pouť
Matějská pouť včera přivítala na pražském holešovickém Výstavišti své poslední návštěvníky, kteří měli možnost vyzkoušet všech 135 domácích i nizozemských atrakcí. "Některé z nich tu budou ještě v příštím týdnu," upozornil asistent ředitele Výstaviště Václav Kočka. V provozu zůstane například obří holandské kolo a dalších deset atrakcí. Poslední den poutě poznamenalo deštivé počasí, ale lidé i tak přišli. S celkovou návštěvností jsou organizátoři spokojeni. "Celkem přišlo asi osm set tisíc lidí," uvedl Kočka. (ČTK)
</TEXT>
<HEADING>
Praha - Bydlení na sídlištích se postupně zlepšuje
</HEADING>
<TEXT>
Regenerace panelových sídlišť, při které se provádějí například dodatečná zateplení domů, byla již zahájena na většině z více než 50 pražských sídlišť. "Úspory na vytápění se pak promítnou i ve snížení plateb nájemníků," uvedl pražský radní Miloš Máša. V rozpočtu metropole je na revitalizace sídlišť tento rok určeno zhruba 80 milionů korun. Další prostředky poskytují městské části. "Regenerace je nejnaléhavější u sídlišť postavených v 70. a 80. letech. V nejlepším stavu jsou sídliště z 50. a 60. let," uvedla Taťána Štědrá z pražského magistrátu. (ČTK)
Dnes se děje
</TEXT>
<HEADING>
Praha - Začíná podpisová akce proti terorismu
</HEADING>
<TEXT>
Začne sbírání podpisů pod petici odsuzující teroristické útoky v Izraeli a vyjadřující solidaritu s jejich oběťmi. Akci zaštítilo Mezinárodní křesťanské velvyslanectví Jeruzalém - česká pobočka celosvětové ekumenické iniciativy. (ČTK)
Začne sbírání podpisů pod petici odsuzující teroristické útoky v Izraeli a vyjadřující solidaritu s jejich oběťmi. Akci zaštítilo Mezinárodní křesťanské velvyslanectví Jeruzalém - česká pobočka celosvětové ekumenické iniciativy. (ČTK)
</TEXT>
</DOC>
<DOC>
<DOCID>MF-20020415454</DOCID>
<DOCNO>MF-20020415454</DOCNO>
<DATE>04/15/02</DATE>
<TITLE>
Lidé odmítají zbytečnou spalovnu
</TITLE>
<TEXT>
Projekt na likvidaci odpadů v Jirčanech by znamenal svoz odpadu z celých středních Čech
Praha-západ - V areálu cihelny v Dolních Jirčanech má být postavena skládka, třídírna a spalovna komunálních a domovních odpadů. Ročně by měla zpracovat až třicet tisíc tun smetí, což je desetina kapacity malešické spalovny. Ta přitom slouží mnohonásobně vyššímu počtu lidí. Ačkoli je projekt teprve v začátcích, už má své odpůrce. "Kapacita je přemrštěná, nechceme být smetištěm středních Čech," obává se Jiří Janata ze sdružení Čisté Jirčany. V současné době slouží necelým deseti tisícům obyvatel z tamních obcí a několika tisícům rekreantů skládka v Dolních Břežanech. "Ta ale letos končí, takže musíme najít jiné řešení. Navíc bychom se měli přizpůsobit požadavkům Evropské unie, která zakazuje skládky v každé rokli," říká Pravomil Lang, starosta obce Psáry. Je to jedna ze čtyř obcí, jež mají být v budoucnu investorem stavby a provozovatelem spalovny. "Peníze na to zatím nemáme, ale zřejmě bychom dostali příspěvek z unie, který může být až sedmdesát procent nákladů. Dalších deset až patnáct procent by bylo ze státního fondu životního prostředí," uvedl Lang. Doplnil, že podle předpokladů by si měla spalovna na sebe vydělat z poplatků za odpad od obyvatel. O tom, že bude provoz výdělečný, však odpůrci pochybují. "Jsme si jisti, že kvůli větším ziskům se množství odpadů spálených ve spalovně bude muset do budoucna výrazně zvyšovat," tvrdí zastánci toho, aby byla postavena jinde. Starosta Psár připustil, že by se rozšířila oblast, pro kterou by zařízení sloužilo. "Uvažujeme o území od Říčan po Berounsko k Černošicím," řekl Lang. Hlavní postavou celého záměru je podle sdružení Čisté Jirčany Helena Nováková. "Napsala propagační článek pro časopis Region. Je navíc místopředsedkyní představenstva firmy Scarab CZ, která podniká v odpadech a pokoušela se na Znojemsku postavit podobnou spalovnu s roční kapacitou 80 tisíc tun," uvedl Janata.
Co slibuje autorka projektu
- moderní třídírnu odpadu
- závod na zpracování až 30 tisíc tun odpadu ročně
- krytý plavecký bazén, který bude vytápěn pomocí páry ze spalovny
- zbývající energie ze spalovny bude využita na provoz veřejného osvětlení v Psárech
- pro svoz odpadu by měla být využita zcela nová komunikace, aby auta nejezdila přímo obcemi
</TEXT>
<HEADING>
Argumenty odpůrců
</HEADING>
<TEXT>
- kapacita je přemrštěná, celý region produkuje jen tři tisíce tun ročně, malešická spalovna přitom není využita ani ze dvou třetin
- zdejší spalovna bude ztrátová, doplácet budou místní obce, nebo sem budou svážet odpad z celých středních Čech
- zvýší se intenzita nákladní dopravy, počítá se i s rozšířením vozovky z Jesenice
</TEXT>
</DOC>
<DOC>
<DOCID>MF-20020415455</DOCID>
<DOCNO>MF-20020415455</DOCNO>
<DATE>04/15/02</DATE>
<TITLE>
Romský režisér uvede svůj film
</TITLE>
<GEOGRAPHY>Praha</GEOGRAPHY>
<TEXT>
Režisér Tony Gatlif, autor psychologického dramatu Gádžo dilo, přijede začátkem května do Prahy. Osobně tu představí svůj nejnovější snímek Swing. Tvůrce, pocházejícího z romské rodiny z Andalusie, proslavily především snímky s tematikou romské komunity. Žižkovské kino Aero připravuje retrospektivu jeho filmové tvorby. Od 2. do 4. května uvede především tituly, které se v České republice nepromítaly - Latcho drom z roku 1993, o pět let mladší snímek Přinesl mě čáp, drama Mondo z roku 1996 a film Vengo, vyprávějící o rivalitě mezi dvěma andaluskými rodinami. Gatlif, jemuž bude v září čtyřiapadesát let, se do Francie přestěhoval jako čtrnáctiletý. Mladičký imigrant poznal neuspořádaný život dětí ulice včetně kriminality mládeže a polepšovny. Jako herec debutoval na plátně v roce 1973. O dva roky později natočil svůj první krátký film. Jeho snímek Gádžo dilo, který Aero rovněž uvede, mu získal Césara za nejlepší hudbu. Snímek Swing bude mít oficiální českou premiéru 9. května.
Praha - Režisér Tony Gatlif, autor psychologického dramatu Gádžo dilo, přijede začátkem května do Prahy. Osobně tu představí svůj nejnovější snímek Swing. Tvůrce, pocházejícího z romské rodiny z Andalusie, proslavily především snímky s tematikou romské komunity. Žižkovské kino Aero připravuje retrospektivu jeho filmové tvorby. Od 2. do 4. května uvede především tituly, které se v České republice nepromítaly - Latcho drom z roku 1993, o pět let mladší snímek Přinesl mě čáp, drama Mondo z roku 1996 a film Vengo, vyprávějící o rivalitě mezi dvěma andaluskými rodinami. Gatlif, jemuž bude v září čtyřiapadesát let, se do Francie přestěhoval jako čtrnáctiletý. Mladičký imigrant poznal neuspořádaný život dětí ulice včetně kriminality mládeže a polepšovny. Jako herec debutoval na plátně v roce 1973. O dva roky později natočil svůj první krátký film. Jeho snímek Gádžo dilo, který Aero rovněž uvede, mu získal Césara za nejlepší hudbu. Snímek Swing bude mít oficiální českou premiéru 9. května.
</TEXT>
</DOC>
<DOC>
<DOCID>MF-20020415456</DOCID>
<DOCNO>MF-20020415456</DOCNO>
<DATE>04/15/02</DATE>
<TITLE>
NADŠENÍ NAD STARÝMI JÍZDNÍMI ŘÁDY
</TITLE>
<TEXT>
Sběratelé předmětů spojených s minulostí železnice opět měli možnost rozšířit své sbírky. V budově hlavního nádraží se konala burza, kde byly k vidění i ke koupi zejména modely "vláčků", jízdní řády, předpisy či součásti dřívějších vybavení nádraží.
</TEXT>
</DOC>
<DOC>
<DOCID>MF-20020415457</DOCID>
<DOCNO>MF-20020415457</DOCNO>
<DATE>04/15/02</DATE>
<TITLE>
Dívku nejprve znásilnil a pak jí vyhrožoval
</TITLE>
<GEOGRAPHY>Praha</GEOGRAPHY>
<TEXT>
Osmapadesátiletého muže z Prahy 10, který od března několikrát donutil k orálnímu sexu osmnáctiletou dívku, zadrželi kriminalisté. S dívkou se násilník seznámil na autobusovém nádraží Florenc, řekl, že je od filmu, nabídl jí roli a potom odvezl za Prahu. Tam ji při pohlavním styku vyfotografoval a vyhrožoval, že snímky ukáže jejím známým, pokud se s ním nebude dále scházet.
Praha - Osmapadesátiletého muže z Prahy 10, který od března několikrát donutil k orálnímu sexu osmnáctiletou dívku, zadrželi kriminalisté. S dívkou se násilník seznámil na autobusovém nádraží Florenc, řekl, že je od filmu, nabídl jí roli a potom odvezl za Prahu. Tam ji při pohlavním styku vyfotografoval a vyhrožoval, že snímky ukáže jejím známým, pokud se s ním nebude dále scházet.
</TEXT>
</DOC>
<DOC>
<DOCID>MF-20020415458</DOCID>
<DOCNO>MF-20020415458</DOCNO>
<DATE>04/15/02</DATE>
<TITLE>
Zastupitelstvo se pře o výši nájemného
</TITLE>
<GEOGRAPHY>Vršovice</GEOGRAPHY>
<TEXT>
Klub sociálních demokratů na radnici Prahy 10 chce v zastupitelstvu prosadit, aby se v desáté městské části ani letos nezvyšovalo nájemné v obecních bytech. "Myslíme si, že nájemné je dost vysoké," zdůvodnil postoj svého klubu starosta Prahy 10 Karel Výrut. "Těžko lze odhadnout, zda se nám podaří zvrátit rozhodnutí rady, která už hlasovala pro čtyřprocentní zvýšení nájemného," dodal. Praha 10 je jedinou městskou částí v hlavním městě, ve které se nájemné loni ani předloni nezvýšilo.
Vršovice - Klub sociálních demokratů na radnici Prahy 10 chce v zastupitelstvu prosadit, aby se v desáté městské části ani letos nezvyšovalo nájemné v obecních bytech. "Myslíme si, že nájemné je dost vysoké," zdůvodnil postoj svého klubu starosta Prahy 10 Karel Výrut. "Těžko lze odhadnout, zda se nám podaří zvrátit rozhodnutí rady, která už hlasovala pro čtyřprocentní zvýšení nájemného," dodal. Praha 10 je jedinou městskou částí v hlavním městě, ve které se nájemné loni ani předloni nezvýšilo.
</TEXT>
</DOC>
<DOC>
<DOCID>MF-20020415459</DOCID>
<DOCNO>MF-20020415459</DOCNO>
<DATE>04/15/02</DATE>
<TITLE>
Zprávy z radnice lze sledovat i na mobilech
</TITLE>
<GEOGRAPHY>Holešovice</GEOGRAPHY>
<TEXT>
Radnice Prahy 7 nabízí zasílání zpráv o dění v městské části na mobilní telefony. Konkrétně se to týká informací z jednání zastupitelstva, rady či operativních porad vedení radnice. Krátké zprávy na e-mailové adresy mobilních telefonů budou odesílány již v následujících dnech. Zájemci o novou službu se mohou zaregistrovat na internetových stránkách Prahy 7 nebo v informačních centrech městské části. Případně mohou odeslat na číslo 0604 477 777 textovou zprávu začínající písmeny ZAP, za nimiž uvedou svou GSM adresu.
Holešovice - Radnice Prahy 7 nabízí zasílání zpráv o dění v městské části na mobilní telefony. Konkrétně se to týká informací z jednání zastupitelstva, rady či operativních porad vedení radnice. Krátké zprávy na e-mailové adresy mobilních telefonů budou odesílány již v následujících dnech. Zájemci o novou službu se mohou zaregistrovat na internetových stránkách Prahy 7 nebo v informačních centrech městské části. Případně mohou odeslat na číslo 0604 477 777 textovou zprávu začínající písmeny ZAP, za nimiž uvedou svou GSM adresu.
</TEXT>
</DOC>
<DOC>
<DOCID>MF-20020415460</DOCID>
<DOCNO>MF-20020415460</DOCNO>
<DATE>04/15/02</DATE>
<TITLE>
Přepadení důchodců přibývá
</TITLE>
<GEOGRAPHY>Holešovice</GEOGRAPHY>
<TEXT>
Důchodci a zdravotně postižení - to jsou v poslední době stále častější oběti přepadení a krádeží na území Prahy 7. Zatím neznámí pachatelé si je obvykle vytipují v okamžiku, kdy si vyzvedávají na poště důchod. "Pak je sledují až k bytu a tam je napadnou a oloupí," tvrdí Daniela Vodičková z odboru zdravotní a sociální péče Prahy 7. "Přepadávají především lidi, kteří se vracejí z pošty sídlící na Letné," upřesňuje. V době vyplácení důchodů se na radnici denně obrací až šest okradených starých lidí, kteří se ocitli zcela bez prostředků. Důchod je totiž jediným zdrojem jejich příjmů. První postižení požádali radnici o pomoc v listopadu. "Od února jejich počet stoupá a v březnu jich bylo už osmnáct," dodává Vodičková. Starší lidé se podle ní bohužel zdráhají založit si účet, na který by jim byl zasílán důchod, a riskují, že po vyzvednutí hotovosti budou přepadeni. Radnice se jim proto snaží na požádání zajistit doprovod. Policie však o případech zatím nic neví: "My v Praze 7 neevidujeme ani jeden jediný případ přepadení staršího člověka," diví se Martina Bártová z pražské policie. "Sice jsme před několika dny varovali před mužem, který v Praze okrádá důchodkyně, ale o případech z okolí Letné nevíme," dodává. Podle ní to ale neznamená, že se loupeže nestaly, protože oběti mnohdy policii nic nenahlásí. Kriminalisté podle Bártové v posledních dnech zaznamenali na celém území hlavního města desítku případů okradených důchodkyň. Neznámý muž se pod různými záminkami dostane k nim do bytu a zajímá se o peníze a šperky. Pokud se žena zdráhá cennosti vydat, použije násilí. Jak se mají důchodci v případě přepadení chovat? Preventivní oddělení ministerstva vnitra již před časem vypracovalo seznam rad pro seniory, jak případným loupežným přepadením předcházet. "Pozor zejména na inscenované situace. Mají společné to, že se jakoby náhodou dostanete do kontaktu s cizím člověkem. Vrazí do vás nebo vás osloví na ulici pod nějakou záminkou. Nedávejte se s nikým neznámým do řeči, ani když vás žádá o pomoc," doporučují policisté. Když už k přepadení dojde, nabádají odborníci k zachování chladné hlavy. "Lupič chce obvykle vaše peníze, nikoli váš život. Přinuťte se ke klidu. Hlavní je uchránit život a zdraví," radí policisté. Na druhou stranu někdy stačí pevně si držet třeba kabelku a lupič, než aby se s obětí přetahoval, raději uteče.
Holešovice - Důchodci a zdravotně postižení - to jsou v poslední době stále častější oběti přepadení a krádeží na území Prahy 7. Zatím neznámí pachatelé si je obvykle vytipují v okamžiku, kdy si vyzvedávají na poště důchod. "Pak je sledují až k bytu a tam je napadnou a oloupí," tvrdí Daniela Vodičková z odboru zdravotní a sociální péče Prahy 7. "Přepadávají především lidi, kteří se vracejí z pošty sídlící na Letné," upřesňuje. V době vyplácení důchodů se na radnici denně obrací až šest okradených starých lidí, kteří se ocitli zcela bez prostředků. Důchod je totiž jediným zdrojem jejich příjmů. První postižení požádali radnici o pomoc v listopadu. "Od února jejich počet stoupá a v březnu jich bylo už osmnáct," dodává Vodičková. Starší lidé se podle ní bohužel zdráhají založit si účet, na který by jim byl zasílán důchod, a riskují, že po vyzvednutí hotovosti budou přepadeni. Radnice se jim proto snaží na požádání zajistit doprovod. Policie však o případech zatím nic neví: "My v Praze 7 neevidujeme ani jeden jediný případ přepadení staršího člověka," diví se Martina Bártová z pražské policie. "Sice jsme před několika dny varovali před mužem, který v Praze okrádá důchodkyně, ale o případech z okolí Letné nevíme," dodává. Podle ní to ale neznamená, že se loupeže nestaly, protože oběti mnohdy policii nic nenahlásí. Kriminalisté podle Bártové v posledních dnech zaznamenali na celém území hlavního města desítku případů okradených důchodkyň. Neznámý muž se pod různými záminkami dostane k nim do bytu a zajímá se o peníze a šperky. Pokud se žena zdráhá cennosti vydat, použije násilí. Jak se mají důchodci v případě přepadení chovat? Preventivní oddělení ministerstva vnitra již před časem vypracovalo seznam rad pro seniory, jak případným loupežným přepadením předcházet. "Pozor zejména na inscenované situace. Mají společné to, že se jakoby náhodou dostanete do kontaktu s cizím člověkem. Vrazí do vás nebo vás osloví na ulici pod nějakou záminkou. Nedávejte se s nikým neznámým do řeči, ani když vás žádá o pomoc," doporučují policisté. Když už k přepadení dojde, nabádají odborníci k zachování chladné hlavy. "Lupič chce obvykle vaše peníze, nikoli váš život. Přinuťte se ke klidu. Hlavní je uchránit život a zdraví," radí policisté. Na druhou stranu někdy stačí pevně si držet třeba kabelku a lupič, než aby se s obětí přetahoval, raději uteče.
</TEXT>
</DOC>
<DOC>
<DOCID>MF-20020415461</DOCID>
<DOCNO>MF-20020415461</DOCNO>
<DATE>04/15/02</DATE>
<TITLE>
Z Hradčanské nebudou měsíc jezdit tramvaje
</TITLE>
<GEOGRAPHY>Dejvice</GEOGRAPHY>
<TEXT>
Více než měsíc nebudou jezdit tramvaje mezi stanicemi Hradčanská - Prašný most v Praze 6. Tramvajový provoz bude kvůli opravě kolejí v tomto úseku zastaven 16. dubna a obnoven až 22. května ráno. Tramvaje číslo 1, 8 a 56 budou v úseku Sparta - Vozovna Střešovice odkloněny přes zastávky Královský letohrádek a Brusnice. Linky číslo 25, 26 a 51 pojedou ze stanice Sparta na Vítězné náměstí přes zastávky Královský letohrádek, Brusnice a Prašný most. Linky 18 a 57 pojedou z Malostranské do Vozovny Střešovice přes zastávky Královský letohrádek a Brusnice. Náhradní autobusová doprava nebude zavedena. Po dobu výluky bude přemístěna, a to v obou směrech, zastávka Brusnice do občasných zastávek tramvají. Současně bude zřízena obousměrně zastávka Hradčanská v Badeniho ulici. Od zítřka také budou jezdit některé autobusy v Praze 5 po jiné trase. Doprava je v oblasti omezena kvůli výstavbě nové tramvajové trati. Lidé si zvykli očekávat změny městské dopravy s nelibostí, protože považují náhradní řešení ze strany Dopravního podniku za špatně připravená a organizovaná. Naposledy si stěžovali na zajištění náhradní dopravy během výluky tramvají v Modřanech. Nedostatek náhradních autobusů byl předtím k dispozici při omezení na křižovatce U Bulhara.
Dejvice - Více než měsíc nebudou jezdit tramvaje mezi stanicemi Hradčanská - Prašný most v Praze 6. Tramvajový provoz bude kvůli opravě kolejí v tomto úseku zastaven 16. dubna a obnoven až 22. května ráno. Tramvaje číslo 1, 8 a 56 budou v úseku Sparta - Vozovna Střešovice odkloněny přes zastávky Královský letohrádek a Brusnice. Linky číslo 25, 26 a 51 pojedou ze stanice Sparta na Vítězné náměstí přes zastávky Královský letohrádek, Brusnice a Prašný most. Linky 18 a 57 pojedou z Malostranské do Vozovny Střešovice přes zastávky Královský letohrádek a Brusnice. Náhradní autobusová doprava nebude zavedena. Po dobu výluky bude přemístěna, a to v obou směrech, zastávka Brusnice do občasných zastávek tramvají. Současně bude zřízena obousměrně zastávka Hradčanská v Badeniho ulici. Od zítřka také budou jezdit některé autobusy v Praze 5 po jiné trase. Doprava je v oblasti omezena kvůli výstavbě nové tramvajové trati. Lidé si zvykli očekávat změny městské dopravy s nelibostí, protože považují náhradní řešení ze strany Dopravního podniku za špatně připravená a organizovaná. Naposledy si stěžovali na zajištění náhradní dopravy během výluky tramvají v Modřanech. Nedostatek náhradních autobusů byl předtím k dispozici při omezení na křižovatce U Bulhara.
</TEXT>
</DOC>
<DOC>
<DOCID>MF-20020415462</DOCID>
<DOCNO>MF-20020415462</DOCNO>
<DATE>04/15/02</DATE>
<TITLE>
Policie vrací tisíce dokladů
</TITLE>
<GEOGRAPHY>Praha</GEOGRAPHY>
<TEXT>
Pražská policie našla ve svých schránkách důvěry v prvním čtvrtletí přes dva tisíce předmětů a většinu z nich vrátila majitelům. Schránky jsou například v centru ve vestibulech stanice metra Můstek a Muzeum. "Předměty, u nichž nebylo možné zjistit majitele, ukončily své putování ve ztrátách a nálezech v ulici Karolíny Světlé," upozorňuje policejní mluvčí Iva Knolová. Mezi nalezenými věcmi byly nejčastěji občanské průkazy. Na městské úřady jich policie zaslala celkem 360. Ve schránkách bylo i 176 řidičských průkazů, 69 cestovních pasů, 136 průkazů zdravotních pojišťoven a 114 legitimací městské hromadné dopravy. "Našli jsme i peněženky, pouzdra na doklady, drobné mince a diáře," sdělila Knolová. Pět anonymních pisatelů policii upozornilo na nešvary v místě bydliště. "Anonymy jsme prověřili v jednotlivých obvodech," dodala mluvčí.
Praha - Pražská policie našla ve svých schránkách důvěry v prvním čtvrtletí přes dva tisíce předmětů a většinu z nich vrátila majitelům. Schránky jsou například v centru ve vestibulech stanice metra Můstek a Muzeum. "Předměty, u nichž nebylo možné zjistit majitele, ukončily své putování ve ztrátách a nálezech v ulici Karolíny Světlé," upozorňuje policejní mluvčí Iva Knolová. Mezi nalezenými věcmi byly nejčastěji občanské průkazy. Na městské úřady jich policie zaslala celkem 360. Ve schránkách bylo i 176 řidičských průkazů, 69 cestovních pasů, 136 průkazů zdravotních pojišťoven a 114 legitimací městské hromadné dopravy. "Našli jsme i peněženky, pouzdra na doklady, drobné mince a diáře," sdělila Knolová. Pět anonymních pisatelů policii upozornilo na nešvary v místě bydliště. "Anonymy jsme prověřili v jednotlivých obvodech," dodala mluvčí.
</TEXT>
</DOC>
<DOC>
<DOCID>MF-20020415463</DOCID>
<DOCNO>MF-20020415463</DOCNO>
<DATE>04/15/02</DATE>
<TITLE>
Hanspaulka - legenda a současnost
</TITLE>
<TEXT>
Luxusní rezidenční čtvrť změnila svou podobu, většina zdejších vil je k pronajmutí
Pohled do jedné z typických pražských lokalit
Za "mrtvou čtvrť" považuje většina místních obyvatel rezidenční část Dejvic, legendární Hanspaulku a sousední sídliště Baba.
Dejvice - Vzpomínky na "starou Hanspaulku" jako by zůstávaly živější a pestřejší než současná podoba této legendární čtvrti. "Před pětadvaceti lety to tu žilo, ale tehdejší underground se už nevrátí," postěžoval si zdejší starousedlík Jan Beránek. Mrzí ho, že v hospodách už nepotkává lidi z disentu, odstěhovali se i jeho kamarádi. Vilky změnily majitele, došlo k řadě stavebních úprav, stouplo nájemné a řada domů je prázdných, určených k pronajmutí. "Bývalo tu slušné bydlení, byla to tzv. lepší adresa. Dnes se tu nic neděje, už se ani ten fotbal nehraje," vzpomíná podnikatel Josef Pecháček. Oponuje mu Jan Holický ze Sdružení Hanspaulka-Baba: "Pořádá se tu řada společenských akcí, na tenisových kurtech se schází tradiční parta, a přestože hanspaulská liga nedávno přišla o poslední hřiště v Matějské ulici, městská část plánuje výstavbu nového, víceúčelového sportoviště." Jeho slova potvrzuje i starosta Městské části Praha 6, Pavel Bém, který žil na Hanspaulce od svých šesti let: "Po dohodě s vysokými školami přes léto zrenovujeme hřiště na Kotlářce a pro početnou komunitu teenagerů chceme pod zámečkem vybudovat skateboardovou dráhu," tvrdí. Podle starosty se také zlepšila péče o zeleň, kritiku však zaslouží urbanistické úpravy některých soukromých domů. Bém se domnívá, že nespokojenost starousedlíků vyplývá ze silného lokálního patriotismu: "Ještě před čtvrt stoletím, tudy nejezdila téměř žádná auta, nyní místní obyvatelé nazývají hlavní komunikaci Na Pískách ulicí smrti a kvůli zrušenému hřišti pořádají petiční akce." Mnozí obyvatelé oceňují jak aktivity městské části, tak občanských iniciativ. "Zase se něco děje," pochvaluje si Pavel Stejskal pořádání bigbeatových koncertů a setkání občanů v hostinci U Matěje v Hendlově dvoře. O to, aby se Hendlův dvůr sousedící s kostelem sv. Matěje stal kulturně společenským centrem, usiluje občanské sdružení Hanspaulka. "Protože se jedná o kulturní památku, měl původní vlastník podle zákona o památkové péči nabídnout před prodejem historický objekt státu," tvrdí místopředseda a jednatel sdružení Michael Pokorný. Sdružení magistrátu a městské části navrhlo podat žalobu na zpochybnění kupní smlouvy. "Pokud se to podaří a městská část převezme Hendlův dvůr do správy, měly by v komplexu vyrůst kromě stávající restaurace i multifunkční kulturní sál a důstojná obřadní síň." Kromě muzikantské generace žila na Hanspaulce i řada dalších významných osobností. "Jít na procházku a číst jména na zvoncích byl docela zábavný sportovní a kulturně-politický kvíz. Taková jména jako Čáslavská, Štrougal, Ančerl, Kodeš, Dzůr, Seifert, Vyskočil..." říká Zdeněk Podskalský junior.
Z původně poklidné hlavní hanspaulské třídy Na Pískách se stala rušná komunikace. Místním patriotům však zvýšený provoz vadí a podepisují protestní petice.
</TEXT>
</DOC>
<DOC>
<DOCID>MF-20020415464</DOCID>
<DOCNO>MF-20020415464</DOCNO>
<DATE>04/15/02</DATE>
<TITLE>
Zámeček dal čtvrti jméno
</TITLE>
<GEOGRAPHY>Dejvice</GEOGRAPHY>
<TEXT>
Původní objekt na Šáreckém návrší, barokní zámeček Hanspaulka, býval v 17. století spíš venkovským statkem. Jedna z pěti tamějších vinic, Slavíkovská, byla na počátku 18. století majetkem svatovítské kapituly. Ta umožnila pražskému arcibiskupovi Josefu Mayerovi, aby ji v roce 1733 odkázal svému sloužícímu a pozdějšímu inspektoru arcibiskupských statků Janu Pavlu Hippmannovi. Když Hans Paul převzal vinici, nechal zde vystavět jednopatrový letohrádek. Zámeček, nazývaný spolu s širokým okolím podle jeho křestních jmen, byl brzy poškozen, když se tu v roce 1742 střetla uherská a francouzská vojska, o dva roky později se v sousedství utábořili Prusové. Po Hippmannově smrti, v roce 1757, zdědil Hanspaulku jeho nejstarší syn František Karel a po něm další bratři, kteří ji vlastnili do roku 1766. Celé další století se tu pak střídala řada majitelů, až zámeček vykoupila metropolitní kapitula u sv. Víta, která jej začala pronajímat. Když v roce 1922 vešel v platnost zákon o vzniku Velké Prahy, koupilo letohrádek město. V letech 1927-1930 prošel rekonstrukcí, během níž byly zbourány hospodářské budovy. V okolí začala vyrůstat na tehdejší poměry luxusní vilová čtvrť, která převzala název zámečku. V r. 1995 magistrát letohrádek prodal soukromé firmě.
</TEXT>
<HEADING>
KOSTEL SV. MATĚJE
</HEADING>
<TEXT>
V sousedství pozdně barokní stavby je hřbitov, na němž je pochována řada významných osobností, napříkklad historik B. Mend či herec J. Kemr.
V sousedství pozdně barokní stavby je hřbitov, na němž je pochována řada významných osobností, napříkklad historik B. Mend či herec J. Kemr.
</TEXT>
</DOC>
<DOC>
<DOCID>MF-20020415465</DOCID>
<DOCNO>MF-20020415465</DOCNO>
<DATE>04/15/02</DATE>
<TITLE>
Obliba malé kopané stále roste
</TITLE>
<GEOGRAPHY>Dejvice</GEOGRAPHY>
<TEXT>
Nejen Houtyš, známá líheň muzikantů, proslavila Hanspaulku. Hanspaulská liga malé kopané, která letos oslaví třicet let od založení, patří již nerozlučně do této dejvické lokality. "První základy hry, ve které hraje spolu s brankářem pět hráčů v poli, byly položeny už v letech 1965-1968 na malém hřišti Zavadilka," připomenul historii oblíbené sportovní hry, která se hraje téměř na stovce míst po celé Praze, jeden ze zakladatelů ligy, Jiří Sedláček. Podle něj se o vznik fotbalové tradice nejvíc zasloužili hanspaulští studenti ze soupeřících gymnázií Arabská a Leninova. "Plácek" na Zavadilce však byl příliš malý, proto se amatérští fotbalisté přestěhovali na hřiště v Pečkárně. "Zájem o hru narůstal, a tak jsme na jaře 1972 uspořádali první turnaj, vyhlášený jako pravidelná ligová soutěž," uvedl Sedláček. Rok 1972 nastartoval i řadu doprovodných akcí, např. soutěže ve stolním tenise či cyklistické závody. Prvního ročníku se zúčastnilo osm týmů, o rok později jich bylo už šestnáct. Na podzim, v roce 1973, se soutěž rozdělila na I. a II. ligu a za další rok už hrálo 24 mužstev ligy tři. O pět let později ve čtyřech ligách soupeřilo šest desítek fotbalových týmů a přes magickou stovku účastníků se turnaj přehoupl v roce 1981, kdy byly otevřeny dvě skupiny páté ligy. Netradiční hanspaulská liga, ve které nyní soutěží i dívčí družstva, odehraje dvě soutěže ročně. Na jaře se hraje od března do poloviny června, na podzim od poloviny září do poloviny prosince. Zápas trvá dvakrát třicet minut a podle pravidel se ve skupině střetne každý s každým. Už dva roky se však liga na Hanspaulce nehraje. "O poslední hřiště v Matějské ulici jsme přišli," postěžoval si Jiří Sedláček, "městská část Praha 6 nám ale přislíbila rekonstrukci sportovního areálu Kotlářka." V současné době se soutěže, kterou řídí Pražský svaz malého fotbalu, účastní asi 800 družstev, rozdělených do 66 skupin. Nejúspěšnějším týmem historie se stala Fišerka.
Liga v číslech:
- ročník 1972: 8 mužstev
- ročník 1973: 16 mužstev
- ročník 1974: 24 mužstev
- ročník 1979: 60 mužstev
</TEXT>
<HEADING>
- ročník 1981: 100 mužstev
</HEADING>
<TEXT>
Čím dál populárnější je pro milovníky kopané hanspaulská liga malého fotbalu. Do jarní sezony nastoupilo letos už skoro osm stovek týmů.
Čím dál populárnější je pro milovníky kopané hanspaulská liga malého fotbalu. Do jarní sezony nastoupilo letos už skoro osm stovek týmů.
</TEXT>
</DOC>
<DOC>
<DOCID>MF-20020415466</DOCID>
<DOCNO>MF-20020415466</DOCNO>
<DATE>04/15/02</DATE>
<TITLE>
Sladkobolné vzpomínky na Hans Paul City
</TITLE>
<GEOGRAPHY>Dejvice</GEOGRAPHY>
<TEXT>
Snad nejvíc je pražská Hanspaulka spojována se slavnou érou hostince U Tyšerů, ve kterém začínala svou hvězdnou kariéru řada našich hudebních legend. Ze zdejší muzikantské líhně vzešly takové osobnosti, jakými jsou např. Petar Introvič, Ivan Hlas, Jan Kalousek, Ondřej Hejma, Dan Fikejz a Martin Kraus, objevovali se tu také Ondřej Konrád a Pavel Klikar, bratři Tesaříkovi či Vladimír Vytiska se Zdeňkem Vřešťálem a Vítem Sázavským a mnoho dalších hudebních veličin. Před nimi reprezentoval tuto část Prahy dnes už téměř zapomenutý B'Side neboli Orchestrion, jehož Ovečka zlidověla u táboráků. Hrálo se tu také divadlo. Herec a režisér Pražské pětky Lumír Tuček tu uvedl na scénu osobitý recitační divadelní styl R. S. Vpřed. Ta správná konstelace jiskřila na Hanspaulce od začátku 70. do začátku 90. let. "Všechno odstartovalo v roce 1969, kdy jsem se poprvé setkal v zahradní restauraci Na Staré faře s bluesovým zpěvákem a kytaristou Ivanem Hlasem," vzpomíná si na první společný trampsko-bluesový večer Petar Introvič, frontman kapely Bluesberry. "Tehdy jsme ještě zpívali Bednu od whisky." Hudební posezení trvala pět let, ale pak v hostinci zrušili zahrádku a parta se přesunula do hospody U Tyšerů. Hostinský Miloš do ní nastěhoval piano a starý kontrabas, a tak byl položen základní kámen ke zrodu legendy. Název Houtyš vymyslel textař Bluesberry Jarda Müller, který tu začal vydávat samizdatový věstník Lógr. O místní komunitu se brzy začala zajímat bezpečnost. "V hospodě, kterou převzal hostinský Šmídek, přezdívaný Bosá hlava, jsme prakticky žili, dokonce jsme v něm měli já i náš kytarista Mario Císař svatbu," přibližuje atmosféru doby Introvič, kterého v roce 1979 odsoudili na osm měsíců za pokus o opuštění republiky. "Dospívání na Hanspaulce bylo úžasné, ale myslím si, že kdyby se tahle parta sešla kdekoli jinde, ta pohoda a schopnost bavit se a bavit okolí by zůstala," vrací se ke svým hudebním začátkům další z odchovanců Houtyše, Ivan Hlas. "My jsme nebyli první nositelé tzv. hanspaulské kultury. Tam to žilo odjakživa a těmi místy, kde se o umění a muzice často velmi vášnivě hovořilo a kde nám dovolili hrát, byly v té době hospody," vybavuje si Hlas např. posezení s básníky Petrem a Pavlem Koptovými a s textařem Ivo Fischerem. "Na Hanspaulce se to podobně založenými lidmi jen hemžilo, žila tu zkrátka společnost, která v roce 1968 mě a ostatní motivovala něco dělat." A tak vzniklo hanspaulské blues, které shrnuje plno jiných žánrů. V Houtyši se scházeli i folkaři (Nerez), soulaři (YoYo Band), zpěváci regge (Jana Kratochvílová), bluesmani (Petr Kalandra, Stefan Diestleman, Pavel Skála). Za deset let, kdy Ivan Hlas Houtyš navštěvoval, tu odehráli několik stovek společných koncertů. Další výraznou osobností, která prošla Hanspaulkou, byl zpěvák a kytarista Jan Kalousek, který se přistěhoval v roce 1977. "Bylo mi sedmnáct a ihned jsem zapadl do mladé komunity," vybavuje si Kalousek. "V hospodách se scházeli intelektuálové, umělci a děti prominentů." Tak silná koncentrace invenčních a kreativních lidí podle zpěváka logicky vedla k navyšov ání hodnot, které vyústilo ve vznik široké, kvalitní kulturní scény. Přestože se nyní skalní Hanspaulští snaží o znovuoživení tradice, Kalousek se nedomnívá, že je to nutné, a ani se v té věci neangažuje. "Řídím se německým příslovím: Tam kde se zpívá, tam se usaď! Zlí lidé nemají žádné písničky."
Petar Introvič s Ivanem Hlasem hrávali v tomto hostinci deset let.
</TEXT>
</DOC>
<DOC>
<DOCID>MF-20020415467</DOCID>
<DOCNO>MF-20020415467</DOCNO>
<DATE>04/15/02</DATE>
<TITLE>
Jungmannova 9, tel. 96245310
</TITLE>
<TEXT>
Natěrač.
Inscenace slavné Churchillovy komedie. Hrají: P. Zedníček, J. Paulová, S. Stašová. ( 19.00)
Jungmannova 1, tel. 24222484-5
</TEXT>
<HEADING>
Deset malých černoušků.
</HEADING>
<TEXT>
Na osamělém ostrově se sejde deset postav, které spojují neobjasněné případy, které skončily smrtí. Hrají: Z. Hadrbolcová, S. Rašilov, L. Rybová, V. Mareš, J. Klem, A. Štréblová, J. Moravec a další. ( 19.00)
Besední 3, tel. 57314776
Prezidentky.
Fekální drama pro tři ženy. Hrají: E. Steimarová, D. Homolová a A. Fialková - Divadelní společnost Pakližé. ( 19.30)
Václavské náměstí 38, tel. 24217084
</TEXT>
<HEADING>
Na dotek.
</HEADING>
<TEXT>
Hlavním tématem Marberovy hry je obyčejný milostný čtyřúhelník. Hrají: M. Dlouhý, V. Dlouhý, L. Vondráčková, E. Salzmannová/K. Frejová. ( 19.00)
Celetná 17, tel. 2326843
</TEXT>
<HEADING>
Lišák.
</HEADING>
<TEXT>
Dramatická báseň, v níž láska přináší nejen osvobozující, nýbrž i stinné tragické stránky. Hraje divadelní spolek Kašpar. Hrají: M. Steinmasslová, B. Kodetová, M. Taclík. ( 19.30)
Řeznická 17, tel. 22230996
</TEXT>
<HEADING>
Latríny.
</HEADING>
<TEXT>
Dramatický příběh o Češích v japonském zajateckém lágru aneb "Mash" Karola Sidona. Hrají: J. Vlasák, Z. Dušek, K. Meister, D. Matásek/K. Halbich, E. Čekan, J. Holek, P. Vojtíšek a další ( 19.30)
Spálená 16, tel. 24948124
</TEXT>
<HEADING>
Tři mušketýři jdou aneb Přicházejí báječní páni.
</HEADING>
<TEXT>
Hra se drží Dumasovy literární předlohy, ale zároveň se jí často vzdaluje, jak už to bývá v Ypsilonce zvykem. Hrají: M. Dejdar, P. Nový, R. Mrázi, P. Vacek, M. Vladyka, J. Jiráň a další. ( 19.30)
Ve Smečkách 26, tel. 96222123
</TEXT>
<HEADING>
Kosmické jaro.
</HEADING>
<TEXT>
Poetická hra nesoucí všechny znaky Hrabalova charakteristického rukopisu a neodolatelného humoru. Hrají: L. Mrkvička, K. Heřmánek, J. Švandová/M. Šplechtová, V. Freimanová/J. Smutná, J. Mikolášková/K. Doležalová, P. Pospíchal a další ( 19.00)
náměstí Míru 7, tel. 24257601
Brouk v hlavě.
Feydeauova fraška v režii Jiřího Menzela. V hlavní dvojroli se představí Viktor Preiss. ( 19.00)
Wilsonova 4, tel. 24227266
Hamlet.
Opera Ambroise Thomase. ( 19.00)
Na Příkopě 31
</TEXT>
<HEADING>
Kleopatra.
</HEADING>
<TEXT>
Mystický příběh vášnivé lásky, intrik a touhy po moci. Hrají: M. Absolonová, B. Basiková, I. Csáková, R. Fišarová, M. Pošta, J. Kalousek a další. ( 19.00)
KOSTEL SV. MIKULÁŠE
Malostranské náměstí
Bach, Händel, Seeger, Purcel.
Miroslav Laštovka - trubka, Markéta Hejsková - varhany. ( 17.00)
Václavské náměstí 68, tel. 24497111
Praga Collegie ,
Komorní smyčcový soubor. Na programu jsou skladby Vivaldiho, Mozartovy, Dvořákovy a Schubertovy. Sólo: J. Vítová - piano. ( 19.00)
Koulova 15
</TEXT>
<HEADING>
Pravoslavné zpěvy.
</HEADING>
<TEXT>
V rámci komorního cyklu. Účinkuje Pražský smíšený sbor, sbormistr Miroslav Košler. Sólo: Milan Bürger - bas, Radovan Lukavský - recitace ( 19.30)
Krakovská 5, tel. 22211275
A.S.P.M.
Bluesový večer s kapelou Jana Spáleného. ( 21.00)
Liliová 10, tel. 24248794
Sestry Steinovy.
Koncertní recitál zpívajícího kytarového dua. ( 21.00)
Železná 16, tel. 24239697
Gothart.
Kapela hrající balkánské etno a world music. ( 21.00)
Malostranské náměstí 21, tel. 57532092
CK vokál
. Koncert skupiny ( 20.30)
Dlouhá 33, tel. 24826296
Free Mondays
- vystoupí Funky Feast a Hypermobilita. ( 20.00)
Salmovská 16, tel. 24919364
Vladimír Merta.
Koncert blues, folku a rocku. ( 19.30)
Kovářova 1615/4, tel. 6522503
Žalman a spol.
Folkový koncert. ( 20.00)
Národní 25, tel. 21085599
Funky in fusion.
Vystoupí Takin Off + Tazafarou. ( 20.30)
Vodičkova 36, tel. 24217108
</TEXT>
<HEADING>
Mike Stern Band.
</HEADING>
<TEXT>
Doprovodná akce 4. ročníku mezinárodního festivalu dokumentárních filmů o lidských právech. Náplní jsou díla mladých výtvarných umělců s angažovanou tematikou. ( 10.00- 18.00)
RAKOUSKÝ KULT. INSTITUT
Jungmannovo náměstí 18, tel. 24234875
Galerie Oskara Kokoschky:
Oskar Kokoschka na téma láska. ( 10.00- 17.00)
Resslova 6
František Hodonský.
</TEXT>
<HEADING>
Expozice nese název V bažinách. ( 13.00- 18.00)
</HEADING>
<TEXT>
Komedie, která se v předpremiéře představila publiku na letošním Febiofestu, byla v katalogu připodobněna sklepáckým recesím a trefně charakterizována jako karikatura hollywoodské komerce a intelektuálských pseudodramat. A jako takový si příběh několika táborníků a jejich vedoucích, prožívajících události posledního táborového dne, najde řadu vděčných diváků. Režie: David Wain, hrají: Jeane Garofalová, David Hyde Pierce, Michael Showalter a další.
</TEXT>
<HEADING>
Uvádí kino Lucerna ( 17.00)
</HEADING>
<TEXT>
Britští členové dešifrovacího týmu v Bletchley Parku stojí v březnu 1943 tváří v tvář noční můře: nacistické ponorky náhle změnily kód a bitva o Atlantik dostává nové rozměry. Tom Jericho, brilantní matematik a dešifrátor však řeší i svou soukromou záhadu: Claire, kterou miluje, zmizela... Hrají: Dougray Scott, Kate Winsletová, Jeremy Northam, Saffron Burrowsová, Nikolaj Coster-Waldau, Tom Hollander a další.
Film, který si střílí z Mekky všech filmařů světa. Režisér Kevin Smith přizval k natáčení skutečné hvězdy, které ve filmu parodují samy sebe. Mark Hamill v parodii Luka Skywalkera z Hvězdných válek, Carrie Fischerová - princezna Lea - jako jeptiška tvrďačka, Matt Damon v návratu k Rebelovi bez příčiny atd. Ušetřeny nezůstanou filmy Planeta opic, Matrix, E. T. - Mimozemšťan, Charlieho Andílci atd.
V jediném hrůzném okamžiku ztratí losangeleský hasič Gordy Brewer vše, na čem mu kdy záleželo. Jeho manželka a malý syn zahynou při bombovém útoku, zosnovaném vůdcem jisté teroristické skupiny, který si říká Vlk. Terčem útoku měli být zaměstnanci kolumbijského velvyslanectví a američtí agenti. Politický akční thriller Protiúder neměl zrovna snadnou cestu do kin, vzhledem k tragickým událostem 11. září byla jeho distribuce pozastavena, neboť jeho ústředním motivem je teroristický útok na americké půdě... Režie: Andrew Davis, hrají: Arnold Schwarzenegger, Elias Koteas, Francesca Neriová, Cliff Curtis a další.
</TEXT>
</DOC>
<DOC>
<DOCID>MF-20020415468</DOCID>
<DOCNO>MF-20020415468</DOCNO>
<DATE>04/15/02</DATE>
<TITLE>
Charleyova teta v ABC
</TITLE>
<TEXT>
Nové Město - Thomasova nejslavnější hra s oblíbenou zápletkou záměny osob vznikla vlastně na objednávku pro vynikajícího herce viktoriánské doby Penleyho. Světovou premiéru měla tato třeskutá situační komedie v únoru 1892 a od té doby slaví úspěchy. Byl podle ní natočen němý film se Sydem Chaplinem, uváděla se v televizi, v roce 1940 dosáhla v newyorském nastudování 1644 repríz. Roku 1948 vznikla muzikálová adaptace Kde je Charlie? a podle ní byl natočen stejnojmenný film. U nás proslula Charleyova teta například v podání Vlasty Buriana, Jozefa Krónera a zejména pak v podání Lubomíra Lipského v Divadle ABC roku 1964. Inscenaci tehdy režíroval Ivan Weiss, dočkala se 248 repríz a televizního přenosu. Inscenace Milana Schejbala s Janem Hrušínským v hlavní roli muže převlečeného za ženu už překročila hranici půldruhé stovky repríz a neustále dál rozveseluje diváky všech věkových kategorií. Hrají: Z. Hruška, O. Brancuzský, D. Gondík, J. Hrušínský, K. Špráchalová, L. Krobotová, K. Lojdová, Č. Gebouský, L. Lipský a další. Začátek v 19.00.
</TEXT>
</DOC>
<DOC>
<DOCID>MF-20020415469</DOCID>
<DOCNO>MF-20020415469</DOCNO>
<DATE>04/15/02</DATE>
<TITLE>
Hitparáda Rádia Zlatá Praha
</TITLE>
<TEXT>
ZLAŤÁKY č. 377
1. Rank 1 Awakening
2. Scooter Nessaja
3. ATB You're not alone
4. Aquagen Hard to say I'm sorry
5. Datura Will be one (Todo en dods)
6. Trance allstars Lost in love
7. Members of mayday Culture flash
8. DJ's @ Work Time 2 Wonder
9. 4 Strings Take me away (Into the night)
10. Ian van dahl Will I
11. Starsplash Free
12. Kosheen Catch
13. Apoptygma Berzerk Until the end of the world
14. Sylver Skin
15. Dumonde vs. Lange Memory
17. DJ Boozy Woozy Party affair
18. Molella Love last forever
19. SMS feat. Rehb Amour bijou bijou
20. Lazard 4 o'clock in the morning
21. Ravers on dope Hardcore vibes
22. Sven Vath Mind Games
23. DJ Tomcraft Overdose
24. Molella Whistle's party
25. F/X Love, freedom, tolerance
26. Dee Dee Forever
27. Noemi In my dreams
28. Cosmic gate Back to earth
29. Tatu Nas nedogonyat
30. Madhouse Like a prayer
</TEXT>
</DOC>
<DOC>
<DOCID>MF-20020415470</DOCID>
<DOCNO>MF-20020415470</DOCNO>
<DATE>04/15/02</DATE>
<TITLE>
Události pražské historie
</TITLE>
<HEADING>
15. duben
</HEADING>
<TEXT>
král Zikmund Lucemburský a konstantský biskup Filibert vypověděli z Českého království anglického teologa Petra Payna (Engliše), který se v Praze snažil získat Viklefovy stoupence
husitští radikálové se zmocnili správy Starého Města, zajali a internovali Zikmunda Korybuta a na Staroměstské radnici uvěznili několik umírněných univerzitních mistrů
zemský správce Jiří z Poděbrad vytáhl z Prahy proti Janu Koldovi, který držel jeho dědičná panství Náchod a Rychember a odmítal se dostavit k zemskému soudu
zemřel Jan Hajšman, novinář, podílel se na vybudování ČTK, potom přednosta zpravodajské služby ministerstva vnitra, účastník prvního a druhého domácího odboje, spisovatel
</TEXT>
</DOC>
<DOC>
<DOCID>MF-20020415471</DOCID>
<DOCNO>MF-20020415471</DOCNO>
<DATE>04/15/02</DATE>
<TITLE>
Charitma překvapila
</TITLE>
<TEXT>
Druhý dostihový vrchol však ovládl favorizovaný Ixos
Memoriál Rudolfa Deyla měl včera ve Velké Chuchli velmi překvapivou vítězku. Favoritky se neprosadily, vyhrála podceňovaná Charitma.
Velká Chuchle - Na podzim loňského roku si přijeli zástupci stáje Martin Wolf - Clint do napajedelského hřebčína pro novou generaci dvouletých a nádavkem si za pár korun přivezli také tříletou hnědku Charitmu. "Charitma nás na moc peněz nepřišla, prodali nám ji jako neperspektivní," vzpomíná na loňský podzim Helena Blažková. Stačily tři týdny nové dostihové sezony a podceňovaná Charitma se stala hvězdou. Včera po výborném výkonu ovládla 28. edici Memoriálu Rudolfa Deyla společnosti Femat na 1412 metrů. Před dvěma týdny Charitma triumfovala při životní premiéře a hrála hlavní roli v nejvýznamnější předzkoušce prvního klasického dostihu, v Jarní ceně klisen. "Žádné velké naděje jsme si nedělali. Řekli jsme si, že to zkusíme, a zatím nám to vychází," jen se usmívala včera odpoledne jezdkyně Helena Blažková, která s Charitmou dosáhla životního úspěchu. Ani v dalším startu není Charitma podle Blažkové bez šancí. "Zatím jsem vůbec nemusela použít bič, a tak věřím, že ještě může jít nahoru." Druhé místo nezklamalo ani žokeje Jaroslava Kovaříka, který se vyšvihl do sedla spolufavoritky Ned's Secret. "Kobylka ukázala, že má ještě vyšší třídu, než jsem předpokládal. Za tři týdny podá lepší výkon, je lepší, než byla loňská klasická vítězka Maroma," vysekl klisně poklonu. Rozčarování naopak vládlo v realizačním týmu stáje Pegas Znojmo. Nové akvizici Georgii věřili nejvíc, ale ta je zklamala posledním místem. Ve druhém vrcholu odpoledne suverénně zvítězil favorizovaný Ixos s Jaroslavem Donovalem. Devět soupeřů na něj nemělo nejmenší nárok. Proto realizační tým mrzí, že se nemůže představit v klasických dostizích, neboť nemá ověřený plnokrevný původ.
</TEXT>
</DOC>
<DOC>
<DOCID>MF-20020415472</DOCID>
<DOCNO>MF-20020415472</DOCNO>
<DATE>04/15/02</DATE>
<TITLE>
Frýdek s Myšákem zařídili výhru fotbalistů Xaverova
</TITLE>
<TEXT>
Neratovice, Praha - Fotbalisté Xaverova vybojovali na jaře už šesté vítězství v utkání druhé ligy. Tentokrát svěřenci trenérů Juraje Šimurky a Bohuše Vígera zvítězili na hřišti v Neratovicích 2:0. Krátce po přestávce posadil Pražany na koně záložník Frýdek, který se po centru Bečky už podruhé v jarní části soutěže trefil do sítě soupeře hlavou. Výhru pak pečetil střídající Myšák. Ten přišel na hřiště pět minut před koncem a ještě stihl Xaverovu pojistit náskok. "Byl to nádherný gól. Myšák obešel dva hráče a parádně svou akci zakončil," pochválil Myšáka kouč Xaverova Juraj Šimurka. Kouč Xaverova hodnotil první půli zápasu jako vyrovnanou. "Pak jsme zvýšili aktivitu a dali dva nádherné góly. Neratovice ale rozhodně jen nebránily. Jednou nás skvělým zákrokem po trestném kopu Dozorce podržel brankář Víšek a podruhé ho na čáře po lobu Janečka zastoupil záložník Lukáš Marek, který vyhlavičkoval míč do bezpečí."
</TEXT>
</DOC>
<DOC>
<DOCID>MF-20020415473</DOCID>
<DOCNO>MF-20020415473</DOCNO>
<DATE>04/15/02</DATE>
<TITLE>
ET Hanover zvládl start a vyhrál
</TITLE>
<TEXT>
Velká Chuchle - Starty z met jsou vždy na chuchelském závodišti loterií. V sobotu odpoledne ukázala vrtkavá štěstěna příznivou tvář hnědáku ET Hanoverovi v sulce s Jaromírem Kotáskem ze stáje Tiger. Včasným najetím mety už po několika desítkách metrů ET Hanover zlikvidoval dvacetimetrovou ztrátu na dvojici Avon Skal a Fast Hammering. Tento moment rozhodl Jarní kritérium čtyřkletých sázkové kanceláře Fortuna na 1675 metrů. V cílové rovině už prokázal ET Hanover své kvality a lehce zvítězil. "Start se nám skutečně podařil, a to se ukázalo jako rozhodující. Osm set metrů před cílem jsem zaútočil, před soupeře jsem se ještě nedostal, ale v cílové rovině už se to podařilo," radoval se Jaromír Kotásek. ET Hanover se v Praze nyní delší čas neobjeví. "Teď by měl absolvovat pár přípravných dostihů ve Vídni, a pokud bude mít odpovídající výkonnost, představí se v Rakouském derby a následně ve Slovenském," naznačil další plány Kotásek. Při nahřívání, přibližně hodinu před startem, měl ET Hanover a celý realizační tým úplně jiné starosti. Svému jezdci se na trávě vzepjal, následně ho shodil ze sulky a skončil v ní zaklíněn bez možnosti pohybu. Až po několika minutách se ho podařilo vyprostit, odvést zpět do stáje a připravit na dostih. Rovněž rámcové dostihy probíhaly pod taktovkou Jaromíra Kotáska. V ostře sledované Ceně cílové kamery na 2190 metrů se představil v sulce Orlíka, neboť amatér Michael Lechner nepřijel. Orlík zahájil dostih cvalovou chybou, a tak Jaromír Kotásek nemohl použít připravenou taktiku, ale začal stíhat své největší soupeře. Až do cílového oblouku se držel v závětří, potom Kotásek použil bič a o vítězi nebylo pochyb. "Ještě neukázal, co v něm je," hodnotil výkon vítěze Kotásek.
</TEXT>
</DOC>
<DOC>
<DOCID>MF-20020415474</DOCID>
<DOCNO>MF-20020415474</DOCNO>
<DATE>04/15/02</DATE>
<TITLE>
Střížkov pomohl v ČFL sparťanské juniorce
</TITLE>
<GEOGRAPHY>Praha</GEOGRAPHY>
<TEXT>
Veleúspěšné bylo pro pražské týmy uplynulé kolo České fotbalové ligy. Rezerva Sparty doma porazila juniorku Liberce, Sparta Krč rozstřílela před vlastním publikem Karlovy Vary-Dvory a Střížkov dokonce vyhrál na půdě favorizovaných Prachatic. Posledním zápasem bylo pražské derby mezi Admirou a Slavií B. Z výhry se v něm radovala Slavia B.
</TEXT>
<HEADING>
Prachatice - Střížkov 0:1
</HEADING>
<TEXT>
Zápas rozhodla ve prospěch Pražanů přesná trefa Burdy z trestného kopu osm minut před koncem zápasu. Střížkovský záložník se z osmnácti metrů trefil přes zeď naprosto nechytatelně. Prachatice od začátku potvrzovaly roli favorita a hnaly se do útoku, jenže v koncovce zklamaly, nebo je vychytal výborný gólman Pavlík. Pražané se snažili tlak eliminovat pozornou obranou a sázeli na brejky. Z nich ve druhém poločase také hodně hrozili, ale šance Sechovce a Bartolšice úspěchem neskončily. Prachatice v zoufalém náporu sázely čím dál častěji na nakopávané míče, ty ale střížkovská obrana stihla odvracet.
Rezerva Sparty zapomněla ve druhém poločase na střelecké trápení z poslední doby a vyhrála nad Libercem B. První poločas ještě příliš šancí nepřinesl. V úvodu pálil Abanda vysoko nad a pak diváky potěšila až vedoucí branka Pražanů. Po centru Žižky se prosadil zblízka hlavou Blaha. Stejný hráč ještě krátce před poločasem pálil po závaru vedle. Liberecká juniorka poprvé vážněji ohrozila Špita takřka po hodině hry, ale Hudec nakonec pálil jen vedle branky. Z protiútoku pak pěknou individuální akci Krmaše proměnil Blaha v další gól Sparty B. Vítězství pak juniorce mistra zajistil po přihrávce Pokorného Dort, který brankou korunoval svůj výborný výkon. Liberec začal zlobit až za tohoto stavu. Nejprve se prosadil individuálně Hološko a střelou podél Špita snížil. O chvíli později už ale stejného hráče ve dvou dalších šancích Špit výtečnými zákroky vychytal. Definitivní podobu skóre mohl dát ještě Krulich po přihrávce Blahy, ale jeho rána skončila vedle branky.
Krč měla od začátku mírnou převahu. Dlouho se nedokázala střelecky prosadit. Nakonec Pražané zlomili naději Varů na přijatelný výsledek čtyřmi góly během jedenácti minut. V 74. minutě se trestný kop Samuela odrazil k Havlíčkovi, který obloučkem přehodil Lutzbauera. O chvíli později z penalty nařízené za ruku Hajného zvýšil náskok Pražanů Samuel. Deset minut před koncem po akci Hnáta zvýraznil náskok Krče Viskup ranou pod břevno a skóre pečetil Hnát ranou do šibenice po přihrávce Hvolky.
Juniorka Slavie posílená o Kuchaře a Gedeona z prvního týmu si v derby s přehledem dokráčela pro tři body. Admira nebyla tak špatná, jak ukazuje výsledek. Jen pykala za chyby a sama měla smůlu v koncovce. První branku nabídl Slavii Martinic, který hlavou poslal míč do běhu Bošanskému a ten překonal Fišera. Po půlhodině hry se uvolnil Kuchař, jehož ránu Fišer jen vyrazil, a pro dobíhajícího Kreuze nebyl problém poslat míč do sítě Admiry. Na začátku druhé půle Admira zatlačila soupeře, ale z převahy vytěžila jen ránu Smejkala do spojnice břevna a tyče. O chvíli později pečetil výhru Slavie B Kuchař.
Útočník fotbalové Admiry Jan Fíček (vlevo) svedl se slávistickou obranou řadu soubojů. Stejně jako jeho spoluhráči však často úspěšný nebyl a Admira prohrála.
</TEXT>
</DOC>
<DOC>
<DOCID>MF-20020415475</DOCID>
<DOCNO>MF-20020415475</DOCNO>
<DATE>04/15/02</DATE>
<TITLE>
Motorlet a Satalice se blýskly v divizi výhrou
</TITLE>
<GEOGRAPHY>Praha</GEOGRAPHY>
<TEXT>
Vítězství Motorletu a Satalic na hřištích soupeřů ozdobila víkendová vystoupení pražských týmů ve fotbalové divizi. Naopak se opět nevedlo juniorce Žižkova, která doma prohrála s Velimí. Porážky si přivezly ze hřišť soupeřů i Břevnov, Vyšehrad a Uhelné sklady. Žižkov B - Velim 1:3
Zápas přinesl žižkovské rezervě velké zklamání. Bojovnější Velim získala v průběhu zápasu už tříbrankové vedení, které jen v závěru zkorigoval střídající Michal Svoboda. Víc už Pražané, kteří nastoupili bez posil z prvoligového týmu, nestihli.
Smíchov byl v zápase aktivnější, ale zahodil všechny šance. V té největší zklamal Vobořil, který se ocitl sám před gólmanem, ale branku nedal, a proto se body dělily.
</TEXT>
</DOC>
<DOC>
<DOCID>MF-20020415476</DOCID>
<DOCNO>MF-20020415476</DOCNO>
<DATE>04/15/02</DATE>
<TITLE>
Stibůrek dal gól, ale nejásal
</TITLE>
<TEXT>
Mladý fotbalista Slavie uznal, že Liberec po jeho chybě dokázal skórovat
Fotbalová Slavia poprvé na jaře v nejvyšší soutěži prohrála a nechala tak soupeře vychutnat si na Strahově radost z tříbodového zisku.
Strahov - Slávistický záložník Filip Stibůrek jako by tomu nechtěl uvěřit. Poprvé dostal od trenéra Miroslava Beránka možnost nastoupit v základní sestavě Slavie a jeho tým prohrál - s Libercem 1:3. Cestou ze hřiště jen kroutil hlavou, po příchodu k lavičce si tiše ulevil a na chvíli si sedl. Jako by oddaloval chvíli, než zamíří do slávistické kabiny. V mladém fotbalistovi se mísily rozporuplné pocity. Při svém prvním startu v základní sestavě Slavie dokázal vstřelit gól. Za stavu 1:1 však chyboval ve středu hřiště, a když se přidaly i dvě další chyby spoluhráčů, Liberec dokázal strhnout vedení na svou stranu. "To, že jsem dal gól, mě těší, ale když se zápas prohrál, nemá to tolik význam. Navíc druhý gól soupeře jsem asi udělal já," vykládal po zápase. Trenér Miroslav Beránek hodnotil výkon Stibůrka kladně. "Měl proti sobě často daleko zkušenější hráče, myslím, že zápas zvládl slušně. Navíc se mu podařilo vstřelit i branku. Je ale fakt, že vůdcovské schopnosti Gedeona nám trochu chyběly." Stibůrek, který dosud nastupoval jen za slávistickou rezervu v České fotbalové lize, se dostal do přípravy prvního mužstva ve chvíli, kdy měl záložník Gedeon na kontě sedm žlutých karet a hrozil mu nucený odpočinek na dva zápasy. V derby se Spartou pak Gedeon viděl osmou žlutou kartu. "Trenér něco v tu chvíli naznačil, že bych mohl příště nastoupit. Kupodivu jsem ani nebyl nervózní," popisoval chvíle, kdy se před ním otvírala šance zahrát si od začátku prvoligový zápas. Zatím měl Stibůrek na kontě totiž pouhou minutu z prvoligového zápasu Slavie ve Starém Městě. To, že by se střelecky prosadil, mladý slávista nepředpokládal. "Nakonec se ke mně ve vápně odrazil míč. Ani nevím, jestli to bylo po rohu nebo po normálním centru ze hry, ale hlavně jsem se snažil trefit branku. Nakonec jsem zasáhl ještě spoluhráče Hrdličku, tak je ten gól můj tak napůl," poznamenal Stibůrek. "To, že jsme s Libercem prohráli, mě ale strašně mrzí." Jaké další dojmy si talentovaný slávista z nejvyšší soutěže odnesl? "S třetí ligou, kterou jsem dosud hrál, se to příliš srovnávat nedá. První liga je daleko rychlejší, fyzicky náročnější," vysledoval Stibůrek.
Záložník Filip Stibůrek (vlevo) nastoupil poprvé v první lize v základní sestavě. Premiéru korunoval gólem do sítě libereckého gólmana Kinského .
</TEXT>
</DOC>
<DOC>
<DOCID>MF-20020415477</DOCID>
<DOCNO>MF-20020415477</DOCNO>
<DATE>04/15/02</DATE>
<TITLE>
Výkony Bohemians omluví jen konečné čtvrté místo
</TITLE>
<TEXT>
Hradec Králové - Fotbalisté Bohemians prohráli ve 26. kole ligy v Hradci Králové 0:2. Zklamání vršovických fotbalistů bylo obrovské. Se sklopenou hlavou jen těžce hledal příčiny špatného výkonu Bohemians slovenský reprezentant, záložník Karol Kisel. "Rychlý gól nás rozložil," hlesl. Trenér Pražanů Vlastimil Petržela prohlásil po utkání, že horší zápas nikdy neviděl. Za své svěřence se omlouval. "Ve zbytku jara potřebujeme vyzkoušet všechny hráče, abychom věděli, s kým můžeme od léta počítat." Proto hrál poprvé v základu pravý záložník Daniel Rygel, ve druhé půli se přesunul obránce David Čep do středu obrany. Do útoku se vrátil Lukáš Hartig. I přes porážku Bohemians drží čtvrté místo, které by v případě šťastného vývoje zbytku sezony mohlo klubu přinést účast v Poháru UEFA. "Musíme ho udržet, to je povinnost," shodují se Libor Janáček i Karol Kisel. Intertoto Cup by totiž asi odmítli. "Už dva roky trávíme soustředění ve Francii. Bydlíme na jednom místě a hrajeme s kvalitními soupeři. To je asi lepší, než se harcovat někam k Uralu. Nevím, jestli by to stálo za to probít se k jednomu nebo dvěma slušným týmům v dalších kolech. Ale to ať posoudí vedení," dodal Kisel.
</TEXT>
</DOC>
<DOC>
<DOCID>MF-20020415478</DOCID>
<DOCNO>MF-20020415478</DOCNO>
<DATE>04/15/02</DATE>
<TEXT>
Žižkovský střelec touží po základu Žižkov - Byl na hřišti sotva dvě minuty, když si vyskočil na Mikulíkův centr a poslal míč hlavou do olomoucké sítě. Žižkovský útočník Tomáš Oravec právě tímhle gólem z 60. minuty zajistil Viktorii výhru a poslal sparťanské fotbalisty na třetí místo tabulky. "Měl jsem obrovskou radost, že jsem se v zápase tak rychle chytil," usmívá se jedenadvacetiletý slovenský fotbalista. "Na sparťany jsem si v tu chvíli ale ani nevzpomněl." Jediný, a tedy rozhodující gól zápasu Oravcovi poněkud vylepšil dosavadní pobyt v žižkovském klubu. "Tenhle zápas mi každopádně zvednul náladu," poznamenal Oravec, který zamířil na Žižkov v lednu ze slovenského Ružomberku. "Ale že bych byl s mým působením ve Viktorce úplně spokojený, to zatím říct nemůžu. Sice jsem si na jaře zahrál v osmi zápasech z deseti, ale jen třikrát jsem nastoupil od začátku. Chtěl bych hrát stabilně." Zatím musí být trpělivý, v žižkovském útoku dostávají pravidelně šanci Pospíšil se Straceným, jsou tu i Šebesta s Janouškem. "Ale tentokrát jsem šel na hřiště přece jen dřív než obvykle, a to se potvrdilo." První gól v české lize dal hned v úvodním jarním kole v Teplicích, na další čekal až do druhého dubnového víkendu. "Hledal jsem si v olomouckém vápně místo, abych se dostal před obránce. A když pak Mikulík poslal nádherný centr, už při té hlavičce jsem tušil, že míč skončí v síti." S fotbalem začal v rodné obci Haniska nedaleko Košic, záhy přestoupil do Spoje Košice a odtud do 1. FC Košice. Jako mladík se ale pořád ještě rozhodoval mezi fotbalem a atletikou. "Dělal jsem desetiboj a mým velkým vzorem tenkrát byl Změlík, olympijský vítěz z Barcelony," vzpomíná na atletická léta. "Ale v šestnácti u mě vyhrál definitivně fotbal." Po půldruhém roce v košickém FC odešel do Ružomberku, stal se z něj excelentní střelc a začínaly se objevovat nabídky. "Když teď v zimě přišla ta ze Žižkova, hodně jsem si to rozmýšlel, protože tenhle klub patří v Čechách poslední dobou mezi špičku," říká Oravec. "Ale nakonec jsem si řekl, že se s takovou příležitostí poprat musím. Takže se peru." Ani dnes svého lednového kroku Oravec nelituje. "Nemyslím, že bych litoval. Ale na druhou stranu pořád ještě na tom nejsem tak, abych mohl jednoznačně říct, že jsem udělal dobře. Jak už jsem říkal, chci se probojovat do základní sestavy." Hodně fotbalových expertů míní, že právě Žižkov skončí v lize na druhém místě. A vzhledem k příznivému losu není žádnou utopií ani mistrovský titul. Co je tedy pravdy na hlasech, že Žižkovští po ligovém prvenství netouží? "Nejspíš je to tak lepší, ale my o titulu opravdu nemluvíme. I když si tu šanci všichni uvědomujeme. Ale ani před zápasem s Olomoucí jsme se nebavili o tom, že chceme jít před Spartu. Prostě jsme chtěli vyhrát, jako pokaždé." Pokud teď Žižkovští ve zbývajících čtyřech utkáních žádné body neztratí, skončí nejhůř druzí. Což by znamenalo druhé předkolo Ligy mistrů, poté v případě postupu třetí, tedy to rozhodující. Jak by se pokus o účast v nejprestižnější evropské klubové soutěži Oravcovi zamlouval? "To se ani ptát nemusíte. Nebo snad víte o někom, kdo by do Ligy mistrů nechtěl?"
</TEXT>
</DOC>
<DOC>
<DOCID>MF-20020415479</DOCID>
<DOCNO>MF-20020415479</DOCNO>
<DATE>04/15/02</DATE>
<TITLE>
Vyšehrad při loučení pod koši zdolal Děčín
</TITLE>
<GEOGRAPHY>Praha</GEOGRAPHY>
<TEXT>
Závěrečné kolo nadstavbové části nejvyšší soutěže basketbalistů Pražanům příliš radosti nepřineslo. Vyhrál pouze Vyšehrad, který však stejně skončil poslední.
</TEXT>
<HEADING>
USK - BK Opava 66:82
</HEADING>
<TEXT>
Domácím basketbalistům vůbec nevyšel úvod, v kterém hráli zbrkle a ztráceli míče. Výsledkem bylo po první desetiminutovce vedení Opavy 20:6. Vysokoškoláci se postupně rozehráli a v dalším průběhu se favoritovi vyrovnali.
Po vyrovnané první polovině vyšel Kunínu lépe nástup do třetí čtvrtiny, v níž získal desetibodový náskok, který Sparta stihla do sirény snížit na tři body. V závěru už měl režii ve svých rukou Kunín a vyhrál poslední dvacetiminutovku 26:12. Oba týmy hrály bez svých opor, sparťan Frána měl stop za čtyři technické chyby, hosté postrádají zraněného Bobba. Trenéři dali před play off v koncovce příležitost celému kádru.
Vyšehrad se chtěl rozloučit s nevyšší soutěží vítězstvím a ve vyrovnaném zápase s Děčínem měl většinou mírný náskok. V závěrečné čtvrtině však šli hosté do vedení až o pět bodů, hlavně zásluhou střelby za tři body. Pražané bojovným výkonem dvě minuty před koncem vyrovnali na 80:80, a protože Děčín závěr vůbec nezvládl, domácí svůj poslední zápas v lize dovedli do vítězného konce.
</TEXT>
</DOC>
<DOC>
<DOCID>MF-20020415480</DOCID>
<DOCNO>MF-20020415480</DOCNO>
<DATE>04/15/02</DATE>
<TITLE>
Cyklisty trápilo na Máchalce bahno
</TITLE>
<GEOGRAPHY>Prosek</GEOGRAPHY>
<TEXT>
Kila bláta s sebou natahali do cíle účastníci prvního závodu Ligy horských kol České spořitelny. Pořadatelé připravili pro milovníky jízdy v terénu zajímavou trať na prosecké Máchalce a aprílové počasí z ní udělalo extrémně náročný pětikilometrový okruh. "I když jsme v podstatě v centru Prahy, je to, jako by se jezdilo na horách," řekl ředitel závodu Jiří Píša. Cyklisté se v dešti proháněli kolem místní vinice, zdolávali lyžařský svah a překonávali i uzavřenou vysočanskou estakádu. Trať končila právě na vrcholu sjezdovky a mnozí bikeři kolo do cíle raději vedli, případně si je hodili cyklokrosově přes záda. Žádný dramatický finiš do kopce si však diváci neužili. Všechny prestižní kategorie se rozhodly již v průběhu závodu. Nejnapínavější byl souboj v mužské kategorii elite, kde se na vedoucí pozici střídali Radim Kořínek s Ondřejem Haklem. Nakonec zvítězil s velkým náskokem mladý Ondřej Hakl. "Je to moje první vítězství mezi chlapy," radoval se závodník pořádajícího oddílu CK Fastum, který byl dříve velmi úspěšný v juniorské kategorii. Zajímavý souboj se odehrál také mezi ženami. Na čele se dlouho držela Polka Wiloszczowská, těsně za ní česká zástupkyně Jepifanová. Když se však Jepifanová rozhodla pro riskantní předjížděcí manévr, narazila do stromu a první místo spadlo do klína Majce Wiloszczowské. Mezi kadety se blýskl Jan Škarnicl, který vyhrál s náskokem několika desítek vteřin. "Na začátku dokonce dojížděl i některé před ním startující profesionály. Je to velká naděje," poznamenal Jiří Píša, ředitel závodu. První velký závod v sezoně opět ukázal, jak jsou na tom závodníci po zimní přestávce. Zatím chyběly velké hvězdy z cyklokrosu typu Petra Dlaska. "Krosaři ještě odpočívají po zimě," vysvětlil Píša. "Sice už začali trénovat, ale ještě nemají tu pravou fazonu. Takže by je bikeři poráželi."
Při úvodním závodě Ligy horských kol se museli cyklisté vyrovnat s prudkým stoupáním před cílem, ale hlavně s bahnem na celé trati. Cyklisté kvůli bahnu často padali.
</TEXT>
</DOC>
<DOC>
<DOCID>MF-20020415481</DOCID>
<DOCNO>MF-20020415481</DOCNO>
<DATE>04/15/02</DATE>
<TITLE>
Házenkářky Slavie doma vysoko porazily Veselí
</TITLE>
<GEOGRAPHY>Vršovice</GEOGRAPHY>
<TEXT>
Házenkářky Slavie ukončily základní část extraligy vysokým domácím vítězstvím nad družstvem Veselí. V tabulce extraligy tak slávistky skončily na druhém místě, když na vedoucí Zlín ztratily sedm bodů. V semifinále soutěže, hraném na dva zápasy, tak na úřadující mistryně čeká družstvo Olomouce, které skončilo na třetí příčce a ztratilo na Slavii v tabulce jediný bod.
</TEXT>
<HEADING>
Slavia - Veselí 24:14
</HEADING>
<TEXT>
Veselí kondičně stačilo házenkářkám Slavie jen do 12. minuty druhého poločasu. Potom si Pražanky sérií šesti branek vytvořily rozhodující náskok a s přehledem zvítězily.
Veselí kondičně stačilo házenkářkám Slavie jen do 12. minuty druhého poločasu. Potom si Pražanky sérií šesti branek vytvořily rozhodující náskok a s přehledem zvítězily.
</TEXT>
</DOC>
<DOC>
<DOCID>MF-20020415482</DOCID>
<DOCNO>MF-20020415482</DOCNO>
<DATE>04/15/02</DATE>
<TITLE>
Baseballisté Krče vyhráli jarní turnaj
</TITLE>
<GEOGRAPHY>Krč</GEOGRAPHY>
<TEXT>
Očekávaným finále dvou pražských rivalů Krč - Tegola skončil mezinárodní turnaj baseballistů První jarní homerun. Z výhry 8:5 se radovalo pořádající mužstvo. "Několikrát jsme o víkendu zapochybovali o názvu turnaje. Slova jarní a homerun byla trochu nepatřičná," smál se sekretář Krče Gabriel Waage. S jarem se hráči příliš nepotkali - finále se hrálo za vytrvalého deště. Odpalů za plot hřiště se diváci málem nedočkali - jediný homerun turnaje si připsal americký hráč ve službách Jablonce. Důvod? Poprvé se hrálo s dřevěnými pálkami.
Krč - Očekávaným finále dvou pražských rivalů Krč - Tegola skončil mezinárodní turnaj baseballistů První jarní homerun. Z výhry 8:5 se radovalo pořádající mužstvo. "Několikrát jsme o víkendu zapochybovali o názvu turnaje. Slova jarní a homerun byla trochu nepatřičná," smál se sekretář Krče Gabriel Waage. S jarem se hráči příliš nepotkali - finále se hrálo za vytrvalého deště. Odpalů za plot hřiště se diváci málem nedočkali - jediný homerun turnaje si připsal americký hráč ve službách Jablonce. Důvod? Poprvé se hrálo s dřevěnými pálkami.
</TEXT>
</DOC>
<DOC>
<DOCID>MF-20020415483</DOCID>
<DOCNO>MF-20020415483</DOCNO>
<DATE>04/15/02</DATE>
<TITLE>
Házenkáři Aritmy nestačili na Louny
</TITLE>
<GEOGRAPHY>Letná</GEOGRAPHY>
<TEXT>
Házenkáři pražského týmu Aritma-Sparta prohráli ve skupině o 9. -12. místo první ligy doma s týmem SKH Louny-Litvínov 21:32. Pražané byli od začátku zápasu horší a už v poločase prohrávali o šest branek.
Letná - Házenkáři pražského týmu Aritma-Sparta prohráli ve skupině o 9. -12. místo první ligy doma s týmem SKH Louny-Litvínov 21:32. Pražané byli od začátku zápasu horší a už v poločase prohrávali o šest branek.
</TEXT>
</DOC>
<DOC>
<DOCID>MF-20020415484</DOCID>
<DOCNO>MF-20020415484</DOCNO>
<DATE>04/15/02</DATE>
<TITLE>
Pražští futsalisté v play off prohrávali
</TITLE>
<GEOGRAPHY>Praha</GEOGRAPHY>
<TEXT>
Dvě porážky si připsala v úvodních zápasech letošního play off 1. PPN Nissan ligy futsalu mužstva z metropole. Oba pražské týmy padly na hřišti soupeřů. Vítěz základní části futsalové ligy Frenštát pod Radhoštěm porazil v prvním čtvrtfinále Viktorii Žižkov 6:1. Nedařilo se ani Benagu, který prohrál ve Vysokém Mýtě 4:9.
Praha - Dvě porážky si připsala v úvodních zápasech letošního play off 1. PPN Nissan ligy futsalu mužstva z metropole. Oba pražské týmy padly na hřišti soupeřů. Vítěz základní části futsalové ligy Frenštát pod Radhoštěm porazil v prvním čtvrtfinále Viktorii Žižkov 6:1. Nedařilo se ani Benagu, který prohrál ve Vysokém Mýtě 4:9.
</TEXT>
</DOC>
<DOC>
<DOCID>MF-20020415485</DOCID>
<DOCNO>MF-20020415485</DOCNO>
<DATE>04/15/02</DATE>
<TITLE>
První a poslední plavba Titaniku
</TITLE>
<TEXT>
Přesně před devadesáti lety se odehrál tragický příběh jedné z nejluxusnějších lodí světa
V oblasti jihovýchodně od ostrova Newfoundlandu shazuje každoročně 15. dubna letadlo kanadské pobřežní hlídky do moře věnec. Náleží obětem jedné z největších námořních katastrof v dějinách - utonulým cestujícím ze superluxusního parníku Titanic.
Původně jistě vůbec neměl být smuteční - vždyť Titanic byl v kategorii osobních lodí největší, nejmodernější, nejluxusnější. Považovalo se takřka za samozřejmé, že hned při své první plavbě ze Southamptonu do New Yorku získá Modrou stuhu za nejrychlejší zdolání Atlantiku... I za cenu jistého rizika - je přece nepotopitelný! 14. dubna 1912 pětadvacet minut před půlnocí uviděla služba půl kilometru před přídí horu ledu. V tu chvíli Titanic plul rychlostí skoro 40 km/h, takže se jeho 60 000 tun nedalo včas ani vytočit, ani ubrzdit. Parník se otřel o patnáct metrů vysoký ledovec, ocelový trup se rozpáral, čtyři z patnácti vodotěsných přepážek povolily. 270metrová loď se začala pomalu potápět přídí. Nějakou dobu posádka situaci tajila, na záchranné čluny došlo teprve půl hodiny po půlnoci. Stačily jen pro polovinu lidí, v nastalé panice a zvětšujícím se náklonu se navíc ani nestačily zaplnit. Za necelé tři hodiny od nárazu bylo po všem. Z 2224 osob na palubě se zachránilo 711, a to především zásluhou jednoho z radistů, který odmítl opustit své místo a až do konce vysílal SOS. Trvalo do září 1985, než se americkému oceánologovi Robertu Ballardovi za vydatné pomoci francouzských kolegů podařilo vrak objevit a pomocí dvou dálkových robotů vyfotografovat. Leží v hloubce 3810 metrů na 40. stupni a 19. minutě severní šířky a 40. stupni a 14. minutě západní délky. O rok později Ballard podnikl druhou "návštěvu", tentokrát s výzkumnou ponorkou amerického námořnictva. Za další rok se francouzským specialistům (opět v amerických službách) v supermoderní ponorce Nautilus podařilo sestoupit celkem dvaatřicetkrát a strávit u trosek 150 hodin. "Celé kilometry dna byly posety kousky uhlí a částmi vraku. A uprostřed toho všeho ležel velmi zachovalý pár bot," vzpomínal kapitán Nautila. Nakonec se povedlo vylovit přes osm set předmětů. První byl stříbrný čajník, mezi dalšími například ještě čitelné southamptonské noviny... Po nezbytné konzervaci skončila část předmětů v muzeích, část se stala vyhledávanými položkami dražeb. S výjimkou USA, které z piety uzákonily zákaz dražeb předmětů z Titaniku. Od té doby se čas od času vyskytnou pokusy Titanic otevřít a vybrat. Není divu. Lodní trezory údajně skrývají diamanty za deset miliard korun. Jak známo, vůbec největší námořní katastrofou bylo potopení německého osobního parníku Wilhelm Gustloff sovětskou ponorkou koncem ledna 1945 u Gdaňsku, kdy zahynulo 7700 lidí. Právě Titanic, zpopularizovaný velkofilmem z roku 1998, však zůstává trvalým mementem pro všechny, kdož chtějí dosáhnout úspěchu "pod cenou". Neboť řečeno s Voltairem: "Velké chyby minulosti jsou také v mnohém užitečné. O zločinech a nehodách historie se nikdy nelze dost napřemýšlet, protože ať si lidé říkají, co chtějí, lze zabránit obojímu."
Souboj s oceánem, v němž byl považován za jasného favorita, nakonec prohrál.
</TEXT>
</DOC>
<DOC>
<DOCID>MF-20020415486</DOCID>
<DOCNO>MF-20020415486</DOCNO>
<DATE>04/15/02</DATE>
<TITLE>
Quimbyová: vzestup a pád legendy raného létání
</TITLE>
<HEADING>
Profil
</HEADING>
<TEXT>
Směje se z americké poštovní známky s monoplánem Blériot v pozadí. Obrazy s její podobou se prodávají na internetu. Pořádají se o ní konference. Byla krásná, inteligentní a odvážná a zemřela na samém vrcholu kariéry. Harriet Quimbyová, první Američanka s pilotními zkouškami a první žena, která přeletěla průliv La Manche. Zítra tomu bude přesně 90 let.
Půvabná žena s tmavýma očima je přesahuje i renesanční šíří své osobnosti. Hrála divadlo, psala články do novin, cestovala po světě a fotila. Pro Ameriku tehdejší i dnešní je Harriet Quimbyová symbolem úspěšné nezávislé ženy, schopné uživit sebe i své rodiče. Kráčela jinými cestami než ostatní ženy její doby. Nikdy se nevdala a neměla děti, ale v dobách, kdy řízení automobilu bylo něco nesmírně vzrušujícího, zakoupila vlastní vůz a nakonec se vrhla na létání. Žena, která okouzlila New York své doby, však zůstává zahalena tajemstvím. Ostatním radila, jak vyjít s penězi, najít práci i jak si opravit auto, ale o sobě mlčela. Jaká vlastně byla první Američanka v oblacích? Narozena v Michiganu v roce 1875, vyrostla na farmě, dospívala v San Francisku. Nejdřív zaplála pro jeviště, pak propadla psaní. V roce 1903 vyrazila dobýt New York. Neztratila se tam. Její články v novinách o všem možném, od politických skandálů přes divadlo a cestování až k tipům v domácnosti, záhy četlo celé město. Nakonec Harriet potkává svůj osud: letadla. V roce 1911 úspěšně složila letecký kurz a stala se první ženou s licencí pilota v USA. Odtud zbýval jen krůček k výzvě překonat letadlem nebezpečný průliv La Manche. Psal se rok 1912. Harriet spěchala, aby ji nikdo nepředběhl, a raději držela vše v tajnosti. Odplula do Anglie a půjčila si stroj od samého Louise Blériota. Špatné počasí ji několik dní zdrželo. Konečně nastal ten den. "Bylo chladné ráno 16. dubna, když se můj stroj odlepil od země. Houstnoucí mlha mi ztěžovala výhled. Calais nebylo v dohledu. Soustředila jsem se na kompas. Pak mě do očí udeřila sluneční zář a přede mnou zasvítily bílé písečné pláže Francie. Byla jsem šťastná." Po závratném triumfu však následoval střemhlavý pád po hlubin, a to pouhé tři měsíce nato: 1. července se Harriet účastnila letecké přehlídky v Massachusetts. Z neznámých důvodů se její letadlo náhle silně zakymácelo a ona i její manažer spadli ze sedadel, tehdy ještě bez bezpečnostních pásů, k zemi. Smrtelné drama se odehrálo přímo před zraky stovek diváků. Zůstala jen legenda.
</TEXT>
</DOC>
<DOC>
<DOCID>MF-20020415487</DOCID>
<DOCNO>MF-20020415487</DOCNO>
<DATE>04/15/02</DATE>
<TITLE>
1912: Titanic se potopil, více než 1500 lidí zahynulo po srážce lodi s plovoucím ledovcem
</TITLE>
<TEXT>
1818: Založeno Národní muzeum v Praze
1928: V New Yorku byl předveden veřejnosti první zvukový film.
1970: Společnost Canon vyrobila první kapesní kalkulačku.
1993: Česká republika se stala signatářem Všeobecné dohody o obchodu a clech (GATT).
1998: Mimořádná schůze Poslanecké sněmovny schválila vstup ČR do NATO. Senát vyslovil souhlas 30. dubna.
</TEXT>
</DOC>
<DOC>
<DOCID>MF-20020415488</DOCID>
<DOCNO>MF-20020415488</DOCNO>
<DATE>04/15/02</DATE>
<TITLE>
Město hodlá koupit cyklistický velodrom od Sokola
</TITLE>
<GEOGRAPHY>Prostějov</GEOGRAPHY>
<TEXT>
O areál velodromu v Prostějově, který po desetiletém soudním sporu loni získali zpět místní sokolové, má nyní zájem prostějovská radnice. Ta jej chce koupit a opravit. Sokol se prodeji nebrání, protože na rekonstrukci zchátralého sportoviště nemá peníze. "Areál je již dlouhodobě v nepříliš dobrém stavu. Město by v zájmu zachování možností pro sportovní vyžití v oblasti cyklistiky mělo tento areál koupit a udržovat jej dále životaschopným," řekl místostarosta Prostějova Miroslav Pišťák (ČSSD). O velodrom se téměř deset let soudil prostějovský Sokol s Tělovýchovnou jednotou OP Prostějov. Nakonec se loni dohodly na smíru s tím, že Sokol se vzdal letní tělocvičny a nároku na halu pro pingpong. Získal tak zpět tribunu stadionu, pozemek pod dráhou velodromu, koupaliště a hřiště na volejbal. Samotný ovál zůstal majetkem tělovýchovné jednoty jako stavba na cizím pozemku. Do areálu kvůli nevyjasněným vlastnickým vztahům dlouho nikdo nic neinvestoval, a proto hodně zchátral. Na jeho špatný stav radnici upozornil Český občanský klub cyklistů Prostějov, který jej využívá. Ten také navrhl radnici, jak problémy řešit. "Ani sokolové ani OP Prostějov velodrom nevyužívají a hrozí, že jej prodají komukoli, kdo za něj nabídne větší sumu. Pokud by jej nový majitel využil například k výstavbě supermarketu, narušila by se zdejší sportovní zóna," vysvětlil obavy klubu jednatel Jindřich Vačkář. Vačkář dodal, že pokud by radnice areál získala a klubu ho pronajala na víc než 25 let, Český svaz cyklistiky je ochoten na opravy velodromu přispět.
Ani TJ OP Prostějov ani sokolové proti prodeji zatím nic nenamítají. "K tomu, aby tribuny vypadaly k světu, bychom potřebovali několik desítek milionů korun. Tolik peněz nám Česká obec sokolská nikdy nedá. Kdežto město má prostředky k tomu, aby dalo areál do stavu, který nebude dělat ostudu," míní starosta prostějovské jednoty Sokola Richard Beneš. Pokud se prodej podaří, budou areál kromě cyklistů moci využívat i další Prostějované. Město by tak totiž získalo plochu, kam umístit U-rampu pro bruslaře a dost místa je tu také pro cirkusy. Sokolové navíc plánují, že za utržené peníze zrekonstruují přilehlé koupaliště. Na stole už mají projekt, který lidem namísto starého plaveckého areálu slibuje moderní aquapark.
</TEXT>
</DOC>
<DOC>
<DOCID>MF-20020415489</DOCID>
<DOCNO>MF-20020415489</DOCNO>
<DATE>04/15/02</DATE>
<TITLE>
Prvního šéfa nové domovní správy města radní odvolali
</TITLE>
<GEOGRAPHY>Prostějov</GEOGRAPHY>
<TEXT>
Jen několik měsíců vydržel ve funkci první šéf nové Domovní správy Prostějov Milan Hrubý. Městská rada, která je zároveň valnou hromadou nové obchodní společnosti města, už za něj hledá náhradu. O konkrétních důvodech však zatím mlčí. "Dozorčí rada zhodnotila činnost jednatele společnosti za první čtvrtletí tohoto roku a doporučila radě města vyhlásit výběrové řízení na jednatele a ředitele domovní správy," řekl místostarosta Prostějova a předseda dozorčí rady společnosti Alois Mačák (ČSSD). O konkrétních důvodech odvolání Hrubého se však odmítá bavit. "Považuju za seriózní, abych s bližšími informacemi nejdříve seznámil zastupitelstvo." Rozhodnutí radnice nechtěl komentovat ani Milan Hrubý. "Nechci se k tomu raději veřejně vyjadřovat," uvedl.
Usnesení z posledního zasedání městské rady však naznačuje, že dozorčí radě se nelíbilo, jak Hrubý v domovní správě hospodařil. Nařídila mu totiž předkládat předsedovi dozorčí rady k odsouhlasení veškeré platby a závazky nad 10 tisíc korun. Domovní správa Prostějov, s. r. o., vznikla přeměnou z příspěvkové organizace města. O byty v Prostějově se však stará až od dubna, protože její první nabídka byla pro město příliš nevýhodná. Návrh do prvního výběrového řízení, kde byla společnost jediným uchazečem, vypracoval Milan Hrubý. V opakovaném výběru už společnost - tentokrát opět bez účasti další konkurence a s nabídkou jen o něco nižší - uspěla. Prostějov podobně jako Olomouc přeměnil domovní správu na obchodní společnost, aby zlepšil hospodaření s městským majetkem. Domovní správa se v Prostějově stará o veškeré městské byty, nebytové prostory a také Národní dům, Sportcentrum, městské lázně či zimní stadion. Do prostějovských domácností také dodává teplo.
</TEXT>
</DOC>
<DOC>
<DOCID>MF-20020415490</DOCID>
<DOCNO>MF-20020415490</DOCNO>
<DATE>04/15/02</DATE>
<TITLE>
Nový Malín: Obec staví nové byty pro osmadvacet rodin
</TITLE>
<HEADING>
Z celého kraje DNES
</HEADING>
<TEXT>
Nové byty staví obec Nový Malín na Šumpersku. Ve dvou obytných domech najde přístřeší osmadvacet rodin. "Mimořádný zájem byl zvlášť o dvoupokojové byty v ceně do půl milionu korun. Kdybychom jich měli sto, nemáme problém najít nájemníky," uvedl starosta Nového Malína Josef Minář (KDU ČSL). Obec využila pro výstavbu státní dotaci ve výši 320 tisíc korun na jeden byt. Na financování stavby se podílejí také budoucí nájemníci, kteří spolu s obcí vytvořili stavební družstvo. Za třípokojový byt zaplatí například 640 tisíc korun, z toho třetinu složili při vstupu do družstva a zbývající část ve dvou splátkách obci do dvaceti let. Mezi zájemci dostali přednost ti, kteří mohli celou částku složit najednou. Obec vykoupila za své pozemky pro výstavbu a zaplatila projekt. Pokud vše půjde podle předpokladů, ukončí stavební firmy výstavbu koncem letošního roku.
Nové byty staví obec Nový Malín na Šumpersku. Ve dvou obytných domech najde přístřeší osmadvacet rodin. "Mimořádný zájem byl zvlášť o dvoupokojové byty v ceně do půl milionu korun. Kdybychom jich měli sto, nemáme problém najít nájemníky," uvedl starosta Nového Malína Josef Minář (KDU ČSL). Obec využila pro výstavbu státní dotaci ve výši 320 tisíc korun na jeden byt. Na financování stavby se podílejí také budoucí nájemníci, kteří spolu s obcí vytvořili stavební družstvo. Za třípokojový byt zaplatí například 640 tisíc korun, z toho třetinu složili při vstupu do družstva a zbývající část ve dvou splátkách obci do dvaceti let. Mezi zájemci dostali přednost ti, kteří mohli celou částku složit najednou. Obec vykoupila za své pozemky pro výstavbu a zaplatila projekt. Pokud vše půjde podle předpokladů, ukončí stavební firmy výstavbu koncem letošního roku.
</TEXT>
</DOC>
<DOC>
<DOCID>MF-20020415491</DOCID>
<DOCNO>MF-20020415491</DOCNO>
<DATE>04/15/02</DATE>
<TITLE>
Řepová, Bedihošť: Při autonehodách zemřeli dva lidé
</TITLE>
<HEADING>
Z celého kraje DNES
</HEADING>
<TEXT>
Dva mladí lidé zahynuli o víkendu při autonehodách v kraji. Pětadvacetiletý řidič sedl v sobotu časně ráno za volant Škody 105 opilý a při jízdě z kopce pak nebyl dostatečně opatrný. V pravotočivé zatáčce sjel do protisměru a pak vyjel mimo vozovku a narazil do betonových panelů. Řidič i jeho dva spolujezdci utrpěli lehké zranění. Třetí, devatenáctiletý mladý muž, zemřel. Policisté při dechové zkoušce zjistili, že řidič před jízdou pil a poslali ho na odběr krve. O život včera přišla i čtyřiadvacetiletá žena, která nezvládla řízení na kluzké vozovce nedaleko obce Bedihošt na Prostějovsku. Při havárii vypadla z vozu a na místě zemřela. Podle hasičů mohla zřejmě přežít, pokud by byla zajištěna bezpečnostními pásy.
Dva mladí lidé zahynuli o víkendu při autonehodách v kraji. Pětadvacetiletý řidič sedl v sobotu časně ráno za volant Škody 105 opilý a při jízdě z kopce pak nebyl dostatečně opatrný. V pravotočivé zatáčce sjel do protisměru a pak vyjel mimo vozovku a narazil do betonových panelů. Řidič i jeho dva spolujezdci utrpěli lehké zranění. Třetí, devatenáctiletý mladý muž, zemřel. Policisté při dechové zkoušce zjistili, že řidič před jízdou pil a poslali ho na odběr krve. O život včera přišla i čtyřiadvacetiletá žena, která nezvládla řízení na kluzké vozovce nedaleko obce Bedihošt na Prostějovsku. Při havárii vypadla z vozu a na místě zemřela. Podle hasičů mohla zřejmě přežít, pokud by byla zajištěna bezpečnostními pásy.
</TEXT>
</DOC>
<DOC>
<DOCID>MF-20020415492</DOCID>
<DOCNO>MF-20020415492</DOCNO>
<DATE>04/15/02</DATE>
<TITLE>
Jeseník: Sdružení měst a obcí vybere manažera
</TITLE>
<HEADING>
Z celého kraje DNES
</HEADING>
<TEXT>
Starostové ze Sdružení měst a obcí Jesenicka (SMOJ) se shodli, že sdružení zaměstná profesionálního manažera. "Už delší dobu jsme zvažovali, že potřebujeme člověka, který se bude perfektně orientovat ve spleti nejrůznějších dotačních titulů a grantů a dokáže na Jesenicko přitáhnout finance," uvedl místopředseda SMOJ Lubomír Žmolík. Podle něj je to předstupeň pro vznik regionální agentury, kterou region nutně potřebuje. SMOJ uvolnila peníze, které postačí na mzdu manažera po dobu jeden a půl roku. "Naše představa je taková, že manažer bude po určitém čase ziskový a z peněz získaných pro region vydělá i na sebe," řekl Žmolík. Podle něj by mohl manažer začít ve SMOJ pracovat už k prvnímu červnu.
Starostové ze Sdružení měst a obcí Jesenicka (SMOJ) se shodli, že sdružení zaměstná profesionálního manažera. "Už delší dobu jsme zvažovali, že potřebujeme člověka, který se bude perfektně orientovat ve spleti nejrůznějších dotačních titulů a grantů a dokáže na Jesenicko přitáhnout finance," uvedl místopředseda SMOJ Lubomír Žmolík. Podle něj je to předstupeň pro vznik regionální agentury, kterou region nutně potřebuje. SMOJ uvolnila peníze, které postačí na mzdu manažera po dobu jeden a půl roku. "Naše představa je taková, že manažer bude po určitém čase ziskový a z peněz získaných pro region vydělá i na sebe," řekl Žmolík. Podle něj by mohl manažer začít ve SMOJ pracovat už k prvnímu červnu.
</TEXT>
</DOC>
<DOC>
<DOCID>MF-20020415493</DOCID>
<DOCNO>MF-20020415493</DOCNO>
<DATE>04/15/02</DATE>
<TITLE>
Senice na Hané: Socha Panny Marie zmizela z podstavce
</TITLE>
<HEADING>
Z celého kraje DNES
</HEADING>
<TEXT>
Z podstavce u kostela Maří Magdalény v Senici na Hané na Olomoucku zmizela o víkendu pískovcová soška Panny Marie vysoká 80 centimetrů. Z vyšetřování vyplynulo, že ke krádeži došlo patrně od pátku 18.45 do 17.40 hodin v sobotu. Římskokatolické církvi dosud neznámý zloděj způsobil škodu ve výši zhruba dvaceti tisíc korun.
Z podstavce u kostela Maří Magdalény v Senici na Hané na Olomoucku zmizela o víkendu pískovcová soška Panny Marie vysoká 80 centimetrů. Z vyšetřování vyplynulo, že ke krádeži došlo patrně od pátku 18.45 do 17.40 hodin v sobotu. Římskokatolické církvi dosud neznámý zloděj způsobil škodu ve výši zhruba dvaceti tisíc korun.
</TEXT>
</DOC>
<DOC>
<DOCID>MF-20020415494</DOCID>
<DOCNO>MF-20020415494</DOCNO>
<DATE>04/15/02</DATE>
<TITLE>
I v dešti byli na Sovinci rytíři s čarodějnicemi
</TITLE>
<GEOGRAPHY>Jiříkov</GEOGRAPHY>
<TEXT>
Když na hradě Sovinci prší, jsou okolní stráně v mlžném oparu, ale i tento nečas má něco do sebe. Po skalách i kamenech klouzají kapky deště a vykoupaná jarní zeleň je ještě svěžejší. Děti, a o ně šlo především, však o poetické drobnosti ještě nedbají. Oči mají přilepené na rytířích a baví se, jak jsou ti velcí kluci napřed samý šprým a pak stačí málo a už tasí zbraně. Holky a kluci na to dokonce koukají s takovým zaujetím, že na chvíli zapomenout šoupat nohama ve štěrku na hradním nádvoří. "Hejtmane, já tady vidím nějaké čarodějnice," začíná další blok zábavy. Šest statečných dětí totiž nedbalo na déšť a na Sovinec přijelo podle propozic pořadatelů převlečených za čarodějnice. "A budeme vyslýchat, a budeme mučit, a budeme terorizovat," pouští hrůzu na čarodějnice přioblečené do zimních bund purkrabí. Děcka se však neděsí, mají z toho jen legraci. Čtrnáctiletá Dana Kryštůvková z Krnova si ke svému čarodějnickému převleku přibalila i vibračního pavouka, ze Sovince ovšem pojede i s kočkou, kterou dostala za odměnu. Sklidila totiž největší potlesk a v sobotu se stala nejobdivovanější čarodějnicí. Zásluhu na tom má i její babička, která jí půjčila šátek, sukni, paruku i pytel od cibule, kterým se nápaditá dívka přepásala. Prozradila, že se chtěla podobat čarodějnici z pohádky Princezna ze mlejna a že by to s tím čarodějnictvím na chvíli klidně zkusila.
Pořadatelé víkendového programu na Sovinci už měli trochu horší náladu. Spoustu návštěvníků déšť odradil, a tak byli rádi, že přišli alespoň skalní příznivci hradu. "Tím nás ovšem také příjemně překvapili," říká Zdeněk Zedek z agentury ZZ. V sobotu nepřetržitě pršelo až do jedné odpoledne a přiznal, že kvůli počasí museli hodně improvizovat. Páni Bludova se kvůli dešti na vystoupení raději ani nepřevlékali do brnění. "Museli bychom ho pak dva dny leštit, aby nezrezivělo," říká vedoucí skupiny Martin Schauer. Osmičlenná skupina letos na Sovinci vystoupí čtyřikrát a věří, že příště jim na to zasvítí slunce a hrad bude, jako obvykle při podobných akcích, zase praskat ve švech. Košíkář z Šumvaldu Oldřich Janoušek pletl koše ve skalním výklenku a tvrdil, že je mu tam tepleji, než kdyby seděl ve studeném hradu. V sobotu prodal čtyři z šesti košů a i ostatní řemeslníci si část výrobků odváželi domů. "Tak už to chodí. Ale někdy je plno, a lidé stejně nekupují," říká další řemeslník. Přesto cesty na Sovinec nelitoval. "I když prší, je lepší strávit víkend na pěkném hradě než doma u televize," říká.
</TEXT>
</DOC>
<DOC>
<DOCID>MF-20020415495</DOCID>
<DOCNO>MF-20020415495</DOCNO>
<DATE>04/15/02</DATE>
<TITLE>
Radní se postavil za sponzora ODS
</TITLE>
<HEADING>
Zadávání zakázek města stále prověřuje policie
</HEADING>
<TEXT>
Mezi přerovskými politiky doutná spor, zda odpustit penále firmě Mercon, která při opravě zimního stadionu nadělala řadu dodnes neodstraněných chyb.
Přerov - Už potřetí se pokusil místostarosta Přerova Bohumil Procházka (ODS) přesvědčit zastupitele, aby odpustili půlmilionové penále firmě Mercon. Ta před dvěma lety získala šestnáctimilionovou zakázku na opravu zimního stadionu, a protože nedodržela termín dodání, dostala pokutu. Později vyšlo najevo, že firma byla sponzorem místní ODS. Zastupitelstvo už o prominutí pokuty dvakrát bouřlivě jednalo, naposledy před čtvrtrokem. Vzhledem k tomu, že tehdy opět návrh neměl šanci projít, stáhl jej místostarosta Procházka z jednání. Minulý týden přišel na zastupitelstvo se stejnou věcí znovu. "Nejraději bych to nenavrhoval vůbec, ale pořád si myslím, že všechny reklamační závady jsou drobnosti, které s penálem nijak nesouvisejí. Hlavním argumentem, který mě opravňuje k tomu, že jsem podal návrh na jeho prominutí, je skutečnost, že městu pozdním předáním díla nevznikla žádná škoda," řekl Procházka. Jiný názor však měli ostatní zastupitelé. "Smluvní pokuta pět setin procenta z ceny díla není nepřiměřená částka. Chtěl bych připomenout, že firma dostala zakázku za více než 15 milionů korun. Bylo to navíc v době, kdy se firma stala sponzorem místní ODS, což mě nenaplňuje přesvědčením, že jde o čistou hru," řekl zastupitel za ČSNS Petr Dutko. Systém zadávání zakázek na přerovské radnici prověřovala a stále ještě prověřuje policie. Procházka však již dřív kategoricky popřel, že by zakázka či návrh na odpuštění penále nějak souvisely se sponzoringem jeho strany. Jednatel firmy Mercon se odmítl o čemkoliv bavit a jakmile uslyšel, že jde o odpověď do novin, položil telefon.
Zastánci odpuštění penále tvrdí, že nejde směšovat přístup firmy k reklamaci a pokutu. "Penále vzniklo z nedodržení termínu dodávky. Nelze směšovat tuto věc a reklamní závady. Navíc zpožděním nevznikla městu žádná škoda," tvrdí vedoucí odboru majetku radnice Pavel Gala. "Ze čtyř hlavních závad jsou už dvě opraveny, na třetí se právě pracuje a poslední, vyosení mantinelů, bude možné opravit až po rozpuštění ledu, tedy v červnu," řekl. Potíž je v tom, že firma Mercon měla na odstranění chyb své práce dva roky a stále závady neopravila. A to přesto, že správci zimního stadionu několikrát písemně i ústně sama navrhla termíny, dokdy tak učiní. "Jsme z toho už mrzutí, se se závady táhnou tak dlouho. Kdyby byl přístup firmy vstřícný, dávno mohlo všechno být opraveno," řekl ředitel Služeb města Přerova František Kavka, pod něhož zimní stadion spadá. "Tato akce dodnes nesplňuje základní zadání. Rozhodně není maličkost, jestliže město požaduje v zakázce plně automatický provoz a ten není dodnes," konstatoval další zastupitel Petr Karola (KSČM). Za "drobnost" nepovažují někteří zastupitelé ani další ze závad, dnes již opravených, chybnou signalizaci úniku čpavku. Návrh na odpuštění penále zastupitelé nakonec neschválili. Osm lidí bylo pro, osm proti a patnáct se hlasování zdrželo. I když to není první neúspěch v této věci, přerovští radní jsou rozhodnuti prosazovat odpuštění penále znovu. "Já už jsem si slíbil, že tuto věc znovu navrhovat nebudu, ale kolega Lajtoch má, pokud vím, tento záměr a chce tento materiál na příštím zasedání zastupitelstva podat znovu," řekl místostarosta Procházka. Místostarostu Jiřího Lajtocha (ČSSD) se v pátek nepodařilo sehnat, aby vysvětlil, proč chce penále Merconu prominout. Na čtvrtečním zasedání zastupitelstva však uvedl, že by odpuštění penále firmě podmínil odstraněním nedostatků. "Mluvil jsem s jednatelem firmy a ten mi slíbil, že závady odstraněny budou," řekl Lajtoch.
</TEXT>
</DOC>
<DOC>
<DOCID>MF-20020415496</DOCID>
<DOCNO>MF-20020415496</DOCNO>
<DATE>04/15/02</DATE>
<TEXT>
Přátelské jezdecké závody - Memoriál Karla Podařila, se v sobotu opět konaly ve Lhotce u Hranic. Kromě drezúry a parkuru (na snímku) diváci mohli vidět i ukázky klání vozatajců, představení westernového jezdectví a práci těžkých tažných koní. Poslední závody ve Lhotce se konaly v roce 1994 a poté se na pět let přesunuly na fotbalové hřiště do Milotic nad Bečvou.
</TEXT>
</DOC>
<DOC>
<DOCID>MF-20020415497</DOCID>
<DOCNO>MF-20020415497</DOCNO>
<DATE>04/15/02</DATE>
<TITLE>
Zdravý rozum, chytráci a hvězdy
</TITLE>
<HEADING>
Na okraj týdne
</HEADING>
<TEXT>
Tajuplní úředníci z olomouckého okresu, kteří organizují v kraji poslanecké volby, málem ani neřekli, kolik stran chce v kraji kandidovat. A informovat veřejnost o kandidátech se už neobtěžovali vůbec. Prý podle nařízení ministerstva vnitra. Dát kontakt na zmocněnce stran se úřad rovněž zdráhal. Prý tomu brání zákon o ochraně osobních údajů. A tak jsme v bludném kruhu. Postup úřadů je podle zdravého rozumu zcela nepochopitelný. Zvlášť informace, kdy můžou hlasovat všichni lidé, musí být od počátku veřejná. Jak zabránit příštím tajemstvím? Úředníci na radnicích by se už nyní měli nachystat, aby při registraci stran do komunálních voleb požádali zmocněnce, že informace o kandidátech zveřejní. Nejlepší by však bylo, aby se povinnost informace dostala přímo do volebního zákona. Tajuplné jsou ovšem i politické strany. Z třiadvacítky z nich jsou známí lídři jen u pěti stran (a koalic) parlamentních. Všechny ostatní (s výjimkou Akce za zrušení Senátu a Strany zelených, které informace do redakce doručily samy) propásly možnost informovat. Co si lze pak o stranách myslet, když ani nesdělí, že chtějí kandidovat a proč? Brzy se toho však dozvíme možná až příliš.
Olomoucký primátor Martin Tesařík (ČSSD) se opět vyznamenal. Navrhl totiž tajné hlasování zastupitelů o Cenách města. Nelíbil se mu jeden kandidát. Proslýchá se, že bývalý páter ze svatokopecké baziliky Jakub Berka. Ten kritizoval divoké stavby na svazích Svatého Kopečka. A jednu z nich tam má i primátorův bratr. V této souvislosti je třeba připomenout, že primátor Tesařík osobně v městské radě hlasoval pro to, aby se krajský úřad nastěhoval do mrakodrapu v přednádraží, který staví jeho bratr. Tesaříkovi jako slonovi v porcelánu ani jedna věc nevyšla, bylo to příliš okaté. Daleko smutnější je však jeho vyjádření k peticím, které lidé podepisují proti výstavbě Paláce Morava na tržnici. Primátor lakonicky konstatoval, že nesouhlasné názory lidí vyplývají z neznalosti projektu. Jako by tím řekl: lidé, jste hloupí, nic nevíte, zato my na radnici jsme chytráci, protože máme potřebné informace. Vtip je ovšem v tom, že názorová škála se rozprostírá až do úplného odmítání mastodonta u bran památkové rezervace. Takto vážné rozhodnutí, které promění tvář města, by si zasloužilo využít poslaneckých či komunálních voleb k uspořádání referenda o "zimním paláci".
Se svým pádem z křesla starosty se špatně popral krajský radní Pavel Stonawský (NEZ). Šternberská radnice vedená nyní ODS a ČSSD jej obvinila, že zneužíval výhody z mobilních telefonů radnice. Exstarosta obvinění odmítá a přičítá jej nastávajícímu předvolebnímu boji. Než policie atd. něco vyšetří, může být po volbách. Na exstarostovi, který odmítl odstoupit, když byl odsouzen za autonehodu, a muselo jej odvolat zastupitelstvo, ulpí další kaňka. Stejně tak na hnutí, které reprezentuje nejen ve městě, ale i v kraji. Zjistí se včas, zda ji způsobil sám, nebo ji na něj někdo vyprskl? Každodenní spory ovšem blednou před pozitivní zprávou, že lidé v Olomouci opět uvidí na hvězdy. Občanské sdružení Hvězdárna Olomouc si pořídilo nový dalekohled a už plánuje pozorování pod širým nebem. I obchvat Olomouce, kvůli němuž musela být hvězdárna srovnána se zemí, rychle roste a do kraje připutuje i další dálnice z Vyškova jižně k Přerovu a Lipníku. To však až v roce 2006. Možná. tomas.sulak@mfdnes.cz
</TEXT>
</DOC>
<DOC>
<DOCID>MF-20020415498</DOCID>
<DOCNO>MF-20020415498</DOCNO>
<DATE>04/15/02</DATE>
<TITLE>
Hanácké kóř - příznivce dýmek přilákala výstava v galerii
</TITLE>
<GEOGRAPHY>DÝMKY</GEOGRAPHY>
<TEXT>
VÝSTAVA A SOUTĚŽ
Návštěvnice obdivuje soubor porcelánových dýmek na výstavě "České dýmky po roce 1950", která byla zahájena v Galerii Tunklův Dvorec v Zábřehu. V rámci výstavy rovněž její organizátoři uspořádali soutěž "Hanácké kóř" v pomalém kouření dýmky (snímek vpravo). Na začátku soutěže dostal každý z jednačtyřiceti soutěžících, mezi nimiž nechyběly ani čtyři ženy, tři gramy tabáku, dusátko a dvě zápalky. Do pěti minut musel dýmku nacpat a za další minutu už musel vypouštět kouř z úst.
</TEXT>
</DOC>
<DOC>
<DOCID>MF-20020415499</DOCID>
<DOCNO>MF-20020415499</DOCNO>
<DATE>04/15/02</DATE>
<TITLE>
Přerov rozdělil granty
</TITLE>
<GEOGRAPHY>Přerov</GEOGRAPHY>
<TEXT>
Víc než 10 milionů korun rozdělili přerovští zastupitelé organizacím, které si požádaly o grant pro letošní rok. Nejvíce žádostí a tím i nejvíce peněz poputuje do sportu. Město rozdělí sportovním organizacím 3 miliony 271 tisíc korun. O peníze z grantového programu se ucházelo celkem 150 projektů, grantová komise se rozhodla vyhovět 120 z nich. Druhou největší sumu dá město do projektů z oblasti sociálních služeb - 2 miliony 392 tisíc korun. Přes 2 miliony korun získají také žadatelé ze zdravotnictví. O peníze na programy a akce pro volný čas požádalo sedm desítek žadatelů a město vyhovělo čtyřiceti z nich. Těm rozdělí 490 tisíc korun. Na kulturní projekty půjde letos 1,1 milionu korun, o něž se podělí 52 žadatelů. Kuriózní situaci způsobil přerovský lékař Ivo Pokorný, který se vzdal již přiklepnutého grantu ve výši 500 tisíc korun. O peníze na speciální přístroj k vyšetření střev, který chtěl lékař takto získat, požádá ministerstvo zdravotnictví. "Letos jsme měli k dispozici méně peněz než loni. Všude se nám zdálo, že něco chybí, takže jsme museli mnohé žádosti ve finančních požadavcích krátit," řekl předseda grantové komise a zastupitel města Zdeněk Vosáhlo (ODS).
Přerov - Víc než 10 milionů korun rozdělili přerovští zastupitelé organizacím, které si požádaly o grant pro letošní rok. Nejvíce žádostí a tím i nejvíce peněz poputuje do sportu. Město rozdělí sportovním organizacím 3 miliony 271 tisíc korun. O peníze z grantového programu se ucházelo celkem 150 projektů, grantová komise se rozhodla vyhovět 120 z nich. Druhou největší sumu dá město do projektů z oblasti sociálních služeb - 2 miliony 392 tisíc korun. Přes 2 miliony korun získají také žadatelé ze zdravotnictví. O peníze na programy a akce pro volný čas požádalo sedm desítek žadatelů a město vyhovělo čtyřiceti z nich. Těm rozdělí 490 tisíc korun. Na kulturní projekty půjde letos 1,1 milionu korun, o něž se podělí 52 žadatelů. Kuriózní situaci způsobil přerovský lékař Ivo Pokorný, který se vzdal již přiklepnutého grantu ve výši 500 tisíc korun. O peníze na speciální přístroj k vyšetření střev, který chtěl lékař takto získat, požádá ministerstvo zdravotnictví. "Letos jsme měli k dispozici méně peněz než loni. Všude se nám zdálo, že něco chybí, takže jsme museli mnohé žádosti ve finančních požadavcích krátit," řekl předseda grantové komise a zastupitel města Zdeněk Vosáhlo (ODS).
</TEXT>
</DOC>
<DOC>
<DOCID>MF-20020415500</DOCID>
<DOCNO>MF-20020415500</DOCNO>
<DATE>04/15/02</DATE>
<TITLE>
Školní hřiště si užijí i lidé
</TITLE>
<GEOGRAPHY>Olomouc</GEOGRAPHY>
<TEXT>
Ojedinělé sportoviště dokončuje v těchto dnech Základní škola na Terrerově náměstí v Olomouci. Stará hřiště tu už za měsíc nahradí dvě basketbabová hřiště s umělým povrchem, běžecká a rychlostní dráha s doskočištěm, prolézačky s dvěma horolezeckými stěnami a také čtyři pingpongové stoly. "Je to úžasné. Díky umělému povrchu tu budeme moci sportovat kdykoliv, i po dešti," těší se ředitel školy Jaroslav Hála. Hřiště, které přijde na čtyři miliony korun, zaplatila olomoucká radnice. I proto jej budou moci využívat také lidé ze širokého okolí. "Školní výuku tu budeme mít do 15 hodin. Poté až do 21 hodin bude hřiště k dispozici veřejnosti," potvrdil Hála a dodal, že za vstup ani sportovní nářadí tu lidé nebudou muset vůbec nic platit. Slavnostní otevření sportoviště se uskuteční v předvečer Dne dětí 31. května. O víkendech a o prázdninách bude areál přístupný denně od rána do večera.
Olomouc - Ojedinělé sportoviště dokončuje v těchto dnech Základní škola na Terrerově náměstí v Olomouci. Stará hřiště tu už za měsíc nahradí dvě basketbabová hřiště s umělým povrchem, běžecká a rychlostní dráha s doskočištěm, prolézačky s dvěma horolezeckými stěnami a také čtyři pingpongové stoly. "Je to úžasné. Díky umělému povrchu tu budeme moci sportovat kdykoliv, i po dešti," těší se ředitel školy Jaroslav Hála. Hřiště, které přijde na čtyři miliony korun, zaplatila olomoucká radnice. I proto jej budou moci využívat také lidé ze širokého okolí. "Školní výuku tu budeme mít do 15 hodin. Poté až do 21 hodin bude hřiště k dispozici veřejnosti," potvrdil Hála a dodal, že za vstup ani sportovní nářadí tu lidé nebudou muset vůbec nic platit. Slavnostní otevření sportoviště se uskuteční v předvečer Dne dětí 31. května. O víkendech a o prázdninách bude areál přístupný denně od rána do večera.
</TEXT>
</DOC>
<DOC>
<DOCID>MF-20020415501</DOCID>
<DOCNO>MF-20020415501</DOCNO>
<DATE>04/15/02</DATE>
<TEXT>
Dělníci dokončují nový areál pro sportování i volný čas v zahradě Základní školy na Terrerově náměstí v Olomouci.
</TEXT>
</DOC>
<DOC>
<DOCID>MF-20020415502</DOCID>
<DOCNO>MF-20020415502</DOCNO>
<DATE>04/15/02</DATE>
<TITLE>
Jsme mezi Slovany, říká Ruslan Iskra
</TITLE>
<TEXT>
MF DNES přináší další z rozhovorů seznamujících s projektem "Multikulturní Olomouc v minulosti a dnes"
Ruslan Iskra přišel do České republiky z Ukrajiny. Pochází z Kyjeva, s manželkou Elenou Khourtovou, synem a dcerou žijí v Olomouci čtyři roky.
Olomouc - Sedmadvacetiletý, elegantně oblečený muž mluví dobře česky. Říká ale, že důležitější než mluvit je lidi poslouchat a rozumět jim. Olomouc má rád. "Jistě, ale dokážu si představit, že bych žil třeba v Bulharsku nebo v Německu, na místě tolik nezáleží. Když se se ženou rozhodneme, a u nás je to vždycky společné rozhodnutí, můžeme jít kamkoli. Dcera se nám narodila v Čechách, děti si tady zvykly a umí dobře česky. Proto o žádné změně teď neuvažujeme.
Před pár lety jsem přijel na návštěvu za kamarádem do Olomouce a moc se mi tady líbilo. Když jsem se později s rodinou rozhodoval, kam by měly směřovat naše další kroky, rozhodli jsme se právě pro Olomouc. Vždycky je lepší jet na místo, kde už někoho znáte.
- Co vaše rodina, nechybí dětem babička a dědeček?
Rodiče sem za námi často jezdí, zrovna teď je u nás na návštěvě moje maminka. Odešli jsme z Ukrajiny, když byl syn ještě malý, ani si ji nepamatuje. Ale až děti vyrostou, vezmeme je do Kyjeva, do Moskvy. Samy se pak mohou rozhodnout, kde budou chtít žít.
- Říkáte do Kyjeva, do Moskvy. To jsou ale dvě různé země...
Nedělám rozdíl mezi Ukrajinou a Ruskem. Byli jsme jedna velká země, mluvím ukrajinsky i rusky. V Olomouci máme obchod se starožitnostmi a já nikdy neřeknu, že je to ukrajinský obchod, je ruský. Všude je ruský člověk. Když prodávám ruské věci, cítím se být ještě víc Rusem.
</TEXT>
<HEADING>
- Jak se vám v Čechách podniká?
</HEADING>
<TEXT>
Dobře. Když chce člověk pracovat, práci vždycky najde. Je pravda, že českým kolegům se náš způsob práce zdá někdy zvláštní, je to jiná škola, jiná kultura. Hodně jsem se tady naučil, například o předmětech z doby Rakouska-Uherska, které u nás málokdo zná. V Rusku je teď největší poptávka po originálních ruských věcech z období před rokem 1917. Ale o ruské stříbro, šperky a nábytek je poměrně velký zájem i tady.
</TEXT>
<HEADING>
- Jste starožitník, jaké máte vlastně vzdělání?
</HEADING>
<TEXT>
Mám střední školu. Myslím si, že žádná univerzita neposkytne tolik informací jako praxe. V našem oboru věci nemůžete cítit, pokud je nemáte v ruce. To je má škola a mám ji rád.
</TEXT>
<HEADING>
- Jak vycházíte s konkurencí?
</HEADING>
<TEXT>
Pracuji se starožitnostmi a s lidmi, kteří mají starožitnosti rádi. V Olomouci je řada odborníků, každý na určitou věc. Protože se specializujeme každý na něco, nekonkurujeme si, naopak si zákazníky navzájem i posíláme. Jsme kolegové, ne konkurenti, často si chodíme jeden k druhému pro radu.
- O ruské a ukrajinské menšině je známo, že je dost uzavřená. Stýkáte se spolu?
Mám kamarády nejen z Ukrajiny, ale i z Ruska, Arménie, Běloruska a dalších zemí bývalého Sovětského svazu. Do Olomouce za námi na návštěvu často přijíždí známí z Prahy, hodně lidí od nás potkám na bohoslužbách v pravoslavném kostele. Ale mě zajímají lidé i z jiných zemí. Obchod, to je především mnoho hodin rozhovorů u kávy o různých věcech s různými lidmi.
- Chodí za vámi lidé z Ukrajiny pro radu nebo pro pomoc jenom kvůli tomu, že jste jejich krajané?
Ne, každý se stará sám o sebe, i když se navzájem samozřejmě známe. Můžeme společně obchodovat, mluvíme spolu, zveme se na narozeniny, ale každý má svůj život. Je to jiné, než kdybychom se potkali třeba v Americe. Tady jsme mezi Slovany, víc doma.
</TEXT>
<HEADING>
- Co se vám v Olomouci nejvíc líbí?
</HEADING>
<TEXT>
Architektura. Náš obchod je v historické části města, která je velmi dobře zachovaná. Je moc dobře, že se staráte o památky.
</TEXT>
<HEADING>
- Je něco, co se vám tady nezamlouvá?
</HEADING>
<TEXT>
Mám rád, když člověk drží slovo. Občas se mi stane, že když po někom něco žádám, tak namísto toho, aby řekl: "Ne, teď to nejde, nemůžu", slíbí, že to udělá "zítra". Jenže to "zítra" se někdy pořádně protáhne.
- Co si myslíte o tom, že jsou v Čechách Ukrajinci většinou vnímáni jako levná pracovní síla nebo že jsou dáváni do souvislosti s mafií?
Je možné, že nás tak Češi někdy vnímají. Ale já nechci trávit čas vysvětlováním, že ne každý Ukrajinec je mafián. Mám spoustu práce, které svou energii dám raději. Myslím si ale, že Ukrajinci pracují dobře a nevypijí u toho tolik piva...
</TEXT>
<HEADING>
- Vidíte nějaký rozdíl mezi Čechy a Ukrajinci?
</HEADING>
<TEXT>
Jsme z pravoslavného světa, z jiné kultury. Ale nerad se zaměřuju na rozdíly, každý jsme jiný. Líbí se mi různé kultury, mám přátele mezi muslimy, mezi katolíky. Vždycky přijímám člověka.
</TEXT>
<HEADING>
- Co pro vaši rodinu znamená pravoslaví?
</HEADING>
<TEXT>
Komunisté přes šedesát let systematicky ničili pravoslavnou kulturu. My se ji dnes snažíme obnovovat. Moje manželka vede děti k Bohu, k pravoslaví, naše dcera byla křtěná v Olomouci. Největším přáním mé ženy je postavit v Čechách někde na kopci pravoslavný chrám. Máme už konkrétní plány i ikony a známe na Ukrajině architekty, odborníky na pravoslavný kánon. Chybí jen peníze...
Velkou ruskou duši. Ta člověku může hodně dát, ale i všechno vzít.
Autorka je koordinátorka projektu Multikulturní Olomouc v minulosti a dnes
</TEXT>
</DOC>
<DOC>
<DOCID>MF-20020415503</DOCID>
<DOCNO>MF-20020415503</DOCNO>
<DATE>04/15/02</DATE>
<TEXT>
Ruslan Iskra přišel do České republiky z Ukrajiny. Pochází z Kyjeva, v Olomouci si otevřel obchod se starožitnostmi. Česky mluví dobře, ale říká, že důležitější než mluvit je lidi poslouchat a rozumět jim. Na snímku je spolu s ženou Elenou Khourtovou.
</TEXT>
</DOC>
<DOC>
<DOCID>MF-20020415504</DOCID>
<DOCNO>MF-20020415504</DOCNO>
<DATE>04/15/02</DATE>
<TITLE>
Vzniká síť evropských informačních středisek
</TITLE>
<GEOGRAPHY>Olomouc</GEOGRAPHY>
<TEXT>
Lidé z Olomouckého kraje se brzy dostanou lépe k informacím, které jim přiblíží život a legislativu Evropské unie i proces začleňování kandidátských zemí do evropských struktur. Olomoucký kraj oslovil všech 24 měst z regionu a navrhl jim vybudování evropských informačních středisek. "Osm největších měst okamžitě odpovědělo kladně, další zřízení středisek zvažují," řekl Martin Štainer z konzultační společnosti Edukol, která projekt v Olomouckém kraji zastřešuje. Firma spolu s Univerzitou Palackého, hejtmanstvím a magistrátem od poloviny loňského roku provozuje regionální evropské informační středisko v Olomouci. Městské středisko už zřídila i prostějovská radnice. V celé republice přitom podle Štainera zatím funguje jen 16 podobných center. "Cílem projektu je decentralizovat informace o EU a přiblížit je přímo v místě veřejnosti. Lidé by měli mít k dispozici všechny informace, než budou rozhodovat o vstupu Česka do evropských struktur," uvedl Štainer. Na vybudování sítě středisek ve městech se kromě krajského úřadu finančně podílí i ministerstvo zahraničních věcí. Regionální středisko v Olomouci bude městům poskytovat metodické zázemí, informace a materiály.
Olomouc - Lidé z Olomouckého kraje se brzy dostanou lépe k informacím, které jim přiblíží život a legislativu Evropské unie i proces začleňování kandidátských zemí do evropských struktur. Olomoucký kraj oslovil všech 24 měst z regionu a navrhl jim vybudování evropských informačních středisek. "Osm největších měst okamžitě odpovědělo kladně, další zřízení středisek zvažují," řekl Martin Štainer z konzultační společnosti Edukol, která projekt v Olomouckém kraji zastřešuje. Firma spolu s Univerzitou Palackého, hejtmanstvím a magistrátem od poloviny loňského roku provozuje regionální evropské informační středisko v Olomouci. Městské středisko už zřídila i prostějovská radnice. V celé republice přitom podle Štainera zatím funguje jen 16 podobných center. "Cílem projektu je decentralizovat informace o EU a přiblížit je přímo v místě veřejnosti. Lidé by měli mít k dispozici všechny informace, než budou rozhodovat o vstupu Česka do evropských struktur," uvedl Štainer. Na vybudování sítě středisek ve městech se kromě krajského úřadu finančně podílí i ministerstvo zahraničních věcí. Regionální středisko v Olomouci bude městům poskytovat metodické zázemí, informace a materiály.
</TEXT>
</DOC>
<DOC>
<DOCID>MF-20020415505</DOCID>
<DOCNO>MF-20020415505</DOCNO>
<DATE>04/15/02</DATE>
<TITLE>
Ukrajinci v Olomouci
</TITLE>
<TEXT>
Ukrajinská komunita je po Slovensku v České republice nejpočetnější, k 31.12. 2000 mělo v tuzemsku povolení k pobytu 50 212 Ukrajinců. Nejčastěji přicházejí ze sociálních a ekonomických důvodů, více než polovina z nich pracuje ve stavebnictví. Aktivita Ukrajinců je daleko větší v Čechách než na Moravě, kde můžeme od poloviny 20. let hovořit pouze o čtyřech dlouhodobě existujících emigrantských centrech - Brně, Olomouci, Ostravě a Lipníku nad Bečvou. V Olomouci má 218 Ukrajinců trvalý pobyt a 318 Ukrajinců má pracovní víza. Základem ukrajinské komunity v Olomouci se stali příslušníci Ukrajinské haličské armády z počátku 20. let minulého století. Mezi světovými válkami v Olomouci působil mimo jiné ukrajinský pěvecký sbor, Ukrajinská národní jednota a na Cyrilometodějskou bohosloveckou fakulty přicházeli už od 30. let 20. století bohoslovci z tehdejší Podkarpatské Rusi v počtu asi 15 studentů ročně. Stopy přítomnosti Ukrajinců v našich zemích lze zachytit už v 16. a 17. století.
</TEXT>
</DOC>
<DOC>
<DOCID>MF-20020415506</DOCID>
<DOCNO>MF-20020415506</DOCNO>
<DATE>04/15/02</DATE>
<TEXT>
Multikulturní Olomouc v minulosti a dnes je projekt, jehož cílem je představit menšiny, které v Olomouci žijí či v minulosti žily, a přispět tak k větší toleranci vůči nim. Cyklus přednášek a výstav vyvrcholí festivalem, který proběhne 8. května v prostorách olomouckého letního kina. Organizátorem projektu je občanské sdružení Mládež pro interkulturní porozumění. Pozvánky na jednotlivé akce přináší pravidelně středomoravská příloha MF DNES, která je mediálním partnerem projektu.
</TEXT>
</DOC>
<DOC>
<DOCID>MF-20020415507</DOCID>
<DOCNO>MF-20020415507</DOCNO>
<DATE>04/15/02</DATE>
<TEXT>
Pražský restaurátor, akademický sochař René Tikal, dokončuje barevnou retuš tmelů se závěrečnou hydrofobizací na restaurované Merkurově kašně, která je považována za nejlepší ze souboru olomouckých kašen. Vynikající sochařské zvládnutí pohybu postavy Merkura (dílo sochaře Filipa Satlera dokončené v roce 1727) umocňuje citlivé zasazení na rušnou křižovatku v pěší zóně. Radnice investovala do oprav pěti kašen tři miliony korun.
</TEXT>
</DOC>
<DOC>
<DOCID>MF-20020415508</DOCID>
<DOCNO>MF-20020415508</DOCNO>
<DATE>04/15/02</DATE>
<TEXT>
Pracovník Vlastivědného muzea v Olomouci Vladimír Gračka, z jehož soukromé sbírky byla uspořádána výstava o zkáze Titaniku. K vidění jsou desítky zajímavých dobových dokumentů přibližujících tragickou událost včetně originálních fotografií a publikací, které autor nashromáždil.
</TEXT>
</DOC>
<DOC>
<DOCID>MF-20020415509</DOCID>
<DOCNO>MF-20020415509</DOCNO>
<DATE>04/15/02</DATE>
<TEXT>
Ludmila Grymová oslavila 11. dubna doma v Olomouci sté narozeniny. Narodila se v Žerůtkách u Boskovic na Blanensku, v mládí odešla do Paříže pracovat jako vychovatelka a strávila tam čtyři roky. Po svém návratu se vdala a starala se o rodinu. Vychovala dva syny a dceru, u které nyní žije.
</TEXT>
</DOC>
<DOC>
<DOCID>MF-20020415510</DOCID>
<DOCNO>MF-20020415510</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
KINO SVĚT: Černý jestřáb sestřelen ( 16.00, 18.30)
GALERIE M + M: František Machálek - Obrazy a fotografie
ZÁMEK: Jindřich Štreit - Brána naděje
KAPLE: Zdeňka Gazdová - Klavírní recitál ( 19.00)
DIVADLO PETRA BEZRUČE: Jaromír Jedlička - Národní parky USA a Mexika
INTERNETOVÁ KAVÁRNA PLÍŽIVÁ KONTRA: Výstava prací studentů animace
OKRESNÍ ÚŘAD: Výtvarné práce žáků ZUŠ okresu Jeseník
LÉČEBNÝ DŮM PRIESSNITZ: Láska brány otevírá ( 19.00)
KINO SVĚT: Pohádka o Malíčkovi ( 14.00), Formule! ( 17.30)
MĚSTSKÝ KLUB: Petr Vojanec - Fotografie
KINO CENTRAL: Moulin Rouge ( 17.30, 20.00)
KINO LÍPA: Milionový závod ( 17.30, 20.00)
KINO METROPOL: E.T. - Mimozemšťan ( 17.30), Amélie z Montmartru ( 20.00)
MORAVSKÉ DIVADLO: Komedie masopustu (Večer tříkrálový) (Moravské divadlo Olomouc, 19.00)
MUZEUM UMĚNÍ: Miroslava Jindrová - Diplomový koncert ( 18.00)
U-KLUB: Peter Nagy ( 20.00)
GALERIE BOHÉMA: Milan Zimmermann - Obrazy
GALERIE CAESAR: Bdělé snění / Dreaming Awake
GALERIE G: Art Klub Karviná
GALERIE JANA - SV. KOPEČEK: Bohumil Teplý - Sochy
GALERIE PATRO: Hedvika Koupilová - Obrazy a ruční práce
GALERIE PODKOVA: Jindra Viková - Keramické plastiky, kresby, Suzanne Pastor - Skleněné knihy, fotografie
GALERIE RUBIKON: Jarní salon
GALERIE SKÁCELÍK: Marina Richter, Igor Kitzberger
GALERIE TITANIC (DIVADLO HUDBY): Lenka Vítková - Plátna a šmirgly
GALERIE U MLOKA (P-CENTRUM): Vít Šimánek - Republika Žižkov
GALERIE V ČSOB: Lenka Čočková - Příběhy v krajině
ZÁKLADNÍ UMĚLECKÁ ŠKOLA IŠI KREJČÍHO: Od vody k vodě
BUDDHISTICKÉ CENTRUM LINIE KARMA KAGJÜ: Praxe buddhismu Diamantové cesty
CENTRUM VOLNÉHO ČASU YMCA: Doučování ( 14.00), Kroužek keramiky ( 14.00)
DIVADLO HUDBY: Mezináboženský dialog ( 17.00)
MATEŘSKÉ CENTRUM KLUBÍČKO: Budoucím maminkám ( 10.00)
</TEXT>
<HEADING>
S-KLUB: Turnaj ve stolním fotbale ( 19.00)
</HEADING>
<TEXT>
STUDIO ČTYŘLÍSTEK: Cvičení na velkých míčích ( 8.00) , Alternativní školička ( 9.00), Tělocvičné hrátky ( 9.00), Výtvarné hříčky ( 10.00)
ZENOVÁ ŠKOLA KWAN UM: Praxe zenového buddhismu ( 18.00)
ZOOLOGICKÁ ZAHRADA SV. KOPEČEK: Zvířata z celého světa
KINO HVĚZDA: Banditi ( 17.30), Rok ďábla ( 20.00)
GALERIE ATRAX: Iva Hüttnerová - Obrázky z lásky
MĚSTSKÉ INFORMAČNÍ CENTRUM: Mateřídouška - vše pod jednou střechou
KINO METRO 70: Harry Potter a Kámen mudrců ( 17.00), Čistá duše ( 20.00)
KULTURNÍ KLUB DUHA: Jubilanti Holara 2002
LIDOVÁ HVĚZDÁRNA: Hvězdný vesmír, Z dějin prostějovské astronomie
KULTURNÍ KLUB DUHA: Taneční studio Evy Štefkové ( 16.30) Zkoušky SLPT Mánes ( 19.00)
LIDOVÁ HVĚZDÁRNA: Pozorování Slunce ( 15.00), Večerní pozorování dalekohledy
MĚSTSKÉ DIVADLO: Další dámská jízda ( 17.00)
KINO OKO: Andělská tvář ( 17.30, 19.30)
PROSTOR GRIMM: Monika Horenská - Obrazy
KINO OKO: Křižovatka smrti 2 ( 17.30) Divoké včely ( 20.00)
OKRESNÍ VLASTIVĚDNÉ MUZEUM: Marek Keprt - Klavírní recitál ( 19.00)
DŮM KULTURY: Výstava výtvarných prací studentů SOŠ památkové péče
GALERIE TUNKLŮV DVOREC: Miroslav Sekera - klavír ( 19.00)
GALERIE TUNKLŮV DVOREC: Dětské práce (MŠ Zahradní Zábřeh), České dýmky po roce 1950
KLUB (KULTURNÍ, VZDĚLÁVACÍ A DĚTSKÉ CENTRUM): Eva Chyťová, Pavel Rozsíval - Černobílé rozhledy
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020415511</DOCID>
<DOCNO>MF-20020415511</DOCNO>
<DATE>04/15/02</DATE>
<TITLE>
Jazz Tibet Club hostí dvakrát Andršta
</TITLE>
<TEXT>
Luboš Andršt v doprovodu amerického bluesmana Ramblina Rexe a svého letitého Blues Bandu vystoupí zítra a ve středu od 20.30 hodin hned na dvou koncertech v olomouckém Jazz Tibet Clubu.
Olomouc - Profesor bluesové kytary Luboš Andršt se po čtyřech měsících vrací do olomouckého Jazz Tibet Clubu. Tentokrát ovšem nikoli s nedávno obnoveným Jazz Q Martina Kratochvíla, ale se svým dnes již dlouholetým americkým spoluhráčem Ramblinem Rexem a letitou doprovodnou kapelou zvanou prostě Blues Band. Zítra a ve středu je v olomouckém jazzovém klubu čekají hned dva koncerty. Se svým současným spoluhráčem a neworleanským rodákem Ramblinem Rexem se dali dohromady před čtyřmi lety, kdy Andršt hledal náhradu za zpěvačku Tonyu Graves, která Blues Band nedlouho předtím opustila. Andršt s Rexem se potkali v prostředí bluesmanů hodných, totiž v hospodě, v níž Američan - prý s českými prapředky - hrával svoje bluesové dvanáctky jen za pivo a večeři. "To bylo cílené. Když spolupráce s Tonyou Graves skončila, ptal jsem se lidí, jestli o někom nevědí. Někdo mi řekl: Hele, tam hraje nějaký Američan v hospodě, jděte se tam podívat. On tam hrál na kytaru, jen za večeři, tak jsem mu dal cédéčko, jestli do toho chce jít, a on druhý den zavolal, že ano," vzpomíná kytarista, právem počítaný mezi legendy české kytarové scény, na první setkání s Ramblinem Rexem, který zvuk Blues Bandu obohatil nejen o hru na kytaru a zpěv, ale pro blues také o nezbytnou foukací harmoniku. Rex je přitom třetím zpěvákem v řadě, který v Blues Bandu nezpívá česky, ale v rodné řeči blues angličtině. Doby česko-slovenských textů, kdy za mikrofonem Blues Bandu stál v osmdesátých letech slovenský jazzman Peter Lipa, jsou zřejmě nenávratně pryč. "Když jsme dělali s Lipou česky, tak jen proto, že na to byl politický tlak, jinak bychom se na to vykašlali. Chci dělat muziku tak, jak to má být, čili v podobě, v jaké se to hraje na celém světě," tvrdí kytarista, do jehož seznamu spoluhráčů přibylo v posledních letech i jméno žijící legendy B. B. Kinga, s nímž si zahrál na Kingově koncertě v Praze a na bluesovém festivalu ve Zlíně. Andršt jen zřídka zabloudí do krajiny takzvaného středního proudu. Jedním z mála výletů bylo v osmdesátých letech členství v kapele Michala Prokopa Framus 5, kde se potkali s houslistou Janem Hrubým či hráčem na klávesové nástroje Petrem Skoumalem, či před jedenácti lety spolupráce s Martou Kubišovou. Pro ni sestavil doprovodnou kapelu, která stála po boku i na albu Kubišové nazvaném Někdy si zpívám. S Prokopem hraje dodnes jako host jeho "svátečního" rhytm'n'bluesového sdružení Friends. Ramblin Rex si pak poprvé zahrál v rozhlase už před šestačtyřiceti roky jako patnáctiletý, později spolupracoval s Albertem Collinsem či Taj Mahalem, a dopracoval se také ke třem svým sólovým deskám, vydaným v Americe.
</TEXT>
</DOC>
<DOC>
<DOCID>MF-20020415512</DOCID>
<DOCNO>MF-20020415512</DOCNO>
<DATE>04/15/02</DATE>
<TEXT>
Legenda české bluesové scény Luboš Andršt a neworleanský rodák Ramblin Rex s Blues Bandem vystoupí zítra a ve středu dvakrát v Jazz Tibet Clubu v Olomouci.
</TEXT>
</DOC>
<DOC>
<DOCID>MF-20020415513</DOCID>
<DOCNO>MF-20020415513</DOCNO>
<DATE>04/15/02</DATE>
<TITLE>
Muzikant chce vrátit lidi do koncertních sálů
</TITLE>
<GEOGRAPHY>Rapotín</GEOGRAPHY>
<TEXT>
Téměř donkichotský boj o probuzení zájmu o klasickou hudbu v Šumperku bojuje muzikant Roman Janků z nedalekého Rapotína. Skvělý hráč na violu svou lásku trochu šidí na úkor pořádání koncertů klasické hudby. Začal před dvěma roky s klasikou v obřadní síni radnice stylově: svým recitálem. Koncert od koncertu byl větší zájem. "Ukázalo se, že jdu správnou cestou," řekl Janků. Nedávný koncert Šumperské klasiky jej však posadil na zem. Koncert skvělého klavírního tria Academia navštívilo pouhých patnáct lidí. "Tohle je ostuda pro celé město. Za nízkou návštěvu jsem se muzikantům omluvil," sdělil Janků. Do Šumperka se díky němu sjíždějí špičkoví muzikanti. Janků dělá pro propagaci možné i nemožné. Dokonce přesvědčil sponzory, aby šli do pro ně nepříliš atraktivního podniku, jako je sponzorování klasické hudby. "Doufám, že tristní návštěva koncertu tria Academia byla opravdu výjimečná. Jinak by nemělo smysl pokračovat," věří Janků. Festival Šumperská klasika je jeho dítě, které doslova vypiplal. Je manažerem, pořadatelem, zajišťuje propagaci. Na jednoho člověka obrovské sousto. Přitom musí ještě několik hodin denně věnovat hře na violu. "Abych mohl sólově vystupovat, je třeba hrát sedm až osm hodin. To bych ale při všech povinnostech vyplývajících z pořadatelství klasiky nezvládal," přiznává Janků. Na oltář svého projektu tak přinesl velkou oběť. Dal sbohem sólové hře a hraje pouze jako komorní hráč v Talichově komorním orchestru a kvartetu Egmont, které sám zakládal. Když přišel do Šumperka se svou vizí, vycházel ze srážející statistiky: Na klasiku v republice chodí pouhá čtyři procenta lidí. Jenže skutečnost je ještě pesimističtější. "Chci lidi probudit. Mým cílem je, abych do sálu přivedl hlavně mladé lidi a rodiče s dětmi. Vím, že to bude dlouhý a nerovný boj, jehož výsledek není možné dopředu odhadnout," přemítá Janků. Přitom lidé si nemohou stěžovat na vysoké vstupné. Díky dostatku sponzorů je vstup na koncerty za lidovou cenu. Navíc mají návštěvníci zcela ojedinělou možnost po koncertech pobesedovat při sklence vína a občerstvení s muzikanty, kteří brázdí svět. Víno či chlebíček je nestojí ani korunu. Janků zkrátka dělá pomyšlení. "Když jsem do projektu Šumperská klasika šel, přátelé mě zrazovali. Taky jsem přemýšlel o tom, jestli má moje práce smysl. Pořád ale věřím, že trpělivou prací lidi do sálů dostanu," říká Janků.
Rapotín - Téměř donkichotský boj o probuzení zájmu o klasickou hudbu v Šumperku bojuje muzikant Roman Janků z nedalekého Rapotína. Skvělý hráč na violu svou lásku trochu šidí na úkor pořádání koncertů klasické hudby. Začal před dvěma roky s klasikou v obřadní síni radnice stylově: svým recitálem. Koncert od koncertu byl větší zájem. "Ukázalo se, že jdu správnou cestou," řekl Janků. Nedávný koncert Šumperské klasiky jej však posadil na zem. Koncert skvělého klavírního tria Academia navštívilo pouhých patnáct lidí. "Tohle je ostuda pro celé město. Za nízkou návštěvu jsem se muzikantům omluvil," sdělil Janků. Do Šumperka se díky němu sjíždějí špičkoví muzikanti. Janků dělá pro propagaci možné i nemožné. Dokonce přesvědčil sponzory, aby šli do pro ně nepříliš atraktivního podniku, jako je sponzorování klasické hudby. "Doufám, že tristní návštěva koncertu tria Academia byla opravdu výjimečná. Jinak by nemělo smysl pokračovat," věří Janků. Festival Šumperská klasika je jeho dítě, které doslova vypiplal. Je manažerem, pořadatelem, zajišťuje propagaci. Na jednoho člověka obrovské sousto. Přitom musí ještě několik hodin denně věnovat hře na violu. "Abych mohl sólově vystupovat, je třeba hrát sedm až osm hodin. To bych ale při všech povinnostech vyplývajících z pořadatelství klasiky nezvládal," přiznává Janků. Na oltář svého projektu tak přinesl velkou oběť. Dal sbohem sólové hře a hraje pouze jako komorní hráč v Talichově komorním orchestru a kvartetu Egmont, které sám zakládal. Když přišel do Šumperka se svou vizí, vycházel ze srážející statistiky: Na klasiku v republice chodí pouhá čtyři procenta lidí. Jenže skutečnost je ještě pesimističtější. "Chci lidi probudit. Mým cílem je, abych do sálu přivedl hlavně mladé lidi a rodiče s dětmi. Vím, že to bude dlouhý a nerovný boj, jehož výsledek není možné dopředu odhadnout," přemítá Janků. Přitom lidé si nemohou stěžovat na vysoké vstupné. Díky dostatku sponzorů je vstup na koncerty za lidovou cenu. Navíc mají návštěvníci zcela ojedinělou možnost po koncertech pobesedovat při sklence vína a občerstvení s muzikanty, kteří brázdí svět. Víno či chlebíček je nestojí ani korunu. Janků zkrátka dělá pomyšlení. "Když jsem do projektu Šumperská klasika šel, přátelé mě zrazovali. Taky jsem přemýšlel o tom, jestli má moje práce smysl. Pořád ale věřím, že trpělivou prací lidi do sálů dostanu," říká Janků.
</TEXT>
</DOC>
<DOC>
<DOCID>MF-20020415514</DOCID>
<DOCNO>MF-20020415514</DOCNO>
<DATE>04/15/02</DATE>
<TITLE>
FORMULE!
</TITLE>
<HEADING>
Tip dnes
</HEADING>
<TEXT>
Sylvester Stallone hraje ve filmu Formule! zkušeného jezdce, který má pomoci svému mladému talentovanému kolegovi. Film dnes uvádí kino Svět v Lipníku nad Bečvou.
Sylvester Stallone hraje ve filmu Formule! zkušeného jezdce, který má pomoci svému mladému talentovanému kolegovi. Film dnes uvádí kino Svět v Lipníku nad Bečvou.
</TEXT>
</DOC>
<DOC>
<DOCID>MF-20020415515</DOCID>
<DOCNO>MF-20020415515</DOCNO>
<DATE>04/15/02</DATE>
<TEXT>
Na Šumperské klasice hraje klavírista Keprt Šumperk - Klavírista Marek Keprt je dalším z hostů cyklu koncertů Šumperská klasika, který pokračuje dnes večer ve výstavní síni Okresního vlastivědného muzea. Na programu koncertu, který začíná v 19 hodin, jsou mimo jiné Mozartovy, Bachovy a Chopinovy skladby. Marek Keprt, ročník 1974, je Olomoučan, který absolvoval svá hudební studia ve Vídni, kde se zaměřil nejen na klavír, ale i na kompozici. Právě za své vlastní skladby dvakrát v rakouské metropoli obdržel stipendium Albana Berga. Koncertuje veřejně od počátku devadesátých let a má za sebou více než sedm desítek sólových vystoupení v tuzemsku, Rakousku, Švýcarsku a Holandsku. Mezi jinými vystupoval i s Moravskou filharmonií Olomouc. "Marek Keprt se aktivně zúčastnil několika mezinárodních klavírních kurzů ve Vídni, Luzernu a v Budapešti. V roce 1994 byl účastníkem Mezinárodních dnů současné klavírní tvorby v Berlíně. Získal několik cen v celostátních skladatelských a improvizačních soutěžích," připomíná pořadatel šumperské klasiky," Roman Janků.
</TEXT>
</DOC>
<DOC>
<DOCID>MF-20020415516</DOCID>
<DOCNO>MF-20020415516</DOCNO>
<DATE>04/15/02</DATE>
<TITLE>
Tomáš Halík debatuje v Divadle hudby
</TITLE>
<GEOGRAPHY>Olomouc</GEOGRAPHY>
<TEXT>
Profesor Tomáš Halík bude dnes v podvečer hlavní postavou Mezináboženského dialogu, který se odehraje olomouckém Divadle hudby. Debata, která začíná v 17 hodin, se koná v rámci projektu Multikulturní Olomouc v minulosti a dnes.
Olomouc - Profesor Tomáš Halík bude dnes v podvečer hlavní postavou Mezináboženského dialogu, který se odehraje olomouckém Divadle hudby. Debata, která začíná v 17 hodin, se koná v rámci projektu Multikulturní Olomouc v minulosti a dnes.
</TEXT>
</DOC>
<DOC>
<DOCID>MF-20020415517</DOCID>
<DOCNO>MF-20020415517</DOCNO>
<DATE>04/15/02</DATE>
<TITLE>
Štreit vystavuje v Bratislavě
</TITLE>
<TEXT>
Bratislava, Olomouc - Ve slovenské metropoli se představuje sovinecký fotograf Jindřich Štreit, známý svými dlouhodobými fotografickými cykly. Na výstavě v prostorách Českého centra Štreit ukazuje snímky, které vznikly za jeho pobytu na Slovensku v letech 2000 až 2001, kdy byl jedním z pedagogů studentských tvůrčích dílen.
</TEXT>
</DOC>
<DOC>
<DOCID>MF-20020415518</DOCID>
<DOCNO>MF-20020415518</DOCNO>
<DATE>04/15/02</DATE>
<TITLE>
Strávit s dítětem pobyt v nemocnici? Není problém
</TITLE>
<TEXT>
Strach z pobytu v nemocnici děti v kraji mít nemusejí. Všechny nemocnice totiž umožňují jednomu z rodičů, aby zůstal s dítětem. Každá nemocnice má však pro to jiné podmínky.
Střední Morava - Ani operace či jiný zákrok v nemocnici neznamenají, že se děti z Olomouckého kraje ocitnou v cizím prostředí bez svých blízkých. Strach z neznámého jim pomohou přemoci rodiče. Všechny nemocnice v kraji totiž umožňují jednomu z rodičů zůstat spolu s dítětem a rodiče toho taky velmi často využívají. Neplatí to jen v případě, pokud dítě leží na jednotce intenzivní péče. Tam musí zůstat samotné. Každá nemocnice však má pro tuto službu jiné podmínky, a hlavně peníze, pro které musí sáhnout rodiče do kapsy, jsou různé. Zatímco v Šumperku rodiče musí na noc chodit spát jinam, v Prostějově či v Jeseníku si mohou dovolit za poplatek zůstat s dítětem na samostatném pokoji. "Prostorové kapacity nám moc neumožňují, aby rodiče zůstávali s dětmi na pokojích. Proto jsme zřídili ubytovnu mimo dětské oddělení, aby matky, na které se nedostane postel přímo na oddělení, mohly být s dítětem aspoň přes den. Na noc pak odcházejí jinam," popsal ředitel šumperské nemocnice Pavel Valoušek. Kojenci a někde i postižené děti mají pobyt rodičů v nemocnici zdarma. Také u dětí do šesti let jej hradí pojišťovna. Starší děti sice mají taky nárok na to, mít vedle sebe mámu či tátu, ale za to si musí rodiče v nemocnicích připlatit. Pojišťovna u dětí nad šest let totiž proplatí pobyt rodiče jen tehdy, pokud psycholog usoudí, že dítě je příliš úzkostné a samo by bílé pláště kolem sebe jen těžko zvládalo. V jesenické nemocnici se tak za pobyt se staršími dětmi platí 110 korun a za nadstandardní pokoj zaplatí matka ještě o stokorunu víc. Olomoucká fakultní nemocnice nechce po rodičích žádné peníze, ale pobyt pro rodiče více než šestiletých dětí dovoluje jen tehdy, pokud jej doporučí odborný lékař. "U nás nevybíráme žádné poplatky, ale požadujeme sedmdesát korun za pokoj, kde může být matka s dítětem sama. Za nadstandardní pokoj, kde je navíc televize, účtujeme 250 korun denně," popsala ředitelka prostějovské nemocnice Marie Nývltová. U starších dětí připlácí i rodiče v přerovské nemocnici. Jen ve Šternberku nechávají výši částky na rodičích samotných. "Formou daru mohou přispět na stravování v nemocnici, ale přímo pevně stanovenou taxu nemáme," řekl ředitel šternberské nemocnice Vítězslav Vavroušek. Pět rodičovských postelí ve Šternberku přesto málokdy zůstává prázdných. "Spíš je občas, třeba v sezoně infekčních onemocnění, problém, kam další rodiče umístit. Hledáme náhradní lůžka, takže to tu pak chvíli vypadá jako na nějakém polním převazišti. Myslím však, že každá nemocnice, bez ohledu na kapacitní důvody, může dovolit rodičům pobyt s dítětem. Když to jde u nás, musí to jít i jinde," soudí Vavroušek. Pobyt rodičů v nemocnici s dítětem je přitom užitečný pro obě strany. Psychologové jej proto doporučují "Tím, že je dítě klidnější, všechno probíhá snáz. To znamená například i výhodu pro personál nemocnice, který nemusí utěšovat plačící dítě," míní ředitelka dětské Pedagogicko-psychologické poradny v Přerově Marie Plánková. "Klidné dítě se taky vyléčí rychleji než vystresované," řekla ředitelka p rostějovské nemocnice Marie Nývltová a dodala: "Pochopitelně na platbách pojišťoven za rodiče proděláváme. Oni nám to sice částečně splácí pomocí s dávkováním léků či při převazování, ale hlavně jde o to, že dítě se vedle mámy uzdravuje mnohem rychleji." S tím souhlasí i ředitel šternberské nemocnice Vítězslav Vavroušek: "Kdyby to nebylo prospěšné i pro nemocnici a kdyby nebyly vidět dobré výsledky na psychice dětí, tak bychom tuto službu dávno zrušili," konstatoval.
</TEXT>
</DOC>
<DOC>
<DOCID>MF-20020415519</DOCID>
<DOCNO>MF-20020415519</DOCNO>
<DATE>04/15/02</DATE>
<TITLE>
Z chaty zloděj ukradl i komodu s mramorem
</TITLE>
<HEADING>
Krimi
</HEADING>
<GEOGRAPHY>Dolany</GEOGRAPHY>
<TEXT>
Věci, které zmizely z chaty v Dolanech na Olomoucku, si zloděj v rukách určitě neodnesl. Majitel totiž zjistil, že mu kromě dvou obrazů a jednoho zrcadla ve vyřezávaných dřevěných rámech a třiceti metrů hadice chybí například i dřevěná komoda s mramorovou deskou. Škodu, kterou mu způsobil neznámý zloděj, odhadl na 74 tisíc korun.
Dolany - Věci, které zmizely z chaty v Dolanech na Olomoucku, si zloděj v rukách určitě neodnesl. Majitel totiž zjistil, že mu kromě dvou obrazů a jednoho zrcadla ve vyřezávaných dřevěných rámech a třiceti metrů hadice chybí například i dřevěná komoda s mramorovou deskou. Škodu, kterou mu způsobil neznámý zloděj, odhadl na 74 tisíc korun.
</TEXT>
</DOC>
<DOC>
<DOCID>MF-20020415520</DOCID>
<DOCNO>MF-20020415520</DOCNO>
<DATE>04/15/02</DATE>
<TITLE>
Poberta vyloupil firmu, ale vzal jen zapalovače
</TITLE>
<HEADING>
Krimi
</HEADING>
<GEOGRAPHY>Olomouc</GEOGRAPHY>
<TEXT>
Po ránu se vloupal do firmy v Olomouci neznámý zloděj poté, co vypáčil dveře a vnikl do kanceláří a dílny. Policie uvedla, že povytahoval zásuvky a rozházel věci. Ukradl ale pouze tři zapalovače, z toho jeden na doutníky, celkem za patnáct set korun. Policie uvedla, že oprava poškozených dveří bude stát deset tisíc korun.
Olomouc - Po ránu se vloupal do firmy v Olomouci neznámý zloděj poté, co vypáčil dveře a vnikl do kanceláří a dílny. Policie uvedla, že povytahoval zásuvky a rozházel věci. Ukradl ale pouze tři zapalovače, z toho jeden na doutníky, celkem za patnáct set korun. Policie uvedla, že oprava poškozených dveří bude stát deset tisíc korun.
</TEXT>
</DOC>
<DOC>
<DOCID>MF-20020415521</DOCID>
<DOCNO>MF-20020415521</DOCNO>
<DATE>04/15/02</DATE>
<TITLE>
Podomní obchodníci okradli starší ženu
</TITLE>
<HEADING>
Krimi
</HEADING>
<TEXT>
Staré Město - O své úspory přišla šedesátiletá žena ze Starého Města. Ve čtvrtek odpoledne ji v jejím rodinném domku navštívily dvě romské ženy, které nabízely k prodeji deky. Žena s nimi jednala na verandě asi deset minut. Nevšimla si, že se dovnitř dostal další člen zlodějské party. Žena zjistila až večer, že jí ze skříně s prádlem zmizela obálka s peněžním obnosem 21 tisíc korun. Policisté zjistili, že jde o zlodějskou partu dvou Romů a jejich partnerek, která jezdí červeným vozem Ford. "Skupina má na svědomí více krádeží, takže po ní pátráme už delší dobu," uvedl šumperský policejní mluvčí Josef Ostřanský.
Staré Město - O své úspory přišla šedesátiletá žena ze Starého Města. Ve čtvrtek odpoledne ji v jejím rodinném domku navštívily dvě romské ženy, které nabízely k prodeji deky. Žena s nimi jednala na verandě asi deset minut. Nevšimla si, že se dovnitř dostal další člen zlodějské party. Žena zjistila až večer, že jí ze skříně s prádlem zmizela obálka s peněžním obnosem 21 tisíc korun. Policisté zjistili, že jde o zlodějskou partu dvou Romů a jejich partnerek, která jezdí červeným vozem Ford. "Skupina má na svědomí více krádeží, takže po ní pátráme už delší dobu," uvedl šumperský policejní mluvčí Josef Ostřanský.
</TEXT>
</DOC>
<DOC>
<DOCID>MF-20020415522</DOCID>
<DOCNO>MF-20020415522</DOCNO>
<DATE>04/15/02</DATE>
<TITLE>
Prchlivec zlomil ženě čelist natřikrát
</TITLE>
<HEADING>
Krimi
</HEADING>
<GEOGRAPHY>Třeština</GEOGRAPHY>
<TEXT>
Dlouhodobé léčení musí podstoupit jedenačtyřicetiletá žena z Třeštiny na Zábřežsku, kterou brutálně zbil její o sedm let mladší druh. Ženu udeřil do obličeje tak prudce, že jí způsobil trojnásobnou zlomeninu čelisti. Ani surový atak nepřinutil ženu, aby dala souhlas k trestnímu stíhání, takže násilník vyvázne bez trestu.
Třeština - Dlouhodobé léčení musí podstoupit jedenačtyřicetiletá žena z Třeštiny na Zábřežsku, kterou brutálně zbil její o sedm let mladší druh. Ženu udeřil do obličeje tak prudce, že jí způsobil trojnásobnou zlomeninu čelisti. Ani surový atak nepřinutil ženu, aby dala souhlas k trestnímu stíhání, takže násilník vyvázne bez trestu.
</TEXT>
</DOC>
<DOC>
<DOCID>MF-20020415523</DOCID>
<DOCNO>MF-20020415523</DOCNO>
<DATE>04/15/02</DATE>
<TITLE>
Události týdne
</TITLE>
<HEADING>
Radnice žaluje Stonawského
</HEADING>
<TEXT>
Radní Šternberka v pondělí vysvětlovali, proč podali trestní oznámení na bývalého starostu města Pavla Stonawského. Viní ho, že využíval výhody, takzvané benefit body, z šesti radničních mobilních telefonů. Tvrdí, že si za ně pořídil dva nové mobily, karty na benzin, a to navíc v době, kdy už na radnici nebyl. Exstarosta toto obvinění popřel a naznačil, že se může jednat o útok jeho politických rivalů z ODS a ČSSD. Stonawský totiž nevyloučil, že se při letošních komunálních volbách nepokusí dostat zpět do šternberského zastupitelstva. Z něho musel vl oni odejít, protože byl pravomocně odsouzený.
</TEXT>
<HEADING>
Srážka kamionu s rychlíkem
</HEADING>
<TEXT>
Mrtvý řidič kamionu, milionové škody a ochromení dopravy na železnici na mnoho hodin - to byl důsledek úterní srážky kamionu s rychlíkem Košičan jedoucím od Prahy. Došlo k ní pět minut po desáté hodině v Litovelském Pomoraví, v místech, kde trať křižuje silnice třetí třídy z Červenky na Královou. Řidič po nehodě ještě chvíli žil a stačil potvrdit, že signalizační zařízení bylo v té době v provozu. Proč ho nerespektoval, to už vysvětlit nestačil. Po havárii byly obě koleje neprůjezdné a rychlíky musely několik hodin jezdit do Olomouce přes Brno nebo přes Šumperk.
</TEXT>
<HEADING>
Krach Mery zaplatí lidé
</HEADING>
<TEXT>
Město Olomouc bude muset dokončit byty, které pro něho stavěla firma Mera a bude ho to stát šest milionů korun. Ve středu radní oznámili, že tuto sumu vezmou z rezervy městského rozpočtu. Mera nestačila v Olomouci dokončit jeden bytový dům s 35 byty. Měl být hotový už v polovině února, firma se však dostala do potíží a nyní je v likvidaci. Radní přitom vždy tvrdili, že Mera je nejlepší a do prvního společného projektu s ní dokonce šli bez vypsání konkurzu.
</TEXT>
<HEADING>
Model přišel o Trojici
</HEADING>
<TEXT>
Radní Olomouce, architekti a další odborníci zvažovali, jak by se měl před vandaly lépe ochránit nový bronzový model umístěný u radnice. Opět z něho totiž zmizela jedna část - tentokrát neznámý pachatel odlomil kousek sloupu Nejsvětější Trojice. Co udělají radní s modelem, který je ve městě teprve od konce března a stál dva a půl milionu korun, ještě nevědí.
</TEXT>
<HEADING>
Vyjetý olej skončil v rybníku
</HEADING>
<TEXT>
Hasiči ve středu likvidovali olejovou skvrnu na rybníku v Mladějovicích na Olomoucku. Na břehu zůstalo několik lahví, v nichž sem patrně někdo přinesl vyjetý motorový olej a vylil ho do vody.
</TEXT>
<HEADING>
Hučín opět před soudem
</HEADING>
<TEXT>
S vyloučením veřejnosti pokračoval ve středu u přerovského soudu proces s disidentem a bývalým důstojníkem BIS Vladimírem Hučínem, obžalovaným ze sedmi trestních činů. Hučínovi advokáti také upozorňovali na problematickou minulost jednoho z přísedících. Soud se většinou zabýval námitkami a stížnostmi.
</TEXT>
<HEADING>
Začala se stavět dálnice
</HEADING>
<TEXT>
Ve čtvrtek byla slavnostně zahájena stavba úseku dálnice D1 z Vyškova do Mořic na Prostějovsku. Šestnáct kilometrů nové komunikace má být dokončeno v roce 2005 a stát na to hodlá uvolnit asi pět miliard korun. Obyvatelé Mořic a dalších obcí z jižního cípu Prostějovska si slibují, že po vybudování dálnice bude jejich vesnicemi jezdit méně aut.
</TEXT>
<HEADING>
Olomouc udělí Ceny města
</HEADING>
<TEXT>
Zastupit elé ve čtvrtek vybrali sedm osobností, kterým koncem května předají ocenění za jejich dobrou reprezentaci města. Výběr osobností neprošel zcela hladce. Primátor Martin Tesařík (ČSSD) totiž navrhl, aby se o nich hlasovalo tajně. To se však většině zastupitelů zdálo podivné a tento návrh nepřijali. Vloni zase radnice chtěla udělit cenu in memoriam legendárními stíhači Františku Peřinovi a až posléze zjistila, že ještě žije.
</TEXT>
<HEADING>
Prostějovské dny hudby
</HEADING>
<TEXT>
V pátek začal desátý ročník festivalu Prostějovské dny hudby. Na dvou desítkách koncertů, které se budou konat až do poloviny června, vystoupí především muzikanti spojeni s městem.
</TEXT>
<HEADING>
Lidé proti Paláci Morava
</HEADING>
<TEXT>
Olomoučané donutili zastupitele, aby znovu otevřeli problém výstavby víceúčelového obchodního centra v místě dnešní tržnice. Proti stavbě Paláce Morava lidé sepsali tři petice, přitom pod jednu z nich se podepsalo více než 700 lidí, více než půl procenta obyvatel Olomouce. A to podle zákona o obcích znamená, že zastupitelé o této stavbě budou muset jednat do šedesáti dnů. "Palác Morava je obludná gigantická stavba, která se do městské památkové rezervace vůbec nehodí," uvedla Iva Rašnerová, která sehnala 700 podpisů pod petici. Další petice sepsali architekti, památkáři, projektanti a výtvarníci z Olomouce.
Olomoučané donutili zastupitele, aby znovu otevřeli problém výstavby víceúčelového obchodního centra v místě dnešní tržnice. Proti stavbě Paláce Morava lidé sepsali tři petice, přitom pod jednu z nich se podepsalo více než 700 lidí, více než půl procenta obyvatel Olomouce. A to podle zákona o obcích znamená, že zastupitelé o této stavbě budou muset jednat do šedesáti dnů. "Palác Morava je obludná gigantická stavba, která se do městské památkové rezervace vůbec nehodí," uvedla Iva Rašnerová, která sehnala 700 podpisů pod petici. Další petice sepsali architekti, památkáři, projektanti a výtvarníci z Olomouce.
</TEXT>
</DOC>
<DOC>
<DOCID>MF-20020415524</DOCID>
<DOCNO>MF-20020415524</DOCNO>
<DATE>04/15/02</DATE>
<TEXT>
Hru Williama Mastrosimone Jako naprostý šílenci uvedlo premiérově Studio Hořící žirafy, které patří Moravskému divadlu v Olomouci. Na snímku jsou Pavel Juřica jako Russ Rigel a Lenka Kalousová jako Jennifer Barton.
</TEXT>
</DOC>
<DOC>
<DOCID>MF-20020415525</DOCID>
<DOCNO>MF-20020415525</DOCNO>
<DATE>04/15/02</DATE>
<TITLE>
RYCHLÍK VYKOLEJIL KVŮLI SRÁŽCE
</TITLE>
<TEXT>
Havárie nákladního auta s rychlíkem InterCity Košičan na přejezdu mezi Červenkou a Královou u Olomouce. Řidič kamionu srážku s vlakem nepřežil. Strojvedoucí byl zraněn.
</TEXT>
</DOC>
<DOC>
<DOCID>MF-20020415526</DOCID>
<DOCNO>MF-20020415526</DOCNO>
<DATE>04/15/02</DATE>
<TITLE>
Košíkářky čeká duel o záchranu
</TITLE>
<GEOGRAPHY>Přerov</GEOGRAPHY>
<TEXT>
V souboji o páté až osmé místo nejvyšší soutěže basketbalistky Hanácké kyselky Přerov pražskou Spartu příliš nepotrápily. Po dvou porážkách na půdě soupeře prohrály v domácím prostředí 72:89. Sparta tak zvítězila v celé sérii 3:0 a zachovala první ligu i pro další ročník. Přerov čeká zápas proti Královu Poli Brno o sedmé místo, které znamená záchranu ligy. "Nedá se ni dělat. Sparta byla od začátku lepší, každou čtvrtinu vyhrála. Nám se nedařilo v obraně, i když jsme zkoušeli chvílemi zónu a chvílemi osobku. Především Tesaříková, která dala téměř třicet bodů, si s námi dělala, co chtěla," uznal přerovský trenér Miroslav Zahradník, v jehož týmu nastoupila i Látalová. Ta byla v prvním pražském zápasu vyloučena. Dostala však trest pouze na jeden zápas, a tak mohla hrát. "Navíc dostala pokutu pět tisíc korun. Bylo to z rozhodnutí disciplinární komise," kroutil hlavou kouč. V košíkové totiž peněžité tresty nejsou příliš obvyklé. Přerov bojoval, stačilo to však pouze na přijatelný výsledek. "Už v poločase bylo vidět, že si nedělní čtvrtý zápas nevybojujeme. Musíme se smířit s tím, že letošní sezona nebyla vydařená," řekl Zahradník. Souboj o sedmé místo začíná už v sobotu. Hraje se na tři vítězné zápasy. Přerov hraje první dvě střetnutí na domácí palubovce. "Poražený jde do baráže, to nebude nic příjemného. Proto musíme bezpodmínečně domácí zápasy vyhrát a jet k soupeři s náskokem. Jiná možnost není. Navíc bychom chtěli sérii ukončit už na Králově Poli, protože hrát o záchranu do posledního možného utkání by bylo pro hráčky nesmírně psychicky náročné," poznamenal Zahradník, který vidí cestu k záchraně. "Budu se modlit, aby se v týdnu před zápasy nikdo nezranil a neonemocněl."
Přerov - V souboji o páté až osmé místo nejvyšší soutěže basketbalistky Hanácké kyselky Přerov pražskou Spartu příliš nepotrápily. Po dvou porážkách na půdě soupeře prohrály v domácím prostředí 72:89. Sparta tak zvítězila v celé sérii 3:0 a zachovala první ligu i pro další ročník. Přerov čeká zápas proti Královu Poli Brno o sedmé místo, které znamená záchranu ligy. "Nedá se ni dělat. Sparta byla od začátku lepší, každou čtvrtinu vyhrála. Nám se nedařilo v obraně, i když jsme zkoušeli chvílemi zónu a chvílemi osobku. Především Tesaříková, která dala téměř třicet bodů, si s námi dělala, co chtěla," uznal přerovský trenér Miroslav Zahradník, v jehož týmu nastoupila i Látalová. Ta byla v prvním pražském zápasu vyloučena. Dostala však trest pouze na jeden zápas, a tak mohla hrát. "Navíc dostala pokutu pět tisíc korun. Bylo to z rozhodnutí disciplinární komise," kroutil hlavou kouč. V košíkové totiž peněžité tresty nejsou příliš obvyklé. Přerov bojoval, stačilo to však pouze na přijatelný výsledek. "Už v poločase bylo vidět, že si nedělní čtvrtý zápas nevybojujeme. Musíme se smířit s tím, že letošní sezona nebyla vydařená," řekl Zahradník. Souboj o sedmé místo začíná už v sobotu. Hraje se na tři vítězné zápasy. Přerov hraje první dvě střetnutí na domácí palubovce. "Poražený jde do baráže, to nebude nic příjemného. Proto musíme bezpodmínečně domácí zápasy vyhrát a jet k soupeři s náskokem. Jiná možnost není. Navíc bychom chtěli sérii ukončit už na Králově Poli, protože hrát o záchranu do posledního možného utkání by bylo pro hráčky nesmírně psychicky náročné," poznamenal Zahradník, který vidí cestu k záchraně. "Budu se modlit, aby se v týdnu před zápasy nikdo nezranil a neonemocněl."
</TEXT>
</DOC>
<DOC>
<DOCID>MF-20020415527</DOCID>
<DOCNO>MF-20020415527</DOCNO>
<DATE>04/15/02</DATE>
<TITLE>
LeRK vydržel jen hodinu
</TITLE>
<TEXT>
Ve druhé fotbalové lize se v Prostějově přiblížil Zlín postupu mezi elitu
Nadmíru těžkého soupeře hostili fotbalisté Prostějova. K úspěchu proti Zlínu jim chyběly zkušenosti. Soupeř vyhrál jasně 3:0.
Prostějov - Už v první minutě domácím zatrnulo, když Jandova hlavička lízala pravou tyč Burešovy branky. Místy neurovnaná hra s řadou chyb v rozehrávce od začátku ukázala, kdo je v utkání favoritem. Zlín se netají postupovými ambicemi a mohl vést už do přestávky. Šance Zemánka a Hlavňovského však zlikvidoval brankář Bureš. "Věděli jsme, že mladý domácí tým může potrápit i velkého favorita, proto jsme se poctivě připravovali. I když jsme dali branky až po přestávce, jsem spokojený nejen s body, ale i s předvedenou hrou," konstatoval hostující trenér František Komňacký, který přijel pro vítězství. "Případná ztráta by nás mohla po skončení soutěže mrzet." Po změně stran mohli jít do vedení domácí. Po centru Štyvára však netrefil dobře míč ve výhodné situaci Liška. Zlín udeřil po hodině hry. K míči se na hranici pokutového území dostal nekrytý Hlavňovský a jeho pokus skončil po odražení od břevna v prostějovské brance. Gól hosty uklidnil a po dalších deseti minutách přidali další branku. Roh Hlavňovského poslal do sítě osamocený Koubský. "Dostat gól po standardní situaci je vždy hloupé, protože se tak může stát jedině po chybě. Máme ale mladý tým a musíme s tím počítat," posteskl si trenér prostějovského LeRKu Valdemar Horváth. Třináct minut před koncem mohl vykřesat naději pro domácí Ryška. Jeho hlavička po centru Cigánka v gólové situaci však skončila nad zlínskou brankou. Vzápětí na druhé straně kolmou situaci po křídle zakončil přesným pokusem hlavou Zemánek. "František Komňacký je člověk, který mě přivedl do velkého fotbalu, takže utkání pro mě bylo pikantní. Chtěl jsem mu situaci v honbě za postupem do první ligy ztížit. Příliš se nám to ale nepovedlo," konstatoval Horváth. Jeho protějšek však pro domácí našel pochvalná slova. "Hrát s tak mladým týmem není nic jednoduchého. Snaha prostějovského klubu je však sympatická. Pokud tým zůstane pohromadě, bude brzy hodně nebezpečný," dodal Horváth.
</TEXT>
</DOC>
<DOC>
<DOCID>MF-20020415528</DOCID>
<DOCNO>MF-20020415528</DOCNO>
<DATE>04/15/02</DATE>
<TITLE>
Fotbalisté Sigmy přišli na Žižkově o Urbánka
</TITLE>
<GEOGRAPHY>Praha</GEOGRAPHY>
<TEXT>
Zklamaní se trousili po zápase na Žižkově z šatny fotbalisté Olomouce. Viktoria vyhrála 1:0, ale na vítězství, které jí posunulo už na druhé místo tabulky, se dost nadřela. I proto žižkovská radost ostře kontrastovala s pocity hanáckých fotbalistů, kteří neskrývali smutek. Stejně naladěný byl i trenér Olomouce Bohumil Páník. "V prvním poločase jsme předvedli slušný výkon. Dali jsme dokonce i gól, ale byl asi z ofsajdu. Pak se nám zranil Urbánek, a to bylo pro další vývoj zápasu nejdůležitější, protože pak už jsme neměli takový tah po stranách a nedostávali se tolik do hry," vysvětloval po zápase. "K tomu, abychom dokázali vyrovnat, nám už pak chyběl důraz v koncovce, víc odvahy. Žižkov dal do hry i víc srdce. Navíc se mi zdálo, že ve druhém poločase nebyla připuštěna oběma stranám možnost stejné hry," tvrdil Páník, který dál svůj výrok nehodlal komentovat. Ofenzivní záložník Aleš Urbánek stihl odehrát na Žižkově pouze 33 minut. Pak pro zranění odstoupil a vše vyhlíží tak, že trenérovi může chybět v sestavě delší dobu. "Má minimálně těžkou distorzi, ale možná i přetrhané vazy v kotníku," smutnil po zápase Páník. Trenér Žižkova Zdeněk Ščasný byl na rozdíl od svého olomouckého kolegy velmi spokojený. "Byl to moc těžký zápas. V prvním poločase jsme si toho doma vytvořili hodně málo. Ale nebylo to jen naším špatným výkonem, spíš Olomouc hrála dobře a skvěle bránila. Ve druhém poločase jsme zvýšili agresivitu, víc soupeře napadali a dostali se i do šancí. To už jsme Olomouc k ničemu nepustili," popisoval zápas kouč Žižkova. "Myslím, že jsme zápas vyhráli naprosto zaslouženě. Jediné, co nám chybělo k větší pohodě, byl druhý, uklidňující gól." Stejně jako kouč Žižkova byl po zápase i brankář Petr Pižanowski, který v minulosti právě v Olomouci působil, a právě proto mu výhra udělala velkou radost. "I když jsem se na tenhle zápas moc těšil, s nikým jsem se nijak nehecoval. Z toho, že jsme vyhráli, mám ale velkou radost," vykládal po utkání. Olomoučtí hráči jej za celý zápas ohrozili jen jednou přímou střelou na branku. Jak se hráč udržoval v komorní atmosféře zápasu v koncentraci? "Daleko jednodušší to je, když diváci fandí, a tady bylo často ticho. Při zápase ale moc práce nebylo, tak jsem to zvládl v pohodě. Nejhůř mi bylo asi při neuznané brance Olomouce," tvrdil po utkání Pižanowski. Fanoušky Žižkova možná trochu vylekal ve druhém poločase, kdy jej přeskočil na hranici pokutového území míč. Pižanowski se ale stihl po míči vrhnout a bezpečně jej kryl. "Viděl jsem, že za tím míčem nikdo z olomouckých hráčů nejde, tak jsem si ho pustil. Byl to úmysl."
Praha - Zklamaní se trousili po zápase na Žižkově z šatny fotbalisté Olomouce. Viktoria vyhrála 1:0, ale na vítězství, které jí posunulo už na druhé místo tabulky, se dost nadřela. I proto žižkovská radost ostře kontrastovala s pocity hanáckých fotbalistů, kteří neskrývali smutek. Stejně naladěný byl i trenér Olomouce Bohumil Páník. "V prvním poločase jsme předvedli slušný výkon. Dali jsme dokonce i gól, ale byl asi z ofsajdu. Pak se nám zranil Urbánek, a to bylo pro další vývoj zápasu nejdůležitější, protože pak už jsme neměli takový tah po stranách a nedostávali se tolik do hry," vysvětloval po zápase. "K tomu, abychom dokázali vyrovnat, nám už pak chyběl důraz v koncovce, víc odvahy. Žižkov dal do hry i víc srdce. Navíc se mi zdálo, že ve druhém poločase nebyla připuštěna oběma stranám možnost stejné hry," tvrdil Páník, který dál svůj výrok nehodlal komentovat. Ofenzivní záložník Aleš Urbánek stihl odehrát na Žižkově pouze 33 minut. Pak pro zranění odstoupil a vše vyhlíží tak, že trenérovi může chybět v sestavě delší dobu. "Má minimálně těžkou distorzi, ale možná i přetrhané vazy v kotníku," smutnil po zápase Páník. Trenér Žižkova Zdeněk Ščasný byl na rozdíl od svého olomouckého kolegy velmi spokojený. "Byl to moc těžký zápas. V prvním poločase jsme si toho doma vytvořili hodně málo. Ale nebylo to jen naším špatným výkonem, spíš Olomouc hrála dobře a skvěle bránila. Ve druhém poločase jsme zvýšili agresivitu, víc soupeře napadali a dostali se i do šancí. To už jsme Olomouc k ničemu nepustili," popisoval zápas kouč Žižkova. "Myslím, že jsme zápas vyhráli naprosto zaslouženě. Jediné, co nám chybělo k větší pohodě, byl druhý, uklidňující gól." Stejně jako kouč Žižkova byl po zápase i brankář Petr Pižanowski, který v minulosti právě v Olomouci působil, a právě proto mu výhra udělala velkou radost. "I když jsem se na tenhle zápas moc těšil, s nikým jsem se nijak nehecoval. Z toho, že jsme vyhráli, mám ale velkou radost," vykládal po utkání. Olomoučtí hráči jej za celý zápas ohrozili jen jednou přímou střelou na branku. Jak se hráč udržoval v komorní atmosféře zápasu v koncentraci? "Daleko jednodušší to je, když diváci fandí, a tady bylo často ticho. Při zápase ale moc práce nebylo, tak jsem to zvládl v pohodě. Nejhůř mi bylo asi při neuznané brance Olomouce," tvrdil po utkání Pižanowski. Fanoušky Žižkova možná trochu vylekal ve druhém poločase, kdy jej přeskočil na hranici pokutového území míč. Pižanowski se ale stihl po míči vrhnout a bezpečně jej kryl. "Viděl jsem, že za tím míčem nikdo z olomouckých hráčů nejde, tak jsem si ho pustil. Byl to úmysl."
</TEXT>
</DOC>
<DOC>
<DOCID>MF-20020415529</DOCID>
<DOCNO>MF-20020415529</DOCNO>
<DATE>04/15/02</DATE>
<TEXT>
Ani dvacet bodů nejlepší přerovské střelkyně Romany Dočkalové nestačilo k výhře nad pražskou Spartou. Hanačky tak budou hrát o sedmé místo s KP Brno.
</TEXT>
</DOC>
<DOC>
<DOCID>MF-20020415530</DOCID>
<DOCNO>MF-20020415530</DOCNO>
<DATE>04/15/02</DATE>
<TEXT>
Prostějovský Radek Kreml se snaží obstřelit bránící hráče Zlína v zápase druhé ligy. LeRK nakonec branku nedal a prohrál 0:3.
</TEXT>
</DOC>
<DOC>
<DOCID>MF-20020415531</DOCID>
<DOCNO>MF-20020415531</DOCNO>
<DATE>04/15/02</DATE>
<TITLE>
Svoboda vytvořil rekord mítinku
</TITLE>
<TEXT>
Znojemský plavec Květoslav Svoboda, stříbrný z mistrovství světa, byl hvězdou Velké ceny Ostravy. Vyhrál 200 metrů volný způsob, překonal rekord mítinku, ale celkově skončil třetí.
</TEXT>
</DOC>
<DOC>
<DOCID>MF-20020415532</DOCID>
<DOCNO>MF-20020415532</DOCNO>
<DATE>04/15/02</DATE>
<TITLE>
Ostrava: Zklamání hokejistů rychle přebila stříbrná radost
</TITLE>
<HEADING>
Z celého kraje DNES
</HEADING>
<TEXT>
Hokejisté Vítkovic jsou druzí nejlepší v české extralize. Po páteční finálové prohře se Spartou byli sice zklamaní, ale rychle to z nich vyprchalo. Bezprostředně po pátečním zápase seděli unavení hráči v šatně na lavicích, sundávali propocené dresy, místností prosycené potem a bublinkami sektu duněly písně Jarka Nohavici. Pohár za druhé místo v extralize naplnili vítkovičtí hokejisté šampaňským, putoval z ruky do ruky. Stříbrná medaile je pro většinu hráčů z ostravského týmu vůbec první velkou medailí.
Strana D7
</TEXT>
</DOC>
<DOC>
<DOCID>MF-20020415533</DOCID>
<DOCNO>MF-20020415533</DOCNO>
<DATE>04/15/02</DATE>
<TITLE>
Ostrava: Popíjení skončilo hádkou a napadením sekerou
</TITLE>
<HEADING>
Z celého kraje DNES
</HEADING>
<TEXT>
Popíjení alkoholu v jednom bytě v Čujkovově ulici v Ostravě vyvrcholilo v noci ze soboty na neděli hádkou a napadení sekerou. Čtyřicetiletý muž napadl o rok mladšího známého, u kterého bydlel. Po slovní rozepři přišla hádka, která skončila tím, že starší z mužů udeřil svého známého sekerou do hlavy. "Způsobil mu asi čtyři centimetry dlouhou sečnou ránu na hlavě a další tři menší rány," uvedl mluvčí ostravských policistů Milan Klézl. Zraněný muž byl ošetřen ve vítkovické nemocnici. Útočník byl zadržen.
Popíjení alkoholu v jednom bytě v Čujkovově ulici v Ostravě vyvrcholilo v noci ze soboty na neděli hádkou a napadení sekerou. Čtyřicetiletý muž napadl o rok mladšího známého, u kterého bydlel. Po slovní rozepři přišla hádka, která skončila tím, že starší z mužů udeřil svého známého sekerou do hlavy. "Způsobil mu asi čtyři centimetry dlouhou sečnou ránu na hlavě a další tři menší rány," uvedl mluvčí ostravských policistů Milan Klézl. Zraněný muž byl ošetřen ve vítkovické nemocnici. Útočník byl zadržen.
</TEXT>
</DOC>
<DOC>
<DOCID>MF-20020415534</DOCID>
<DOCNO>MF-20020415534</DOCNO>
<DATE>04/15/02</DATE>
<TITLE>
Ostrava: Pracovník spadl při kontrole hromosvodu
</TITLE>
<HEADING>
Z celého kraje DNES
</HEADING>
<TEXT>
Pádem ze šestimetrové výšky skončila v sobotu pro pracovníka servisní firmy kontrola hromosvodových svodů v Ostravě-Mariánských Horách. "Pracovník se spouštěl na lávce po laně, které však nedosahovalo až k zemi. Lano projelo kladkou a proto lávka spadla," uvedl mluvčí ostravských policistů Milan Klézl. Zraněný jednapadesátiletý muž byl převezen do Fakultní nemocnice s poliklinikou v Ostravě-Porubě.
Pádem ze šestimetrové výšky skončila v sobotu pro pracovníka servisní firmy kontrola hromosvodových svodů v Ostravě-Mariánských Horách. "Pracovník se spouštěl na lávce po laně, které však nedosahovalo až k zemi. Lano projelo kladkou a proto lávka spadla," uvedl mluvčí ostravských policistů Milan Klézl. Zraněný jednapadesátiletý muž byl převezen do Fakultní nemocnice s poliklinikou v Ostravě-Porubě.
</TEXT>
</DOC>
<DOC>
<DOCID>MF-20020415535</DOCID>
<DOCNO>MF-20020415535</DOCNO>
<DATE>04/15/02</DATE>
<TITLE>
Opava: Pořad se zaměří na armádu a roli republiky ve světě
</TITLE>
<HEADING>
Dnes se děje
</HEADING>
<TEXT>
Další večer v rámci pravidelného cyklu Večerní Jařabiny se dnes uskuteční v 19.30 hodin v opavském Domě umění. Návštěvníci mohou debatovat o reformě armády i vojensko-politické roli České republiky ve světě. Hosty senátora Josefa Jařaba budou Michael Žantovský, bývalý velvyslanec v USA a předseda senátního Výboru pro zahraniční věci, obranu a bezpečnost, a také generál Jaroslav Škopek, zmocněnec vlády pro přípravu reformy armády.
Další večer v rámci pravidelného cyklu Večerní Jařabiny se dnes uskuteční v 19.30 hodin v opavském Domě umění. Návštěvníci mohou debatovat o reformě armády i vojensko-politické roli České republiky ve světě. Hosty senátora Josefa Jařaba budou Michael Žantovský, bývalý velvyslanec v USA a předseda senátního Výboru pro zahraniční věci, obranu a bezpečnost, a také generál Jaroslav Škopek, zmocněnec vlády pro přípravu reformy armády.
</TEXT>
</DOC>
<DOC>
<DOCID>MF-20020415536</DOCID>
<DOCNO>MF-20020415536</DOCNO>
<DATE>04/15/02</DATE>
<TEXT>
Miroslav Láník se chystá spustit kolotoč s létajícími kačery. Na jedné z prvních zastávek sezony v Kopřivnici bylo ještě příliš chladno, než aby byly atrakce plné dětí.
</TEXT>
</DOC>
<DOC>
<DOCID>MF-20020415537</DOCID>
<DOCNO>MF-20020415537</DOCNO>
<DATE>04/15/02</DATE>
<TITLE>
Kde jsme doma? Asi všude, říká kolotočář
</TITLE>
<HEADING>
Jak se žije...
</HEADING>
<TEXT>
- Je ještě chladno, u kolotočů, stojících u kopřivnického kostela, je skoro prázdno. Terezie Finková, která vaří v maringotce chlapům od atrakcí i holkám ze střelnice, se marně snaží v přívěsu naladit televizní signál. "Tady je signál vůbec nejhorší, zato třeba ve Frenštátě je úplně perfektní," říká Terezie Finková, která je dobrou duší komediantské rodiny z Nového Jičína. Ani s vodou to nemají kolotočáři v Kopřivnici zrovna jednoduché. Zatímco jinde se napojí na hydrant, tady žádný poblíž není a tak chlapi nosí vodu v konvích. Nejstarší z kolotočářů, šestačtyřicetiletý Jan Fink, pomáhá synovi s instalací elektriky v jedné z maringotek. "Mladí to chtějí mít doma pěkné, tak se jim snažím pomoci," říká. Po chvíli přiběhne za manželkou a drží se za ruku. Ostrý nůž mu sjel z kabelu a zapíchl se do dlaně. Kde jen je na této štaci nejbližší doktor? uvažuje zraněný kolotočář a po chvíli uvažování mizí k nedaleké poliklinice. Zranění není vážné, po několika minutách už Fink zase cosi kutí s nožem a kabely v maringotce. "To je pořád něco, jednou spadl ze žebříku a málem si přerazil páteř," zlobí se manželka.
- Kde jsou kolotočáři doma a co by dělali bez kolotočů?
Finkovi, kteří jezdí na "štace" už osm roků společně s rodinou Láníkových, jsou od listopadu do března doma v panelákovém bytě v Novém Jičíně, po zbytek roku jsou jim domovem přívěs a maringotky. Hospodyně kolotočářů nijak mezi oběma domovy nerozlišuje. "Mám tady všechno, co potřebuji," rozhlíží se ve svém domově v obyvatelné Avii Terezie Finková. Plynový sporák, mikrovlnka, dvě ledničky, elektrická trouba - kuchyně se téměř neliší od té, jakou má hospodyně doma. Až na to, že tady je kuchyně zároveň také ložnicí i obývacím pokojem. "Jistě, především v zimě je život v paneláku přece jenom pohodlnější, ale stačí mi tam pobýt dva dny a už chodím nervózní po kuchyni a všichni okolo na mě musí mluvit opatrně," přiznává Jan Fink, že ho to i po mnoha letech, co je, jak sám říká, komediantem, stále táhne pryč. A kde je tedy doma? "Asi všude. A kdyby mě někdo donutil s kolotoči skončit, stejně bych si asi vzal alespoň tu střelnici a jezdil s ní po světě," tvrdí Fink.
</TEXT>
<HEADING>
- Co dělají kolotočáři v zimě?
</HEADING>
<TEXT>
"Opravujeme a natíráme atrakce, někteří jezdí jako artisti nebo kouzelníci po světě," říká Jan Fink. Trochu lituje, že se nenaučil více z řemesla cirkusáků. "Mám zkoušky na žongléra a asistenta u napnutého lana." Kdyby se více snažil, mohl spolu s dětmi poznat více svět, vždyť o české artisty je prý všude velký zájem. "Měl bych sice asi více starostí, ale život by byl ještě dobrodružnější." I když se v zimě kolotočáři nepotkávají na štacích, úplně odloučení taky nejsou. "Pořádáme po celé republice plesy komediantů nebo světských, záleží, jak nám tam zrovna říkají, mně komediant nevadí."
</TEXT>
<HEADING>
- Co jsou ti kolotočáři zač?
</HEADING>
<TEXT>
Kolotočáři a cirkusáci, to je alespoň u Finků jedna velká rodina. "Než jsem poznala svého muže, jezdila jsem s vyhlášeným cirkusem Marion. Chodila jsem po laně, žonglovala a taky po mně brácha házel nožem," říká Terezie Finková. Nebylo to přece jenom trochu nebezpečné? "No, párkrát se trefil i do mě, ale zbylo mi jen pár jizev." Jan Fink podědil kolotoče po svém otci, ten zase po svém a ten stejně tak. Manželka Terezie je na tom s cirkusem podobně. Jejich tři děti jsou odmalička u kolotočů s nimi a ani je nenapadne, že by šli dělat něco jiného. "Bratr jezdí s námi, má na starosti například velkou houpací loď a vyřizuje také povolení na úřadech," říká Jan Fink. A sourozenci Terezie Finkové? To už je opravdová dynastie komediantů a cirkusáků: "Jedna sestra například vlastní cirkus Humberto, druhá je u kolotočů v Prostějově, brácha má angažmá u cirkusu v Německu." Zkrátka, z šesti sourozenců jsou tři u cirkusu a tři u kolotočů.
</TEXT>
<HEADING>
- Kam vlastně chodí děti kolotočářů do školy?
</HEADING>
<TEXT>
Někteří nikam, jiní zase skoro všude. "Když jsem měl jít do první třídy, byli jsme zrovna s cirkusem v Rize. Vozili jsme sebou paní učitelku, která mě učila a když jsme přijeli domů, tak mě přezkoušeli, jestli umím, to co mám. Vždycky jsem uspěl," říká čtyřiadvacetiletý Miroslav Láník. "No a v době, kdy jsem měl základní školu vyjít, byl náš cirkus zrovna v Leningradě." Jednadvacetiletá Veronika Finková ani nespočítá, v kolika městech chodila do školy. "Začínala jsem myslím v Oseku někde u Přerova, pak už ale nevím," říká. Vzpomíná, jak musela vždycky překonat první ostych, když přišla do třídy plné cizích dětí. "Nebylo to lehké, ale za chvíli jsem si zvykla. Vždyť se mnou všichni chtěli kamarádit." Stejné to bylo i u Miroslava Láníka. "Chtěl bych vrátit dobu, kdy mi bylo tak čtrnáct patnáct let. Holky nás kolotočáře obdivovaly a pro kluky jsme byli něco jako králové."
- S kým chtějí žít kolotočáři a koho by si nikdy nevzali?
"Jasně, že mám na skoro všech štacích nějakou kamarádku, ale nejraději bych si vzal holku od kolotočů. Ta už by věděla, co a jak a netrpěla by dlouho tím, že musí pořád jezdit pryč ze svého města, na které si zvykla a kde chodí každý den do práce," říká Miroslav Láník. Nápadníci, kteří to dosud zkoušeli třeba u střelnice nebo v pokladně u atrakcí na Veroniku Finkovou, zatím vždycky narazili. "Nesmí nikam sama. Když někde na štaci chce jít na zábavu, musí jít s bratry a bratrancem." To platí i nyní, když má její dcera jednadvacet let. "Nelíbí se mi, když v některých filmech vypadají holky od kolotočů jako nějaké lehké děvy. Tak to vůbec není," zlobí se starostlivá matka. Veronika by si prý také ráda vybrala ženicha mezi kolotočáři. "Stává se ale, že se mezi nás dostane i pár domácích," říká Terezie Finková. A kdo jsou to ti domácí? "No přece ti, co jsou doma tam, kde my jsme jenom na štaci."
- Co nemají kolotočáři rádi a jak jim teď jdou kšefty?
Třeba když dlouho prší. "Byl jeden rok, kdy skoro celé léto bylo přes týden pěkně, ale jak přišel pátek, tak začalo pršet a vydrželo to až do neděle," vzpomíná Terezie Finková. Prý už taky nejdou kšefty, jako dříve. "Kdyby se praděda probudil, tak by se asi divil, jak je dneska těžké prorazit. Je velká konkurence, lidi nemají moc peněz a všechno je dražší. Místo, na kterém stojíme, elektřina, plyn, voda - všechno teď stojí více peněz," říká Jan Fink. "Nic moc není ani ta věčná dřina, když balíme a jedeme jinam. Je třeba všechno spakovat, nabalit do aut a převézt třeba i sto kilometrů daleko. Pak se všechno musí znovu postavit," říká Jan Fink. Malá "kolona" kolotočářských aut se za sezonu takhle vydává na cestu i třicetkrát...
</TEXT>
<HEADING>
- A co mají kolotočáři rádi?
</HEADING>
<TEXT>
Hlavně vzpomínky na doby, kdy jim bylo lépe. "Nejlepší to bylo a ještě pořád je na dědinách. Přijížděli jsme a lidi už křičeli: Šamani jedou! Hned se seběhlo půl dědiny a všichni chtěli pomáhat stavět," zasní se Jan Fink. I dnes prý se občas najdou kluci, kteří se přihrnou a chtějí třeba s něčím pomoci. "Je jich ale stále méně, mají teď doma ty svoje počítače a kdovíco ještě. Stává se nám, že nám nějací kluci chtějí pomoci při stavění atrakcí, ale přiběhnou rodiče a vyženou je pryč, že jsme přece za to placení." "Milionkrát už mě napadlo, že u kolotočů skončím, ale milionkrát mě to vždycky přešlo. Někdy je toho prostě moc, občas si tady, protože jsme stále spolu, třeba i něco nehezkého řekneme, ale pak to přejde a já se stejně těším, až zase vyrazíme na další štaci," říká Miroslav Láník. "Nejraději máme poutě a posvícení na jižní Moravě. Už se tam na nás těší, všichni to tam hodně prožívají, nosí třeba kroje a tak," říká Terezie Finková.
</TEXT>
<HEADING>
- Kam nejraději chodí kolotočáři na záchod?
</HEADING>
<TEXT>
"Máme chemický, ale chlapi občas přece jenom raději zajdou i do hospody, když je blízko," směje se Terezie Finková a pomalu se chystá balit. Kolotočáři se chystají jet zase dál. Kam? "Ještě nevíme, buď do Fulneku, nebo do Chropyně," říká Terezie Finková, po očku sleduje divoký šum a rej barev na obrazovce přenosné televize a dodá: "Hlavně aby tam byl lepší signál, já jsem totiž seriálová."
"Máme chemický, ale chlapi občas přece jenom raději zajdou i do hospody, když je blízko," směje se Terezie Finková a pomalu se chystá balit. Kolotočáři se chystají jet zase dál. Kam? "Ještě nevíme, buď do Fulneku, nebo do Chropyně," říká Terezie Finková, po očku sleduje divoký šum a rej barev na obrazovce přenosné televize a dodá: "Hlavně aby tam byl lepší signál, já jsem totiž seriálová."
</TEXT>
</DOC>
<DOC>
<DOCID>MF-20020415538</DOCID>
<DOCNO>MF-20020415538</DOCNO>
<DATE>04/15/02</DATE>
<TITLE>
Řád žádá vrácení budova pozemků
</TITLE>
<HEADING>
Starosta Karlovy Studánky: Smích mě přešel
</HEADING>
<TEXT>
Nároky nástupců řádu německých rytířů nepolevují. Jejich restituční požadavky zaměstnávají státní úředníky a znervóznily už nejednu obec. Teď je na řadě Karlova Studánka.
Karlova Studánka - Nástupci řádu německých rytířů chtějí vysoudit veškeré pozemky lázeňské obce Karlova Studánka na Bruntálsku, včetně budov obecního úřadu, základní školy a mateřské školy. Zástupci české provincie Řádu bratří domu Panny Marie v Jeruzalémě se sídlem v Opavě zdůvodňují podání žaloby na obecní úřad v Karlově Studánce tím, že tento bývalý majetek řádu německých rytířů neměl být konfiskován Benešovými dekrety. Žádají proto o jeho okamžité vrácení. Nástupci řádu německých rytířů tak pokračují v sérii určujících žalob, které už v minulých letech podali například v případech zámku v Bruntále, hradu Sovinec a některých institucí v Bruntále, jež do roku 1938 řádu patřily. Tehdy řádu majetek zabavili Němci a řád rozpustili. Starosta Karlovy Studánky dostal písemně žalobu minulý týden v pátek. "Nejdříve jsem se tomu smál, ale pak mne smích přešel," řekl starosta Luděk Jurajda. Právníci, které starosta Karlovy Studánky kontaktoval v Bruntále, se totiž příliš do případu nehrnou. "Pokud se budeme muset obhajovat, musí právníci zřejmě prozkoumat a dohledat hromadu historických dokumentů. Proto mi doporučili, ať oslovím takového právníka, který už měl s nástupci řádu německých rytířů nějakou soudní při," řekl starosta. Obec nyní tlačí patnáctidenní lhůta, kterou jí Okresní soud v Bruntále vyměřil k vypracování obhajoby.
Pro starostu Karlovy Studánky je nepříjemné, že do oprav budov, které řád žádá vrátit, dala obec velké peníze. "Jen rekonstrukce školky stála sedm milionů." Vadí mu také, že stát tyto budovy a pozemky převedl na obec, aniž by vyřešil majetkové vztahy. "Teď to na nás spadlo a my budeme muset platit soudy." Nástupci řádu německých rytířů tvrdí, že stát v roce 1945 neměl důvod Benešovými dekrety zestátnit majetek řádu, neboť jeho příslušníci vystupovali proti Hitlerovi. Včera však nebyli k zastižení. Ředitelka muzea v Bruntále Hana Garncarzová řekla, že kvůli podobným určujícím žalobám nemůže muzeum od roku 2000 s majetkem nakládat. "Například nelze zapsat nové přírůstky do mobiliářů," řekla ředitelka.
</TEXT>
</DOC>
<DOC>
<DOCID>MF-20020415539</DOCID>
<DOCNO>MF-20020415539</DOCNO>
<DATE>04/15/02</DATE>
<TITLE>
Zátor se bojí, že kamiony skončí v domech
</TITLE>
<GEOGRAPHY>Zátor</GEOGRAPHY>
<TEXT>
Nový polsko-český hraniční přechod v Bartultovicích-Vysoké už začíná působit obtíže obyvatelům Zátoru na Bruntálsku. Ti se obávají, že úzká a nekvalitní hlavní cesta mezi Krnovem a Bruntálem, kudy kamiony míří k přechodu, se brzy stane pro ně i řidiče kamionů velmi nebezpečnou. "Už před otevřením přechodu jsme upozorňovali, že cesta, po níž nyní projíždějí v mnohem větším množství kamiony, je nekvalitní," řekl starosta Zátoru Jaroslav Skřivánek a dodal, že zatímco se spravuje hlavní tah na Vysokou, cesta z Bruntálu do Krnova zůstává plná nezpevněných krajnic a "okousaných" krajů. "Ta cesta tak vypadá téměř po celé délce obce a někde má jen pět a půl metru šířky, takže dva kamiony, které se tam chtějí minout, musí sklopit zrcátka, aby se tam vešly. Myslím si, že tato situace je velmi kritická," podotkl starosta. Před několika měsíci se pod jedním z kamionů už utrhl v Zátoru kus cesty a těžkotonážní vozidlo skončilo v příkopě u posledního rodinného domu na kraji obce. "Tehdy mu pomáhal další z kamionů ven a myslím, že o tom ani policie neví," poznamenal Skřivánek a dodal, že rizikové místo je dnes "zalátáno" štěrkem. Obec na nebezpečnou hlavní cestu upozorňovala už před otevřením přechodu. Tehdy zástupci obce dostali od ředitelství silnic a dálnic odpověď, že nemohou čekat opravu, dokud nepadne rozhodnutí, zda se bude stavět protipovodňová přehrada v nedalekých Nových Heřminovech. V případě stavby by prý větší rekonstrukce tahu neměla moc velký smysl.
"Jenomže hrozí, že se pod těžkým autem utrhne okraj cesty a budeme mít kamion v některém z domů nebo na zahradě," řekla místostarostka Zátoru Salome Sýkorová, která využila přítomnosti zástupců ředitelství silnic a dálnic ve středu v obci a provedla je nebezpečnými úseky. Ti slíbili, že se pokusí sehnat na zpevnění krajnic a částečnou rekonstrukci silnice peníze. "Že by potom mohli zajistit opravu někdy v létě," řekla místostarostka. Zástupci ostravské pobočky ředitelství silnic a dálnic však zároveň upozornili obec, že mají ve svém působišti přes sedm set kilometrů komunikací první třídy, které jsou v horším stavu než v Zátoře. Obyvatelé Zátoru pociťují po otevření přechodu ve Vysoké větší provoz těžkých automobilů. "Lidé si stále více stěžují, že jim drnčí okna a že velmi se zvýšil provoz hlavně v noci," řekl starosta Zátoru Jaromír Skřivánek. Podle posledních údajů projede obcí průměrně asi čtyři a půl tisíce automobilů denně. Nejlepším řešením pro obec by byl obchvat Zátoru, s nímž plány ředitelství silnic a dálnic počítají, pokud by se stavěla přehrada. "Pokud by se totiž úzká cesta v obci měla rozšiřovat, zasahovala by do pozemků obyvatel a auta by jezdila doslova pod okny. Obchvat je však tak velká investice, že u ní nerozhoduje ředitelství silnic a dálnic, ale poslanci a senátoři," láme nad vidinou obchvatu zatím hůl starosta obce.
</TEXT>
</DOC>
<DOC>
<DOCID>MF-20020415540</DOCID>
<DOCNO>MF-20020415540</DOCNO>
<DATE>04/15/02</DATE>
<TITLE>
Policie stíhá sedm fanoušků
</TITLE>
<GEOGRAPHY>Ostrava</GEOGRAPHY>
<TEXT>
Pro některé z fanoušků, které nalákala páteční utkání vítkovických hokejistů a fotbalistů Baníku se Spartou Praha, bude mít sportovní svátek nepříjemnou dohru. Policie ještě o víkendu obvinila celkem sedm fandů z různých trestných činů. Obvinění z výtržnictví a rasismu čelí dvaadvacetiletý muž z Neratovic, který se na stadion Baníku Ostrava ani nestačil podívat. Ihned po příjezdu na hlavní vlakové nádraží totiž opilý fanoušek vykřikl: "Cikáni do plynu!" Policie jej ihned zadržela a odvezla na záchytnou stanici. "Policejní rada jej stíhá pro trestné činy výtržnictví a podněcování nenávisti vůči skupině osob," uvedl mluvčí ostravských policistů Milan Klézl. Z fotbalu patrně nic neměl ani další fanoušek, tentokrát domácího Baníku, který okolo půl páté napadl na stadionu policistu. "Dvacetiletý příznivec Baníku několikrát pěstmi udeřil policistu do obličeje a hrudníku," uvedl mluvčí. Mladík čelí obvinění z výtržnictví a útoku na veřejného činitele. O hodinu později byli ze stadionu vyvedeni další dva fanoušci. Ti sice policisty nenapadli, ale vulgárně jim nadávali a po chvíli své nadávky rozšířili také o rasistická hesla. "Vykřikovali Jude raus, Sieg Hail a smrt Židům," uvedl mluvčí. Oba fandové, dvaadvacetiletý muž z Ostravy a jeho o dva roky mladší kolega z Frýdku-Místku, skončili v Detoxikačním centru a poté před policejním radou. "Ten fanoušky stíhá pro výtržnictví a hanobení národa, rasy a přesvědčení," uvedl Klézl.
Horko bylo policistům a pořadatelům na Bazalech krátce po šesté hodině. Fanoušci Baníku zapálili ve svém sektoru vlajku a napadli zasahující policisty. "Vlajkonoši se nezdráhali proti policistům použít ani baseballové pálky," uvedl Klézl. Po deseti minutách policejního zákroku opustilo stadion dalších jedenáct fandů. Zatímco devět z nich podle dosavadního vyšetřování spáchalo pouze přestupek, dva muži byli obviněni z výtržnictví a útoku na veřejného činitele. Jde o pětadvacetiletého muže z Ostravy a dvacetiletého fanouška z polského Jastrzembia. Méně práce, než jejich kolegové na fotbale, měli policisté na hokejovém utkání Vítkovic se Spartou. Po utkání však jeden opilý příznivec Vítkovic napadl u hlavního vchodu do Paláce kultury a sportu policistu. Muž byl zadržen a převezen na Detoxikační centrum. Je stíhán pro výtržnictví a útok na veřejného činitele.
- Jak vzniká divadlo v amatérských podmínkách? Co vede ochotníky k tomu, aby svůj volný čas trávili na jevišti? Čtěte za týden v pravidelném pondělním seriálu Jak se žije...
</TEXT>
</DOC>
<DOC>
<DOCID>MF-20020415541</DOCID>
<DOCNO>MF-20020415541</DOCNO>
<DATE>04/15/02</DATE>
<TITLE>
Turistům chybí v kraji hlavně zábavní centra
</TITLE>
<GEOGRAPHY>Ostrava</GEOGRAPHY>
<TEXT>
Jak přilákat turisty do regionu, kde vzít peníze na rozvoj zajímavých turistických projektů, co udělat pro rozvoj cestovního ruchu u nás? Odpověď na tyto otázky přináší nová marketingová strategie, kterou zpracovala padesátičlenná skupina odborníků. Představitelé Moravskoslezského kraje ji představí koncem týdne v Ostravě na konferenci Cestovní ruch - významná součást ekonomického rozvoje regionu. "Máme turistům co nabídnout", tvrdí zástupce hejtmana Josef Jalůvka.
- Která místa v regionu turisté nejčastěji navštěvují, o co je největší zájem?
Stále vede rožnovský skanzen. Valašské muzeum v přírodě je velmi populární i mezi lidmi, kteří přijíždějí ze zahraničí. V poslední době turisté častěji navštěvují Hornické muzeum v Ostravě a Technické muzeum v Kopřivnici. Oblíbené jsou Jeseníky a Beskydy, lidé sem rádi jezdí sportovat nebo jen odpočívat. Roste zájem o industriální a církevní turistiku. Máme spoustu krásných a zajímavých kostelů.
- Z kterých zemí k nám lidé nejčastěji jezdí?
Z cizinců do regionu nejčastěji míří Poláci, Němci, Nizozemci a Slováci.
- Co chybí turistům, kteří zamíří za rekreací na severní Moravu a Slezko? Na co si nejvíce stěžují?
Při zpracovávání strategie jsme dělali průzkum mezi asi 1500 lidí. Nejvíce chybí zábavní centra, která by mohli navštívit za špatného počasí. Respondenti převážně tvrdili, že třeba když prší, není na horách či ve městech co dělat, hosté se nudí. Rodiče s malými dětmi nejsou spokojeni s nabídkou atrakcí pro děti. Většina návštěvníků k nám přijíždí auty, což je další problém. Stěžují si, že není postavena dálnice, dostupnost některých míst je špatná, je málo míst k parkování.
- Zahrnuje marketingová studie i nějaké nové nezvyklé projekty a nápady, které by se mohly realizovat a přilákat sem turisty?
Mezi návrhy nechybí například centrum volného času se zmenšeninami českých i světových památek, několik aquacenter. Objevil se projekt bobové dráhy pro celoroční užívání v Jeseníkách. Celý rok by se podle jednoho nápadu dalo lyžovat v Dolní části Vítkovic. Tato část Ostravy mnohé láká k postavení lázní a relaxačního centra. Budoucnost podle některých mají tratě s historickými vlaky nebo koňské stezky. Těch nápadů je samozřejmě více, je na posouzení odborníků, nakolik je možné je uskutečnit a také peníze nejsou zanedbatelné.
- Odkud se vezmou peníze a kdo bude projekty financovat?
Celá jedna část studie je věnovaná způsobu financování projektů. Peníze se budou shánět všude. U státu, různých mezinárodních fondů, přispějí města a obce, podnikatelé a další instituce.
</TEXT>
</DOC>
<DOC>
<DOCID>MF-20020415542</DOCID>
<DOCNO>MF-20020415542</DOCNO>
<DATE>04/15/02</DATE>
<TITLE>
Nesnáze na křižovatce vyřeší objezd
</TITLE>
<GEOGRAPHY>Opava</GEOGRAPHY>
<TEXT>
Nepřehlednou a špatně propustnou křižovatku v Opavě-Jaktaři, kde se na hlavní tah z centra města ve směru na Bruntál připojuje několik vedlejších silnic, má časem nahradit kruhový objezd. Město ve snaze urychlit rekonstrukci problematického místa hodlá vykoupit tři rodinné domky, dvojgaráž i pozemky, přes které silnice povede. V minulosti se zaměstnancům magistrátu nedařilo dosáhnout dohody se čtveřicí lidí, kteří nesouhlasili s podmínkami, za jakých se svého majetku mají vzdát. "Komu by se chtělo stěhovat z místa, kde žije od narození," posteskl si syn majitelů jednoho z domků, který však nechtěl zveřejnit jméno. "Ale co se dá dělat," podotkl rezignovaně. "Zatímco společné jednání se všemi majiteli dotčených objektů i pozemků nevedlo k výsledku, při individuálním vyjednávání jsme se dohodli na ceně. Smlouvy už jsou před podpisem," uvedl místostarosta Václav Klučka. S dohodnutými cenami už souhlasili i zastupitelé. Ti se však budou muset k celé záležitosti vyjadřovat na nejbližším zasedání znovu. "Po zveřejnění částek, za které město vykoupí jednotlivé nemovitosti, požádali majitelé jednoho domku o vyšší sumu. Chtějí buď tři miliony šest set tisíc korun v hotovosti nebo tři miliony a třípokojový byt v ceně zbytku," uvedl Klučka. Radní souhlasí s tím, aby město požadavek rodiny splnilo. Místostarosta Pavel Mališ přitom netají, že odhadní ceny domků jsou nižší než sumy, které za ně vyplatí město. Přiznal i to, že stavbu silnice bude financovat stát, který domy i pozemky před zahájením stavby vykoupí od města za odhadní ceny. "Dostaneme zpátky méně peněz, než vynaložíme. Pro nás je ale důležité dát státu jasný signál, že zmíněná křižovatka je neuralgickým bodem dopravního systému ve městě a my děláme vše pro to, aby stavba kruhového objektu mohla začít co nejdřív," vysvětlil.
Opava - Nepřehlednou a špatně propustnou křižovatku v Opavě-Jaktaři, kde se na hlavní tah z centra města ve směru na Bruntál připojuje několik vedlejších silnic, má časem nahradit kruhový objezd. Město ve snaze urychlit rekonstrukci problematického místa hodlá vykoupit tři rodinné domky, dvojgaráž i pozemky, přes které silnice povede. V minulosti se zaměstnancům magistrátu nedařilo dosáhnout dohody se čtveřicí lidí, kteří nesouhlasili s podmínkami, za jakých se svého majetku mají vzdát. "Komu by se chtělo stěhovat z místa, kde žije od narození," posteskl si syn majitelů jednoho z domků, který však nechtěl zveřejnit jméno. "Ale co se dá dělat," podotkl rezignovaně. "Zatímco společné jednání se všemi majiteli dotčených objektů i pozemků nevedlo k výsledku, při individuálním vyjednávání jsme se dohodli na ceně. Smlouvy už jsou před podpisem," uvedl místostarosta Václav Klučka. S dohodnutými cenami už souhlasili i zastupitelé. Ti se však budou muset k celé záležitosti vyjadřovat na nejbližším zasedání znovu. "Po zveřejnění částek, za které město vykoupí jednotlivé nemovitosti, požádali majitelé jednoho domku o vyšší sumu. Chtějí buď tři miliony šest set tisíc korun v hotovosti nebo tři miliony a třípokojový byt v ceně zbytku," uvedl Klučka. Radní souhlasí s tím, aby město požadavek rodiny splnilo. Místostarosta Pavel Mališ přitom netají, že odhadní ceny domků jsou nižší než sumy, které za ně vyplatí město. Přiznal i to, že stavbu silnice bude financovat stát, který domy i pozemky před zahájením stavby vykoupí od města za odhadní ceny. "Dostaneme zpátky méně peněz, než vynaložíme. Pro nás je ale důležité dát státu jasný signál, že zmíněná křižovatka je neuralgickým bodem dopravního systému ve městě a my děláme vše pro to, aby stavba kruhového objektu mohla začít co nejdřív," vysvětlil.
</TEXT>
</DOC>
<DOC>
<DOCID>MF-20020415543</DOCID>
<DOCNO>MF-20020415543</DOCNO>
<DATE>04/15/02</DATE>
<TEXT>
Nepřehlednou křižovatku v Opavě-Jaktaři, kde se na hlavní tah z centra města ve směru na Bruntál připojuje několik vedlejších silnic, nahradí kruhový objezd
</TEXT>
</DOC>
<DOC>
<DOCID>MF-20020415544</DOCID>
<DOCNO>MF-20020415544</DOCNO>
<DATE>04/15/02</DATE>
<TEXT>
Lidé ukrytí před deštěm sledují rytířské souboje na hradě Sovinci
</TEXT>
</DOC>
<DOC>
<DOCID>MF-20020415545</DOCID>
<DOCNO>MF-20020415545</DOCNO>
<DATE>04/15/02</DATE>
<TITLE>
Opava nakonec Cenu Petra Bezruče asi udělí
</TITLE>
<GEOGRAPHY>Opava</GEOGRAPHY>
<TEXT>
Přestože opavští radní nedávno rozhodli, že tradiční Cenu Petra Bezruče letos poprvé neudělí, nyní mění názor. "Možná cenu udělíme," připustil opavský místostarosta Václav Klučka. Město cenou odměňuje mimořádný kulturní přínos. Vybraným osobnostem ji předává na podzimním festivalu Bezručova Opava. Letos radní vítěze nevybrali, šalamounsky tak vyřešili problém s rozpornými názory dvou komisí, které se neshodly na jménech laureátů. Radní zvažují, že zachovají cenu včetně finanční odměny, chtějí však změnit podmínky udělování. "Jasno budeme mít koncem dubna," uvedl Klučka.
Opava - Přestože opavští radní nedávno rozhodli, že tradiční Cenu Petra Bezruče letos poprvé neudělí, nyní mění názor. "Možná cenu udělíme," připustil opavský místostarosta Václav Klučka. Město cenou odměňuje mimořádný kulturní přínos. Vybraným osobnostem ji předává na podzimním festivalu Bezručova Opava. Letos radní vítěze nevybrali, šalamounsky tak vyřešili problém s rozpornými názory dvou komisí, které se neshodly na jménech laureátů. Radní zvažují, že zachovají cenu včetně finanční odměny, chtějí však změnit podmínky udělování. "Jasno budeme mít koncem dubna," uvedl Klučka.
</TEXT>
</DOC>
<DOC>
<DOCID>MF-20020415546</DOCID>
<DOCNO>MF-20020415546</DOCNO>
<DATE>04/15/02</DATE>
<TEXT>
Terezie Finková je dobrou duší kolotočářské party z Nového Jičína. Než začala jezdit s kolotoči, vystupovala jako artistka a žongléřka v cirkusu Marion.
</TEXT>
</DOC>
<DOC>
<DOCID>MF-20020415547</DOCID>
<DOCNO>MF-20020415547</DOCNO>
<DATE>04/15/02</DATE>
<TEXT>
Miroslav Fink myje nádobí ve své maringotce. V pojízdném bydlišti tráví kolotočáři větší část celého roku, proto si je vybavují tak, aby jim nic nechybělo.
</TEXT>
</DOC>
<DOC>
<DOCID>MF-20020415548</DOCID>
<DOCNO>MF-20020415548</DOCNO>
<DATE>04/15/02</DATE>
<TEXT>
Kolotočáři přiznávají, že ceny lístků na atrakce rostou. Zároveň ale rostou výdaje kolotočářů. Dražší je třeba nájem místa, kde atrakce stojí, plyn, voda, elektřina.
</TEXT>
</DOC>
<DOC>
<DOCID>MF-20020415549</DOCID>
<DOCNO>MF-20020415549</DOCNO>
<DATE>04/15/02</DATE>
<TEXT>
Jeden z kopřivnických obyvatel si právě na velké houpací lodi zkouší, co vydrží jeho žaludek
</TEXT>
</DOC>
<DOC>
<DOCID>MF-20020415550</DOCID>
<DOCNO>MF-20020415550</DOCNO>
<DATE>04/15/02</DATE>
<TITLE>
Osmimilimetrový film o Těreškovové už nemůže najít
</TITLE>
<GEOGRAPHY>Frýdek-Místek</GEOGRAPHY>
<TEXT>
Ten den se v přádelnách textilní fabriky Slezan nad frýdeckým nádražím tísnila hlava na hlavě. "Lidé dokonce stáli na střechách, jen aby na vlastní oči spatřili první kosmonautku na světě," vzpomíná někdejší vášnivý amatérský filmař Vilém Vlk, který tehdy návštěvu Valentiny Těreškovové dokonce zaznamenal na osmimilimetrový film. "Bohužel, nevím, kam jsem ten film založil. Už léta ho nemohu najít," vysvětluje omluvně Vlk takřka čtyři desetiletí po vzniku filmu. Valentina Těreškovová přijela do Frýdku-Místku 20. srpna 1963 rovnou z mošnovského letiště. Již pátý den putovala republikou a nadšeným obyvatelům Československa vyprávěla o prvním letu ženy do vesmíru, který se uskutečnil 16. června 1963 na palubě vesmírné lodi Vostok 6. "Ve Slezanu strávila asi dvě hodiny. Pamatuji, že sovětský generál, který tehdy Těreškovovou doprovázel, potřeboval nutně telefonovat s Moskvou," vybavuje si Vilém Vlk. Spojovatelku ve Slezanu tehdy dělala slepá Emilie Sýkorová, které se generál za rychlé spojení se Sovětským svazem odměnil kyticí. Důvod, proč byla Valentině Těreškovové nabídnuta zrovna prohlídka přádelny, byl podle Vlka v osobě tehdejšího ředitele závodu sedm frýdecko-místeckého Slezanu. "Byl velmi agilní, navíc stačil rychle zrealizovat přejmenování závodu sedm na Závod Československo-sovětského přátelství. Na počest Těreškovové. A to se o její návštěvě republiky vědělo jen nedlouhou předem," vysvětluje pamětník a filmař, který tehdy na osmimilimetrový film natočil i záběry z improvizované besedy s kosmonautkou, která byla ve Slezanu narychlo zorganizována. Důvodem, proč průvodci Těreškovové nabídli k prohlídce právě Slezan, byla i skutečnost, že většinu zaměstnanců tvořily ženy a dívky. Dělnice vykonávající tvrdou práci za poměrně nízkou mzdu. A navíc i maminka Valentiny Těreškovové pracovala jako textilní dělnice. Před polednem vyrazila Valentina Těreškovová do Ostravy. Kolona automobilů s první kosmonautkou světa zastavila nejprve před Novou radnicí, kde se Těreškovová podepsala do pamětní knihy. Po přijetí primátorem města následoval slavnostní oběd v Domě kultury Vítkovických železáren. Ještě když žil proslulý hoteliér z beskydského Grúně Bohumír Charbulák, vyprávěl autorovi tohoto článku, že Těreškovové stejně jako několik let předtím Chruščovovi nabídl vynikající svíčkovou omáčku dle vlastního receptu. Charbulák byl totiž v roce 1963 vedoucím restaurace právě ve vítkovickém kulturním domě. Odpoledne se Valentina Těreškovová zúčastnila setkání s obyvateli Ostravy na Zimním stadionu a krátce před sedmnáctou hodinou odpoledne odjela z Ostravy. Podle dobových novin, kosmonautku spontánně zdravilo tisíce Ostravanů. Valentina Vladimirovna Těreškovová, rodačka ze vsi Maslennikovo v Jaroslavské oblasti, obletěla Zemi během jednasedmdesáti hodin celkem osmačtyřicetkrát a urazila vzdálenost dva miliony kilometrů. Měla tehdy pouhých šestadvacet let. Po svém triumfálním letu se vydala na cestu Sovětským svazem i do zahraničí. Prvním státem, který navštívila, bylo právě Československo.
Frýdek-Místek - Ten den se v přádelnách textilní fabriky Slezan nad frýdeckým nádražím tísnila hlava na hlavě. "Lidé dokonce stáli na střechách, jen aby na vlastní oči spatřili první kosmonautku na světě," vzpomíná někdejší vášnivý amatérský filmař Vilém Vlk, který tehdy návštěvu Valentiny Těreškovové dokonce zaznamenal na osmimilimetrový film. "Bohužel, nevím, kam jsem ten film založil. Už léta ho nemohu najít," vysvětluje omluvně Vlk takřka čtyři desetiletí po vzniku filmu. Valentina Těreškovová přijela do Frýdku-Místku 20. srpna 1963 rovnou z mošnovského letiště. Již pátý den putovala republikou a nadšeným obyvatelům Československa vyprávěla o prvním letu ženy do vesmíru, který se uskutečnil 16. června 1963 na palubě vesmírné lodi Vostok 6. "Ve Slezanu strávila asi dvě hodiny. Pamatuji, že sovětský generál, který tehdy Těreškovovou doprovázel, potřeboval nutně telefonovat s Moskvou," vybavuje si Vilém Vlk. Spojovatelku ve Slezanu tehdy dělala slepá Emilie Sýkorová, které se generál za rychlé spojení se Sovětským svazem odměnil kyticí. Důvod, proč byla Valentině Těreškovové nabídnuta zrovna prohlídka přádelny, byl podle Vlka v osobě tehdejšího ředitele závodu sedm frýdecko-místeckého Slezanu. "Byl velmi agilní, navíc stačil rychle zrealizovat přejmenování závodu sedm na Závod Československo-sovětského přátelství. Na počest Těreškovové. A to se o její návštěvě republiky vědělo jen nedlouhou předem," vysvětluje pamětník a filmař, který tehdy na osmimilimetrový film natočil i záběry z improvizované besedy s kosmonautkou, která byla ve Slezanu narychlo zorganizována. Důvodem, proč průvodci Těreškovové nabídli k prohlídce právě Slezan, byla i skutečnost, že většinu zaměstnanců tvořily ženy a dívky. Dělnice vykonávající tvrdou práci za poměrně nízkou mzdu. A navíc i maminka Valentiny Těreškovové pracovala jako textilní dělnice. Před polednem vyrazila Valentina Těreškovová do Ostravy. Kolona automobilů s první kosmonautkou světa zastavila nejprve před Novou radnicí, kde se Těreškovová podepsala do pamětní knihy. Po přijetí primátorem města následoval slavnostní oběd v Domě kultury Vítkovických železáren. Ještě když žil proslulý hoteliér z beskydského Grúně Bohumír Charbulák, vyprávěl autorovi tohoto článku, že Těreškovové stejně jako několik let předtím Chruščovovi nabídl vynikající svíčkovou omáčku dle vlastního receptu. Charbulák byl totiž v roce 1963 vedoucím restaurace právě ve vítkovickém kulturním domě. Odpoledne se Valentina Těreškovová zúčastnila setkání s obyvateli Ostravy na Zimním stadionu a krátce před sedmnáctou hodinou odpoledne odjela z Ostravy. Podle dobových novin, kosmonautku spontánně zdravilo tisíce Ostravanů. Valentina Vladimirovna Těreškovová, rodačka ze vsi Maslennikovo v Jaroslavské oblasti, obletěla Zemi během jednasedmdesáti hodin celkem osmačtyřicetkrát a urazila vzdálenost dva miliony kilometrů. Měla tehdy pouhých šestadvacet let. Po svém triumfálním letu se vydala na cestu Sovětským svazem i do zahraničí. Prvním státem, který navštívila, bylo právě Československo.
</TEXT>
</DOC>
<DOC>
<DOCID>MF-20020415551</DOCID>
<DOCNO>MF-20020415551</DOCNO>
<DATE>04/15/02</DATE>
<TITLE>
Hostince: Špatná míra, ale vynikající výdělek
</TITLE>
<GEOGRAPHY>Ostrava</GEOGRAPHY>
<TEXT>
Pivo pod míru. Dnes jde ve většině ostravských hostinců o tvrdou realitu. V roce 1963 to byl v Československu prohřešek, za který mohl hostinský snadno dostat podmínečný trest odnětí svobody. Ne, že by se pod míru nečepovalo, ale přece jen mnozí hostinští měli z kontrolorů tehdejší Státní obchodní inspekce panickou hrůzu. Ti totiž měli při ruce členy Pomocné stráže VB, kteří inspektorům zdatně pomáhali se sledováním řádné pivní míry. Jak dosvědčuje jeden z dobových pramenů, v jednom z hostinců vysedávali členové Pomocné stráže VB po celé měsíce, aniž by hostinský tušil, že sledují míru takřka u každého piva. To bývalo stabilně pod míru 1,3 až 1,7 centimetrů a důkazy předložené pomocníky policistů stačily později soudu k vynesení trestů odnětí svobody i k zákazu činnosti na řadu let. Hostinský mohl být ještě rád, že trest byl jen podmínečný. Bylo spočteno, že od března roku 1962 do června následujícího roku, mohl tento hostinský získat nelegálně do kapsy až 45 tisíc korun, což byly v roce 1963 při průměrném měsíčním platu necelých 1500 korun obrovské peníze. K výdělku přitom stačilo tak málo. Načepovat v citovaném patnáctiměsíčním období každé pivo pouhý jeden centimetr pod míru. Při tehdejší ceně dvě koruny a deset haléřů za půllitr plzeňského piva činil výdělek na jedné sklenici jednadvacet haléřů. V roce 1963 okrádal hostinský přímo stát. Dnes buď výčepní okrádají zároveň majitele hostince a hosty, nebo majitel podniku přímo odírá na špatné míře výhradně zákazníky. Podmínečného vězení se bohužel bát nemusejí.
Ostrava - Pivo pod míru. Dnes jde ve většině ostravských hostinců o tvrdou realitu. V roce 1963 to byl v Československu prohřešek, za který mohl hostinský snadno dostat podmínečný trest odnětí svobody. Ne, že by se pod míru nečepovalo, ale přece jen mnozí hostinští měli z kontrolorů tehdejší Státní obchodní inspekce panickou hrůzu. Ti totiž měli při ruce členy Pomocné stráže VB, kteří inspektorům zdatně pomáhali se sledováním řádné pivní míry. Jak dosvědčuje jeden z dobových pramenů, v jednom z hostinců vysedávali členové Pomocné stráže VB po celé měsíce, aniž by hostinský tušil, že sledují míru takřka u každého piva. To bývalo stabilně pod míru 1,3 až 1,7 centimetrů a důkazy předložené pomocníky policistů stačily později soudu k vynesení trestů odnětí svobody i k zákazu činnosti na řadu let. Hostinský mohl být ještě rád, že trest byl jen podmínečný. Bylo spočteno, že od března roku 1962 do června následujícího roku, mohl tento hostinský získat nelegálně do kapsy až 45 tisíc korun, což byly v roce 1963 při průměrném měsíčním platu necelých 1500 korun obrovské peníze. K výdělku přitom stačilo tak málo. Načepovat v citovaném patnáctiměsíčním období každé pivo pouhý jeden centimetr pod míru. Při tehdejší ceně dvě koruny a deset haléřů za půllitr plzeňského piva činil výdělek na jedné sklenici jednadvacet haléřů. V roce 1963 okrádal hostinský přímo stát. Dnes buď výčepní okrádají zároveň majitele hostince a hosty, nebo majitel podniku přímo odírá na špatné míře výhradně zákazníky. Podmínečného vězení se bohužel bát nemusejí.
</TEXT>
</DOC>
<DOC>
<DOCID>MF-20020415552</DOCID>
<DOCNO>MF-20020415552</DOCNO>
<DATE>04/15/02</DATE>
<TITLE>
O vraždě na Landeku se nepsalo
</TITLE>
<GEOGRAPHY>Ostrava</GEOGRAPHY>
<TEXT>
O trestu smrti nad vrahem Viktorem Demkem z Šilheřovic u Ostravy se veřejnost z novin nic nedozvěděla. V roce 1963 byl kriminalitě v krajském denním tisku stále ještě věnován jen malý sloupeček, který vesměs popisoval pouze autonehody či pranýřoval bulače. O vraždách, stejně jako o soudních procesech s jejich pachateli, se veřejnost neměla dozvědět nic. Navenek bylo Československo socialistickou zemí, kde se přece nevraždí. Zločinu se věnoval jen odborný Kriminalistický sborník, v jehož záhlaví stálo, že nesmí být půjčován nezúčastněným osobám, za což držitel sborníku pod hrozbou potrestání osobně odpovídal. A právě v citovaném sborníku se s ročním zpožděním bylo možno dočíst i o vraždě, která v roce 1962 zahýbala obcemi na dnešním západním okraji Ostravy za řekou Odrou. Jednadvacátého února 1962 byla na kopci zvaném Landek nalezena mrtvola osmnáctileté prodavačky cukrárny na hlavním ostravském náměstí. Znásilněná a následně nožem podřezaná Marta Majerová z Petřkovic se ten den setkala pod Landekem právě s Viktorem Demkem. Domů už nedošla. Nalezena byla až druhý den po osmé hodině ráno. Bez známek života, s řeznou ránou na krku. Přivolaný lékař konstatoval, že smrt nastala vykrvácením po protětí levé krevní tepny. Za surovou a chladnokrevnou vraždu byl Viktor Demko odsouzen po téměř ročním vyšetřování a následném třídenním procesu před opavským okresním soudem k trestu smrti. I taková byla všední realita na počátku šedesátých let.
Ostrava - O trestu smrti nad vrahem Viktorem Demkem z Šilheřovic u Ostravy se veřejnost z novin nic nedozvěděla. V roce 1963 byl kriminalitě v krajském denním tisku stále ještě věnován jen malý sloupeček, který vesměs popisoval pouze autonehody či pranýřoval bulače. O vraždách, stejně jako o soudních procesech s jejich pachateli, se veřejnost neměla dozvědět nic. Navenek bylo Československo socialistickou zemí, kde se přece nevraždí. Zločinu se věnoval jen odborný Kriminalistický sborník, v jehož záhlaví stálo, že nesmí být půjčován nezúčastněným osobám, za což držitel sborníku pod hrozbou potrestání osobně odpovídal. A právě v citovaném sborníku se s ročním zpožděním bylo možno dočíst i o vraždě, která v roce 1962 zahýbala obcemi na dnešním západním okraji Ostravy za řekou Odrou. Jednadvacátého února 1962 byla na kopci zvaném Landek nalezena mrtvola osmnáctileté prodavačky cukrárny na hlavním ostravském náměstí. Znásilněná a následně nožem podřezaná Marta Majerová z Petřkovic se ten den setkala pod Landekem právě s Viktorem Demkem. Domů už nedošla. Nalezena byla až druhý den po osmé hodině ráno. Bez známek života, s řeznou ránou na krku. Přivolaný lékař konstatoval, že smrt nastala vykrvácením po protětí levé krevní tepny. Za surovou a chladnokrevnou vraždu byl Viktor Demko odsouzen po téměř ročním vyšetřování a následném třídenním procesu před opavským okresním soudem k trestu smrti. I taková byla všední realita na počátku šedesátých let.
</TEXT>
</DOC>
<DOC>
<DOCID>MF-20020415553</DOCID>
<DOCNO>MF-20020415553</DOCNO>
<DATE>04/15/02</DATE>
<TITLE>
Jako v Niagaře, vzpomíná Vopasek na důlní neštěstí
</TITLE>
<TEXT>
ROK 1963: Těreškovová, pivečko pod míru
</TEXT>
<HEADING>
Seriál STOLETÍ
</HEADING>
<TEXT>
Na čele jedné ze záchranných čet, která se 7. ledna 1963 snažila probojovat k deseti pohřešovaným havířům ranní směny v podzemí Dolu Eduard Urx v Petřkovicích u Ostravy, byl i pozdější zakladatel hornického muzea Stanislav Vopasek.
Ostrava-Petřkovice - V roce 1963 neváhal mladý báňský inženýr při záchranné akci riskovat vlastní život. Přesně o třicet let později navzdory mnoha nepřejícným hlasům vybudoval na téže šachtě první ostravské hornické muzeum, ve kterém se na tragédii z počátku roku 1963 nezapomíná. "Pilně už pracuji na odborném referátu, kterým celé neštěstí připomenu příští rok v lednu při čtyřicátém výročí tragédie. Osobní zážitky ale ještě musím zkonfrontovat s archivním materiálem. Vždyť kolem té tragédie je stále dost nejasností," vysvětluje Stanislav Vopasek.
</TEXT>
<HEADING>
Zrádný sirovodík
</HEADING>
<TEXT>
Důlní neštěstí, kterého byl na počátku roku 1963 očitým svědkem, má v dějinách hornictví mimořádné postavení. Devět havířů ztratilo život při náhlém průvalu důlních vod. Odborník by řekl - v proudech vody vytrysklých ze stařin. V bouřící vodě se však havíři neutopili, ale příčinou smrti byla překvapivě otrava sirovodíkem, který se ze stařinných vod uvolnil. Vše se odehrálo na čelbě chodby mezi třetím a čtvrtým patrem dolu. Zjednodušeně řečeno, havíři tu narazili na staré důlní dílo z časů krátce před prvou světovou válkou. Na jakousi kapsu, která se naplnila asi 180 tisíci kubíky vody. Voda více než půlstoletí stála, výdřeva hnila a vznikal sirovodík. "A jak už nám říkali ve škole; há dvě es - smrdí jako pes," dodává sarkasticky Stanislav Vopasek. Typickým havířským černým humorem zakrývá vzpomínku, která i téměř po čtyřiceti letech stále bolí. "Vždyť z deseti mužů v ohroženém prostoru přežil jediný," připomíná smutnou bilanci tragédie, která začala poměrně nevinně.
</TEXT>
<HEADING>
Z pramínku řeka
</HEADING>
<TEXT>
U stropu osudné chodby se nejprve objevil jen tenký pramínek vody. Postupně sílil, až kolem jedenácté dopoledne vyrazil do útoku. Desítka ohrožených havířů se nejprve chytře schovala ve "hlavě šibíku". V místě, ve kterém se dal průval vod podle všeho přečkat bez ohrožení na životech. "Podle vyprávění jediného havíře, který z nich přežil, pod dojmem stále více běsnícího podzemního průvalu někdo vykřikl, že do šachty se provalila řeka Odra," popisuje průběh tragédie Stanislav Vopasek. Zpanikařili a začali před vodou utíkat. "Kdyby v úkrytu počkali, až se těch 180 tisíc kubíků vody přežene, což trvalo něco přes dvě hodiny, mohli snad přežít," přemítá Vopasek. "Byla to Niagara," dodává ale zároveň. Těžko si v takových okamžicích udržet chladnou hlavu.
</TEXT>
<HEADING>
Osudný útěk
</HEADING>
<TEXT>
Muži začali z ohrožených míst utíkat a pokusili se o sestup do čtvrtého patra "lezným oddělením šibíku". Voda se tudy valila jako horský vodopád, přesto proud havíři ustáli. Osudný jim byl až sirovodík, který se při nárazech vodní hmoty o výztuž chodby uvolnil v koncentraci ohrožující lidský život. Tři havíři se otrávili už na žebřících, dalších šest na mezipatře, kam se jim podařilo doplazit. Tam je také našla asi za další tři hodiny četa záchranářů se Stanislavem Vopaskem. Jeden z havířů jako zázrakem přežil. "Život si zachoval jen díky sebezáchrannému přístroji ZP-3. Jediný si na útěku uvědomil, že jedině maska mu dává naději na přežití," vysvětluje Vopasek. "Však ji také nechtěl sundat, ani když už jsme ho tahali na povrch," vzpomíná Vopasek. Při havárii záchranný přístroj ZP-3 reagoval na sirovodík náhlým rozpálením. "Havíři už ten žár asi nemohli vydržet a přístroje odhazovali, což jim bylo osudné," říká Vopasek. Jen jediný havíř ho nesundal. "A to se tehdy ani nevědělo, že tento typ záchranného přístroje dokáže před sirovodíkem ochránit," rekapituluje téměř čtyři desetiletí starou událost Stanislav Vopasek. Maska se do té doby využívala výhradně jako ochrana před kysličníkem uhelnatým.
</TEXT>
<HEADING>
Otazníky nad neštěstím
</HEADING>
<TEXT>
Proč se sedmého ledna roku 1963 dostali havíři na čelbě právě do míst, kde ve starém důlním díle byla zakopána smrtící rozbuška ve formě stařinných vod? To je jeden z četných otazníků, na který zatím nebyla dána uspokojivá odpověď. Nebyla ta místa dostatečně zakreslena v důlních mapách, nebo jen někdo hrubě podcenil nebezpečí, na které mapa odborníky jasně upozorňovala? "Těch otazníků je více. Snad na ně postupně společně s dalšími kolegy brzy odpovíme," věří Stanislav Vopasek. Na řadu hornických tragédií se zapomnělo se zánikem šachty. Na "Anselmce", jak staří havíři z petřkovického dolu důvěrně říkají bývalému pracovišti, vzniklo naštěstí hornické muzeum. Tragédii z roku 1963 tu pamětníci mají stále před očima.
Proč se sedmého ledna roku 1963 dostali havíři na čelbě právě do míst, kde ve starém důlním díle byla zakopána smrtící rozbuška ve formě stařinných vod? To je jeden z četných otazníků, na který zatím nebyla dána uspokojivá odpověď. Nebyla ta místa dostatečně zakreslena v důlních mapách, nebo jen někdo hrubě podcenil nebezpečí, na které mapa odborníky jasně upozorňovala? "Těch otazníků je více. Snad na ně postupně společně s dalšími kolegy brzy odpovíme," věří Stanislav Vopasek. Na řadu hornických tragédií se zapomnělo se zánikem šachty. Na "Anselmce", jak staří havíři z petřkovického dolu důvěrně říkají bývalému pracovišti, vzniklo naštěstí hornické muzeum. Tragédii z roku 1963 tu pamětníci mají stále před očima.
</TEXT>
</DOC>
<DOC>
<DOCID>MF-20020415554</DOCID>
<DOCNO>MF-20020415554</DOCNO>
<DATE>04/15/02</DATE>
<TITLE>
Co se také stalo v roce 1963
</TITLE>
<TEXT>
V březnu přijel na ostravské hlavní nádraží první vlak tažený elektrickou lokomotivou a zahájil tak elektrický provoz na trati Ostrava-Přerov. Rudé právo publikovalo po těžkých diskusích zprávu tzv. barnabitské komise, která přes Novotného škrty vedla k přehodnocení politických procesů a k soudní rehabilitaci zatím 481 nevinně odsouzených. Tato komise sice prorazila zeď kolem zahájení rehabilitací, ale zůstávala nedůsledná a ustupovala tlaku starých kádrů, zejména A. Novotného. Začala výstavba pátého obvodu v Ostravě-Porubě. Z funkce předsedy vlády byl odvolán konzervativní V. Široký a na jeho místo nastoupil J. Lenárt; z ministerských křesel byli rovněž odvoláni J. Ďuriš, J. Krosnář a F. Kahuda. V listopadu byl zahájen provoz nové polikliniky v Ostravě-Porubě. Profesor Navrátil, přednosta brněnské II. chirurgické kliniky, provedl poprvé v Československu operaci poškozené srdeční chlopně a nahradil ji tzv. chlopenní protézou.
</TEXT>
</DOC>
<DOC>
<DOCID>MF-20020415555</DOCID>
<DOCNO>MF-20020415555</DOCNO>
<DATE>04/15/02</DATE>
<TITLE>
JÁMA ANSELM, DŮL EDUARD URX
</TITLE>
<TEXT>
Dnešní ostravské hornické muzeum na Dole Anselm bylo v roce 1963 svědkem velkébo neštěstí. Tehdy se ale šachta jmenovala Důl Eduard Urx.
</TEXT>
</DOC>
<DOC>
<DOCID>MF-20020415556</DOCID>
<DOCNO>MF-20020415556</DOCNO>
<DATE>04/15/02</DATE>
<TEXT>
Na ostravské Nové radnici.
</TEXT>
</DOC>
<DOC>
<DOCID>MF-20020415557</DOCID>
<DOCNO>MF-20020415557</DOCNO>
<DATE>04/15/02</DATE>
<TEXT>
O vraždě pod Landekem informoval s více než ročním zpožděním pouze Kriminalistický sborník. V záhlaví sborníku bylo jasně řečeno, že jde o utajované informace.
</TEXT>
</DOC>
<DOC>
<DOCID>MF-20020415558</DOCID>
<DOCNO>MF-20020415558</DOCNO>
<DATE>04/15/02</DATE>
<TEXT>
Když se 7. ledna 1963 záchranářské čety, z nichž jedné velel Stanislav Vopasek, konečně probojovaly k ohroženým havířům, zjistila se smutná bilance. Z deseti horníků přežil pouze jediný.
</TEXT>
</DOC>
<DOC>
<DOCID>MF-20020415559</DOCID>
<DOCNO>MF-20020415559</DOCNO>
<DATE>04/15/02</DATE>
<TITLE>
Jiřího Davida uvedou tři galerie
</TITLE>
<TEXT>
Výtvarníka Jiřího Davida, který patří od osmdesátých let k výrazným postavám české výtvarné scény, v Ostravě představí tři galerie.
Ostrava - Dnešní dopolední přednáška v aule Pedagogické fakulty Ostravské univerzity zahájí projekt tří ostravských výstav multimediálního umělce Jiřího Davida. Jiří David patří k nejvýraznějším uměleckým osobnostem nejen generace 80. let (a skupiny Tvrdohlaví), ale i současné středoevropské výtvarné scény. Kromě klasické malby se Jiří David věnuje také práci s jinými médii, jako jsou fotografie, video, instalace a podobně. Sám svou výtvarnou práci charakterizuje jako různé pohledy na vizualitu tohoto světa. Naposledy na sebe výtvarník upozornil projektem Bez soucitu, který v únoru představil v pražské Galerii Václava Špály. Portréty sedmnácti významných mužů světové politické a společenské scény, kterým stékají po tvářích slzy, měly demonstrovat nedostatek emocí v chování lidí, jež rozhodnutími nebo postoji ovlivňují zásadní otázky planety. V Ostravě Jiří David vystaví v Galerii Nibiru obrazy z cyklu Hory, v Galerii Fiducia bude mít premiéru jeho zcela nový fotografický cyklus Třetí z třetí a v Galerii 761 David uvede své instalace. "Přednáška na Ostravské univerzitě bude nejspíše věnována nejen tématu umění, ale také problémům komunikace mezi hlavními institucemi výtvarného umění, jako je Akademie výtvarných umění a Národní galerie," uvedl výtvarník Petr Lysáček. Jiří David, který působil šest let na Akademii jako vedoucí ateliéru vizuální komunikace, byl vloni ze své funkce odvolán, neboť svou kritikou některých praktik akademii údajně destabilizoval. David, který se vždy snažil o otevřenou diskusi jako základ umělecké tvorby, k tomu uvedl: "Myslím, že jsem po listopadu první člověk, který byl ze školy vyhozen ne za špatnou práci, ale za názory," Přednáška se uskuteční v 11 hodin, sérii vernisáží zahájí v šest hodin večer vernisáž v Galerii Nibiru a pokračovat bude ve čtvrt na osm zahájením výstav v Galerii 761 a Galerii Fiducia.
</TEXT>
</DOC>
<DOC>
<DOCID>MF-20020415560</DOCID>
<DOCNO>MF-20020415560</DOCNO>
<DATE>04/15/02</DATE>
<TEXT>
Výtvarník Jiří David dnes vystoupí na Ostravské univerzitě.
</TEXT>
</DOC>
<DOC>
<DOCID>MF-20020415561</DOCID>
<DOCNO>MF-20020415561</DOCNO>
<DATE>04/15/02</DATE>
<TITLE>
Sdružení Divus nabídne animované filmy
</TITLE>
<GEOGRAPHY>Ostrava</GEOGRAPHY>
<TEXT>
Umělecké sdružení Divus, které se zabývá vydavatelskou a výstavní činností, představí v Ostravě animované a hrané filmy ze své produkce. V rámci přehlídky Television, která se uskuteční ve čtvrtek v Márnici Divadla Petra Bezruče, nabídne sdružení dva animované filmy - Essmix02 a Sliz zase vraždí. Tyto filmy vychází z předlohy studenta AVU Michala Jindry. Hrané filmy Tequilla Dance a Nasvícená smrt, které budou v Márnici promítány, se pohybují na pomezí žánru detektivního akčního filmu a grotesky. Projekce filmů začne v šest hodin večer.
Ostrava - Umělecké sdružení Divus, které se zabývá vydavatelskou a výstavní činností, představí v Ostravě animované a hrané filmy ze své produkce. V rámci přehlídky Television, která se uskuteční ve čtvrtek v Márnici Divadla Petra Bezruče, nabídne sdružení dva animované filmy - Essmix02 a Sliz zase vraždí. Tyto filmy vychází z předlohy studenta AVU Michala Jindry. Hrané filmy Tequilla Dance a Nasvícená smrt, které budou v Márnici promítány, se pohybují na pomezí žánru detektivního akčního filmu a grotesky. Projekce filmů začne v šest hodin večer.
</TEXT>
</DOC>
<DOC>
<DOCID>MF-20020415562</DOCID>
<DOCNO>MF-20020415562</DOCNO>
<DATE>04/15/02</DATE>
<TITLE>
Beskydské divadlo uvede hru Minach
</TITLE>
<TEXT>
Nový Jičín - Hru brněnského HaDivadla Minach uvede zítra v půl osmé večer na své scéně Beskydské divadlo v Novém Jičíně.Hra Ivy Volánkové, která se věnuje problémům mezilidské komunikace, získala Cenu Alfréda Radoka.
</TEXT>
</DOC>
<DOC>
<DOCID>MF-20020415563</DOCID>
<DOCNO>MF-20020415563</DOCNO>
<DATE>04/15/02</DATE>
<TITLE>
- Minach - Nový Jičín, Beskydské divadlo, 19.30, představení brněnského HaDivadla
</TITLE>
<TEXT>
- Man Ray - Ostrava, Galerie výtvarného umění, 18.00, vernisáž výstavy světoznámého umělce
- Zdivočelý anděl - Opava, Divadlo loutek, 20.00, představení Divadla Vizita
- Václav Koubek - Ostrava, Boomerang, 20.00, koncert
- Eva Kantůrková - Ostrava, Knihkupectví Na Hradbách, 18.00, autorské čtení
- Španělská grafika - Ostrava, Galerie výtvarného umění, 17.00, vernisáž výstavy v rámci Evropských dnů kultury
- Kubínovo kvarteto - Bruntál, Městské divadlo, 19.00, koncert
- Kopřiva 2002 - Kopřivnice, Kulturní dům, 15.30, zahájení přehlídky netradičního divadla
- Grogfest 2002 - Bohumín, Sokolovna Záblatí, 16.00, rockový minifestival
- Tara Fuki - Ostrava, Parník, 20.00, koncert
- Velikonoční koncert - Ostrava, Katedrála božského spasitele,16.00, koncert duchovní hudby
</TEXT>
</DOC>
<DOC>
<DOCID>MF-20020415564</DOCID>
<DOCNO>MF-20020415564</DOCNO>
<DATE>04/15/02</DATE>
<TITLE>
Kulturní servis
</TITLE>
<TEXT>
MĚSTSKÉ DIVADLO : Sen noci svatojánské ( 19.00) V podání Slezského divadla Opava
GALERIE V KAPLI: David Černý Výstava objektů.
GALERIE CHAGALL: Skupina 4 Výstava.
MALÁ GALERIE: Eduard Petr Akroterion
FRÝDEK-MÍSTEK
KINO PETRA BEZRUČE: Rollerball, USA ( 17.45) Perníková věž, ČR ( 20.00)
GALERIE LANGŮV DŮM: Libor Jaroš - Obrazy a objekty
KINO SLAVIA: Zatracení, ČR ( 18.30)
KINO CENTRUM: Atlantida: Tajemná říše, USA ( 15.30) Spy Game, USA ( 17.45, 20.00)
KINO ÚSVIT: Pán prstenů I - Společenstvo prstenu, USA ( 17.00, 20.00)
</TEXT>
<HEADING>
PAMÁTNÍK ŽIVOTICKÉ TRAGÉDIE: Modely vojenské techniky
</HEADING>
<TEXT>
VÝSTAVNÍ SÍŇ V. WÜNSCHEHO: Kurt Gebauer Letem světem vlastním státem Kurt Gebauer Výběr z díla z let 1969 - 2002 Výstava maleb.
KINO CENTRUM: Návrat do Země Nezemě, USA ( 17.45) Bulšit, USA ( 20.00)
KINOKAVÁRNA REFLEX: Babí léto, ČR ( 17.00, 20.00)
MÁNESOVA SÍŇ : Eva Damborská Umělecká tkanina
MUZEUM TĚŠÍNSKA: Dravci Přírodovědná výstava
ZÁMECKÁ GALERIE CHAGALL: Profesoři a docenti Akademie umění Banská Bystrica
KINO PANORAMA: Pán prstenů I - Společenstvo prstenu, USA ( 18.00)
KINO PULS: Taková zvláštní rodinka, USA ( 18.00, 20.00)
KINO MÍR 70: Návrat do Země Nezemě, USA ( 16.00) Protiúder, USA ( 17.45) Rok ďábla, ČR ( 20.00)
KINO KVĚTEN: Andělská tvář, ČR ( 18.00, 20.15)
ŽEROTÍNSKÝ ZÁMEK: Mario Pavesi a jeho žáci Výstava výtvarných umělců z Novellary
KINO ELEKTRA: Andělská tvář, ČR ( 20.00) Nebe nad Berlínem, Německo ( 17.00)
</TEXT>
<HEADING>
SLEZSKÉ DIVADLO: Žebravý student ( 18.00) Klasická opereta.
</HEADING>
<TEXT>
DŮM UMĚNÍ: Annegret Heinl a Jan Steklík Kamenný koberec Procházka krajinou Krajina a příroda v českém umění 2. pol. 20 století Evgen Bavčar (Francie) Výstava fotografií nevidomého romského fotografa.
GALERIE U JAKOBA: Ladislav Maria Wagner a Barbara Issa Wagner
KINO VESMÍR: Hrabě Monte Cristo, VB ( 17.45) Formule!, USA ( 20.00)
</TEXT>
</DOC>
<DOC>
<DOCID>MF-20020415565</DOCID>
<DOCNO>MF-20020415565</DOCNO>
<DATE>04/15/02</DATE>
<TITLE>
Tip dnes
</TITLE>
<TEXT>
Opavské kino Elektra promítá český film Andělská tvář. Na snímku Filip Blažek v roli hraběte Raoula de Mornay (vlevo) a Jaroslav Bartůněk jako malíř Xavier Dubé
</TEXT>
</DOC>
<DOC>
<DOCID>MF-20020415566</DOCID>
<DOCNO>MF-20020415566</DOCNO>
<DATE>04/15/02</DATE>
<TITLE>
Futsal
</TITLE>
<TEXT>
Futsalové týmy Jistebníku a Frenštátu pod Radhoštěm začaly play off první ligy vítězně. Jistebník doma porazil Liberec 5:0 a Frenštát zvítězil nad Viktorií Žižkov 6:1.
</TEXT>
</DOC>
<DOC>
<DOCID>MF-20020415567</DOCID>
<DOCNO>MF-20020415567</DOCNO>
<DATE>04/15/02</DATE>
<TITLE>
Basketbalové týmy vyhrávaly u soupeřů
</TITLE>
<TEXT>
Kunín. Novojičínský klub šetřil Whitfielda, který hrál zhruba dvě minuty, a Popoviče, jenž do Prahy nejel. Spartě chyběl Frána. "Bylo to uvolněné utkání, hlavně jsme dávali pozor, aby se někdo nezranil," řekl kunínský kapitán Jaroslav Kovář.
Opava. "Dominovali jsme hlavně v první čtvrtině v obraně i útoku, a to zejména přes pivoty," uvedl opavský trenér František Rón. "Pak jsme zamíchali sestavou a USK se rozstřílel. Zápas jsme ale kontrolovali." Trenér Rón si pochvaluje, že se do herní pohody dostává po zdravotní pauze Pavel Staněk. Opavským stále chybí rozehrávač Petr Czudek, který měl natržený dvouhlavý stehenní sval. Ještě týden by měl mít klid.
Ostrava. Přestože zápas už nemohl nic změnit na pořadí ve skupině A2, nejeli Ostravané jenom na výlet. "Hráli jsme uvolněně a na vítězství," líčí ostravské křídlo Tomáš Pršala, který dal nejvíc bodů, dvacet. "V úvodu jsme sice prohrávali až o deset bodů, ale během třetí čtvrtiny jsme výsledek díky sérii trojek otočili." Trojek dali Ostravané jedenáct.
</TEXT>
</DOC>
<DOC>
<DOCID>MF-20020415568</DOCID>
<DOCNO>MF-20020415568</DOCNO>
<DATE>04/15/02</DATE>
<TITLE>
Kopřivnice je ve finále první ligy
</TITLE>
<GEOGRAPHY>Kopřivnice</GEOGRAPHY>
<TEXT>
Házenkáři Tatry Kopřivnice se probili do finále první ligy. V něm se utkají s Hranicemi. V semifinále Kopřivničtí vyřadili Jičín 3:2 na zápasy. V tom rozhodujícím doma v sobotu triumfovali. Zvítězili suverénně 30:19 (15:7). "Poučili jsme se z předešlých zápasů v Jičíně, které jsme prohráli," říká kopřivnický trenér Miroslav Bartoň. "Velice dobře jsme si pohlídali hlavně ostré spojky Gebauera a Věcka, dohromady nám tentokrát dali jen čtyři góly." Na pátý zápas se kopřivničtí házenkáři týden připravovali. Hlavně psychicky. "Tréninky byly volnější, v pátek jsem dal klukům volno. Vyplatilo se, hráli s velkým nasazením, měli velkou motivaci soupeři oplatit dvě prohry v řadě za sebou. Po šesti minutách jsme vedli 6:1, podařený začátek nás uklidnil." Jičín se nevzdal, ale neměl šanci. V poločase prohrával o 8 branek, jeho ztráta postupně narostla až na 13 gólů. Domácí v pohodě dokráčeli k vítězství a postupu. Nejvíc branek nastříleli Hanzelka (6), Veselý (6/1), Dořičák (5) a Prepsl (5/2). Finále začíná tuto sobotu v Hranicích, hraje se na tři vítězné zápasy. Nejlepší tým první ligy bude hrát baráž s Duklou Praha o jedno místo v česko-slovenské Interlize. "Finále bude určitě zajímavé, v Hranicích hraje spousta bývalých Kopřivničáků," těší se trenér Bartoň.
Kopřivnice - Házenkáři Tatry Kopřivnice se probili do finále první ligy. V něm se utkají s Hranicemi. V semifinále Kopřivničtí vyřadili Jičín 3:2 na zápasy. V tom rozhodujícím doma v sobotu triumfovali. Zvítězili suverénně 30:19 (15:7). "Poučili jsme se z předešlých zápasů v Jičíně, které jsme prohráli," říká kopřivnický trenér Miroslav Bartoň. "Velice dobře jsme si pohlídali hlavně ostré spojky Gebauera a Věcka, dohromady nám tentokrát dali jen čtyři góly." Na pátý zápas se kopřivničtí házenkáři týden připravovali. Hlavně psychicky. "Tréninky byly volnější, v pátek jsem dal klukům volno. Vyplatilo se, hráli s velkým nasazením, měli velkou motivaci soupeři oplatit dvě prohry v řadě za sebou. Po šesti minutách jsme vedli 6:1, podařený začátek nás uklidnil." Jičín se nevzdal, ale neměl šanci. V poločase prohrával o 8 branek, jeho ztráta postupně narostla až na 13 gólů. Domácí v pohodě dokráčeli k vítězství a postupu. Nejvíc branek nastříleli Hanzelka (6), Veselý (6/1), Dořičák (5) a Prepsl (5/2). Finále začíná tuto sobotu v Hranicích, hraje se na tři vítězné zápasy. Nejlepší tým první ligy bude hrát baráž s Duklou Praha o jedno místo v česko-slovenské Interlize. "Finále bude určitě zajímavé, v Hranicích hraje spousta bývalých Kopřivničáků," těší se trenér Bartoň.
</TEXT>
</DOC>
<DOC>
<DOCID>MF-20020415569</DOCID>
<DOCNO>MF-20020415569</DOCNO>
<DATE>04/15/02</DATE>
<TITLE>
Opava přivezla debakl
</TITLE>
<TEXT>
Jablonec, Opava - Nejkrutější prohru v dosavadním ročníku první ligy si přivezli fotbalisté Slezského FC Opava z Jablonce. Tam ve 26. kole prohráli 0:5. "Bylo to divné utkání, hráči asi trochu létali v oblacích po výhře nad Drnovicemi," řekl opavský trenér Miroslav Mentel.
- V Jablonci jste už po půlhodině prohrávali 0:3. Co se stalo?
Upozorňoval jsem hráče, aby zachytili začátek, ale mužstvo se už těžko motivuje, je smířené se sestupem.
- První dva góly jste dostali z penalt. Byly oprávněné?
Nechci se k tomu vyjadřovat. Při obou byl příliš aktivní asistent sudího, hlavní neměl snahu je odpískat. Zejména při druhé to byl oboustranný souboj rukama. Rozhodčí, to je infarktové téma. Zdá se mi, že třeba na Viktorce Žižkov se píská podle úplně jiných pravidel.
- Ve 37. minutě jste střídal Harazima. Kvůli zranění?
Ano. Má něco s kolenem, kulhal, a tak šel ven. Nevím, zda vůbec budeme mít dvanáct hráčů do pole k nedělnímu zápasu se Slavií Praha.
- To máte tolik zranění?
Metelka jde na operaci ramene, otřesený je Pospěch. Kvůli žlutým kartám nebudou moci hrát Guľa a Harazim.
</TEXT>
</DOC>
<DOC>
<DOCID>MF-20020415570</DOCID>
<DOCNO>MF-20020415570</DOCNO>
<DATE>04/15/02</DATE>
<TITLE>
Velkou cenu zdobí český rekord
</TITLE>
<GEOGRAPHY>Ostrava</GEOGRAPHY>
<TEXT>
Zlínský plavec Ivo Benda překonal na Velké ceně Ostravy v plavání český rekord na trati 50 metrů volný způsob ( 22,87 vteřin). Je to vůbec první národní rekord v devítileté historii prestižních závodů. Přesto Benda Velkou cenu celkově nevyhrál. Podle tabulkových přepočtů byl lepší jeho oddílový kolega Daniel Málek, který 100 metrů prsa zaplaval v čase 1: 02,89. "Tohle je také velmi kvalitní výkon, nový rekord mítinku," komentoval Boris Neuwirt z organizačního týmu. Rekordů Velké ceny Ostravy padlo v porubském bazénu celkem jedenáct! "Reprezentanti předvedli opravdu krásné výkony, byť sezona v dlouhých bazénech teprve začíná," pochvaloval si Neuwirt. Mezi ženami byla nejlepší juniorka Petra Chocová z České Lípy. Vítězství jí přinesl závod na 100 metrů prsa (1: 12,30). Nejlepší z pořádajícího klubu byla Tamara Stonová (200 metrů polohový závod - 2: 22,15). Mezi ženami skončila na skvělém druhém místě.
Ostrava - Zlínský plavec Ivo Benda překonal na Velké ceně Ostravy v plavání český rekord na trati 50 metrů volný způsob ( 22,87 vteřin). Je to vůbec první národní rekord v devítileté historii prestižních závodů. Přesto Benda Velkou cenu celkově nevyhrál. Podle tabulkových přepočtů byl lepší jeho oddílový kolega Daniel Málek, který 100 metrů prsa zaplaval v čase 1: 02,89. "Tohle je také velmi kvalitní výkon, nový rekord mítinku," komentoval Boris Neuwirt z organizačního týmu. Rekordů Velké ceny Ostravy padlo v porubském bazénu celkem jedenáct! "Reprezentanti předvedli opravdu krásné výkony, byť sezona v dlouhých bazénech teprve začíná," pochvaloval si Neuwirt. Mezi ženami byla nejlepší juniorka Petra Chocová z České Lípy. Vítězství jí přinesl závod na 100 metrů prsa (1: 12,30). Nejlepší z pořádajícího klubu byla Tamara Stonová (200 metrů polohový závod - 2: 22,15). Mezi ženami skončila na skvělém druhém místě.
</TEXT>
</DOC>
<DOC>
<DOCID>MF-20020415571</DOCID>
<DOCNO>MF-20020415571</DOCNO>
<DATE>04/15/02</DATE>
<TITLE>
Stříbrná radost rychle přebila zklamání
</TITLE>
<TEXT>
Hokejisté Vítkovic po finále extraligy uznali sílu mistrovské Sparty a nakonec se radovali i ze stříbrné medaile
Hokejisté Vítkovic jsou druzí nejlepší v české extralize. Loňský bronz vystřídalo stříbro. Po finálové prohře se Spartou byli zklamaní, ale rychle to z nich vyprchalo.
Ostrava - Pohár za druhé místo v extralize naplnili vítkovičtí hokejisté šampaňským, putoval z ruky do ruky. Unavení hráči seděli bezprostředně po pátečním zápase v šatně na lavicích, sundávali propocené dresy, místností prosycené potem a bublinkami sektu duněly písně Jarka Nohavici. Vítkovice prohrály finálovou sérii se Spartou Praha 1:3 na zápasy. Mají stříbro. Po pěti letech. Pro většinu hráčů z ostravského týmu je to vůbec první velká medaile. "Když jsem odcházel z ledu, tak jsem byl moc smutný, že už je konec, že už není o co bojovat," říká vítkovický útočník Ivan Padělek. "Pak jsem se trochu napil šampaňského a viděl kluky, jak jsou šťastní, tak jsem měl taky radost. Musíme zůstat při zemi, druhé místo proti Spartě je výborné. Pořádně to roztočíme, sezona byla hezká." Sotva v šatně dozněly tlumené rány vystřelených špuntů od šampaňského, kterým se hráči loučili se sezonou, přišel generální manažer František Černík. Hráčům poděkoval. "Díky kluci, byla to velmi dobrá sezona," říkal Černík. "Stříbro je pro klub nesporný úspěch." S každou částí výstroje, která postupně plnila podlahu vítkovické šatny, jako by z hráčů padalo i zklamání. Při předávání medailí na ledě se mnohým leskly oči, v kabině už hráčům na unavených tvářích roztávaly úsměvy. "Je škoda, že jsme ve finále neměli dost sil, abychom hráli se Spartou ještě vyrovnanější partii, ale druhé místo je jednoznačně úspěch," říká obránce Daniel Seman. "Kdyby nám před sezonou řekli, že budeme hrát finále, brali bychom to všemi deseti." V tom se vítkovičtí hráči do jednoho shodli. "Já jsem spokojený," povídal třeba útočník Marek Melenovský, který do Ostravy před sezonou přišel z Havířova. "Chtěl hrát play off, hledal jsem klub, kde by se to mohlo povést. Že se s Vítkovicemi dostanu až do finále, s tím jsem před sezonou nepočítal ani ve snu. Je to prostě paráda." Rozbití hráči si odlepovali z ramen zpevňující náplasti, relaxovali. "Udělali jsme maximum, úplně jsme se vyždímali," řekl kapitán David Moravec. "Škoda zranění. Tesařík, Jurečka, Stantien, Čermák... Mít tyhle hráče v pohodě, hrálo by se na pět zápasů." Vítkovičtí však dokázali uznat sílu Sparty. Říkají, že si titul zaslouží. "Stáli jsme proti nejlepšímu mančaftu," přitakal Ivan Padělek. "Dělali jsme, co se dalo, ale Sparta šla do téhle sezony s tím, že chce titul. Mužstvo na to měla a ve finále své ambice jen potvrdila."
</TEXT>
</DOC>
<DOC>
<DOCID>MF-20020415572</DOCID>
<DOCNO>MF-20020415572</DOCNO>
<DATE>04/15/02</DATE>
<TEXT>
Šéfové hokejového týmu Vítkovic trenér Alois Hadamczik (vlevo) a generální manažer František Černík se radují z poháru za druhé místo v extralize. Vítkovice ztroskotaly až ve finále play off, porazila je Sparta.
</TEXT>
</DOC>
<DOC>
<DOCID>MF-20020415573</DOCID>
<DOCNO>MF-20020415573</DOCNO>
<DATE>04/15/02</DATE>
<TEXT>
Juniorská plavkyně Petra Chocová z České Lípy vyhrála Velkou cenu Ostravy v kategorii juniorek i žen. Na snímku je po vítězství na trati 100 metrů prsa.
</TEXT>
</DOC>
<DOC>
<DOCID>MF-20020415574</DOCID>
<DOCNO>MF-20020415574</DOCNO>
<DATE>04/15/02</DATE>
<TITLE>
Sportovní události
</TITLE>
<TEXT>
Hokejisté Vítkovic mají stříbrnou medaili z extraligy. Ve finále je porazila Sparta Praha 3:1 na zápasy.
Házenkáři Frýdku-Místku postoupili do finále české části Interligy. V něm se o titul utkají s Karvinou.
Fotbalisté Baníku Ostrava po čtyřech letech porazili Spartu Praha. Doma nad ní ve 26. kole první ligy vyhráli gólem Bolfa 1:0.
Volejbalistky Frenštátu skončily třetí v extralize, Frýdek-Místek je šestý a poslední Ostravu čeká kvalifikace o záchranu.
Florbalistům se dařilo. Mezi muži byl Havířov druhý, FBC Ostrava třetí, Vítkovice čtvrté a SC Ostrava páté, ženy Vítkovic skončily čtvrté.
</TEXT>
</DOC>
<DOC>
<DOCID>MF-20020415575</DOCID>
<DOCNO>MF-20020415575</DOCNO>
<DATE>04/15/02</DATE>
<TITLE>
Strážníci si mohou polepšit pokutami
</TITLE>
<HEADING>
Protesty některých zastupitelů verdikt nezměnily
</HEADING>
<TEXT>
Plzeňští zastupitelé poskytli strážníkům o důvod více k pokutování lidí za přestupky. Rozhodli, že dvacet procent z pokut vybraných nad sumu, již policisté označují jako plán, se dostane v rozpočtu městské policie na odměny pro strážníky.
Plzeň - Polovina peněz z neplánovaných pokut půjde na provozní výdaje městské policie. Opatření má podle představ lidí z vedení města motivovat strážníky k vyšší aktivitě při udržování pořádku. Letos mají strážníci naplánováno vybrat na pokutách čtyři miliony korun. Několik zastupitelů přitom varovalo, že zmíněné rozhodnutí povede k přehnané snaze strážníků postihovat občany. "K čemu to bude, když mají možnost pokuty vybírat už teď?" ptal se Jiří Holenda z klubu Čtyřkoalice. "To mají. Ale tohle je motivační krok," reagoval náměstek primátora Jiří Bis z ČSSD. Podle mínění velitele městské policie Luďka Hosmana se Plzeňané nemusí strachovat, že je strážníci budou v honbě za pokutami pronásledovat. "Pokud bychom vybrali tolik co vloni, bude to představovat pár set korun na hlavu. Chceme tyto peníze použít na odměny za služby o svátcích nebo jimi oceníme dopadení pachatele, záchranu života a podobně," řekl Hosman. Připustil, že nejsnazší způsob, jak získat peníze za pokuty, vede přes nasazování botiček. "Šedesát procent peněz je ovšem z jiných pokut než za dopravní přestupky. Mezi ty nejčastější patří i rušení nočního klidu, znečišťovaní prostranství či drobné krádeže," dodal Hosman. Ten je připraven v případě negativního ohlasu veřejnosti peníze z pokut použít jen na provozní výdaje. "Právě kvůli snížení financí na provozní výdaje jsme předložili tento návrh, který zastupitelé schválili. Přilepšení k platům jsme tam dali navíc," připustil Hosman.. Za množství peněz z pokut již odměňuje své revizory Plzeňský městský dopravní podnik. Naopak tímto kritériem není nijak svázána odměna například u České obchodní inspekce. "Byl bych rád kdyby se část vybraných peněz vracela třeba do zlepšení provozu inspekce. Do odměn ale ne. Státního úředníka má platit stát," říká ředitel plzeňského inspektorátu České obchodní inspekce Václav Havlík.
Co také řekli zastupitelé o odměnách strážníkům za vybrané pokuty: Ladislav Bartman (ODS): "Když to schválíme, obávám se, že budou strážníci dávat hlavně autům botičky, protože přitom dostanou peníze hned." Jiří Bis (ČSSD): "Je to motivační krok. Když se to zvrhne, tak to zastavíme.
</TEXT>
</DOC>
<DOC>
<DOCID>MF-20020415576</DOCID>
<DOCNO>MF-20020415576</DOCNO>
<DATE>04/15/02</DATE>
<TITLE>
Silničáři mají jen na nutné opravy
</TITLE>
<GEOGRAPHY>Plzeň</GEOGRAPHY>
<TEXT>
Motoristé se letos v létě zřejmě dočkají v západních Čechách jen nejnutnějších oprav silnic, na vyšší komfort cestování se těšit nemohou. Silničáři to vysvětlují skutečností, že zima odčerpala z jejich rozpočtů nečekaně velkou sumu a že navíc ještě neobdrželi od ministerstva dopravy slíbenou dotaci, jež má částečně zmírnit loňské zvýšené výdaje. Správci silnici právě v těchto dnech připravují harmonogram oprav. "Opravíme nasmlouvané úseky silnic první třídy, zajistíme plošné opravy na silnicích druhé a třetí třídy. Žádné velké akce ovšem nechystáme," uvádí Jaromír Kalivoda z klatovské správy a údržby silnic, která loni překročila rozpočet o plných šest milionů korun. Opravy se letos na Klatovsku dočká například opěrná zeď mezi Bohdašicemi a Radešovem, která se zřítila při dopravní nehodě. Rekonstrukce zdi si vyžádá zhruba šestnáct milionů korun.
Nezbytná je také oprava mostu v Janovicích nad Úhlavou nebo silnice z Malechova do Trnčí, která je velmi zatížená projíždějícími naloženými nákladními vozy ze zdejšího lomu," doplňuje Kalivoda. Ten nevylučuje, že pokud ministerstvo peníze včas uvolní, přijde řada už před létem na opravu dalších úseků. O 15 milionů více zaplatili za zimní údržbu vozovek silničáři v okrese Plzeň-sever. "Celkem nás loňský rok stál více než 46 milionů korun. Pro letošní rok bychom potřebovali ještě o něco více, a to i přesto, že například jeden z nejzatíženějších úseků - silnici v okolí Bezvěrova - opravíme pouze provizorně. Kromě opravy výtluků na silnicích druhé a třetí třídy chystáme i částečnou rekonstrukci Gerské ulice v Plzni," sděluje ředitelka Správy a údržby silnic Plzeň-sever Jana Kašparová. Také rokycanští silničáři čekají na výsledky jednání Státního fondu dopravní infrastruktury s ministerstvem o uvolnění slíbených dotací. "Letos například opravíme úsek silnice od nádraží ve Zbiroze směrem do města, dále most v Hrádku u Rokycan a silnici od kruhového objezdu ke Kovohutím v Rokycanech," říká pracovník správy Josef Liška.
</TEXT>
</DOC>
<DOC>
<DOCID>MF-20020415577</DOCID>
<DOCNO>MF-20020415577</DOCNO>
<DATE>04/15/02</DATE>
<TEXT>
Běžci míjejí domažlickou věž při sobotním Domažlickém půlmaratonu, který vyhrál dvacetiletý keňský vytrvalec Michael Rotich v čase 1 hodina 3 minuty. Na trati více než 21 kilometrů dlouhé tak zaostal o pouhých pět vteřin za traťovým rekordem a přišel tak o prémii ve výši tři tisíce korun. Nicméně za vítězství získal celkem osmnáct tisíc korun. Domažlický atlet Pavel Faschingbauer skončil druhý a získal tak titul mistra republiky.
</TEXT>
</DOC>
<DOC>
<DOCID>MF-20020415578</DOCID>
<DOCNO>MF-20020415578</DOCNO>
<DATE>04/15/02</DATE>
<TITLE>
Plzeň může mít muzeum veteránů
</TITLE>
<GEOGRAPHY>Plzeň</GEOGRAPHY>
<TEXT>
Muzeum historických automobilů a motocyklů by mohlo v budoucnu být jedním z lákadel pro návštěvníky Plzně. Sběratelé veteránů a členové občanského sdružení chtějí v expozicích představit převážně vozy ze soukromých sbírek, které veřejnost může spatřit jen výjimečně, a to vesměs jen při jízdách veteránů. "Počítáme s tím, že v počátku bychom mohli vystavit sto padesát vozidel," uvádí Jiří Karban, plzeňský sběratel veteránů a předseda občanského sdružení, které chce muzeum založit. Přípravy milovníků veteránů, vedoucí ke zřízení muzea, rozhodně už nejsou v plenkách. O víkendu občanské sdružení představilo objekt, kde by expozice měla stát - jedná se o bývalou a dnes již nevyužívanou vodárenskou halu na okraji areálu Vodárny Plzeň pod lesoparkem Homolka. Lidé si v sobotu dopoledně mohli prohlédnout jak historickou halu, tedy plánované budoucí muzeum, ale viděli také několik desítek automobilů a motocyklů, jež patří milovníkům historických vozidel. "Problémem jsou zatím peníze. Plánovaná investice na zřízení muzea, která například zahrnuje rekonstrukci objektu, dosahuje pětačtyřicet milionů korun. My bychom mohli z grantů získat přibližně jedenáct milionů a samozřejmě sehnat exponáty. Oslovili jsme proto plzeňský magistrát, zda by nám mohl pomoci, stejně tak i krajský úřad. Domníváme se, že muzeum s tolika kvalitními exponáty by přilákalo do Plzně mnoho návštěvníků, a ti by samozřejmě pro metropoli byli přínosem," vysvětluje Jiří Karban.
Návštěvníci sobotní výstavy motoristických veteránů si před bývalou vodárenskou halou v Plzni prohlížejí jednotlivé vozy.
</TEXT>
</DOC>
<DOC>
<DOCID>MF-20020415579</DOCID>
<DOCNO>MF-20020415579</DOCNO>
<DATE>04/15/02</DATE>
<TITLE>
Z celého kraje DNES
</TITLE>
<GEOGRAPHY>Plzeň</GEOGRAPHY>
<TEXT>
Srážku s tramvají řidič dodávky nepřežil
Tragicky skončila pro dvaapadesátiletého řidiče dodávky Mazda nehoda na Mikulášské třídě v Plzni. Motorista v noci na sobotu narazil do protijedoucí tramvaje. "Z dosud nezjištěné příčiny vjel do protisměru. Utrpěl těžká zranění, kterým po převozu do nemocnice podlehl," sdělil mluvčí západočeského policejního ředitelství Jiří Soukup. Cestujícím v tramvaji, ani jejímu řidiči se nic nestalo. (prk)
</TEXT>
<HEADING>
Soutěž
</HEADING>
<TEXT>
Vážení čtenáři, plzeňské Divadlo Miroslava Horníčka uvádí dnes reprízu původního českého muzikálu s názvem Muzikvariát, jehož autory jsou Antonín Procházka a Dalibor Procházka. Divákům se představí herci Štěpánka Křesťanová, František Dvořák či Bronislav Kotiš. Čtenář, jenž se dnes po 9. hodině jako první dovolá na telefon 019 / 71 87 111 paní Janě Richtářové a bude znát správnou odpověď na níže uvedenou otázku, získá na představení Muzikvariátu dvě vstupenky.
Antonín Procházka je autorem mnoha her. Kterou z následujících nenapsal?
1/ S tvojí dcerou ne
2/ Klíče na neděli
3/ Trouba na večeři
</TEXT>
<HEADING>
Pokutová motivace: zvrácený princip
</HEADING>
<TEXT>
Napadlo by soudného člověka, aby posílil vzdělanost tím, že bude učitele platit za množství poznámek v žákovských knížkách? Napadlo by někoho bojovat s kriminalitou tak, že soudce bude honorovat dle počtu let, na které poslal provinilce do vězení? Nenapadlo. Jedná se o nesmysly, které by v praxi napáchaly víc škody než užitku. Většina plzeňských zastupitelů zřejmě uvažuje jinak. Rozhodli se totiž strážníky motivovat tak, že jejich příjmy porostou v závislosti na penězích vybraných z pokut. Čím více lidi zaplatí, tím více si městská policie namastí kapsu. Ujišťování, že se systém nezvrhne v pronásledování lidí za prkotiny, jen zdůrazňuje, co konšelé provedli. Princip, který schválili, je zvrácený. V zájmů strážníků bude pokutovat co nejčastěji a vyššími sazbami. Nejkratší cesta k tomu nevede přes komplikované nebo riskantní stíhání vážných prohřešků. Nejefektivnější způsob, jak zvýšit příjmy z pokut, je nasazování botiček autům. Nač se honit za agresivním výtržníkem, když sankce za špatné parkování budou představovat snadný a rychlý zisk? Zastupitelé mají rozhodovat v zájmu všech obyvatel města. Nyní, pod zástěrkou posílení veřejného pořádku, dali přednost zájmu pár stovek strážníků.
Napadlo by soudného člověka, aby posílil vzdělanost tím, že bude učitele platit za množství poznámek v žákovských knížkách? Napadlo by někoho bojovat s kriminalitou tak, že soudce bude honorovat dle počtu let, na které poslal provinilce do vězení? Nenapadlo. Jedná se o nesmysly, které by v praxi napáchaly víc škody než užitku. Většina plzeňských zastupitelů zřejmě uvažuje jinak. Rozhodli se totiž strážníky motivovat tak, že jejich příjmy porostou v závislosti na penězích vybraných z pokut. Čím více lidi zaplatí, tím více si městská policie namastí kapsu. Ujišťování, že se systém nezvrhne v pronásledování lidí za prkotiny, jen zdůrazňuje, co konšelé provedli. Princip, který schválili, je zvrácený. V zájmů strážníků bude pokutovat co nejčastěji a vyššími sazbami. Nejkratší cesta k tomu nevede přes komplikované nebo riskantní stíhání vážných prohřešků. Nejefektivnější způsob, jak zvýšit příjmy z pokut, je nasazování botiček autům. Nač se honit za agresivním výtržníkem, když sankce za špatné parkování budou představovat snadný a rychlý zisk? Zastupitelé mají rozhodovat v zájmu všech obyvatel města. Nyní, pod zástěrkou posílení veřejného pořádku, dali přednost zájmu pár stovek strážníků.
</TEXT>
</DOC>
<DOC>
<DOCID>MF-20020415580</DOCID>
<DOCNO>MF-20020415580</DOCNO>
<DATE>04/15/02</DATE>
<TITLE>
Unie podpoří projekty
</TITLE>
<TEXT>
Zájemci z Plzeňského kraje se musí obrátit na jih Čech
Plzeň, České Budějovice - O peníze z programu Evropské unie SAPARD se budou moci od pondělí ucházet tvůrci projektů ze západních Čech. Program je zaměřen především na podporu zemědělského sektoru. "Jedná se například o investice do zemědělského majetku, pozemkové úpravy, do rozvoje vesnic a venkovské infrastruktury, ale i do procesu zlepšování kontroly kvality potravin pro spotřebitele," vysvětluje vedoucí regionální kanceláře pro jihozápadní oblast Iva Klementová. Podmínkou je, že náklady na projekt se pohybují v rozmezí tři sta tisíc až padesát milionů korun. Je možné získat až padesátiprocentní finanční podporu, z toho pětasedmdesát procent poplyne z Evropské unie a 25 procent z národních zdrojů. Žádosti o zařazení do programu budou od 15. dubna do 15. května přijímat v elektronické formě příslušná regionální pracoviště fondu SAPARD. "Pro zájemce z Plzeňského a Karlovarského kraje má regionální pracoviště sídlo v Českých Budějovicích, každou sudou středu v měsíci jsou naši pracovníci k dispozici i v Plzni v Nerudově ulici 37," doplňuje Iva Klementová.
Regionální pracoviště Agentury SAPARD:
- adresa: Rudolfovská 80, 370 13 České Budějovice
</TEXT>
</DOC>
<DOC>
<DOCID>MF-20020415581</DOCID>
<DOCNO>MF-20020415581</DOCNO>
<DATE>04/15/02</DATE>
<TITLE>
Pravý blok pořádá mítink
</TITLE>
<GEOGRAPHY>Plzeň</GEOGRAPHY>
<TEXT>
Strana Pravý blok pořádá zítra na plzeňském náměstí Republiky předvolební diskusní setkání. Akce, která začíná ve čtrnáct hodin, se zúčastní rovněž předseda strany Petr Cibulka. Ten je veřejnosti známý především jako vydavatel takzvaných Cibulkových seznamů spolupracovníků bývalé Státní bezpečnosti.
Plzeň - Strana Pravý blok pořádá zítra na plzeňském náměstí Republiky předvolební diskusní setkání. Akce, která začíná ve čtrnáct hodin, se zúčastní rovněž předseda strany Petr Cibulka. Ten je veřejnosti známý především jako vydavatel takzvaných Cibulkových seznamů spolupracovníků bývalé Státní bezpečnosti.
</TEXT>
</DOC>
<DOC>
<DOCID>MF-20020415582</DOCID>
<DOCNO>MF-20020415582</DOCNO>
<DATE>04/15/02</DATE>
<TITLE>
Lokálka už zná vítěze
</TITLE>
<GEOGRAPHY>Plzeň</GEOGRAPHY>
<TEXT>
Nejvíce se při pátečním finále soutěže trampských, folkových a country kapel Plzeňská lokálka radoval písničkář Jeroným Lešner z Řeže u Prahy: v divácké soutěži byl třetí a vyhrál tak láhev šestileté skotské whisky a hlavně ho vybrala porota jako vítěze druhého ročníku soutěže. Od 27. dubna tak bude Lešner zdarma natáčet své první album v tymákovském studiu Jumbo. Desku následně vydá plzeňské studio Avik. Až do září se mohou hlásit zájemci o účast ve třetím ročníku Plzeňské lokálky, jejíž finále bude v dubnu příštího roku. "Podmínka účasti je jediná - soutěž je jen pro kapely a písničkáře, kteří ještě nevydali oficiální desku. Demonahrávky se nepočítají," říká organizátor soutěže Přemysl Kubišta. Diváckou soutěž vyhrála a pětitisícovou poukázku na nákup zboží v hudebninách získala blovická kapela Toman a lesní panna. Druhé místo a sud plzeňského piva si odkutálela plzeňská bluegrassová Carabina.
Plzeň - Nejvíce se při pátečním finále soutěže trampských, folkových a country kapel Plzeňská lokálka radoval písničkář Jeroným Lešner z Řeže u Prahy: v divácké soutěži byl třetí a vyhrál tak láhev šestileté skotské whisky a hlavně ho vybrala porota jako vítěze druhého ročníku soutěže. Od 27. dubna tak bude Lešner zdarma natáčet své první album v tymákovském studiu Jumbo. Desku následně vydá plzeňské studio Avik. Až do září se mohou hlásit zájemci o účast ve třetím ročníku Plzeňské lokálky, jejíž finále bude v dubnu příštího roku. "Podmínka účasti je jediná - soutěž je jen pro kapely a písničkáře, kteří ještě nevydali oficiální desku. Demonahrávky se nepočítají," říká organizátor soutěže Přemysl Kubišta. Diváckou soutěž vyhrála a pětitisícovou poukázku na nákup zboží v hudebninách získala blovická kapela Toman a lesní panna. Druhé místo a sud plzeňského piva si odkutálela plzeňská bluegrassová Carabina.
</TEXT>
</DOC>
<DOC>
<DOCID>MF-20020415583</DOCID>
<DOCNO>MF-20020415583</DOCNO>
<DATE>04/15/02</DATE>
<TEXT>
Více než 550 trofejí zvěře, ulovené členy mysliveckých sdružení Okresního mysliveckého spolku Českomoravské myslivecké jednoty v Rokycanech, viděli o víkendu návštěvníci areálu rokycanského Středního odborného učiliště lesnického a zemědělského a Učiliště. Součástí slavností Hubertova cechu byl i svod psů a vystoupení mysliveckých trubačů.
</TEXT>
</DOC>
<DOC>
<DOCID>MF-20020415584</DOCID>
<DOCNO>MF-20020415584</DOCNO>
<DATE>04/15/02</DATE>
<TITLE>
Czech Infoline se snaží být co nejblíže Plzeňanům
</TITLE>
<GEOGRAPHY>Plzeň</GEOGRAPHY>
<TEXT>
Čtyřiadvacetkrát za den se zopakuje hodinová smyčka ve vysílání plzeňského informačního televizního kanálu Czech Infoline. Stanice nabízí zprávy, týkající se zejména krajského města. Vysílání Czech Infoline je dostupné uživatelům kabelové televize společnosti Intercable. Je součástí i nejzákladnější nabídky televizních kanálů. Czech Infoline se vyvinula z původního plzeňského informačního kanálu Pink vysílaného společností Pilskabel. Vedoucím televizního studia Czech Infoline je Miroslav Anton, kterého znají například posluchači Českého rozhlasu Plzeň. "Po deseti letech v rádiu jsem změnil médium, i když už v době svého působení v rozhlasu jsem nasbíral první zkušenosti s prací v televizním studiu, tehdy společnosti TV Max. Líbí se mi, že při přípravě televizního vysílání musím počítat s tím, že slova doprovází obrazové zpravodajství," říká Miroslav Anton. Kabelovou televizi považuje za jeden z progresivních zdrojů informací. "Kabelová televize má ve srovnání s rozhlasovými stanicemi a velkými televizemi největší možnosti zabývat problémy, které jsou ve městě aktuální, a náměty, jež jsou pro ostatní takzvaně neatraktivní. Klidně můžeme připravit seriál o neziskovém sektoru, přinést reportáž ze školní besídky či nabídnout informace o úředních hodinách. Další výhodou kabelové televize je skutečnost, že nabízí připojení na internet, a tím je také atraktivní pro určitou část lidí. Prostřednictvím kabelové televize je možné vyladit i rozhlasové vysílání," vyjmenovává Miroslav Anton. "Nejdůležitější je zaměření na informace o událostech přímo v Plzni. Rádi bychom věnovali více pozornosti a času ještě i událostem z kraje. Hodně se zabýváme místním sportem, sportovním oddílům, klubům, soutěžím, neziskovému sektoru a vzdělávání," připomíná střihač, kameraman a grafik Jan Kabát. Přípojku pro kabelovou televizi má v současnosti většina plzeňských domácností. "Zavedli jsme pětapadesát tisíc přípojek pro kabelovou televizi a šestadvacet tisíc domácností kabelovou televizi užívá. To znamená, že nás v Plzni může sledovat přibližně sedmdesát tisíc lidí," říká Josef Navrátil ze společnosti Intercable. Ta je druhým největším provozovatelem kabelové televize v zemi a kromě Plzně nabízí své služby v dalších sedmnácti tuzemských městech. "Protože místní informační kanály jsou všude součástí naší nabídky, chceme, aby všechny měly podobné schéma programu a tvář. Divák by neměl vnímat příliš velké rozdíly," vysvětluje Navrátil.
Pracovní den devětadvacetiletého střihače, kameramana a grafika Jana Kabáta:
Přicházím do práce přibližně na osmou hodinu a většinou už mám připravené některé publicistické příspěvky, které je třeba nastříhat. Protože program obměňujeme jednou týdně, každý den pracuji přibližně na jedné reportáži. Zpravodajské příspěvky trvají v hotové podobě pět až sedm minut. Pro takto dlouhou zprávu je dobré, když mi redaktor a kameraman dodají nejméně dvacetiminutový záznam. Redaktor určí, které části rozhovoru mají být v reportáži použity a mojí prací je příspěvek technicky zpracovat tak, aby obraz a zvuk spolu ladily. Filmový střih provádíme s pomocí počítače a nastříhání jednoho příspěvku mi trvá čtyři až pět hodin. Dále připravuji například reklamy, grafiku a když mám čas, vyjíždím jako kameraman s redaktorem za reportážemi. V 16 hodin přebírá službu kolega, který stříhá zpravodajské příspěvky.
Moderátorka a redaktorka Eva Staňová se chystá divákům přinést další informace z krajské metropole. Informační televizní kanál Czech Infoline si v Plzni může v současné době naladit přibližně sedmdesát tisíc lidí.
</TEXT>
</DOC>
<DOC>
<DOCID>MF-20020415585</DOCID>
<DOCNO>MF-20020415585</DOCNO>
<DATE>04/15/02</DATE>
<TITLE>
Anketa
</TITLE>
<TEXT>
V čem spatřujete největší význam místní televizní stanice?
</TEXT>
<HEADING>
Eva Staňová, moderátorka a redaktorka:
</HEADING>
<TEXT>
Líbí se mi systém zpracování zpravodajství, které postihuje skutečně nejdůležitější události v Plzni. Zpravodajství navíc doplňuje publicistika, v níž můžeme podrobně a v souvislostech zkoumat konkrétní problémy. Naším cílem není soustředit se na události pomíjivé, například dopravní nehody, ale na záležitosti, které budou obyvatele krajské metropole zajímat delší dobu. Důležité jsou rovněž informace z oblastí státní správy.
</TEXT>
<HEADING>
Roman Miler, vedoucí zpravodajství:
</HEADING>
<TEXT>
Kabelové televize mohou nabídnout zpravodajský servis, obsahující potřebné informace, které se týkají každého obyvatele našeho města. Zatímco nyní se svou koncepcí snažíme přiblížit více klasickému televiznímu vysílání, do budoucna bychom se chtěli soustředit více na systém grafického podávání informací. Také je důležité vysílání v hodinových smyčkách, takže divák může náš servis sledovat v kteroukoliv denní či noční hodinu.
Kabelové televize mohou nabídnout zpravodajský servis, obsahující potřebné informace, které se týkají každého obyvatele našeho města. Zatímco nyní se svou koncepcí snažíme přiblížit více klasickému televiznímu vysílání, do budoucna bychom se chtěli soustředit více na systém grafického podávání informací. Také je důležité vysílání v hodinových smyčkách, takže divák může náš servis sledovat v kteroukoliv denní či noční hodinu.
</TEXT>
</DOC>
<DOC>
<DOCID>MF-20020415586</DOCID>
<DOCNO>MF-20020415586</DOCNO>
<DATE>04/15/02</DATE>
<TITLE>
Lékařka: Zákal přichází pozvolna
</TITLE>
<HEADING>
Zdravotnictví
</HEADING>
<GEOGRAPHY>Plzeň</GEOGRAPHY>
<TEXT>
Nepozorovaně a bez větších příznaků může do života velmi výrazně zasáhnout onemocnění nazývané laiky zelený zákal. Při onemocnění, odborně označovaném jako glaukom, se totiž postupně poškozuje zrakový nerv a hrozí až slepota. Problém postihuje dvě procenta lidí starších čtyřiceti let. Přestože už vzniklé poškození zrakového nervu nelze vyléčit, je možné včasným rozpoznáním a léčením zabránit dalšímu zhoršování. "Záludnost choroby je v tom, že většinou začíná bez větších příznaků. Proto je důležité, aby lidé při předpisu brýlí na čtení byli vyšetřeni očním lékařem," říká Renata Říčařová, přednostka oční kliniky plzeňské fakultní nemocnice. Při onemocnění glaukomem se vlivem vyššího tlaku tekutin uvnitř oka postupně poškozuje zrakový nerv a člověk přichází o zrak. Přitom rovnoměrnou tvorbou a odtokem nitrooční tekutiny, která vyplňuje velkou část oka, se udržuje jeho přibližně kulovitý tvar. Nitrooční tekutina odtéká odvodným kanálkem. Pokud tento kanálek z nějakého důvodu nefunguje jak má, nitrooční tlak se zvyšuje. "Bohužel, v poslední době si hodně lidí začalo kupovat brýle na čtení v drogerii nebo obchodním domě, a tak nejsou vyšetřeni očním lékařem. Tím ovšem ubývá lidí, u nichž odhalíme glaukom v počátečním stadiu. Zakoupení brýlí je sice snadným a rychlým řešením, ale vyšetření u očního lékaře může prokázat nejen glaukom, ale i jiné oční onemocnění," uvádí přednostka kliniky. Glaukom se nejčastěji, asi v 70 procentech případů, projevuje v chronické formě. "Pokud není nitrooční tlak výrazně zvýšený, pacient nemívá většinou žádné potíže. V tom je největší záludnost glaukomu. Zrakový nerv se totiž poškozuje postupně, aniž by si pacient ztrátu zraku uvědomoval. Zpočátku má drobné výpadky vidění v zorném poli. Ty nemusí být patrné, protože se zorná pole obou očí částečně překrývají, ale postupně černých míst, takzvaných skotomů, v zorném poli člověka přibývá. Glaukom přitom postihuje zpravidla obě oči," vysvětluje Renata Říčařová. Méně častý bývá glaukomový záchvat při náhlém zablokování odtokového kanálku, který provázejí prudké bolesti a začervenání oka, bolest hlavy, nevolnost, mlhavé vidění a extrémní zvýšení nitroočního tlaku. Je-li blokáda odvodných cest dočasná, jsou příznaky méně výrazné. Vyšetření provádí lékař měřením nitroočního tlaku, vyšetřením očního pozadí, vyšetřením zorného pole, kde sleduje rozsah vnímání, a gonioskopií, kterou může vyšetřit oblast oka v níž se nachází odvodný kanálek. "Základními metodami léčby jsou oční kapky, někdy i v kombinaci několika přípravků. Pokud nestačí, volíme mikrochirurgickou operaci," doplňuje Renata Říčařová.
Přednostka oční kliniky plzeňské fakultní nemocnice Renata Říčařová vyšetřuje pacienta.
</TEXT>
</DOC>
<DOC>
<DOCID>MF-20020415587</DOCID>
<DOCNO>MF-20020415587</DOCNO>
<DATE>04/15/02</DATE>
<TITLE>
Jak pečuji o své zdraví
</TITLE>
<TEXT>
Ředitel plzeňské zoologické a botanické zahrady JIŘÍ TRÁVNÍČEK patří mezi lidi, kteří žijí tím, co je právě důležité, a kterým se jejich koníček stal povoláním. Má rád přírodu, vše živé a se stejným nadšením, s jakým se vrhá do poznávání přírody tuzemské, se neváhá vydat i do exotických končin. Ve svých pětačtyřiceti letech nechce o nějakých zdravotních potížích ani slyšet.
</TEXT>
<HEADING>
Jak pečujete o své zdraví?
</HEADING>
<TEXT>
Vůbec nijak. Žiji naprosto normálně, bez jakýchkoliv omezení a jako snad každý zdravý člověk se o zdraví, pokud mi slouží, prostě nezajímám. Lidé si takových hodnot začnou vážit až když o zdraví přicházejí. Pak udělají cokoliv, aby o ně pečovali.
Při své práci ředitele jste ale nepochybně vystaven stresu, nepravidelné životosprávě a dalším rizikovým faktorům...
Ano, žiji ve stresu, ale nádherném stresu, protože dělám práci, která mne baví a těší. Věřím, že stres tohoto druhu rozhodně není zničující. Neustále jsem v pohybu, někdy jezdím na kole do práce a na lenošení nemám čas.
</TEXT>
<HEADING>
Vyhýbáte se v jídle nějakému druhu potravin?
</HEADING>
<TEXT>
Kromě kamení sním snad úplně všechno a v obrovském množství. V zahraničí jsem také poznal, že různé národy dokáží jako chutné jídlo také prakticky cokoliv připravit. V Číně jsem ochutnal vařené medúzy s omáčkou, které měly naprosto hroznou konzistenci a vzhled, ale chuťově byly mimořádně dobré. Okusil jsem také vařené drůbeží pařáty s pikantním sosem, které také na talíři rozhodně nevypadaly lákavě. Už jsem pozřel i pražený hmyz. Navzdory tomu, že taková strava vypadá až odpudivě, je vlastně velice zdravá a rozhodně kvalitnější, než talíře těstovin a všelijaká tučná jídla.
</TEXT>
<HEADING>
Jak vypadá ve všední den váš jídelníček?
</HEADING>
<TEXT>
Obvykle jím tak šestkrát za den. Ráno k snídani nějaké pečivo, oběd se v práci sestává z nějakého tradičního českého jídla - může být třeba sladké, nebo omáčka s knedlíky. Druhý oběd mívám s rodinou když přijdu domů v 16 hodin. Pak následuje svačinka a večeře. Ještě před spaním, někdy mezi 22. a 23. hodinou, takříkajíc vymetu ledničku. S chutí si dám jakoukoliv dobrotu, kterou najdu. Nějaký cholesterol, tuky, tlak a podobné věci absolutně nehlídám. Pohoda. Mám železné zdraví.
</TEXT>
<HEADING>
Chodíte na pravidelné prohlídky k lékaři?
</HEADING>
<TEXT>
Ani ne. Jedenkrát za rok chodívám ke stomatologovi. Zpravidla ovšem před nějakou cestou do zahraničí, aby mě pak někde v exotické zemi netrápila nějaká nepříjemnost.
Ani ne. Jedenkrát za rok chodívám ke stomatologovi. Zpravidla ovšem před nějakou cestou do zahraničí, aby mě pak někde v exotické zemi netrápila nějaká nepříjemnost.
</TEXT>
</DOC>
<DOC>
<DOCID>MF-20020415588</DOCID>
<DOCNO>MF-20020415588</DOCNO>
<DATE>04/15/02</DATE>
<TITLE>
UDÁLOSTI TÝDNE: Radní kvůli krachu výstaviště rezignoval
</TITLE>
<TEXT>
- Spory kolem dálničního obchvatu se znovu bude zabývat Vrchní soud v Praze. Obec Štěnovice totiž podala proti ministerstvu dopravy žalobu, kterou zpochybňuje stavební povolení na část obchvatu. Projednávání žaloby může stavbu zdržet, protože advokát Štěnovic Petr Kužvart požádal soud, aby stavbu do rozhodnutí o stavebním povolení zastavil.
- Nezávislí kandidáti, kteří v Plzeňském kraji uspěli v roce 2000 v krajských volbách, půjdou v regionu také do boje o hlasy v červnových parlamentních volbách. Volebním lídrem bude Stanislav Rampas.
- Tři západočeští důstojníci z cizinecké a pohraniční policie jsou trestně stíháni kvůli zneužití pravomoci veřejného činitele. Vloni nepostupovali zákonným způsobem v případu třiceti indických běženců poté, co cizinci nezákonně překročili hranici do Německa, byli chyceni německými policisty a vráceni do Čech. Protože neměli žádné doklady, čeští policisté je měli převést do záchytného tábora, aby se mohla zjistit jejich totožnost a dokončit správní řízení. Obvinění důstojníci však rozhodli, že Indové budou propuštěni jen na základě jejich příslibu, že si dojedou na své velvyslanectví a požádají o vydání cestovních pasů. Policisté s trestním stíháním nesouhlasí a podali si stížnost.
- Zmocněnci dvaadvaceti stran podali k registraci seznamy kandidátů pro volby do Poslanecké sněmovny. Do minulých voleb před čtyřmi roky podalo kandidátky v kraji pouze šestnáct stran, z nichž čtyři nezaplatily volební kauce a do voleb šlo nakonec v regionu jen dvanáct volebních subjektů.
- Člen Rady města Plzně František Weinfurter z ODS rezignoval na svůj post ve vedení města, což zdůvodnil svou odpovědností za krachující výstaviště. Weinfurter rovněž prohlásil, že odstoupí z funkcí ve statutárních orgánech firem, v nichž má město majetkový podíl. Weifurterovo rozhodnutí je vyvrcholením kauzy plzeňského výstaviště, které zkrachovalo a nebylo schopné splácet ani dluhy za energie, vodu či telefony. Weinfurter je jedním ze dvou členů představenstva firmy Sdružení zakladatelů Výstaviště Plzeň, které výstaviště provozoval, a v níž má město téměř sedmdesátiprocentní podíl. Do loňského roku byl i ředitelem výstaviště.
- Nedostatek školou povinných dětí budou letos řešit zrušením druhého stupně tři školy v kraji. Po zápisech je jasné, že to budou dvě plzeňské - v ulicích Nade Mží a Krašovské a dále ve Strašíně na Klatovsku.
</TEXT>
</DOC>
<DOC>
<DOCID>MF-20020415589</DOCID>
<DOCNO>MF-20020415589</DOCNO>
<DATE>04/15/02</DATE>
<TITLE>
Citáty týdne
</TITLE>
<TEXT>
"Jakkoliv mě práce radního baví, nemohu pominout svou politickou odpovědnost za situaci výstaviště. Rozhodl jsem se rezignovat," oznámil Plzně František Weinfurter. Jeho rezignace na post radního, ale také na funkce ve VZP a Dominik centru, kde zastupuje město, je vyvrcholením kauzy plzeňského výstaviště. To zkrachovalo. Weinfurter je jedním ze dvou členů představenstva společnosti, která výstaviště provozovala, a v níž má město podíl. Do loňského roku byl i ředitelem výstaviště.
"Já bych rád, kdyby už dnes proces skončil," ozval se při líčení u plzeňského odvolacího soudu Adolf Pech. Soudkyně mu připomněla, že právě on podal odvolání proti listopadovému rozsudku, který ho posílá na osm let do vězení, a pokud si přeje konec procesu, může žádost o odvolání vzít zpět. Na to Pech neopověděl a proces pokračoval dál. Třicetiletý ekonomse loni vřítil opilý se svým subaru na tramvajový ostrůvek v Plzni zabil tři mladé lidi a navíc z místa nehody ujel.
</TEXT>
</DOC>
<DOC>
<DOCID>MF-20020415590</DOCID>
<DOCNO>MF-20020415590</DOCNO>
<DATE>04/15/02</DATE>
<TITLE>
O požáru plzeňských mrazíren se dočetli i Američané
</TITLE>
<HEADING>
Velké požáry
</HEADING>
<GEOGRAPHY>Plzeň</GEOGRAPHY>
<TEXT>
Ohnivou apokalypsu, kterou v únoru 1965 zažila Plovární ulice v Plzni, považují profesionální hasiči za požár století. Zpráva o ohni, který vypukl v betonové budově mrazíren, napěchované dvanácti vagony sádla, obletěla celý svět. "Pár týdnů po požáru se nám dostal do ruky americký časopis, který katastrofu popisoval," vzpomíná vysloužilý hasič Miloslav Sedlák. Před sedmatřiceti lety byl u dlouhého a marného boje s ohnivým živlem, který polykal hlavní sousto šest dní a nocí. Přes dvě stě hasičů, kteří se sjeli z celých západních Čech, zasahovalo na místě však třiadvacet dnů, než spáleniště úplně vychladlo. "Budova byla postavena tak, že jsme neměli mnoho šancí k tomu, abychom oheň přemohli," říká Sedlák. Přízemní betonová kostka bez oken sloužila před druhou světovou válkou jako skladiště vajec. Pak vyrostla o dvě patra a její útroby začaly plnit suroviny, jimž teplo přináší zkázu. "Oheň vypukl v chladicím boxu v prvním patře 23. února dvě hodiny po půlnoci. Hořelo izolační obložení, které bylo celé z korku a asfaltu. Do celé dvoupatrové budovy přitom vedl jediný vchod - chodba široká jeden metr a dvacet centimetrů. Když navíc unikl čpavek a začal vybuchovat, bylo jasné, že se k ohnisku nedostaneme. Museli jsme před ohněm ustoupit. Já a ještě někteří další kolegové, kteří jsme zasahovali uvnitř, jsme byli při explozi čpavku celí ožehnutí. Byl únor, osmnáctistupňový mráz, a my vypadali, jako kdybychom se měsíc opalovali na pláži u moře," doplňuje pamětník. Hasiči se snažili proniknout dovnitř alespoň proto, aby vytáhli ven co nejvíce uskladněného sádla, které bylo největší hrozbou. S pomocí vojáku vyrazili zvenčí do stěny budovy díru, kterou vytahovali ven sádlo. Bylo ho uvnitř dvanáct vagonů. "Odváželo se na ledovou plochu zimního stadionu. Ale většina ho zůstala uvnitř. Po půl hodině z budovy sálal takový žár, že jsme toho museli nechat. Tuk nebyl konzumní, ale určen pro použití ve farmacii nebo parfumerii," říká Sedlák. Hasiči nad záchranou budovy mrazíren zlomili hůl a jejich hlavní starostí bylo, aby se požár nerozšířil na okolní budovy. Obklíčili živel a vodními a pěnovými proudy mu vymezovali prostor, kde se může vyřádit. Vodou, kterou alespoň ochlazovali žárem se rozestupující stěny budovy, chtěli docílit toho, aby se objekt nezřítil celý najednou. Po šestnácti hodinách se zřítila střecha. To už roztavený tuk vytékal všemi otvory z budovy. Rozklíženými zdmi se nakonec dovnitř dostal vzduch a teprve nastalo skutečné ohnivé peklo. "Spadla část zadní stěny. Zvířený hořící tuk vytvořil ohromnou hučící ohnivou kouli, která vydávala nepředstavitelný žár," vzpomíná Sedlák, který v červnu oslaví 78. narozeniny. Hasiči v úleku opustili svá stanoviště, ale po chvíli se k proudnicím znovu vrátili a vodou i pěnou ochlazovali okolní budovy, z jejichž rozpálených stěn stoupala pára. Mrazírny hořely celých šest dní a nocí. Až poté se mohly na spáleniště odvážit jeřáby a bagry, které začaly rozebírat sutiny. Jenže 3. března se znovu rozhořelo korkové obložení v přízemí, jehož zdi ještě stály. Hasiči se dostali do stejně zoufalé situace jako při prvním úderu ohnivého živlu. Nicméně se jim podařilo zabránit, aby oheň zachvátil suterén, který byl zaplaven metr tlustou vrstvou sádla. Ohnivé peklo, která přitáhlo pozornost nejen Plzeňanů, ale celé republiky, definitivně skončilo 17. března 1965. "Nebylo v lidských silách požár zlikvidovat jinak," reagoval Miloslav Sedlák na tehdejší novinové zprávy, které zásah hasičů kritizovaly.
Plzeň - Ohnivou apokalypsu, kterou v únoru 1965 zažila Plovární ulice v Plzni, považují profesionální hasiči za požár století. Zpráva o ohni, který vypukl v betonové budově mrazíren, napěchované dvanácti vagony sádla, obletěla celý svět. "Pár týdnů po požáru se nám dostal do ruky americký časopis, který katastrofu popisoval," vzpomíná vysloužilý hasič Miloslav Sedlák. Před sedmatřiceti lety byl u dlouhého a marného boje s ohnivým živlem, který polykal hlavní sousto šest dní a nocí. Přes dvě stě hasičů, kteří se sjeli z celých západních Čech, zasahovalo na místě však třiadvacet dnů, než spáleniště úplně vychladlo. "Budova byla postavena tak, že jsme neměli mnoho šancí k tomu, abychom oheň přemohli," říká Sedlák. Přízemní betonová kostka bez oken sloužila před druhou světovou válkou jako skladiště vajec. Pak vyrostla o dvě patra a její útroby začaly plnit suroviny, jimž teplo přináší zkázu. "Oheň vypukl v chladicím boxu v prvním patře 23. února dvě hodiny po půlnoci. Hořelo izolační obložení, které bylo celé z korku a asfaltu. Do celé dvoupatrové budovy přitom vedl jediný vchod - chodba široká jeden metr a dvacet centimetrů. Když navíc unikl čpavek a začal vybuchovat, bylo jasné, že se k ohnisku nedostaneme. Museli jsme před ohněm ustoupit. Já a ještě někteří další kolegové, kteří jsme zasahovali uvnitř, jsme byli při explozi čpavku celí ožehnutí. Byl únor, osmnáctistupňový mráz, a my vypadali, jako kdybychom se měsíc opalovali na pláži u moře," doplňuje pamětník. Hasiči se snažili proniknout dovnitř alespoň proto, aby vytáhli ven co nejvíce uskladněného sádla, které bylo největší hrozbou. S pomocí vojáku vyrazili zvenčí do stěny budovy díru, kterou vytahovali ven sádlo. Bylo ho uvnitř dvanáct vagonů. "Odváželo se na ledovou plochu zimního stadionu. Ale většina ho zůstala uvnitř. Po půl hodině z budovy sálal takový žár, že jsme toho museli nechat. Tuk nebyl konzumní, ale určen pro použití ve farmacii nebo parfumerii," říká Sedlák. Hasiči nad záchranou budovy mrazíren zlomili hůl a jejich hlavní starostí bylo, aby se požár nerozšířil na okolní budovy. Obklíčili živel a vodními a pěnovými proudy mu vymezovali prostor, kde se může vyřádit. Vodou, kterou alespoň ochlazovali žárem se rozestupující stěny budovy, chtěli docílit toho, aby se objekt nezřítil celý najednou. Po šestnácti hodinách se zřítila střecha. To už roztavený tuk vytékal všemi otvory z budovy. Rozklíženými zdmi se nakonec dovnitř dostal vzduch a teprve nastalo skutečné ohnivé peklo. "Spadla část zadní stěny. Zvířený hořící tuk vytvořil ohromnou hučící ohnivou kouli, která vydávala nepředstavitelný žár," vzpomíná Sedlák, který v červnu oslaví 78. narozeniny. Hasiči v úleku opustili svá stanoviště, ale po chvíli se k proudnicím znovu vrátili a vodou i pěnou ochlazovali okolní budovy, z jejichž rozpálených stěn stoupala pára. Mrazírny hořely celých šest dní a nocí. Až poté se mohly na spáleniště odvážit jeřáby a bagry, které začaly rozebírat sutiny. Jenže 3. března se znovu rozhořelo korkové obložení v přízemí, jehož zdi ještě stály. Hasiči se dostali do stejně zoufalé situace jako při prvním úderu ohnivého živlu. Nicméně se jim podařilo zabránit, aby oheň zachvátil suterén, který byl zaplaven metr tlustou vrstvou sádla. Ohnivé peklo, která přitáhlo pozornost nejen Plzeňanů, ale celé republiky, definitivně skončilo 17. března 1965. "Nebylo v lidských silách požár zlikvidovat jinak," reagoval Miloslav Sedlák na tehdejší novinové zprávy, které zásah hasičů kritizovaly.
</TEXT>
</DOC>
<DOC>
<DOCID>MF-20020415591</DOCID>
<DOCNO>MF-20020415591</DOCNO>
<DATE>04/15/02</DATE>
<TITLE>
Jádrem dolanské tvrze byl věžovitý palác
</TITLE>
<HEADING>
Panská sídla
</HEADING>
<GEOGRAPHY>Dolany</GEOGRAPHY>
<TEXT>
Mezi nejhezčí a nejimpozantnější a slušně zachovalé tvrze na Klatovsku patří bezesporu ta v Dolanech, které leží v údolí Úhlavy přibližně pět kilometrů severozápadně od Klatov. Zdejší tvrz u návštěvníka dodnes vyvolává dojem středověku. Od počátku 13. století až do poloviny 15. století patří dovětek "po Dolanech" jedné z větví rodu Švihovských z Rýzmburka. Kdo z nich však založil tvrz, jejíž vznik odborníci odhadují na konec 14. století, není jasné. Výstavba zřejmě navazovala na starší nedaleký hrad Komošín, o kterém jsme se již v minulých dílech seriálu zmínili. Tvrz se v písemných pramenech poprvé objevuje až v roce 1492, kdy ji vlastnil (až do roku 1631) rod Měsíčků z Výškova. Spolu se vsí až do roku 1679 upadala, následně však její hospodářskou nestabilitu ukončili noví vlastníci - klatovští jezuité. Začátkem 19. století se staly Dolany součástí chudenického panství a posléze byl objekt tvrze rozprodán k bydlení místním usedlíkům. Jádrem tvrze byl gotický věžovitý palác dvojdílné dispozice - dodnes částečně zachovalý. Původně byl nejméně o patro vyšší a také obklopený obvodovou hradbou, až do 19. století i vodním příkopem. K němu postupem doby přibyly další objekty, které se nacházejí v těsné blízkosti historického objektu. Velmi razantní byla například barokní přestavba sídla po příchodu jezuitů. I přes pozdější úpravy si však celý objekt uchoval svoji historickou tvář a částečně i dispozici.
Starý věžovitý palác tvrze dnes obklopují novější objekty.
</TEXT>
</DOC>
<DOC>
<DOCID>MF-20020415592</DOCID>
<DOCNO>MF-20020415592</DOCNO>
<DATE>04/15/02</DATE>
<TITLE>
Kina v kraji
</TITLE>
<TEXT>
BEZDRUŽICE: 19. 4.: Planeta opic, sci-fi USA, 20 h.
DOBŘANY: 16. 4.: Taková zvláštní rodinka, komedie USA, 19.30 h, 18. 4.: Harry Potter a kámen mudrců, pohádka USA, 17 a 19.30 h.
Filmový klub: 16. 4.: Léto ztracených polibků, SRN/Francie/VB, 17 h, Runway: 21. 4.: Tmavomodrý svět, válečný ČR, 20 h.
PŘEŠTICE: 21. 4.: Harry Potter, fantazy USA, 16 h, Vanilkové nebe, milostné drama USA, 20 h.
</TEXT>
</DOC>
<DOC>
<DOCID>MF-20020415593</DOCID>
<DOCNO>MF-20020415593</DOCNO>
<DATE>04/15/02</DATE>
<TITLE>
Výluky v regionu
</TITLE>
<TEXT>
Výluky na tratích Českých drah s náhradní autobusovou dopravou v týdnu od 15. do 21.dubna:
Trať Tršnice - Plesná: mezi stanicemi Františkovy Lázně a Vojtanov v pondělí, úterý, čtvrtek, pátek, vždy 8.45 - 13.20 hodin, ve středu 8.45 - 11.10 hodin.
Trať Plzeň - Cheb: mezi stanicemi Mariánské Lázně a Lázně Kynžvart ve středu 6.00 - 12.25 hodin. Lázně Kynžvart - Dolní Žandov ve čtvrtek 6.05 - 12.20 hodin. Dolní Žandov - Lipová u Chebu v pátek 6.15 - 12.15 hodin. Brod nad Tichou - Planá u Mariánských Lázní od soboty 18.10 do neděle 5.10 hodin. Vlak 352 bude veden odklonem přes Bor a Tachov, poždění v Mariánských Lázních a Chebu odhadují železničáři na jednu hodinu a čtyřicet minut.
Trať Plzeň - Domažlice - Česká Kubice: mezi stanicemi Staňkov a Blížejov v pondělí a úterý, vždy 8.45 - 14.40 hodin. Nýřany - Chotěšov ve středu 8.20 - 14.55 hodin. Plzeň - Vejprnice ve čtvrtek 8.15 - 14.35 hodin.
</TEXT>
</DOC>
<DOC>
<DOCID>MF-20020415594</DOCID>
<DOCNO>MF-20020415594</DOCNO>
<DATE>04/15/02</DATE>
<TITLE>
Oficiální Top 40
</TITLE>
<TEXT>
Hitparádu nejprodávanějších desek pop-music na českém západě sestavuje redakce Radia Kiss Proton podle údajů desítky prodejců hudebních nosičů v regionu a vysílá ji vždy v neděli ve 12 hodin na frekvenci 90 FM. Pořadí za 15. týden roku 2002 (čísla ve druhém sloupci udávají pořadí v minulém týdnu a ve třetím počet týdnů v hitparádě):
</TEXT>
</DOC>
<DOC>
<DOCID>MF-20020415595</DOCID>
<DOCNO>MF-20020415595</DOCNO>
<DATE>04/15/02</DATE>
<TITLE>
Západočeské bazény
</TITLE>
<HEADING>
Bazén, Palackého ulice:
</HEADING>
<TEXT>
Pondělí až středa 13-22 hodin, čtvrtek až neděle 9-22 hodin. Vstupné do bazénu je 30 korun na hodinu, 50 korun na dvě a půl hodiny.
Bazén, ulice Obětí nacismu:
Pondělí až pátek 6.30-21, sobota a neděle 9-20 hodin. Vstupné do bazénu je 45 korun na hodinu a půl.
</TEXT>
<HEADING>
Bazén Lochotín, Sokolovská ulice:
</HEADING>
<TEXT>
Úterý a středa 20-22 hodin, čtvrtek 19.30- 21.30 hodin, pátek 16-19 hodin, sobota a neděle 17-20 hodin. Vstupné do bazénu je 25 korun na hodinu.
</TEXT>
<HEADING>
Bazén Skvrňany, ulice T. Brzkové:
</HEADING>
<TEXT>
Pondělí až pátek 20-21 hodin, pondělí, středa a pátek i 19-20 hodin děti, pátek i 18-19 hodin důchodci. Vstupné 20 korun na hodinu.
</TEXT>
<HEADING>
Bazén, areál školy:
</HEADING>
<TEXT>
Pondělí 11-21 hodin, úterý až pátek 8-21 hodin, v sobotu od 9 do 21 hodin a v neděli od 9 do 18 hodin. Vstupné do bazénu je 45 korun na hodinu a čtvrt
</TEXT>
<HEADING>
Bazén, Husovy sady:
</HEADING>
<TEXT>
Úterý a čtvrtek 6-21 hodin, středa17-21 hodin, pátek 13-21 hodin, sobota a neděle 9-21 hodin. Vstupné do bazénu je 40 korun na hodinu.
</TEXT>
<HEADING>
Bazén, Pobřežní ulice:
</HEADING>
<TEXT>
Hodiny plavání pro veřejnost se v pracovních dnech mění podle rezervací skupin - nutno domluvit se předem. Sobota a neděle 9-19 hodin. Vstupné je 30 korun na hodinu.
Hodiny plavání pro veřejnost se v pracovních dnech mění podle rezervací skupin - nutno domluvit se předem. Sobota a neděle 9-19 hodin. Vstupné je 30 korun na hodinu.
</TEXT>
</DOC>
<DOC>
<DOCID>MF-20020415596</DOCID>
<DOCNO>MF-20020415596</DOCNO>
<DATE>04/15/02</DATE>
<TITLE>
Kultura dnes
</TITLE>
<TEXT>
STARÝ ZÁMEK: Rod Černínů z Chudenic, expozice Josefa Dobrovského, regionální expozice.
MUZEUM CHODSKA: Jan Paroubek - výběr z tvorby. Otevřeno pondělí až pátek 9-12, 13-16 hodin.
Babí léto. Komedie ČR ( 18.00).
MUZEUM SEVERNÍHO PLZEŇSKA: Kristina Zábranská: Krajiny a květinová zátiší. Otevřeno úterý až neděle 9-17 hodin.
MĚSTSKÝ ÚŘAD: Stálá expozice: Skašovské hračkářství. Otevřeno út, st, pá 10-16, so 9-15 hodin.
MĚSTSKÉ MUZEUM: Bartoloměj Štěrba - sochy, Jaroslav Steiner - krajiny. Otevřeno pondělí až čtvrtek 9-15, pátek až neděle 9-13 hodin. MĚSTSKÉ MUZEUM A GALERIE: Stálá expozice: Síň nepomuckého rodáka malíře Augustina Němejce.
HORNICKÉ MUZEUM: Stálá expozice: Důlní technika. Otevřeno po objednání na telefonu: 0184/ 798 040.
ALKA - Lasselsberger: Dana Raunerová a Jan Rauner - obrazy, kresby, fotografie. ART DOMARU: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE 21: Stálá expozice: prodejní expozice obrazů a užitého umění, starožitnosti. Ivo Pešák, Rudolf Hrušínský ml. a František Ringo Čech - obrazy. Otevřeno pondělí až pátek 10-17, sobota 9-12 hodin.
GALERIE D: Petra Ježková: Keramická imaginace. Otevřeno pondělí až středa 9-17, čtvrtek a pátek 9-16 hodin.
GALERIE U SV. ANNY: Tiché krajiny Renaty Čihákové. Otevřeno pondělí až pátek 10-18 hodin. GALERIE V KLUBU ESPRIT: Karel Adam - fotografie. Otevřeno pondělí až pátek 11-21 hodin. HISTORICKÉ PODZEMÍ: Věčná krása - archeologické reprodukce z Egypta, Řecka, Říma a Ameriky. MÁZHAUZ RADNICE: Výtvarné práce SOŠ a SOU obchodní. Otevřeno denně 8-18 hodin.
MĚŠŤANSKÁ BESEDA: Z. Vaiz - fotografie z rekonstrukce Měšťanské besedy.
PIVOVARSKÉ MUZEUM: Stálá expozice: Historie vaření piva - doklady z minulosti pivovarnictví, sladovnictví, bednářství, pohostinství. Grónsko - dotek Arktidy. Otevřeno denně 10-18 hodin. TRIGON GALLERY: Kamil Lhoták - obrazy, kresby, grafika. Otevřeno pondělí až čtvrtek 10-18, pátek 10-17, sobota 10-12 hodin.
</TEXT>
<HEADING>
Z
</HEADING>
<TEXT>
oologická a botanická zahrada, Akva-Tera. Pravidelné akce v Zoo: denně ve 14.30 hod. povídání o šimpanzech, v 15.00 hod. komentované krmení tučňáků, v 16.00 hod. povídání o medvědech, v sobotu ve 13.00 hod. prezentace plazů, v neděli ve 13.00 hod. krmení varanů komodských.
Pořad
DK HRÁDEK: O čem se zdá medvědům - povídání s Václavem Chaloupkem ( 10.00).
DK SOKOLOVNA: Abeceda hvězd One Man Show V. Hrona ( 19.30).
MUZEUM B. HORÁKA: Romské osady na východním Slovensku.
MUZEUM A ZÁMEK: Otevřeno po objednání na tel. 0185/ 594 654, 0185/ 594 842.
VODNÍ ELEKTRÁRNA VYDRA: Šumavská energie - stálá expozice Západočeské energetiky. Informace na telefonu 019/700 67 63, 019/70029 03.
ŠŤÁHLAVY
ZÁMEK KOZEL: Skupina Femina - kresby, pastely, plastiky, grafika.
MUZEUM: Stálá expozice: Stříbro, náměstí, minoritský klášter. Otevřeno pondělí až pátek 10-16, sobota 13-16 hodin.
Banditi. Akční USA ( 20.00).
MŽE: Harry Potter a kámen mudrců. Fantazy USA ( 16.30).
MUZEUM: výstava keramického kroužku základní školy Rozvadov. Otevřeno pondělí, čtvrtek a pátek 9-16, středa 9-17 hodin.
GALERIE U CÍSAŘE RUDOLFA II.: Prodejní výstava keramiky a replik historického skla. Otevřeno pondělí až pátek 10-18, sobota a neděle 10-17 hodin.
Možnost bezplatně upozornit na svůj pořad či expozici mají i další organizátoři kulturních akcí v regionu. Redakci kontaktujte telefonicky na čísle 019/71 87 111, faxem 019/71 87 222 nebo elektronickou poštou na adrese redplz@mfdnes.cz. Podrobnosti na internetové adrese: http://kultura.idnes.cz/
Počátky computerového umění v Plzni představuje Galerie Jiřího Trnky. Otevřeno je od pondělí do pátku mezi 10. až 12. hodinou a od 13 do 17 hodin. V sobotu lze plzeňskou galerii navštívit od 10 do 14 hodin.
</TEXT>
</DOC>
<DOC>
<DOCID>MF-20020415597</DOCID>
<DOCNO>MF-20020415597</DOCNO>
<DATE>04/15/02</DATE>
<TITLE>
Fotbalisté Chebu vyhráli a předstihli o bod Sušici
</TITLE>
<TEXT>
Týmy z čela tabulky oblastního přeboru bodovaly a drží své pozice. Vede nadále Senco Plzeň před Chebem. Ten předstihl Sušici, která remizovala na hřišti Přimdy.
Plzeň - Fotbalisté Malesic na domácím trávníku prohráli s Toužimí. To je největší překvapení dvacátého kola oblastního přeboru.
DOUBRAVKA - CHANOVICE 2:0. Poločas: 1:0. Branky: 43. Boček, 48. Skála. ŽK: 1:1. Rozhodčí: Kafka. Diváků: 450. Vedoucí celek tabulky nejvyšší regionální fotbalové soutěže měl celé utkání převahu. Střelecky se však prosadil až těsně před přestávkou. Po rohovém kopu se do chanovické branky hlavou trefil Boček. Hned ve třetí minutě druhé části prošel chanovickou obranou Skála, poradil si i s brankářem Kalinou a dal výsledku konečnou podobu. Pak už střelec druhého domácího úspěchu, ale ani jeho spoluhráči Jonák a Krejčí, neproměnili. Hosté byli po celé utkání v defenzivě a nedokázali si vytvořit žádnou vážnější brankovou příležitost.
PŘIMDA - SUŠICE 0:0. ŽK: 0:3. Rozhodčí: Hodač. Diváků: 250. Pohlednému, bojovnému a vyrovnanému utkání chyběly jen branky. Blíže ke skórování měl domácí celek, který si připravil i více šancí. Hosté také nezůstávali pozadu, v prvním poločase trefil přimdský hráč Kindl tyč sušické branky, na druhé straně ho napodobil ve druhé části duelu Staněk. Pak už kralovaly na trávníku obrany, hrálo se většinou ve středu hřiště.
MALESICE - TOUŽIM 1:4. Poločas: 0:0. Branky: 50. Liška - 48. Hejna, 70. Štádler, 80. Mikula, 85. J. Šulc. ŽK: 3:2. ČK: 1:1 (30. R. Kadlec - 55. Moravec). Rozhodčí: Pastyřík. Diváků: 100. Začátek utkání patřil malesickým fotbalistům, zpočátku nic nenasvědčovalo, že hosté z trávníku odejdou s vysokou prohrou. Možnost skórovat měli Karbusický a Liška. Před přestávkou už se hra ale vyrovnala, hostující J. Šulc trefil břevno malesické branky. Druhý poločas domácím fotbalistům vůbec nevyšel. Na vedoucí branku toužimského Hejny sice vzápětí odpověděl Liška, ale pak se z trestného kopu trefil Štádler. Další dva rychlé protiútoky toužimských fotbalistů určily konečný výsledek.
BOLEVEC - NEPOMUK 3:2. Poločas: 2:0. Branky: 20. Pavel Greif, 42. Petr Greif, 78. Nykles - 55. Slach (penalta), 75. Janoch. ŽK: 2:4. Rozhodčí: Pochobradský. Diváků: 100. Bolevec v první části utkání vedl o dva góly, ale to nebylo rozhodující. Patnáct minut před koncem nepomučtí fotbalisté skóre srovnali. Jejich radost však trvala pouze tři minuty. To nejzkušenější domácí fotbalista Nykles využil chybu hostujícího brankáře Martince, který pouze vyrazil střelu Hartmana a přesnou trefou z dorážky zajistil dmácím důležité tři body.
1. FC PLZEŇ - BLOVICE 2:1. Poločas: 0:1. Branky: 60. Dlesk, 90. Görner - 20. Lajbl. ŽK: 3:4. ČK: 1:0 (70. Fuja). Rozhodčí: Ulrych. Diváků: 100. I když měl plzeňský celek celý zápas velkou převahu, do vedení šli hosté, kteří skórovali z trestného kopu. Teprve po hodině hry vyrovnal po rozehrání nepřímého kopu Dlesk, vítězný gól vstřelil v poslední minutě po samostatné akci Görner.
K. VARY B - POBĚŽOVICE 2:0. Poločas: 2:0. Branky: 9. a 17. Bellák. ŽK: 3:3. ČK: 0:1 (54. Růžek). Rozhodčí: Kožár. Diváků: 70. Dvě rychlé branky domácího Belláka stanovily scénář celého střetnutí. Když se hosté chystali ve druhé části k náporu, byl jim vyloučen hráč Růžek za urážku rozhodčího a bylo o výsledku rozhodnuto.
CHEB - NÝRSKO 5:2. Poločas: 3:0. Branky: 27. a 77. Schveiner (obě z penalt), 41. a 88. Čížek, 48. Sláma - 57. K. Presl, 65. L. Presl (penalta). ŽK: 3:5. ČK: 0:1 (90. Hladík). Rozhočí: Špak. Diváků: 300. Utkání rozhodl první poločas, který vyhrál favorizovaný Cheb 3:0. Hosté se ale přesto nevzdali a hned v úvodu druhé půle během osmi minut snížili na rozdíl gólu. Rozhodla druhá domácí penalta v 77. minutě.
STAŇKOV - DOMAŽLICE 2:0. Poločas: 2:0. Branky: 5. a 45. Trhlík. ŽK: 2:4. ČK: 0:1 (55. Janča). Rozhodčí: Štrincl. Diváků: 400. V okresním derby byli domácí po celé utkání lepším celkem, dali dvě branky, další gólové příležitosti neproměnili. Hostující Mrvík neproměnil ve druhém poločase pokutový kop.
Doubravečtí fotbalisté porazili ve dvacátém kole oblastního přeboru Chanovice 2:0, hráč Senca Martin Hanzlíček (vpředu) bojuje o míč s chanovickým Miroslavem Kučerou.
</TEXT>
</DOC>
<DOC>
<DOCID>MF-20020415598</DOCID>
<DOCNO>MF-20020415598</DOCNO>
<DATE>04/15/02</DATE>
<TITLE>
I. A třída: Rapid dal sedm branek
</TITLE>
<GEOGRAPHY>Plzeň</GEOGRAPHY>
<TEXT>
Fotbalisté Ostrova si lehce poradili s týmem Plané, porazili ji 4:0 a v tabulce I. A třídy skupiny A zvýšili náskok před Sokolovem na šest bodů. Ten pouze remizoval v Horním Slavkově. Ve skupině B stále vede Úněšov. Nejvíc gólů padlo na hřišti na Lopatárně, kde domácí Rapid Plzeň nastřílel sedm gólů do branky Mladotic. Šest gólů padlo také na trávníku ZČE Plzeň, kde domácí porazili Kaznějov 5:1. Také Horní Bříza si bez potíží poradila se Švihovem, který odjel s debaklem 0:5.
Plzeň - Fotbalisté Ostrova si lehce poradili s týmem Plané, porazili ji 4:0 a v tabulce I. A třídy skupiny A zvýšili náskok před Sokolovem na šest bodů. Ten pouze remizoval v Horním Slavkově. Ve skupině B stále vede Úněšov. Nejvíc gólů padlo na hřišti na Lopatárně, kde domácí Rapid Plzeň nastřílel sedm gólů do branky Mladotic. Šest gólů padlo také na trávníku ZČE Plzeň, kde domácí porazili Kaznějov 5:1. Také Horní Bříza si bez potíží poradila se Švihovem, který odjel s debaklem 0:5.
</TEXT>
</DOC>
<DOC>
<DOCID>MF-20020415599</DOCID>
<DOCNO>MF-20020415599</DOCNO>
<DATE>04/15/02</DATE>
<TITLE>
Faschingbauer má titul i limit
</TITLE>
<TEXT>
Pavel Faschingbauer v sobotu zaběhl nejrychlejší půlmaraton kariéry. V Domažlicích, ve svém rodišti, vytrvalec splnil, co si předsevzal. Vybojoval účast na mistrovství světa v Bruselu a získal titul mistra republiky.
Domažlice - Pavel Faschingbauer, startující za USK Praha, však nebyl nejrychlejším běžcem devátého ročníku Domažlického půlmaratonu. Byl jím dvacetiletý Keňan Michael Rotich. Od startu běžel jako vítr a cílovou pásku proťal v čase 1: 03,0 hodiny. Za traťovým rekordem zoastal jen o pět vteřin. Přišel tím o třítisícovou prémii, i tak za absolutní prvenství bral18 tisíc korun. Pavel Faschingbauer doběhl za bouřlivého aplausu diváků druhý. Časem 1: 03,34 hodiny, novým osobním rekordem, splnil o 26 vteřin limit pro účast na světovém šampionátu v Bruselu. "Jsem spokojený s výsledkem i časem. Splnil jsem limit pro start v Bruselu. To byl můj cíl," řekl v cíli Faschingbauer. Byl nadšený z diváků u trati. "Hnali mne dopředu. Strašně mi pomohli," prohlásil osmadvacetiletý vytrvalec. Tomu z českých běžců nikdo nestačil, stejně jako on neodolal tempu Keňana. "Strašně mě překvapil. Přijel s avizovaným osobním rekordem 1:03 hodiny, ale jeho tempo bylo mnohem rychlejší. Čekal jsem, že s ním budu bojovat, ale hned v prvním kole nám všem utekl," konstatoval Faschingbauer. Také závod žen vyhrála zahraniční běžkyně. Slovenka Dana Janečková porazila nejlepší Češku Janu Klimešovou o 57 vteřin. Přitom do patnáctého kilometru běžely společně ve skupině. "Tam jsem zrychlila. Klimešová neměla dost sil," řekla Dana Janečková, která si zaběhla osobní rekord. Titul mistryně české republiky tak získala Jana Klimešová.
Pavel Faschingbauer (uprostřed s číslem 1) si druhým místem v Domažlickém půlmaratonu zajistil titul mistra republiky, zaběhl osobní rekord a zároveň splnil limit pro start na květnovém mistrovství světa v Bruselu.
</TEXT>
</DOC>
<DOC>
<DOCID>MF-20020415600</DOCID>
<DOCNO>MF-20020415600</DOCNO>
<DATE>04/15/02</DATE>
<TITLE>
Viktoria bez problémů porazila HFK Olomouc
</TITLE>
<GEOGRAPHY>Plzeň</GEOGRAPHY>
<TEXT>
Fotbalisté Viktorie Plzeň porazili ve dvaadvacátém kole druhé fotbalové ligy 1. HFK Olomouc 3:0. Podobně si však vedly všechny kluby, které okupují čelo tabulky, proto se na jejich pořadí nic nezměnilo. Na příčku, která zaručuje postup do první ligy, Viktoria stále ztrácí sedm bodů. Utkání významně ovlivnila třiadvacátá minuta. Benjamin Vomáčka, který byl téměř na půlící čáře, jen lehce nakopl míč. Zdálo se, že ten jen tak nazdařbůh letí do pokutového území soupeře. Tam jej však hlavou zasáhl Petr Smíšek a Viktoria vedla 1:0. Až do té doby olomoučtí fotbalisté plzeňský tým dost trápili. Hráče domácího týmu napadali už na jejich polovině, dlouhé přihrávky se jim už v zárodku snažili překazit. I přesto se Plzeňané několikrát dostali do dobrých šancí, dvakrát se před olomouckým brankářem Hrdinou objevil Smíšek, skvělá byla akce, kdy míč putoval po ose Kožuch, Fořt, Jež. Všemu ale chybělo finální zakončení, domácí hráči se totiž až zbrkle a za každou cenu snažili vstřelit gól. Úvodní vydařená trefa plzeňský tým zjevně uklidnila, fotbalisty Olomouce naopak přinutila k opatrnosti. Pojistku k dobrému výsledku daroval domácímu celku gólman soupeře, v jedenatřicáté minutě špatně vyhodnotil situaci před svojí brankou a míč pouze vyrazil. Když se jej pokoušel zmocnit, porazil Petra Kašťáka a kopala se penalta. Slovenský reprezentant Róbert Jež se nemýlil, Viktoria vedla 2:0. Ve druhém poločase, podobně jako v prvním, se od úvodních minut hrál svižný fotbal. Navíc domácí hráči dokázali po několika minutách přidat třetí gól. Ve dvaapadesáté minutě Petr Kašťák chytře přehrál olomouckého Henkla, který před vlastní brankou si počínal s míčem velice naivně. Kašťák přihrál úplně volnému Smíškovi, který vstřelil v utkání již druhý gól. Pak přišly velké chvíle plzeňského kanonýra Pavla Fořta. Hned dvakrát se pokusil zapsat do listiny střelců. Při první akci se míč odrazil od břevna, podruhé pak od brankáře soupeře. Mezi padesátou a pětašedesátou minutou měli Plzeňané obrovskou převahu. Olomoučtí zadáci často nevěděli kam dřív skočit, koho z domácích hráčů střežit. Pak však trenér Petr Rada vystřídal Smíška Šedivcem a po dvaceti minutách Fořta Kousalem. Převaha Viktorie už tak výrazná nebyla. Naopak, olomoučtí fotbalisté vycítili šanci, několikrát se dostali před brankáře Hauzra, po jeho jednom nepřesném zásahu měli možnost i skórovat. "První plzeňský gól byl povedený, ty další jsme si vlastně dali sami. Hráli jsme pasivně a pod své možnosti," řekl po utkání olomoucký kouč Roman Pivarník. "Náš výkon byl kvalitní, skóre mohlo být i vyšší. Líbilo se mi, že soupeř hrál otevřeně, neuchýlil se jen k pasivnímu bránění," hodnotil duel trenér Petr Rada.
Róbert Jež (vlevo), který v minulém kole pro žluté karty nehrál, se v duelu s 1. HFK Olomouc opět vrátil do sestavy Viktorie.
</TEXT>
</DOC>
<DOC>
<DOCID>MF-20020415601</DOCID>
<DOCNO>MF-20020415601</DOCNO>
<DATE>04/15/02</DATE>
<TITLE>
Divize: z týmů regionu vyhrály jen Klatovy
</TITLE>
<GEOGRAPHY>Plzeň</GEOGRAPHY>
<TEXT>
Oba dva divizní celky nejvíce ohrožené sestupem, Chlumčany a Tachov, prohrály. Nedařilo se ani ostatním celkům z regionu. Tři body za domácí vítězství nad Milevskem si připsali pouze fotbalisté Klatov.
KLATOVY - MILEVSKO 2:1. Poločas: 1:1. Branky: 30. Brejcha, 90. Hrubec - 43. Koutník. ŽK: 0:0. Rozhodčí: Chadima. Diváků: 420. Ve vyrovnaném utkání, které poznamenal celá řada nepřesností, se hosté představili jako velmi dobře takticky hrající celek. Po vyrovnané první části se domácím fotbalistům podařilo rozhodnout utkání až v dramatickém závěru. Záložník Brejcha nejprve neproměnil v sedmaosmdesáté minutě nařízenou penaltu, ve čtvrté minutě nastavení skóroval hlavou po rohovém kopu Hrubec.
CHLUMČANY - MOTORLET 0:1. Poločas: 0:0. Branka: 75. Stupka. ŽK: 1:3. Rozhodčí: Reisner. Diváků: 200. Podobně jako v předchozích kolech připravila předposlední celek tabulky o body střelecká neschopnost. Hosté sice byli techničtější, domácí bojovali, ale bez finálního zakončení. Rozhodnutí padlo z kopačky nejlepšího hráče Motorletu Stupky.
PÍSEK - TACHOV 1:0. Poločas: 0:0. Branka: 62. Vácha. ŽK: 5:1. Rozhodčí: Šafránek. Diváků: 200. Jediná branka utkání padla po chybě tachovské obrany. Závěrečný nápor hostů byl sice zjevný, ale bez efektu a brankových příležitostí.
TÁBOR - VEJPRNICE 3:0. Poločas: 2:0. Branky: 15. (penalta), 42. a 56. Vrzal. ŽK: 2:3. Rozhodčí: Koval. Diváků: 280. Utkání rozhodl střelecky disponovaný exligový fotbalista Vrzal. Vysoká prohra hostů neodpovídá průběhu hry. Vejprnice zklamaly střelecky.
KAPLICE - PŘEŠTICE 1:0. Poločas: 1:0. Branka: 42. Románek. ŽK: 4:3. Rozhodčí: Makovička. Diváků: 400. Hosté měli téměř po celé utkání mírnou převahu, ale střelecky se neprosadili. Jedinou branku inkasovali po špatné rozehrávce a následném rohovém kopu. Ve druhé části měli nejblíž k vyrovnání Biederman a Mareš, ale neuspěli.
STRAKONICE - ROKYCANY 0:0. ŽK: 2:2. ČK: 0:1 (43. Surmaj). Rozhodčí: Žuček. Diváků: 300. Utkání mělo pouze průměrnou úroveň a hru hostů ovlivnilo vyloučení Surmaje. Dvě největší šance ke skórování měl hostující Kožíšek.
</TEXT>
</DOC>
<DOC>
<DOCID>MF-20020415602</DOCID>
<DOCNO>MF-20020415602</DOCNO>
<DATE>04/15/02</DATE>
<TITLE>
Kůrková získala v Sydney bronz
</TITLE>
<GEOGRAPHY>Plzeň</GEOGRAPHY>
<TEXT>
Osmnáctiletá plzeňská střelkyně Kateřina Kůrková vybojovala na Světovém poháru v Sydney bronzovou medaili ve střelbě ze vzduchové pušky na 40 ran. Juniorskou vicemistryni Evropy porazily jen dvě soupeřky z Asie. Z vítězství a zároveň absolutního světového rekordu v kvalifikaci, 400 bodů, se radovala Korejka Min-Young Seo. Od stříbra Indky Anjali Vedpathakové Kůrkovou dělilo 1,5 bodu. Šestadvacáté místo obsadila Plzeňanka Kateřina Beranová nástřelem 390 bodů.
Plzeň - Osmnáctiletá plzeňská střelkyně Kateřina Kůrková vybojovala na Světovém poháru v Sydney bronzovou medaili ve střelbě ze vzduchové pušky na 40 ran. Juniorskou vicemistryni Evropy porazily jen dvě soupeřky z Asie. Z vítězství a zároveň absolutního světového rekordu v kvalifikaci, 400 bodů, se radovala Korejka Min-Young Seo. Od stříbra Indky Anjali Vedpathakové Kůrkovou dělilo 1,5 bodu. Šestadvacáté místo obsadila Plzeňanka Kateřina Beranová nástřelem 390 bodů.
</TEXT>
</DOC>
<DOC>
<DOCID>MF-20020415603</DOCID>
<DOCNO>MF-20020415603</DOCNO>
<DATE>04/15/02</DATE>
<TITLE>
Milan Liška dojel v Brně čtvrtý
</TITLE>
<GEOGRAPHY>Plzeň</GEOGRAPHY>
<TEXT>
Plzeňský jezdec Milan Liška obsadil v úvodním podniku mistrovství České republiky v závodech automobilů do vrchu na Masarykově okruhu v Brně celkově čtvrté místo a vyhrál skupinu A cestovních vozů. Prvenství obhájil Otakar Krámský se speciálem BMW Osella, který trať dlouhou 2435 metrů s převýšením 73,63 metrů zdolal za 2: 42,49 minuty. Liška, který startoval s vozem Toyota Celica GT 4, za vítězem zaostal o 13,7 vteřiny.
Plzeň - Plzeňský jezdec Milan Liška obsadil v úvodním podniku mistrovství České republiky v závodech automobilů do vrchu na Masarykově okruhu v Brně celkově čtvrté místo a vyhrál skupinu A cestovních vozů. Prvenství obhájil Otakar Krámský se speciálem BMW Osella, který trať dlouhou 2435 metrů s převýšením 73,63 metrů zdolal za 2: 42,49 minuty. Liška, který startoval s vozem Toyota Celica GT 4, za vítězem zaostal o 13,7 vteřiny.
</TEXT>
</DOC>
<DOC>
<DOCID>MF-20020415604</DOCID>
<DOCNO>MF-20020415604</DOCNO>
<DATE>04/15/02</DATE>
<TITLE>
Fotbalista je ve výběru reprezentace
</TITLE>
<GEOGRAPHY>Plzeň</GEOGRAPHY>
<TEXT>
Plzeňského brankáře Martina Ticháčka povolal dodatečně trenér Werner Lička do reprezentačního výběru fotbalistů do 20 let. Tým absolvuje ve středu v Příbrami přípravný zápas proti Turecku. Kromě Ticháčka trenér Lička oproti původní nominaci udělal ještě dvě změny.
Plzeň - Plzeňského brankáře Martina Ticháčka povolal dodatečně trenér Werner Lička do reprezentačního výběru fotbalistů do 20 let. Tým absolvuje ve středu v Příbrami přípravný zápas proti Turecku. Kromě Ticháčka trenér Lička oproti původní nominaci udělal ještě dvě změny.
</TEXT>
</DOC>
<DOC>
<DOCID>MF-20020415605</DOCID>
<DOCNO>MF-20020415605</DOCNO>
<DATE>04/15/02</DATE>
<TITLE>
Výsledkový servis
</TITLE>
<TEXT>
Kvalifikace o postup do I. ligy žen: MEA DHC Plzeň - Tatran Brno-Bohunice 17:15 (7:6). II. liga mužů: Rokycany - Slavia Praha 21:30, Slavia VŠ Plzeň - Železný Brod 21:30, Bohemians Praha - Starý Plzenec 22:16. III. liga mužů: Lokomotiva Plzeň - Milevsko 31:19, Soběslav - Šťáhlavy 18:15, Třemošná - Lokomotiva Cheb 19:18, Plzeň-Bolevec - Plzeň-Košutka 21:15. Divize: Plzeň-Košutka B - Šťáhlavice 18:18, Sokolov - Plzeň-Újezd 28:15, Rokycany B - Šťáhlavy B 19:16, Plzeň-Bolevec C - Plzeň-Bolevec M.A.T. 15:16.
Vyškov - SKK Rokycany 4:12 (5438:5545). Rokycany, které byly ligovým nováčkem, skončily v tabulce druhé s dvoubodovou ztrátou za vítězem ligy týmem LCS Praha.
</TEXT>
</DOC>
</CZE>