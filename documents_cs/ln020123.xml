<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020123001</DOCID>
<DOCNO>LN-20020123001</DOCNO>
<DATE>01/23/02</DATE>
<TITLE>
Hrůza - takovými slovy označuje vůdce rakouského podpisového referenda proti Temelínu, rakouský populistický politik Jörg Haider, nedávné výroky českého premiéra Miloše Zemana.
</TITLE>
<GEOGRAPHY>PRAHA</GEOGRAPHY>
<TEXT>
Zablokuje Rakousko kvůli Temelínu vstup České republiky do Evropské unie? Věhlasný rakouský populista Jörg Haider - kvůli kterému sama EU před časem uvalila na Rakousko diplomatické sankce - takovou možnost nevylučuje. Den po skončení rakouského podpisového referenda proti Temelínu poskytl Haider LN exkluzivní rozhovor. V něm zopakoval, že má rád Čechy a že s "některými vypil nejednu sklenici piva". Současně vyjádřil ostrý nesouhlas s nedávnými výroky Miloše Zemana, který referendum kritizoval. "Protože Miloš Zeman už nebude hrát v politice žádnou roli, nebudu s ním ztrácet čas," řekl Haider LN. Prohlásil, že "chce jednat po volbách s novou českou vládou".
</TEXT>
<HEADING>
Svobodní hrozí novými volbami
</HEADING>
<TEXT>
Haiderovi Svobodní včera pohrozili lidovcům, že jsou připraveni vystoupit z rakouské vládní koalice a ucházet se o přízeň voličů v nových volbách. Svobodným se nelíbí, že přestože referendum proti Temelínu podepsalo více než 900 000 Rakušanů, tak lidovci odmítají vetovat vstup ČR do Evropské unie v případě, že Česko jadernou elektrárnu neodstaví. Opoziční sociální demokraté (SPÖ) i Zelení možnost uspořádání nových voleb přivítali. "S každým dalším dnem, kdy je tato vláda u moci, vznikají Rakousku stále větší škody," prohlásil předseda parlamentní frakce SPÖ Josef Cap. Jörgu Haiderovi ovšem nejde jenom o jadernou elektrárnu Temelín. Veto českému vstupu do EU spojuje Haider i s další otázkou: problémem Benešových dekretů týkajících se poválečného vysídlení sudetských Němců. "Bez vyřešení těchto sporných otázek nemohou Rakousko a Česko nalézt jednotu v přístupu k začlenění České republiky do EU," řekl Haider.
Haiderovi Svobodní včera pohrozili lidovcům, že jsou připraveni vystoupit z rakouské vládní koalice a ucházet se o přízeň voličů v nových volbách. Svobodným se nelíbí, že přestože referendum proti Temelínu podepsalo více než 900 000 Rakušanů, tak lidovci odmítají vetovat vstup ČR do Evropské unie v případě, že Česko jadernou elektrárnu neodstaví. Opoziční sociální demokraté (SPÖ) i Zelení možnost uspořádání nových voleb přivítali. "S každým dalším dnem, kdy je tato vláda u moci, vznikají Rakousku stále větší škody," prohlásil předseda parlamentní frakce SPÖ Josef Cap. Jörgu Haiderovi ovšem nejde jenom o jadernou elektrárnu Temelín. Veto českému vstupu do EU spojuje Haider i s další otázkou: problémem Benešových dekretů týkajících se poválečného vysídlení sudetských Němců. "Bez vyřešení těchto sporných otázek nemohou Rakousko a Česko nalézt jednotu v přístupu k začlenění České republiky do EU," řekl Haider.
</TEXT>
</DOC>
<DOC>
<DOCID>LN-20020123002</DOCID>
<DOCNO>LN-20020123002</DOCNO>
<DATE>01/23/02</DATE>
<TITLE>
říká kontroverzní rakouský politik v rozhovoru pro LN
</TITLE>
<TEXT>
Rakušané se vyslovili pro zastavení Temelína, co bude dál
Zeman už nebude hrát v politice žádnou roli, a proto s jeho výroky nebudu ztrácet čas, říká v rozhovoru pro LN Jörg Haider, korutanský hejtman a vůdčí postava rakouské ultrapravicové strany Svobodných.
LN: Premiér Zeman označil vaši stranu Svobodných za postfašisty. Je skutečně pravda, že považujete Hitlerovu politiku zaměstnanosti za excelentní?
Co řekl Zeman, to byla opravdu hrůza. Navíc jeho výroky byly špatné i obsahově. Ale protože Miloš Zeman už nebude hrát v politice žádnou roli, nebudu s tím ztrácet čas. Informovaní čeští novináři by měli vědět, že jsem ve skutečnosti Hitlera nechválil. Má vyjádření byla médii už tolikrát rozebírána, že je mi trapné znovu o tom mluvit.
LN: Vaše slovní přestřelka s premiérem Zemanem ale přispěla k údajně největšímu zhoršení českorakouských vztahů za posledních padesát let. Mnoho Čechů navíc dává Zemanovi za pravdu. Skutečně necítíte vinu za to, jak vypadají dnešní vztahy mezi Čechy a Rakušany?
Mezi mnou a Zemanem je velký rozdíl. Já jsem nikdy nehaněl bez příčiny ani jeho, ani český lid. Tuto výsadu napadání Svobodných a vůbec Rakouska jsme přenechali panu Zemanovi. Moje slova byla pouze krátkou reakcí na tyto výpady.
LN: Referendum, požadující zablokování vstupu Česka do Evropské unie kvůli Temelínu, podepsal v Rakousku necelý milion lidí. Domníváte se, že vás takový výsledek opravňuje ke skutečnému prosazení požadavků referenda?
Referendum skončilo z našeho pohledu vynikajícím úspěchem a zařadilo se mezi nejúspěšnější lidová hlasování za posledních dvacet let. Úspěch je o to větší, že všechny ostatní strany v Rakousku kromě Svobodných naši akci nepodpořily. Výsledek referenda nepochybně opravňuje rakouské politiky k zahájení nových jednání o Temelínu s českou stranou.
LN: Nadále tedy podporujete rakouské veto pro vstup České republiky do EU, pokud Češi neodstaví Temelín?
My chceme především jednat po volbách s novou českou vládou o dvou základních otázkách. První je otázka Temelína, kde jde také o možnost celkového ústupu od jaderné energetiky. Dalším tématem k rozhovorům nepochybně musí být i takzvané Benešovy dekrety. Bez vyřešení těchto sporných otázek nemohou Rakousko a Česko nalézt jednotu v přístupu k začlenění České republiky do EU. Samozřejmě, že ale nechceme zasednout k jednacímu stolu s představou stoprocentního splnění našich požadavků. Jsme připraveni ke kompromisům.
LN: Jaký kompromis máte na mysli? Je podle vás možné, že i strana Svobodných bude souhlasit s provozem Temelína na základě splnění některých bezpečnostních požadavků?
Možný kompromis je otázka k jednání. Nechci se v této věci plést do práce skutečných vyjednavačů. Chtěl bych jenom potvrdit naši připravenost vést taková jednání, která by byla v zájmu obou stran. Máme sice nyní ostré politické spory, ale já se domnívám, že nakonec dojdeme ke kompromisu, přijatelném pro obě země. Myslím si, že ústup od jaderné energie je ale i v zájmu českých občanů.
LN: Váš partner v rakouské vládě, strana lidová, ale s případným vetem vůči ČR striktně nesouhlasí. Budete tedy prosazovat své požadavky i pod hrozbou rozpadu vládní koalice?
My máme koalici především s rakouskými občany. Nemůžeme se tedy řídit jen podle toho, co si myslí náš koaliční partner. Jestliže bude lidová strana nedostatečně hájit rakouské zájmy zejména v rámci Evropské unie, pak je samozřejmě otázka, nakolik může naše koaliční spolupráce fungovat.
LN: Nemáte obavu, že se Rakousko kvůli požadavku Svobodných na zablokování vstupu Česka do EU znovu dostane v rámci Evropské unie do izolace, stejně jako po vstupu vaší strany do vlády?
Tuhle frázi o izolaci už opravdu nemůžu ani slyšet. Stav skutečné izolace totiž v Rakousku nikdy nenastal. Měli jsme i v době sankcí ze strany EU velmi dobré vztahy s většinou evropských zemí, kterým bylo trapné, že tyto sankce vůbec existovaly. Podle mého názoru udělala česká vláda velkou chybu, když jako jediná z vlád zemí usilujících o vstup do EU tyto sankce podpořila. U dobrého souseda očekávám v těžkých časech především podporu. Doufám, že až bude v Česku zvolena nová vláda, stane se Česká republika naším skutečně solidárním sousedem. Iv Evropské unii bude pro ČR dobré, když se dokáží spojit pro společné zájmy i menší státy.
LN: Proč se stejnou razancí neprotestují Svobodní i proti jaderným elektrárnám v Německu nebo ve Švýcarsku? Není to proto, že Češi se dají dobře vydírat právě kvůli své snaze o vstup do EU?
My už od roku 1978 zaujímáme naprosto jasné stanovisko k jaderné energii. V referendu o naší jaderné elektrárně Zwentendorf, která patřila ve své době k vůbec nejmodernějším v Evropě, jsme rozhodli o jejím zakonzervování. Nespustili jsme Zwentendorf, protože jsme nechtěli riskovat životy našich lidí. Nyní máme morální právo říci i našim sousedům, aby také oni neuváděli kvůli bezpečnosti jadernou elektrárnu do provozu. My bojujeme za celkový ústup od jaderné energie. Proti Temelínu protestujeme navíc zejména proto, že se jedná o nové jaderné zařízení, zatímco ta ostatní už dosluhují. U Temelína je navíc třeba poznamenat, že i někteří vysoce postavení čeští politici v minulosti vyjádřili pochybnosti o bezpečnosti JETE. To je pro nás další motivace k zastavení Temelína.
LN: Někteří čeští politici tvrdí, že za aktivitami Svobodných ve skutečnosti nestojí snaha zastavit Temelín, ale spíše snaha o získání rakouských voličů populistickými výroky. Údajně zdatně využíváte toho, že Češi patří v Rakousku k nejméně oblíbeným národům...
Takovou spekulaci považuji za opravdový nesmysl. Rakušané se snaží vyjít v dobrém se všemi sousedy. Pokud někoho kritizujeme, vždy se jedná o konkrétní lidi a nikoliv o celý národ.
LN: Jaký je váš osobní vztah k Čechům? Měl byste odvahu vysvětlit své postoje obyvatelům přímo v České republice?
Byl jsem několikrát v Česku jako turista a návštěvník této krásné země. Nemám žádné problémy podstoupit třeba ostrou politickou diskusi, ať už to bude kdekoli. Své postoje jsem zvyklý obhajovat někdy proti značnému odporu i v Rakousku. Myslím si, že i v Čechách navíc stále roste averze vůči jaderné energetice zejména mezi mládeží.
LN: Premiér Zeman také řekl, že sudetským Němcům by po válce hrozil podle tehdejších zákonů trest smrti za vlastizradu a odsun byl tedy pro ně menším zlem. Co říkáte tomuto výroku?
Nechtěl bych takové strašné vyjádření vůbec komentovat. Myslím, že úkolem politika v 21. století je směřovat pohled do budoucnosti. Jsem optimista a věřím, že jednou přeměníme zatížení minulostí v dobré sousedské vztahy. Myslím, že to samé si přejí i normální Češi a Rakušané. Politik by si měl rozmyslet, než řekne nějaký agresivní výrok. Politik by měl především myslet na zájmy svého národa. Já už jsem se v Čechách setkal s mnoha milými a šarmantními lidmi a s některými jsem také vypil nejednu sklenici piva. Haider není žádný nepřítel Čechů.
</TEXT>
</DOC>
<DOC>
<DOCID>LN-20020123003</DOCID>
<DOCNO>LN-20020123003</DOCNO>
<DATE>01/23/02</DATE>
<TITLE>
Mediální rada prodloužila Nově licenci do roku 2017
</TITLE>
<GEOGRAPHY>PRAHA</GEOGRAPHY>
<TEXT>
Šéf TV Nova Vladimír Železný včera oznámil, že už ví, jak svým bývalým americkým investorům splatí miliardový dluh. Rada pro rozhlasové a televizní vysílání zároveň včera prodloužila platnost vysílací licence TV Nova až do roku 2017. Železný údajně prodal společnosti MEF Holding svůj podíl ve firmě CET 21, která licenci na vysílání Novy vlastní. Tím prý získal peníze na zaplacení částky, kterou podle rozhodnutí arbitráže dluží svým investorům. Za zhruba desetiprocentní podíl v licenční firmě má MEF Holding vyplatit mediálnímu bossovi celkem 33 milionů dolarů, což je zhruba 1,2 miliardy korun. Nabídku na vyrovnání hodlá šéf Novy předložit Američanům "v nejbližších dnech". Celá transakce má však několik háčků. Prodej podílu podléhá schválení Radou pro rozhlasové a televizní vysílání. Podle jejího předsedy Martina Muchky o schválení převodu musí požádat účastníci transakce, což dosud neudělali. "Pouze jsme se dozvěděli, že uzavřeli smlouvu o smlouvě budoucí. Žádné oficiální informace nemáme," řekl. Dodal, že rada zřejmě rozhodne o převodu na svém příštím zasedání 29. ledna. Další háček spočívá v tom, že Železného podíl v CET 21 je stále obstaven exekucí, kterou navrhla CME kvůli arbitráži, a navíc nad ním visí hrozba dalšího exekučního řízení. Tentokrát ze strany Finančního úřadu pro Prahu 6. Finanční úřad pro Prahu 6 návrh na exekuční řízení podal kvůli Železného dluhům na daních za rok 1997 přesahujících 50 milionů korun. Obvodní soud pro Prahu 1 sice předevčírem probíhající exekuční řízení zastavil, podle finančního úřadu je však stále dlužníkem státu a lhůta pro zaplacení dluhu tedy opět běží. Když mediální boss nezaplatí, může finanční úřad navrhnout řízení další. Další komplikací pro uskutečnění plánu je fakt, že Železný svého věřitele dosud o způsobu splátky neinformoval, není tedy jisté, že CME na nabídku přistoupí. "CME od MEF Holdingu dosud žádnou nabídku neobdržela a na nabídky z tisku nemůžeme reagovat," řekl včera LN zástupce CME Michael Donath a Železného nabídku stroze komentoval: "Pan Železný nedostál svým závazkům a teď si hraje na spasitele."¨ Donath také připomněl slib Vladimíra Železného z loňského února, že dluh uhradí do "pěti, sedmi týdnů". Pokud by společnost MEF Holding Železného podíl získala, stala by se s bezmála šedesáti procenty majoritním podílníkem CET 21. MEF už podle předsedy představenstva Jiřího Šmejce získal na základě opčních smluv podíly v CET 21 od akcionářů Josefa Alana, Vlastimila Venclíka a Petera Hunčíka. Podle Šmejce z první splátky, kterou už MEF složila, může společnost CME získat trojnásobek toho, co by získala exekucí Železného podílu v CET 21.
PRAHA - Šéf TV Nova Vladimír Železný včera oznámil, že už ví, jak svým bývalým americkým investorům splatí miliardový dluh. Rada pro rozhlasové a televizní vysílání zároveň včera prodloužila platnost vysílací licence TV Nova až do roku 2017. Železný údajně prodal společnosti MEF Holding svůj podíl ve firmě CET 21, která licenci na vysílání Novy vlastní. Tím prý získal peníze na zaplacení částky, kterou podle rozhodnutí arbitráže dluží svým investorům. Za zhruba desetiprocentní podíl v licenční firmě má MEF Holding vyplatit mediálnímu bossovi celkem 33 milionů dolarů, což je zhruba 1,2 miliardy korun. Nabídku na vyrovnání hodlá šéf Novy předložit Američanům "v nejbližších dnech". Celá transakce má však několik háčků. Prodej podílu podléhá schválení Radou pro rozhlasové a televizní vysílání. Podle jejího předsedy Martina Muchky o schválení převodu musí požádat účastníci transakce, což dosud neudělali. "Pouze jsme se dozvěděli, že uzavřeli smlouvu o smlouvě budoucí. Žádné oficiální informace nemáme," řekl. Dodal, že rada zřejmě rozhodne o převodu na svém příštím zasedání 29. ledna. Další háček spočívá v tom, že Železného podíl v CET 21 je stále obstaven exekucí, kterou navrhla CME kvůli arbitráži, a navíc nad ním visí hrozba dalšího exekučního řízení. Tentokrát ze strany Finančního úřadu pro Prahu 6. Finanční úřad pro Prahu 6 návrh na exekuční řízení podal kvůli Železného dluhům na daních za rok 1997 přesahujících 50 milionů korun. Obvodní soud pro Prahu 1 sice předevčírem probíhající exekuční řízení zastavil, podle finančního úřadu je však stále dlužníkem státu a lhůta pro zaplacení dluhu tedy opět běží. Když mediální boss nezaplatí, může finanční úřad navrhnout řízení další. Další komplikací pro uskutečnění plánu je fakt, že Železný svého věřitele dosud o způsobu splátky neinformoval, není tedy jisté, že CME na nabídku přistoupí. "CME od MEF Holdingu dosud žádnou nabídku neobdržela a na nabídky z tisku nemůžeme reagovat," řekl včera LN zástupce CME Michael Donath a Železného nabídku stroze komentoval: "Pan Železný nedostál svým závazkům a teď si hraje na spasitele."¨ Donath také připomněl slib Vladimíra Železného z loňského února, že dluh uhradí do "pěti, sedmi týdnů". Pokud by společnost MEF Holding Železného podíl získala, stala by se s bezmála šedesáti procenty majoritním podílníkem CET 21. MEF už podle předsedy představenstva Jiřího Šmejce získal na základě opčních smluv podíly v CET 21 od akcionářů Josefa Alana, Vlastimila Venclíka a Petera Hunčíka. Podle Šmejce z první splátky, kterou už MEF složila, může společnost CME získat trojnásobek toho, co by získala exekucí Železného podílu v CET 21.
</TEXT>
</DOC>
<DOC>
<DOCID>LN-20020123004</DOCID>
<DOCNO>LN-20020123004</DOCNO>
<DATE>01/23/02</DATE>
<TEXT>
Naštěstí nemá Miloš Zeman v české politice sobě rovného. Kdybychom hledali jeho vzory, museli bychom hodně do minulosti. Možná by to byl konšel Škrhola z Příhraz, jemuž je klacek pravou rukou, a když postaví lomenici, svalí komín. Ale ani toto srovnání by nebylo přesné, protože je stejně jako baráčník Škrhola příliš jednoduché. Poté, co český premiér svou výřečností vyvolal slovní válku s Rakouskem, kterou už dokonce hasí prezidenti obou zemí, končí legrace. Důležitá je otázka: K čemu tato hádka vede a komu prospívá? Následky lze číst v našem, ale i v rakouském tisku. Třeba sobotní Die Presse ve smířlivém duchu píše: Zeman je stejný jako Haider. Oba jsou stejně neomalení, oba s chutí rozdávají slovní facky a každý úder pod pás je jim dobrý k tomu, aby si udrželi moc. Svatá pravda, až na drobný omyl: Zeman již ohlásil svůj odchod na penzi. Je tedy ve hře jen posedlost beztaktností? Snaha provokovat? Podívejme se napřed, co toto poštěkávání přes hranice způsobilo: Haidera se musel zastat rakouský prezident a chtě nechtě s ním asi v Rakousku souhlasí mnozí z těch, kterým by byl jinak protivný či alespoň lhostejný. Korutanský hejtman dostal příležitost, aby své postoje prosadil jako státní zájem, a dokonale toho využil. A jaksi mimochodem donutil i střízlivě uvažující novináře vytvořit jednoduchou rovnici: Je-li Haiderova strana postfašistická, pak je česká sociální demokracie postkomunistická a skrznaskrz prolezlá bývalými aparátníky, jeden za osmnáct, druhý bez dvou za dvacet. Haider se dostal více do středu a Zeman se posunul mnohem blíže k nebezpečnému prahu extremismu. Že tu nejde o Temelín, je zřejmé; protože však z této prudké výměny slov vyjdou obě strany pošramocené, jako žadatel o vstup do EU ztrácíme body, ať už se to má s Haiderovými názory jakkoli. Přesto není Zeman tak bezelstný, jak se zdá. Neboť odpověď na otázku, komu to prospívá, je nasnadě. Stačí sledovat různé ankety v novinách (zejména ty, jež probíhají "on-line", protože ty vypovídají pro svou anonymnost patrně spolehlivěji než jiné): mnohem více je těch, kteří soudí, že proti Haiderovi nejsou žádná slova dost tvrdá, než těch, kdo si myslí, že Miloš Zeman Česku škodí. Jinak řečeno: sociální demokracie zahájila předvolební boj a zaznamenala první úspěch. Miloš Zeman si vypěstoval svého Jörga Haidera, a ten si zase na druhé straně hranic pěstuje svého Miloše Zemana. Ještě vyšší forma opoziční smlouvy. Jak lvové bijí oba do sebe a oba z toho mají prospěch. Ale jinak už nikdo jiný. Ani rakouská koaliční vláda, která spoléhala na to, že Svobodní s korutanským hejtmanem za zády budou nakonec zvládnutelný partner, ani česká sociální demokracie, kterou po příštích volbách čeká život bez Miloše Zemana a která se snaží vypadat velmi proevropsky. Co ale bude dělat potom, až se na celou věc zapomene a voliči, které Zeman nalákal, ochladnou? Na tuto otázku se odpovídá nejsnáz: Bude muset pracně dokazovat, že není postkomunistickou stranou prolezlou někdejšími aparátníky. Jinak řečeno, že není symetrickým opakem toho, co v Rakousku představuje Jörg Haider.
</TEXT>
</DOC>
<DOC>
<DOCID>LN-20020123005</DOCID>
<DOCNO>LN-20020123005</DOCNO>
<DATE>01/23/02</DATE>
<TEXT>
Vladimír Železný se stylizuje do nové role. Celý rok odmítal splatit miliardu korun, kterou dluží svým bývalým americkým investorům, a najednou to jde. Co je za tou proměnou v hodného kluka? Možná to souvisí s další včerejší zprávou, která je pro Železného velmi důležitá. Státní rada pro rozhlas a televizi prodloužila licenci na vysílání TV Nova o dalších dvanáct let a urovnání sporu s Američany mohlo hrát při rozhodování radních určitou roli. Jenže není jisté, zda se Železnému nakonec opravdu podaří spor s investory urovnat. Nabízí jim sice splacení dluhu, ale požaduje, aby Američané stáhli žádost o exekuci jeho majetku. Exekucí zhruba desetinového podílu v Nově by Američané získali jen 46 milionů korun, Železný jim za stejné "zboží" nabízí 1,2 miliardy. Takovou cenu pro něj má představa, že se zbaví problémů s policií. Budou mu však Američané ochotní vyjít vstříc? Když dostanou 46 milionů z exekuce, bude jim Železný muset splatit zbytek z dalších svých zdrojů, o nichž sám tvrdí, že na splacení dluhů postačují. Tak proč mu usnadňovat život?
</TEXT>
</DOC>
<DOC>
<DOCID>LN-20020123006</DOCID>
<DOCNO>LN-20020123006</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Tajemství odhaleno. Sdružení na obranu Dr. Železného, které týden zaplavuje média celostránkovými inzeráty, založili - údajně "spontánně" - tři mladíci. Znají se ze školy, tělocvičny a byznysu. Inzeráty zpochybňují postup a objektivitu vyšetřovatelů "kauzy Železný". Martin Schuster (26), Jiří Slezák (30) a Jonáš Tichý (28) svou identitu dosud tajili. Prozradit je nechtěl ani mluvčí TV Nova Martin Chalupský. Ten je současně zaměstnán v agentuře Cepra, u níž si mladíci výrobu inzerátů objednali. Všichni tři tvrdí, že jejich politické a obchodní aktivity nehrají při jejich podpoře šéfovi TV Nova žádnou roli. "To, že jsem předsedou revizní komise Mladých konzervativců, s tím nemá nic společného," řekl Schuster. "Nehledejte za tím politiku. S ODS ani ČSSD nemáme nic společného," doplnil Jiří Slezák z Brna. Na vzniku sdružení a reklamní kampani prý začali pracovat hned po 14. lednu, kdy byl Vladimír Železný opětovně zadržen policií a obviněn. Zakladatelé sdružení na podporu šéfa Novy zároveň odmítají, že by se na šíření inzerátů domluvili přímo s Vladimírem Železným, jak se často spekuluje. "Je to čistě soukromá aktivita. Jsem přesvědčen, že byla nutná, protože taková situace může postihnout každého," komentuje Schuster, funkcionář pravicových Mladých konzervativců, jež jsou někdy označováni za "mládež ODS". Jeho kolega z přípravného výboru Tichý popírá to, že by byli jen nastrčenými figurkami: "Budeme se snažit prokázat, že tomu tak není." Mladíci se však nedokáží shodnout ani na tom, jak se vlastně dali dohromady. Podle Schustera vše vymyslel brněnský podnikatel Jiří Slezák, který nejprve kontaktoval svého pražského kolegu a kamaráda Jonáše Tichého. Ten pak Schustera k věci přibral. Tichý však tvrdí, že se celá akce zrodila právě v hlavě Schustera, s nímž se zná ze školy a florbalového týmu FK Konzervy. Ten tvoří hlavně současní či bývalí členové Mladých konzervativců. Předseda konzervativců Petr Sokol však podotýká, že s akcí sdružení "opravdu nemají nic společného". Text inzerátů, kde jsou jasně zpochybňovány kroky policie proti Železnému, údajně vymýšleli společně. "Byly různé návrhy, jak by to mělo vypadat. Každý z nás něčím přispěl," líčí Schuster. Poté podle něj s hotovým textem přišli do mediální agentury Cepra, kde je zaměstnán mluvčí Novy Martin Chalupský. "Do obsahu nám nijak nezasahovali," dodává. Stejnou verzi nabízí i sám Chalupský: "Udělali jsme pouze grafické zpracování a redakční úpravy - mezititulky či redakční korekce textu." Kolik přesně bude celá kampaň stát, nechtějí prozradit ani členové přípravného výboru, ani Chalupský. Podle mediálních expertů však jen dosud uveřejněné inzeráty stojí několik milionů korun. Kde je tři mladíci vezmou? I to je podle nich zatím tabu. Oficiálně se "ohánějí" pouze přísliby sponzorských darů od vlivných podnikatelů. "Budeme spoléhat na cizí zdroje," prohlásil pouze Tichý. Schuster dodal, že "zatím přesně neví, kdo všechno přispěje". Víc neřekne, dokud nebude sdružení registrováno na ministerstvu vnitra. Tam přišla žádost teprve včera. Agentuře Cepra, která má podle Chalupského peníze za vydání inzerátů dostat až po skončení celé kampaně, však zřejmě současný stav nevadí. "Vnímáme to jako velmi spontánní aktivitu několika lidí. Spolupráci s nimi jsme přijali, protože to pro nás je velmi lukrativní zakázka," uvedl Chalupský. "Řekli nám, že mají jasné přísliby financí z podnikatelských kruhů, dobře jsme si to prověřili," dodal.
</TEXT>
</DOC>
<DOC>
<DOCID>LN-20020123007</DOCID>
<DOCNO>LN-20020123007</DOCNO>
<DATE>01/23/02</DATE>
<TITLE>
PRAHA - Půllitr nejslavnějšího českého piva bude o korunu dražší. Největší tuzemská pivovarnická skupina, kam patří vedle Plzeňského Prazdroje také Radegast a Velké Popovice, totiž zvedne od začátku letošního února velkoobchodní ceny všech svých značek. Nejvíce podraží značka Pilsner Urquell. Její cena vzroste o korunu na 13,9 koruny. O stejnou částku bude dražší i láhev. Platit se bude více i za další značky plzeňské skupiny. Zvýšení cen již dříve oznámila dvojka na trhu - Pražské pivovary. Průměrná cena lahve staropramenu by se mohla zvednout z 8,4 koruny na 9,3 koruny. "Hlavním důvodem jsou neustále se zvyšující náklady na výrobu," řekla mluvčí Pražských pivovarů Simona Krautová. Lze očekávat, že po největších pivovarech zdraží pivo i menší producenti. "Nepůjde však o skokové zdražování," odhaduje vývoj na trhu Stanislav Bernard, předseda představenstva Rodinného pivovaru Bernard.
</TITLE>
<TEXT>
Velkoobchodní ceny točeného piva (za půllitr, v Kč)
Značka Dnes Po zdražení
Pilsner Urquell 12,90 13,90
</TEXT>
</DOC>
<DOC>
<DOCID>LN-20020123008</DOCID>
<DOCNO>LN-20020123008</DOCNO>
<DATE>01/23/02</DATE>
<TITLE>
Nikomu jsem údaje nedal, tedy vlastně dal, ale musím vyšetřit komu. To řekl včera ředitel základní školy ve středočeských Kounicích Jindřich Domín.
</TITLE>
<GEOGRAPHY>PRAHA</GEOGRAPHY>
<TEXT>
Řediteli základní školy ve středočeských Kounicích Jindřichu Domínovi hrozí postih, možná i vysoká pokuta. LN v sobotním vydání zveřejnily informaci, že před měsícem poskytl jedné firmě jména a telefonní čísla svých 120 žáků výměnou za sponzorský dar. O případ se okamžitě začal zajímat Úřad na ochranu osobních údajů. Kombinace jména a telefonního čísla jsou totiž informace, které je třeba ze zákona chránit. "Máme skutečně důvodnou obavu, že se jedná o porušení zákona o ochraně osobních údajů. Nyní zahajujeme příslušná šetření, protože musíme zjistit objektivní skutkovou podstatu," řekl včera LN ředitel odboru kontroly Úřadu na ochranu osobních údajů Jiří Maštalka. Úřad už podle jeho slov oficiálně požádal ředitele školy v Kounicích o vyjádření. Lidem nebo firmám, které poskytnou osobní údaje, jež mají chránit, hrozí až desetimilionová pokuta. Minulý týden v pátek ředitel Domín v rozhovoru pro LN připustil, že škola skutečně poskytla firmě, která se zabývá pojišťovnictvím, zmíněné údaje. Domín prohlásil, že šlo o "pražskou firmu Broker Consulting", která údaje chtěla, aby mohla kontaktovat rodiny žáků s nabídkou služeb. Škola podle něj potřebovala sponzorský dar, aby mohla nakoupit sportovní náčiní. Podle Domína dostala škola 50 tisíc korun. Zdůraznil také, že vše měl na starosti jeho zástupce.
</TEXT>
<HEADING>
Ředitel neví, komu údaje předal
</HEADING>
<TEXT>
Rodiče žáků kounické školy přitom tvrdí, že jim ředitel Domín teprve zpětně oznámil, že poskytuje údaje o jejich dětech soukromé firmě. Podle zákona pro to musí mít jejich souhlas. Škola se neradila s žádným právníkem a sám Domín se redaktora LN v rozhovoru ptal, jestli "udělal chybu". Problém ale je, že firma Broker Consulting včera popřela, že by škole v Kounicích dala jakýkoliv sponzorský dar. Popírá také, že by si vyžádala jména a telefonní čísla žáků místní školy. "Nevím, komu dal pan ředitel Domín jména svých žáků, ale rozhodně ne nám. A je také hrubá nepravda, že bychom dali té škole nějaké peníze," reagoval včera prokurista Broker Consulting Martin Hrubý. Ředitel Domín včera radikálně změnil své páteční vyjádření. "Minulý týden jsem vám dal některé nepravdivé informace. Škola padesát tisíc nedostala a žádné osobní údaje neposkytla. Vlastně poskytla je, ale někomu jinému, než jsem uvedl. Komu, to nyní vyšetřuji. Nyní se k tomu nechci vyjadřovat, podrobnější prohlášení poskytnu ve středu," řekl bez dalšího vysvětlení Domín. Prokurista Hrubý nevyloučil, že Domín poskytl údaje o žácích někomu, kdo jen použil jméno jeho firmy.
Rodiče žáků kounické školy přitom tvrdí, že jim ředitel Domín teprve zpětně oznámil, že poskytuje údaje o jejich dětech soukromé firmě. Podle zákona pro to musí mít jejich souhlas. Škola se neradila s žádným právníkem a sám Domín se redaktora LN v rozhovoru ptal, jestli "udělal chybu". Problém ale je, že firma Broker Consulting včera popřela, že by škole v Kounicích dala jakýkoliv sponzorský dar. Popírá také, že by si vyžádala jména a telefonní čísla žáků místní školy. "Nevím, komu dal pan ředitel Domín jména svých žáků, ale rozhodně ne nám. A je také hrubá nepravda, že bychom dali té škole nějaké peníze," reagoval včera prokurista Broker Consulting Martin Hrubý. Ředitel Domín včera radikálně změnil své páteční vyjádření. "Minulý týden jsem vám dal některé nepravdivé informace. Škola padesát tisíc nedostala a žádné osobní údaje neposkytla. Vlastně poskytla je, ale někomu jinému, než jsem uvedl. Komu, to nyní vyšetřuji. Nyní se k tomu nechci vyjadřovat, podrobnější prohlášení poskytnu ve středu," řekl bez dalšího vysvětlení Domín. Prokurista Hrubý nevyloučil, že Domín poskytl údaje o žácích někomu, kdo jen použil jméno jeho firmy.
</TEXT>
</DOC>
<DOC>
<DOCID>LN-20020123009</DOCID>
<DOCNO>LN-20020123009</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel by byl rád, kdyby se volby do sněmovny uskutečnily v květnu. Chce se kvůli tomu v nejbližší době sejít s předsedou vlády Milošem Zemanem. Oznámil to včera prezidentův mluvčí Ladislav Špaček. Havel by se měl se Zemanem sejít po návratu z Kanárských ostrovů, kam 8. ledna odletěl na dovolenou. Kdy přiletí zpět do vlasti, ale Špaček zatím nechtěl říci. Když Havel na dovolenou odlétal, hovořil mluvčí o tom, že by měl v zahraničí pobývat dva týdny. Špaček uvedl, že prezident by byl rád, kdyby se volby do Poslanecké sněmovny uskutečnily co nejdříve. Podle ministerstva vnitra by se letošní volby do dolní parlamentní komory měly konat mezi 25. květnem a 15. červnem. Vzhledem k tomu, že podle novely volebního zákona se mají konat v pátek a v sobotu, je asi nejvíce pravděpodobný termín 31. května a 1. června. Konečný termín voleb však určí až prezident. Aby se mohly sněmovní volby za přibližně čtyři měsíce konat, musí ale Havel ještě podepsat novelu volebního zákona, kterou schválily obě komory parlamentu. Předchozí verzi volebního zákona přitom prezident vetoval. Když poslanci jeho veto přehlasovali, obrátil se navíc na Ústavní soud. Soud na jeho návrh zrušil sporná ustanovení zákona. Havel původnímu volebnímu zákonu vytýkal, že omezoval volnou soutěž politických stran a rovnost šancí politických subjektů na úspěch. Prezidentovi se nelíbil způsob přepočtu získaných hlasů na mandáty po-dle vyrovnávací d'Hondtovy metody. Výhrady měl také ke zvýšení počtu volebních krajů z osmi na 35. Novela volebního zákona, kterou na základě verdiktu Ústavního soudu schválil parlament, počítá s tím, že se volby budou konat ve 14 krajích a hlasy se budou na mandáty přepočítávat klasickou d'Hondtovou metodou. Vzhledem k tomu, že Havel chce, aby se volby konaly ještě v květnu, nebude zřejmě nové znění volebního zákona vetovat.
</TEXT>
</DOC>
<DOC>
<DOCID>LN-20020123010</DOCID>
<DOCNO>LN-20020123010</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Právník Aleš Rozehnal, nejbližší spolupracovník ředitele televize Nova Vladimíra Železného, zůstane v pražské vazební věznici na Pankráci, aby nemohl ovlivňovat svědky. V neveřejném zasedání o tom včera hodinu po poledni rozhodl pražský městský soud. Na rozhodnutí nic nezměnilo ani vystoupení generálního ředitele Železného, v němž o dvě hodiny později oznámil záměr prodat svůj dvanáctiprocentní podíl v televizi Nova. O propuštění právníka na Vánoce již rozhodl obvodní soud pro Prahu 1. S tímto verdiktem však nesouhlasil státní zástupce. Případem se začal zabývat městský soud, který dal státnímu zástupci za pravdu a rozhodnutí obvodního soudu zrušil. Důvodem, proč Rozehnal již měsíc a půl setrvává ve vazbě, je miliardový dluh Železného společnosti CME. Stejně jako Železný je totiž i Rozehnal obviněn z pokusu o poškozování věřitele v souvislosti s miliardovou transakcí mezi šéfem Novy a lichtenštejnskou nadací Astrona. V případě Rozehnala však přetrvávají obavy státního zastupitelství, že bude ovlivňovat nové svědky v případu. Z minulého týdne pak pochází obvinění Železného, Rozehnala, Ondřeje Kuchaře a Edity Panuškové z Rozehnalovy kanceláře z poškozování věřitele kvůli podezřelým převodům majetku ředitele Novy. Viní Železného z toho, že zdánlivým zmenšováním majetku zmařil uspokojení CME. Zbylé obviněné podezírá, že mu k tomu pomohli. Jak dlouho ještě Rozehnal zůstane ve vazbě, není zřejmé. Lhůta, v níž může být ve vazbě kvůli nebezpečí ovlivňování svědků, vyprší 4. února. Železného právník dříve za své propuštění nabídl pětimilionovou kauci. Tu však úřady kvůli obavám z jeho útěku nepovažovaly za dostatečnou.
</TEXT>
</DOC>
<DOC>
<DOCID>LN-20020123011</DOCID>
<DOCNO>LN-20020123011</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Rada pro rozhlasové a televizní vysílání prodloužila komerční televizi Nova licenci na dalších 12 let. Oznámil to včera mluvčí rady Pavel Barák. Stávající licence platí do roku 2005. Nova požádala o její prodloužení vloni poté, co vstoupil v platnost zákon o provozování rozhlasového a televizního vysílání. Zákon umožňuje automatické prodloužení licence, pokud provozovatel podle rady dodržuje stanovené podmínky.
</TEXT>
</DOC>
<DOC>
<DOCID>LN-20020123012</DOCID>
<DOCNO>LN-20020123012</DOCNO>
<DATE>01/23/02</DATE>
<TEXT>
NEW YORK - Spojené arabské emiráty (SAE) prý sloužily jako překladiště pro pašování kyanidu a dalších jedů z České republiky, Německa a Ukrajiny pro teroristickou organizaci Al Kajda a jejího vůdce Usámu bin Ládina. Napsal to list Los Angeles Times s odvoláním na stálého afghánského zástupce při OSN Ravana Farhadího. Farhadí, který opírá své tvrzení o nejmenované zdroje amerických a afghánských tajných služeb, uvedl, že toxické látky byly letecky převáženy do afghánského Kandaháru z mezinárodního letiště v Šardžá, který je jedním ze sedmi emirátů. Afghánské vládní hnutí Taliban nemělo s dodávkami nic společného. "Ty chemikálie byly určeny bin Ládinovi a jeho lidem," citoval list Farhádího. Zmínka o Česku je součástí obsáhlého článku o roli, kterou prý sehrály SAE a některé letecké společnosti laxním uplatňováním sankcí vůči talibanskému Afghánistánu.
</TEXT>
</DOC>
<DOC>
<DOCID>LN-20020123013</DOCID>
<DOCNO>LN-20020123013</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Nejoblíbenějším českým politikem zůstává ministr vnitra Stanislav Gross, těsně následovaný místopředsedkyní sněmovny Petrou Buzkovou. Třetí místo patří ministrovi obrany Jaroslavu Tvrdíkovi. Naopak nejméně v oblibě mají občané ministra pro místní rozvoj Petra Lachnita. Vyplývá to z lednového průzkumu Střediska empirických výzkumů. Čtvrtým nejoblíbenějším politikem v zemi je podle STEM předseda ČSSD a ministr práce a sociálních věcí Vladimír Špidla. Za ním následují nejpopulárnější politik čtyřkoalice, předseda Senátu Petr Pithart, a ministr kultury Pavel Dostál. Největší pokles popularity zaznamenal STEM u předsedkyně Unie svobody-DEU Hany Marvanové na sedmém a předsedy ODS Václava Klause na 15. místě. Předsedovi vlády Miloši Zemanovi patří 16. příčka.
</TEXT>
</DOC>
<DOC>
<DOCID>LN-20020123014</DOCID>
<DOCNO>LN-20020123014</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Ministr životního prostředí Miloš Kužvart požádá vládu, aby dala ministrovi zemědělství Janu Fenclovi za úkol pozastavit prodej pozemků ve třetí, tedy nejméně chráněné, zóně Národního parku Šumava. Podle jeho informací tam od Pozemkového fondu kupují půdu spekulanti. Společně se starosty šumavských obcí se Kužvart obává, že tento trend povede k tlakům na zmenšení parku. Připravovaný zákon o Šumavě říká, že státní půda na území parku bude bezplatně převedena do vlastnictví obcí. "Zákon však vejde v platnost až v lednu příštího roku," vysvětlil Kužvart svůj požadavek.
</TEXT>
</DOC>
<DOC>
<DOCID>LN-20020123015</DOCID>
<DOCNO>LN-20020123015</DOCNO>
<DATE>01/23/02</DATE>
<TITLE>
Stačí nám harmonogram, dokdy Česko odstaví Temelín, nechali se včera slyšet rakouští Svobodní. Doposud tato strana požadovala, že ČR musí odstavit elektrárnu před vstupem do EU.
</TITLE>
<GEOGRAPHY>VÍDEŇ/PRAHA</GEOGRAPHY>
<TEXT>
Po skončení podpisového referenda proti Temelínu citelně vzrostlo napětí uvnitř rakouské vlády. Krajně pravicová strana Svobodných (FPÖ) včera vůči svému koaličnímu partnerovi - lidovcům (ÖVP) - přitvrdila a pohrozila vystoupením z koalice a novými volbami. Hrozbu obsahuje společné prohlášení tří nejvyšších představitelů FPÖ předsedkyně a vicekancléřky Susanne Riessové-Passerové, předsedy parlamentního klubu Petera Westenthalera a korutanského zemského hejtmana Jörga Haidera. Autoři prohlášení se obracejí na kancléře Wolfganga Schüssela s výzvou, aby "vysvětlil, zda ÖVP skutečně chce ukončit koalici a usiluje o nové volby". "FPÖ se ani dříve nových voleb neobávala a tím spíše z nich nemá strach nyní, po velkém úspěchu protitemelínského referenda. Naopak, tuto výzvu samozřejmě přijmeme, pokud si to Schüssel skutečně přeje. FPÖ se považuje za rakouskou stranu, která bere velmi vážně starosti obyvatel země a nenechá se v žádném případě vystavovat nátlaku," uvádí se v prohlášení.
</TEXT>
<HEADING>
Svobodní zmírňují rétoriku
</HEADING>
<TEXT>
Svobodní tak reagovali na prohlášení Schüssela, že rozšíření EU a evropská politika jsou ústředním tématem vlády. "Pokud toto klíčové místo bude chybět, pak už to dál nepůjde," varoval kancléř. Naopak vůči České republice Svobodní zvolili vstřícnější postoj. Jejich předsedkyně Susanne Riessová-Passerová prohlásila, že by se strana spokojila pouze s harmonogramem, dokdy Česko odstaví Temelín. Doposud FPÖ požadovala odstavení elektrárny ještě před vstupem Česka do Evropské unie. "Česká vláda musí stanovit časový plán odstavení, případně neuvedení Temelína do provozu," řekla vicekancléřka. Možnosti zablokovat český vstup do unie se však Svobodní zatím vzdát nehodlají. EU včera nicméně ujišťovala, že podpisové referendum nijak nezbrzdí vstup ČR do unie. "Beru výsledek této petice na vědomí. Potvrzuje, že v Rakousku panuje silný odpor vůči jaderné energii. Potvrzuje ovšem také, že naprostá většina Rakušanů nechce ohrozit dobré sousedské vztahy s Českou republikou," prohlásil komisař EU pro rozšíření Günter Verheugen.
Jaké jsou další možné varianty vývoje v obou zemích?
* Česko po parlamentních volbách
</TEXT>
<HEADING>
Vláda s převahou ODS
</HEADING>
<TEXT>
Ve vztahu k Temelínu by byla zřejmě ze všech možných variant povolebních vlád nejtvrdší. Klausovy kabinety nikdy ani nezvažovaly možnost Temelín nedostavět a ani dnes ODS svůj postoj nemění. Obstrukce Rakouska na cestě do EU by spíše využila jako argument pro svůj eurorealistický" kurs.
</TEXT>
<HEADING>
Vláda s převahou ČSSD
</HEADING>
<TEXT>
Za vlády Miloše Zemana byl sice Temelín dostavěn a spuštěn, po volbách se ale v ČSSD reálná moc přesune ze staré gardy kolem Zemana a Grégra na lidi z okruhu Špidly, Grosse, Buzkové, Zaorálka či Kužvarta. A ti se k Temelínu stavěli vždy výrazně skeptičtěji. Na druhé straně jen těžko mohou popřít dosavadní kurs své vlády.
</TEXT>
<HEADING>
Vláda s převahou čtyřkoalice
</HEADING>
<TEXT>
Pro odpůrce Temelína by byla asi nejvýhodnější variantou. Nikdo z hlavních představitelů čtyřkoalice sice nikdy přímo nepodpořil zastavení Temelína, i vzhledem k úzkým vztahům s ekologickými iniciativami byla ale čtyřka vždy k jaderné energii nejzdrženlivější. V situaci Temelín, nebo EU" by asi nejsnáze elektrárnu obětovala.
* Rakousko po temelínské" petici
</TEXT>
<HEADING>
Parlament problém smete
</HEADING>
<TEXT>
Rakouský parlament nyní musí o kauze Temelín hlasovat, protože petici podepsalo více než 100 tisíc lidí. Vzhledem k současnému složení zákonodárného sboru - Svobodní neovládají potřebné dvě třetiny křesel - ale nevyvodí z petice žádné závěry a celá věc utichne.
</TEXT>
<HEADING>
Jednání budou pokračovat
</HEADING>
<TEXT>
Rakouský parlament nedoporučí referendum a ani nepodpoří zablokování vstupu ČR do EU, ale vyzve vládu k dalším jednáním o Temelínu s novou českou vládou. Situace se vyřeší upřesněním dohod z Melku a přeci jen většími investicemi do bezpečnosti Temelína, než je dosud plánovaných 110 milionů korun.
</TEXT>
<HEADING>
Uskuteční se referendum
</HEADING>
<TEXT>
Svobodní budou trvat na referendu, lidovci ho odmítnou. Vypukne vnitropolitická krize a budou vyhlášeny předčasné volby. Temelín se stane jedním z jejich hlavních témat, ale na rakouské straně nebude silný partner, který by o něm mohl s českou stranou jednat. Ta vyčká na novou rakouskou vládou.
</TEXT>
<HEADING>
Rakušané ustoupí nátlaku EU
</HEADING>
<TEXT>
Další výroky premiéra Zemana natolik vyhrotí situaci, že nakonec rakouský parlament podpoří konání referenda o zamezení vstupu Česka do EU kvůli Temelínu. To bude v takovém případě úspěšné a rakouská vláda odmítne schválit připojení ČR k unii a ustoupí až na nátlak EU. Nová česká vláda slíbí podstatně větší investice do bezpečnosti Temelína.
</TEXT>
<HEADING>
Vídeň zablokuje vstup ČR do EU
</HEADING>
<TEXT>
Rakousko nakonec nátlaku ze strany Bruselu neustoupí a vstup Česka do Evropské unie zablokuje. (Jak parlament, tak ministři schvalují přijetí všech kandidátských zemí dohromady. Rakousko by proto muselo požádat EU, aby se o přijetí Česka rozhodovalo samostatně.)
ČTK // ŠIMON / LN
</TEXT>
</DOC>
<DOC>
<DOCID>LN-20020123016</DOCID>
<DOCNO>LN-20020123016</DOCNO>
<DATE>01/23/02</DATE>
<TITLE>
JAN KAVAN, ministr zahraničí
</TITLE>
<TEXT>
Pokud petice chtěla docílit zvýšení bezpečnosti Temelína, kopala do otevřených dveří. Pokud byla pokusem vynutit si zastavení elektrárny, byla irelevantní, protože nemůže mít vliv na kroky české strany. Představitelé Rakouska, s nimiž česká strana jednala, nadále podporují náš vstup do Evropské unie. A to je pro mne směrodatné.
</TEXT>
<HEADING>
PAVEL TELIČKA, Hlavní český vyjednavač s EU
</HEADING>
<TEXT>
Nepředpokládám, že by Brusel kvůli rakouskému referendu a napjatým česko-rakouským vztahům otevřel již uzavřenou kapitolu energetika. Stát by se to mohlo snad jen v případě, že by ČR závažně porušovala závazky, které přislíbila plnit v loňské česko-rakouské dohodě k melkskému procesu.
</TEXT>
<HEADING>
JIŘÍ GRUŠA, český velvyslanec v Rakousku
</HEADING>
<TEXT>
Magické hranice jednoho milionu podpisů dosaženo nebylo, téměř pět milionů rakouských voličů zůstalo stranou. Jsem přesvědčený, že Praha i Vídeň dokáží brzy překonat vzedmutí emocí a zátěž v rakousko-českých vztazích.
</TEXT>
<HEADING>
JAN ZAHRADIL, místopředseda ODS
</HEADING>
<TEXT>
Referendum bylo vnitropolitickou záležitostí, které se Česká republika v žádném případě nemusí obávat. Česká vláda, a myslím jakákoli vláda, musí ctít několik základních principů. A jeden z nich je, že o své energetické politice rozhoduje zcela sama. Téměř milion lidí, kteří k urnám přišli, rozhodně není málo, ale myslím, že na tom měl podíl svými výroky i premiér Zeman.
Referendum bylo vnitropolitickou záležitostí, které se Česká republika v žádném případě nemusí obávat. Česká vláda, a myslím jakákoli vláda, musí ctít několik základních principů. A jeden z nich je, že o své energetické politice rozhoduje zcela sama. Téměř milion lidí, kteří k urnám přišli, rozhodně není málo, ale myslím, že na tom měl podíl svými výroky i premiér Zeman.
</TEXT>
</DOC>
<DOC>
<DOCID>LN-20020123017</DOCID>
<DOCNO>LN-20020123017</DOCNO>
<DATE>01/23/02</DATE>
<TITLE>
THOMAS KLESTIL, rakouský prezident
</TITLE>
<TEXT>
Podpisové referendum je zřetelným vyjádřením obav ze spuštění jihočeské jaderné elektrárny Temelín a obecně z atomové energie vůbec. Tyto obavy obyvatelstva, které já sdílím, by měli politici brát vážně. Očekávám proto věcné a podrobné projednání podpisového referenda v parlamentu.
</TEXT>
<HEADING>
WOLFGANG SCHÜSSEL, rakouský kancléř
</HEADING>
<TEXT>
Jsme proti jakékoliv politice, která by vetovala vstup České republiky do Evropské unie. Rozšíření Evropské unie má přednost před národními otázkami. Sedmdesát až osmdesát procent Rakušanů podporuje takovou politiku. Ale ty, kteří podepsali, je třeba brát vážně.
</TEXT>
<HEADING>
DER STANDARD
</HEADING>
<TEXT>
Navzdory obrovskému nasazení Kronenzeitung (nejčtenější rakouský list) se podpisové referendum Svobodných proti Temelínu nestalo velkolepým úspěchem, v nějž iniciátoři doufali. Svobodní se budou kauzou nadále zabývat. Emotivní kampaň bude kroužit kolem Temelína a zabránění vstupu ČR do EU. Bude to o strachu a pocitu nenávisti.
</TEXT>
<HEADING>
DIE PRESSE
</HEADING>
<TEXT>
Je to úctyhodný výsledek, kterého dosáhla FPÖ a Kronenzeitung. Není to ale tak velkolepý výsledek, že by se nyní muselo říci: Požadavek tohoto podpisového referenda je za každou cenu třeba realizovat. Ani požadavky tří dosud z hlediska účasti nejúspěšnějších petičních akcí se nepodařilo prosadit. A Svobodným se zdaleka nepodařilo dostat do hlasovacích místností všechny své voliče.
Je to úctyhodný výsledek, kterého dosáhla FPÖ a Kronenzeitung. Není to ale tak velkolepý výsledek, že by se nyní muselo říci: Požadavek tohoto podpisového referenda je za každou cenu třeba realizovat. Ani požadavky tří dosud z hlediska účasti nejúspěšnějších petičních akcí se nepodařilo prosadit. A Svobodným se zdaleka nepodařilo dostat do hlasovacích místností všechny své voliče.
</TEXT>
</DOC>
<DOC>
<DOCID>LN-20020123018</DOCID>
<DOCNO>LN-20020123018</DOCNO>
<DATE>01/23/02</DATE>
<TITLE>
Diskžokejem snadno a rychle. Takové je heslo první školy DJ na Moravě. Jedním z jejích iniciátorů je čtyřiadvacetiletý Martin Pluhař. Toto civilní jméno však používá nerad. "Jsem přece DJ Elvis," říká.
</TITLE>
<GEOGRAPHY>OSTRAVA</GEOGRAPHY>
<TEXT>
Těm, kterým už bylo pětadvacet let, to pochopí jen obtížně. Ti, kterým je méně, jsou dokonale v obraze. DJ je člověk, který pomocí několika gramofonů vydává různé zvuky, které většinou mladí lidé označují za hudbu. Pokud je tato hudba produkována za účasti většího počtu lidí, jsou tyto akce jejich návštěvníky nazývány jako "kalba" (odvozeno od slova "kalit").
</TEXT>
<HEADING>
Zájemci až ze Slovenska
</HEADING>
<TEXT>
"Ve třinácti letech - samozřejmě po dohodě s rodiči - jsem začal navštěvovat diskotéky u nás v kulturním domě. To se ještě hudba pouštěla z normálních gramofonů a CD. S místním diskžokejem jsem se skamarádil a on mne po čase pustil za pult. To mě úplně dostalo," vzpomíná na své začátky Martin Pluhař, známý především jako DJ Elvis. Dnes je jedním z hlavních iniciátorů DJ školy. Ta se nachází v centru Ostravy poblíž Frýdlantských mostů a její provoz je v prvním měsíci tohoto roku ještě zkušební. Jediná podobná škola v republice funguje zatím v Praze. "Byl jsem se v Praze podívat, je to tam mnohem luxusnější, ale co se dá dělat. I diskžokejové tam hrají jinak. Nechci říkat, že my tady v Ostravě třeba hrajeme nějak tvrději, ale prostě jinak," říká Elvis. Na nápad se školou prý přišel během svých produkcí. "Vždy se kolem gramofonů postaví lidi a ptají se, jak to dělám," říká. Od prvního února má výuka začít naostro. Zájemců se zatím hlásí dost, někteří až ze Slovenska. Jsou samozřejmě i zájemkyně. A věkové rozhraní budoucích žáků a žákyň? Od patnácti do pětadvaceti let. Absolvování kursu přijde zhruba na dva tisíce korun. "Máme tady techniku asi za jeden milion," ukazuje DJ Elvis prostory rodící se školy. Základem jsou speciální gramofony, se kterými dýdžejové pracují. Cena jednoho se pohybuje okolo pětadvaceti tisíc. "Myslím, že je lepší ty věci využít, než aby se na ně doma prášilo".
</TEXT>
<HEADING>
Jak se pozná talent
</HEADING>
<TEXT>
Provoz školy ovšem Elvise neuživí pracuje ještě jako produkční v jednom z ostravských tanečních klubů. "Právě tam bych chtěl dát v budoucnu prostor talentovaným žákům," plánuje Elvis. Talent budoucího DJ lze prý snadno rozpoznat. "Musí pochopit techniku, jak pracuje. Musí mít taky fantazii, zvládnout princip počtu úderů za minutu, slyšet dvě věci najednou a srovnat rytmus," vypočítává Elvis. Během prvních lekcí čeká na žáky školy především seznámení se s technikou. O zvukové technice mají ve škole knihy, sám Elvis přemýšlí o napsání vlastní příručky. "Naučit by se to měli i ti, kteří předtím viděli DJ jenom na fotce v nějakém časopise," tvrdí. Celý kurs má trvat minimálně dvanáct hodin. Na každého čeká individuální výuka. Ten, kdo vše úspěšně zvládne, obdrží certifikát o absolvování. Stane se z něj absolvent první DJ školy na Moravě. Škola nese pro mnohé jistě nevšední název - MP 4.
Provoz školy ovšem Elvise neuživí pracuje ještě jako produkční v jednom z ostravských tanečních klubů. "Právě tam bych chtěl dát v budoucnu prostor talentovaným žákům," plánuje Elvis. Talent budoucího DJ lze prý snadno rozpoznat. "Musí pochopit techniku, jak pracuje. Musí mít taky fantazii, zvládnout princip počtu úderů za minutu, slyšet dvě věci najednou a srovnat rytmus," vypočítává Elvis. Během prvních lekcí čeká na žáky školy především seznámení se s technikou. O zvukové technice mají ve škole knihy, sám Elvis přemýšlí o napsání vlastní příručky. "Naučit by se to měli i ti, kteří předtím viděli DJ jenom na fotce v nějakém časopise," tvrdí. Celý kurs má trvat minimálně dvanáct hodin. Na každého čeká individuální výuka. Ten, kdo vše úspěšně zvládne, obdrží certifikát o absolvování. Stane se z něj absolvent první DJ školy na Moravě. Škola nese pro mnohé jistě nevšední název - MP 4.
</TEXT>
</DOC>
<DOC>
<DOCID>LN-20020123019</DOCID>
<DOCNO>LN-20020123019</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Za sérii předloňských brutálních napadení žen na pražském Jižním Městě půjde Miroslav Tóth z Kolínska na 11,5 roku do vězení. V odvolacím řízení o tom včera rozhodl pražský městský soud, který tak potvrdil rozsudek Obvodního soudu pro Prahu 4 z října loňského roku. Miroslav Tóth před vynesením rozsudku uvedl, že je nevinen. "Stal jsem se obětí komplotu policie," prohlásil. Soudce zamítl jak odvolání státního zástupce, který chtěl kauzu vrátit k novému projednání, tak obhájce. Soud první instance podle něj při dokazování nepochybil. Tóth se podle rozsudku bude muset podrobit ústavní sexuologické léčbě a zaplatit všem devíti napadeným ženám škodu. Soud uznal Tótha vinným ze znásilnění, pokusu o znásilnění, loupeží a vydírání. Státnímu zástupci na rozsudku obvodního soudu vadilo, že nezahrnoval přepadení desáté ženy na Jižním Městě. Obvodní soud totiž rozhodl, že tento útok nebyl Tóthovi dostatečně prokázán. Podle advokáta byl proveden zcela odlišným způsobem než devět předcházejících. Pachatel totiž na rozdíl od Tótha ženu nepřepadl v domě, ale na volném prostranství a neokradl ji. Dotyčná žena sice později Tótha identifikovala jako pachatele, tento důkaz byl ale nepoužitelný. Těsně před identifikací totiž viděla Tóthův portrét v denním tisku. Soudce městského soudu včera potvrdil, že nejasnosti při dokazování svědčí automaticky ve prospěch obžalovaného. Tóth bude umístěn do věznice s ostrahou. Proti včerejšímu rozsudku se již nelze odvolat. Je však možné při splnění zákonných podmínek podat dovolání k Nejvyššímu soudu.
</TEXT>
</DOC>
<DOC>
<DOCID>LN-20020123020</DOCID>
<DOCNO>LN-20020123020</DOCNO>
<DATE>01/23/02</DATE>
<GEOGRAPHY>BRNO</GEOGRAPHY>
<TEXT>
Na osm let do vězení se zvýšenou ostrahou poslal brněnský krajský soud za podvody blanenského podnikatele Václava Sekaninu. Potrestal jej za to, že v roce 1998 jako statutární zástupce firmy Renegate přivezl do ČR 4500 tun motorové nafty. Státu a jisté soukromé společnosti však za to neuhradil celní poplatky ve výši asi 66 milionů korun. Sekanina se proti trestu odvolal. Vinu totiž v plném rozsahu popírá. Odpovědnost za finanční úniky podle něj nese majitel společnosti HTT Tesla Pardubice a jeho bývalý obchodní partner Miroslav Orel. Ten si nyní odpykává trest za podvody v kuřimské věznici. Orel se však při výsleších od dovozů nafty distancoval. Společnost Renegate kdysi patřila Orlovi. Sekanina tvrdí, že v té době se uzavřel mezinárodní obchod s naftou. Pak mu ale Orel dal 100 tisíc korun a přenechal Renegate za to, že bude řídit obchody s naftou. Sekanina se proti trestu odvolal.
</TEXT>
</DOC>
<DOC>
<DOCID>LN-20020123021</DOCID>
<DOCNO>LN-20020123021</DOCNO>
<DATE>01/23/02</DATE>
<GEOGRAPHY>OSTRAVA</GEOGRAPHY>
<TEXT>
Karvinská pobočka Komerční banky, kterou v prosinci přepadli tři neznámí lupiči a ukradli 11 milionů korun, byla podle policie špatně zajištěna. "Budova byla zabezpečena přibližně jako můj byt. Možná jsem na tom o něco lépe," řekl zástupce ředitele severomoravské policie Jiří Pščolka. Vedení KB se k tvrzení nevyjádřilo. Policista vyvrátil také informace, že pachatelé odpojili bezpečnostní systém a kamery. Jedna kamera, která mohla lupiče při činu zachytit, už od srpna nefungovala. Podle Pščolky byly v době loupeže v bance dva detektivové. "Netušili jsme, že zadní prostor není zajištěn a je tak jednoduché proniknout," řekl.
</TEXT>
</DOC>
<DOC>
<DOCID>LN-20020123022</DOCID>
<DOCNO>LN-20020123022</DOCNO>
<DATE>01/23/02</DATE>
<TITLE>
PRAHA - Tající sníh a deště zvýšily včera hladiny českých řek. Vodohospodáři na některých tocích vyhlásili první a druhý stupeň povodňové aktivity. Některé z řek se místy vylily z břehů. Podle meteorologů jsou ale záplavy jen lokální, protože sníh a led tají postupně. Předpověď počasí počítá s přechodným mírným ochlazením, které by tání mohlo krátkodobě zastavit. Druhý povodňový stupeň, tedy stav pohotovosti, platil na Úhlavě v Klatovech a na Radbuze ve Staňkově na Domažlicku. Na ostatních řekách v oblasti byl většinou první stupeň pohotovosti. Hladiny horních a středních toků v Plzeňském kraji odpoledne ale začaly mírně klesat, proto vodohospodáři druhý stupeň na klatovské Úhlavě snížili na první. V úseku u Švihova na Klatovsku se ale řeka rozlila do luk a polí. Druhý stupeň povodňové aktivity vyhlásilo včera také Povodí Moravy na řekách Jihlava, Oslava a Balinka v kraji Vysočina.
</TITLE>
<HEADING>
U Černošic zaplavila Berounka čtyřicet chat
</HEADING>
<TEXT>
V povodí Vltavy byl vyhlášen první stupeň na Sázavě ve Zruči nad Sázavou, na Radbuze v Českém Údolí, na Berounce v Plzni, na Úslavě v Koterově a na Klapavě v Nové Huti. Na Berounce u Černošic v okrese Praha-západ se nad černošickým jezem vytvořila ledová bariéra. Voda ji obtékala po levém břehu, kde zatopila asi 40 chat. Povodňová komise uvažuje o odstřelu ledu. Povodí Labe vyhlásilo včera časně ráno na řece Doubravě ve Žlebech na Kutnohorsku a na Cidlině v Novém Bydžově na Královéhradecku první povodňový stupeň, tedy bdělost. Kvůli dešti a oteplení se začaly pohybovat ledové kry na Divoké Orlici. Ledová bariéra se v noci dostala ke Kostelci nad Orlicí, kde se u mostku směrem na Suchou Rybnou voda mírně vylévá do polí. Ledové kry se nahromadily v korytu řeky Doubravy v Ronově na Chrudimsku. Řeka Jizera dosáhla v noci na včerejšek krátkodobě prvního stupně povodňové aktivity. Ráno ale přestalo pršet, hladina klesla a pohotovost nemusela být vyhlášena. Kvůli ledovým krám hlídají vodohospodáři z Povodí Odry situaci na řece Olši v Třinci na Frýdeckomístecku. Již v pondělí bagry likvidovaly zátarasy na Ondřejnici na Frýdeckomístecku. Ledové kry způsobily problémy na některých řekách v Olomouckém kraji, které se začaly vylévat z břehů. Přerovská okresní povodňová komise zatím nechce povolit odstřel ledu v řece Bečvě v Přerově. Několikakilometrová bariéra deset kilometrů proti proudu u Lipníku brání průtoku. Voda zaplavuje zahrady a louky.
</TEXT>
<HEADING>
Tající ledy prolomily skleněnou střechu divadla
</HEADING>
<TEXT>
Škodu nejméně 80 tisíc korun způsobily v pondělí tající ledy v Jablonci nad Nisou, když prolomily skleněnou střechu nad vchodem Městského divadla. "Led prolomil střechu a spadl na vstupní dveře divadla právě před začátkem odpoledního představení. Nikdo nebyl zraněn," řekl ředitel divadla Pavel Žur. Nehodu zlikvidovali jablonečtí hasiči, kteří z plošiny odstranili poslední zbytky ledových vrstev. V horských oblastech Šumavy museli správci komunikací odstraňovat hluboké zledovatělé koleje ve sněhu. Na některých silnicích v okolí Železné Rudy na Klatovsku se na silnicích tvořily i deset centimetrů hluboké rýhy. Silničáři také s pomocí pluhů čistili vozovky, na které se při oblevě místy hroutily sněhové valy z okrajů silnic.
Škodu nejméně 80 tisíc korun způsobily v pondělí tající ledy v Jablonci nad Nisou, když prolomily skleněnou střechu nad vchodem Městského divadla. "Led prolomil střechu a spadl na vstupní dveře divadla právě před začátkem odpoledního představení. Nikdo nebyl zraněn," řekl ředitel divadla Pavel Žur. Nehodu zlikvidovali jablonečtí hasiči, kteří z plošiny odstranili poslední zbytky ledových vrstev. V horských oblastech Šumavy museli správci komunikací odstraňovat hluboké zledovatělé koleje ve sněhu. Na některých silnicích v okolí Železné Rudy na Klatovsku se na silnicích tvořily i deset centimetrů hluboké rýhy. Silničáři také s pomocí pluhů čistili vozovky, na které se při oblevě místy hroutily sněhové valy z okrajů silnic.
</TEXT>
</DOC>
<DOC>
<DOCID>LN-20020123023</DOCID>
<DOCNO>LN-20020123023</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Obhájce manželky "orlického vraha" Marie Černé, jež ukrývala vraha Jiřího Kajínka, žaluje ČR u Evropskému soudu pro lidská práva ve Štrasburku. "Domáhám se spravedlivého procesu a uznání důkazů, které jsme předložili soudu prvního i druhého stupně," řekl obhájce Černé Jaroslav Janeček. Advokát nesouhlasí s verdikty soudů, které v hlavním i odvolacím líčení potrestaly Černou za skrývání Kajínka tříměsíčním vězením s podmíněným odkladem. Po útěku z vězení Kajínek v jejím pražském bytě pobýval 40 dnů. Podle Janečka se Ústavní soud stížností nezabýval s odůvodněním, že nesplňuje předepsané náležitosti.
</TEXT>
</DOC>
<DOC>
<DOCID>LN-20020123024</DOCID>
<DOCNO>LN-20020123024</DOCNO>
<DATE>01/23/02</DATE>
<GEOGRAPHY>PLZEŇ</GEOGRAPHY>
<TEXT>
Pátrání po muži, který v sobotu přepadl plzeňské klenotnictví a zabil dva lidi, je stále neúspěšné. Na výzvy policie se přihlásilo několik desítek svědků, kteří se pohybovali v té době v okolí místa činu. Policie nyní prověřuje a vyhodnocuje získané poznatky, řekl policejní mluvčí Petr Kovář. Vyšetřování vede tým specialistů, složený z policistů plzeňského městského ředitelství i krajské správy policie. Podílí se na něm i experti z pražského kriminalistického ústavu. Plzeňský magistrát hodlá odměnit 100 tisíci korunami člověka, který přispěje k odhalení vraha. Stejně vysokou odměnu vypsali i chorvatští zlatníci, kteří jsou vraždou prodavačky otřeseni. Přepadené klenotnictví totiž patřilo jednomu z nich. Ve městě jich působí asi deset. Motiv přepadení klenotnictví není zatím jasný. Přítelkyně jednoho ze zlatníků zcela odmítá spekulace, že mohlo jít o vyřizování účtů.
</TEXT>
</DOC>
<DOC>
<DOCID>LN-20020123025</DOCID>
<DOCNO>LN-20020123025</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Rozsáhlý požár zachvátil včera dopoledne telefonní ústřednu Českého Telecomu v Praze 2 a vyřadil tak z provozu odhadem linky 20 tisíc až 40 tisíc zákazníků. Při zásahu byli lehce zraněni tři hasiči. Utrpěli jen drobné popáleniny, jeden z nich musel být ošetřen záchrannou službou. Nic zatím nenasvědčuje tomu, že by oheň být způsoben úmyslně. Spíše šlo o závadu na technickém zařízení, řekl šéf vyšetřovatelů pražského hasičského sboru Václav Hladík. Manažer zákaznických služeb Českého Telecomu Jan Jiřík řekl, že škoda na zařízení by mohla dosáhnout až 100 milionů korun.
</TEXT>
</DOC>
<DOC>
<DOCID>LN-20020123026</DOCID>
<DOCNO>LN-20020123026</DOCNO>
<DATE>01/23/02</DATE>
<TITLE>
Čtyřkoalice už zná cestu z krize. Čeká se na návrat šéfa aliance z dovolené
</TITLE>
<TEXT>
Až Žantovský dolyžuje, pohne snad čtyřkoalice s největší krizí ve své historii. Po včerejšku je plán v obrysech na světě.
PRAHA - Po celodenních jednáních špiček čtyřkoalice se včera zřejmě objevil alespoň náznak, jak vyřešit krizi kolem deset let starého dluhu ODA. Ta čtyřkoalici sužuje už pět dní. "Vymysleli jsme věc, v které budou zapojeny všechny strany," řekl po společném jednání lidovců a unionistů zdroj ze čtyřkoalice. Obsah řešení ale zatím zůstává utajen. Prý už proto, aby se předseda ODA Michael Žantovský, který odjel na dovolenou, toto řešení nedozvěděl přes média. Náznak nového plánu, který by měl ukončit čtyřkoaliční trápení, potvrzuje i předsedkyně Unie svobody--DEU Hana Marvanová. "Bylo nastíněno nějaké řešení, které by tuto kauzu uzavřelo," řekla. V čem plán tkví, však neprozradila ani ona. Další kolo čtyřkoaličních jednání se uskuteční opět dnes. A po včerejšku je jasné, že aliance je ochotna vyjít US částečně vstříc. Oznámila unii, že odtajní spolek věřitelů, kteří jí poskytnou desetimilionovou půjčku, a že je ročně připravena splácet částku, která by se blížila pěti milionům. Problém stále zůstává u výběru nadace, na niž Česká pojišťovna převede hlavní část dluhu. V tomto bodě ODA odmítá vyhovět - na nadaci, kterou sama pomáhala založit, dál trvá. "Nebudeme hledat jinou nadaci," řekl včera místopředseda aliance Oldřich Kužílek. Unie tvrdí, že je s ústupky ODA spokojena a že tak k řešení dluhu aliance není nutná okamžitá integrace obou stran, jak žádali lidovci. O spojení budou strany sice dál jednat, došlo by k němu ale nejdříve až po volbách. Na kandidátkách čtyřkoalice by tak měli zůstat i zástupci ODA. "Čtyřkoaliční smlouvy platí, nemohou být zpochybněny," prohlásila včera Marvanová. Lidovci ale dál tvrdí, že ze svého ultimáta nehodlají ustoupit. "Z ničeho neustupujeme. Budou naplněna usnesení obou stran," řekl šéf lidové strany Cyril Svoboda, který věří, že do konce týdne bude krize kolem dluhu uzavřena. "Ukazuje se, že bylo dobré stanovit tak krátký termín a tím na ODA zatlačit."
</TEXT>
<HEADING>
Co včera zaznělo v kauze dluhu ODA
</HEADING>
<TEXT>
* HANA MARVANOVÁ, předsedkyně US-DEU: Jakékoli změny kandidátek čtyřkoalice může schválit pouze její politická rada na základě dohody všech partnerů ve čtyřkoalici.
* OLDŘICH KUŽÍLEK, místopředseda ODA: Jakékoli jednání o vynucené integraci pro nás není přijatelné.
* JAN KASAL, místopředseda KDU-ČSL: Unie svobody stojí před problémem, zdali bude více naslouchat panu Žantovskému, až se vrátí z dovolené, anebo KDU-ČSL.
</TEXT>
</DOC>
<DOC>
<DOCID>LN-20020123027</DOCID>
<DOCNO>LN-20020123027</DOCNO>
<DATE>01/23/02</DATE>
<TITLE>
Dillí viní z útoku, při němž zahynulo pět lidí, radikály napojené na pákistánskou tajnou službu
</TITLE>
<TEXT>
Američané jsou zdrženliví. Šéf FBI Robert Mueller, který byl v době útoku v Dillí, se odmítl vyjádřit k obviněním indické vlády. Pákistán jakoukoli spojitost s napadením amerického střediska v Kalkatě odmítl.
KALKATA - Při útoku na americké kulturní středisko ve východoindické Kalkatě zabili neznámí ozbrojenci pět indických policistů a dalších 20 lidí zranili. Teroristům se podařilo uniknout, Indie však z atentátu obvinila muslimské radikály napojené na pákistánskou tajnou službou ISI. Čtyři útočníci na dvou motocyklech zahájili v půl sedmé ráno palbu z útočných pušek typu Kalašnikov AK-47 na budovu amerického střediska, ležícího v centru Kalkaty poblíž amerického konzulátu. Před americkou kulturní misí se zrovna v té době střídaly hlídky indické policie. Pět policistů teroristé zabili, dalších 18 zranili. Poraněn byl také náhodný chodec a indický člen soukromé ostrahy střediska. Americké velvyslanectví v Dillí oznámilo, že žádný Američan újmu na zdraví neutrpěl. "Bezesporu bylo cílem americké kulturní centrum," prohlásil kalkatský policejní velitel Sudžoj Čakraborti.
</TEXT>
<HEADING>
K akci se prý přihlásili stoupenci Al Kajdy
</HEADING>
<TEXT>
Indický ministr vnitra Lál Kišínčand Advání prohlásil, že se telefonicky z Dubaje k útoku přihlásila organizace, která je napojená na pákistánskou tajnou službu. Mluvčí indického ministerstva zahraničí později tuto informaci upřesnil s tím, že z Dubaje telefonoval muž, který se jmenuje Farhan, známý též jako Aftab Malik. "Farhan je v úzkém kontaktu s pákistánskou tajnou službou a je napojen na (muslimské teroristické skupiny) Harkat al džiháde islámí a Harkat al-mudžáhidín," prohlásil mluvčí. Obě jím zmiňované organizace spolu úzce spolupracují (podle některých zdrojů jde dokonce o jednu skupinu) a patří mezi nejradikálnější islámská hnutí působící v indické části Kašmíru. Mají úzké vazby na pákistánskou ISI i teroristickou síť Al Kajda Usámy bin Ládina - mnozí jejich členové pravděpodobně bojovali v Afghánistánu na straně Talibanu.
</TEXT>
<HEADING>
Pákistán obvinění odmítá
</HEADING>
<TEXT>
Pákistán ale všechna obvinění okamžitě popřel jako neodůvodněná. "Pákistán odmítá terorismus ve všech jeho formách," reagovalo pákistánské ministerstvo zahraničí. "Je příliš brzy říci, jaký byl motiv tohoto útoku," prohlásil ředitel amerického Federálního úřadu pro vyšetřování (FBI) Robert Mueller, který právě v indické metropoli Dillí jednal o boji proti terorismu. Šéf FBI se nevyjádřil ani k indickým obviněním vůči Pákistánu. "Chápu, že někdo přijal zodpovědnost za tento útok. Zároveň chápu, že probíhá vyšetřování, a má zkušenost je taková, že vydávat podrobná vyjádření k tomu, co se stalo před osmi hodinami, je předčasné," vysvětlil Mueller. K ostřelování amerického kulturního střediska v Kalkatě došlo čtyřicet dnů poté, co při útoku pěti muslimských radikálů na indický parlament v Dillí zahynulo 14 lidí. I z provedení této akce obvinila Indie muslimské radikály úzce napojené na Pákistán, který obvinila z podpory terorismu. Následná krize přivedla obě tyto jaderné mocnosti na pokraj války.
Pákistán ale všechna obvinění okamžitě popřel jako neodůvodněná. "Pákistán odmítá terorismus ve všech jeho formách," reagovalo pákistánské ministerstvo zahraničí. "Je příliš brzy říci, jaký byl motiv tohoto útoku," prohlásil ředitel amerického Federálního úřadu pro vyšetřování (FBI) Robert Mueller, který právě v indické metropoli Dillí jednal o boji proti terorismu. Šéf FBI se nevyjádřil ani k indickým obviněním vůči Pákistánu. "Chápu, že někdo přijal zodpovědnost za tento útok. Zároveň chápu, že probíhá vyšetřování, a má zkušenost je taková, že vydávat podrobná vyjádření k tomu, co se stalo před osmi hodinami, je předčasné," vysvětlil Mueller. K ostřelování amerického kulturního střediska v Kalkatě došlo čtyřicet dnů poté, co při útoku pěti muslimských radikálů na indický parlament v Dillí zahynulo 14 lidí. I z provedení této akce obvinila Indie muslimské radikály úzce napojené na Pákistán, který obvinila z podpory terorismu. Následná krize přivedla obě tyto jaderné mocnosti na pokraj války.
</TEXT>
</DOC>
<DOC>
<DOCID>LN-20020123028</DOCID>
<DOCNO>LN-20020123028</DOCNO>
<DATE>01/23/02</DATE>
<TITLE>
Sebevražedné útoky, boje, záběry mrtvých ruských vojáků a projev Usámy bin Ládina. To mimo jiné obsahuje kazeta objevená v Kábulu.
</TITLE>
<GEOGRAPHY>KÁBUL</GEOGRAPHY>
<TEXT>
Videokazeta, kterou se podařilo objevit v Kábulu, údajně dokazuje napojení teroristy Usámy bin Ládina na čečenské bojovníky. Zpravodaj internetového listu Newsday prý kazetu koupil od majitele domu, u kterého dříve bydleli členové Al Kajdy. Majitel měl kazetu objevit náhodou po jejich odchodu a nyní ji prodal za 500 dolarů. Záznam byl zřejmě natočen v roce 2000 z propagačních důvodů či pro případné dárce peněžních příspěvků. Obsahuje záběry Čečenců přepadávajících ruské jednotky, sebevražedné útoky a těla ruských vojáků, z nichž někteří byli zřejmě popraveni. Na pásce nechybí ani Usáma bin Ládin. Objeví se přibližně na dvacet minut. Sedí v křesle pod přístřeškem, v ruce drží útočnou pušku AK-47 a studentům se zakrytými tvářemi stojícím kolem něj přednáší o tom, jak prorok Muhammad bojoval proti nevěřícím, a že povinnost dnešních muslimů je stejná. Záznam zachycuje také jednoho z arabských bojovníků Chattába, který se proslavil během bojů v Čečensku. V pasáži označené jako "Konzultace s vojáky" je Chattáb s dalšími arabskými bojovníky a Čečenci. Plynou ruštinou se ptá lidí okolo: "Jaký je plán ruské vlády?" A jeden z arabských bojovníků mu odpovídá: "Ruská vláda chce zabít všechny čečenské mudžahedíny. Předtím než oni zabijí nás, my zničíme ruskou vládu." Následuje část nazvaná "Sebevražedné útoky". V ní jsou zaznamenány útoky na ruské cíle v čečenských městech Gudermes a Argun.
KÁBUL - Videokazeta, kterou se podařilo objevit v Kábulu, údajně dokazuje napojení teroristy Usámy bin Ládina na čečenské bojovníky. Zpravodaj internetového listu Newsday prý kazetu koupil od majitele domu, u kterého dříve bydleli členové Al Kajdy. Majitel měl kazetu objevit náhodou po jejich odchodu a nyní ji prodal za 500 dolarů. Záznam byl zřejmě natočen v roce 2000 z propagačních důvodů či pro případné dárce peněžních příspěvků. Obsahuje záběry Čečenců přepadávajících ruské jednotky, sebevražedné útoky a těla ruských vojáků, z nichž někteří byli zřejmě popraveni. Na pásce nechybí ani Usáma bin Ládin. Objeví se přibližně na dvacet minut. Sedí v křesle pod přístřeškem, v ruce drží útočnou pušku AK-47 a studentům se zakrytými tvářemi stojícím kolem něj přednáší o tom, jak prorok Muhammad bojoval proti nevěřícím, a že povinnost dnešních muslimů je stejná. Záznam zachycuje také jednoho z arabských bojovníků Chattába, který se proslavil během bojů v Čečensku. V pasáži označené jako "Konzultace s vojáky" je Chattáb s dalšími arabskými bojovníky a Čečenci. Plynou ruštinou se ptá lidí okolo: "Jaký je plán ruské vlády?" A jeden z arabských bojovníků mu odpovídá: "Ruská vláda chce zabít všechny čečenské mudžahedíny. Předtím než oni zabijí nás, my zničíme ruskou vládu." Následuje část nazvaná "Sebevražedné útoky". V ní jsou zaznamenány útoky na ruské cíle v čečenských městech Gudermes a Argun.
</TEXT>
</DOC>
<DOC>
<DOCID>LN-20020123029</DOCID>
<DOCNO>LN-20020123029</DOCNO>
<DATE>01/23/02</DATE>
<TITLE>
Podle účastníků skončila dárcovská konference úspěchem
</TITLE>
<TEXT>
Do vozu afghánského premiéra Karzáího narazil při odjezdu z konference jiný automobil. Premiérovi se nic nestalo, lehce zraněni byli tři členové jeho doprovodu.
TOKIO - Za úspěšnou je považována dárcovská konference, která včera skončila v Tokiu. Podařilo se získat více než 4,5 miliardy dolarů pro válkou zničený Afghánistán pro příštích pět let. Jenom pro letošní rok by měla afghánská vláda dostat 1,8 miliardy dolarů, což je více, než původně požadovala. Necelých pět miliard dolarů je však méně, než jako cíl stanovil generální tajemník OSN Kofi Annan. Ten požadoval deset miliard. Někteří pozorovatelé proto předpovídají, že se bude zanedlouho konat druhá dárcovská konference. "To, co se podařilo shromáždit, je pěkně málo," prohlásil zvláštní vyslanec EU pro Afghánistán a Střední Asii Klaus-Peter Klaiber. Přesto předseda afghánské vlády Hamíd Karzáí odjížděl z Japonska velice spokojený. Vyzýval pouze jednotlivé státy, aby přislíbené příspěvky převedly na účet afghánské vlády brzy, aby mohla začít rekonstrukce země. Zároveň se snažil rozptýlit obavy dárců, že peníze budou využity neúčelně a skončí v kapsách různých místních vládců. "Budu bojovat proti korupci jako samuraj," prohlásil Karzáí, kterému se stala při odjezdu z Tokia nemilá příhoda. Do jeho vozu narazil na dálnici zezadu jiný automobil. Premiérovi se však nic nestalo, tři lidé z jeho doprovodu byli lehce zraněni. Poprvé po šesti měsících dostali včera afghánští státní zaměstnanci opět výplatu. Celková částka vyplacených mezd činí osm milionů dolarů, přičemž na jednoho pracovníka připadlo zhruba 28 dolarů. Mzdy byly vyplaceny z fondu, který má podpořit zahájení základních činností nové afghánské vlády.
Pomoc pro Afghánistán
CELKOVÁ POTŘEBA DO ROKU 2007: 10,2 miliardy USD (z toho 1,7 miliardy pro letošní rok)
DOSUD PŘISLÍBENÉ PŘÍSPĚVKY: 4,5 miliardy USD
NEJVĚTŠÍ DÁRCI:
EU 500 milionů USD na rok 2002
USA 296 milionů USD do září 2002
Japonsko 500 milionů USD do poloviny roku 2005
Írán 500 milionů USD do roku 2007
Saúdská Arábie 220 milionů USD do roku 2005
Pákistán 100 milionů USD do roku 2007
Pramen: AP
</TEXT>
</DOC>
<DOC>
<DOCID>LN-20020123030</DOCID>
<DOCNO>LN-20020123030</DOCNO>
<DATE>01/23/02</DATE>
<TITLE>
Američan z Al Kajdy míří do USA. Americká armáda převezla Johna Walkera, Američana bojujícího po boku organizace Al Kajda a hnutí Taliban, ze své lodi plující v Indickém oceánu na základnu v jihoafghánském Kandaháru. Ten je přestupní stanicí na Walkerově cestě do USA, kde bude postaven před soud.
</TITLE>
<TEXT>
OSN: Talibanu možná zbyly rakety. Členové afghánského hnutí Taliban a skupiny Al Kajda mohou mít v Afghánistánu stále k dispozici rakety a využívají peníze z prodeje drog na nákup zbraní. V pondělí to uvedla v sídle OSN expertní monitorovací skupina pro Afghánistán.
Turecko nabádá Irák k poslušnosti. Turecký premiér Bülent Ecevit vyzval iráckého vůdce Saddáma Husajna, aby umožnil návrat zbrojních inspektorů OSN. Jinak prý bude čelit "vážným důsledkům". Američané zvažují Irák jako další cíl své protiteroristické kampaně.
Albánie zmrazila konta saúdského obchodníka. Albánské úřady zmrazily účty patřící saúdskému obchodníku Jasínu al-Kádímu, který je podezřelý z "praní" peněz pro organizaci Al Kajda. Al-Kádí je spolumajitelem firmy, která staví dvojici výškových budov v Tiraně. USA ho už v říjnu zařadily na seznam osob podezřelých z financování teroristů.
OSN: Americká a bosenská armáda porušily lidská práva. Komisařka OSN pro lidská práva v Bosně Madeleine Reesová obvinila bosenskou a americkou vládu z porušení zákonů a lidských práv. Podle OSN se toho USA dopustily, když převzaly od bosenské policie šest Arabů zatčených pro podezření z terorismu.
</TEXT>
</DOC>
<DOC>
<DOCID>LN-20020123031</DOCID>
<DOCNO>LN-20020123031</DOCNO>
<DATE>01/23/02</DATE>
<TITLE>
Kritika poměrů v zajateckém táboře na Kubě se do Bílého domu nese už i z Bruselu. EU tvrdí, že by spory ohledně vězňů mohly uškodit koalici proti teroru.
</TITLE>
<GEOGRAPHY>GUANTÁNAMO</GEOGRAPHY>
<TEXT>
Zacházení s členy hnutí Taliban a organizace Al Kajda, kteří v Afghánistánu padli do zajetí a jsou vězněni na americké základně Guantánamo na Kubě, zkoumá federální soud v Los Angeles. Ten měl v noci na dnešek posoudit požadavek, aby byli zajatci předvedeni před tribunál, který by jim sdělil konkrétní obvinění, a aby jim byl přiznán status válečných zajatců. První soudní protest proti údajnému nezákonnému zacházení s vězni podala skupina kalifornských duchovních, profesorů žurnalistiky a obhájců lidských práv. Je mezi nimi i bývalý americký ministr spravedlnosti Ramsey Clark. Iniciátoři soudního řízení tvrdí, že americká vláda zacházením se zajatci porušuje jak ženevské konvence, tak ústavu USA. K organizacím a státníkům kritizujícím sporné poměry v zajateckém táboře se včera připojila i EU. "Ženevské konvence musí platit pro každého, kdo je zatčen za podobných podmínek," řekl vysoký představitel unie pro zahraniční politiku Javier Solana. Komisař EU pro vnější vztahy Chris Patten varoval, že nezákonné zacházení s vězni může ublížit protiteroristické koalici. "Znamenalo by to ztrátu mezinárodní podpory, ztrátu morální autority koalice," řekl Patten. V pondělí na Kubu dorazilo již šesté letadlo se zajatci. Po příletu čtrnácti vězňů s vážnějšími zraněními se celkový počet zadržovaných na Guantánamu zvýšil na 158. Poměry v zajateckém táboře sleduje komise Mezinárodního výboru Červeného kříže, jíž Bílý dům v pondělí povolil stálý pobyt na základně. Na Kubu měl včera přicestovat islámský duchovní sloužící v řadách amerického námořnictva, aby přezkoumal, zda je postaráno o náboženské potřeby zajatců. Vězeňští dozorci tvrdí, že se mezi zajatci začínají objevovat vůdčí osobnosti. Jeden ze zadržených podle listu The Miami Herald o víkendu během modliteb provolával "Buďte silní, Alláh nás spasí". Dozorci mu poručili, ať je zticha.
Život na Guantánamu
Vězni obývají cely o rozměrech 1,8 metru na 2,4 metru s drátěnými stěnami a plechovou střechou.
</TEXT>
<HEADING>
KAŽDÝ Z NICH DOSTAL:
</HEADING>
<TEXT>
* molitanovou matraci, jednu deku, dva kbelíky, láhev na vodu * dva oranžové úbory, sandály * dva ručníky (jeden z nich jako modlitební kobereček) * utěrku, zubní kartáček a pastu, mýdlo, šampon * výtisk koránu
JÍDLO JE TŘIKRÁT DENNĚ:
Snídaně: chléb, smetanový sýr, pomeranč, sladké pečivo
Oběd: hovězí nebo zelenina, obiloviny, ořechy, bramborové chipsy
Večeře: fazole, rýže, slunečnicová semínka, chléb, ovoce
</TEXT>
</DOC>
<DOC>
<DOCID>LN-20020123032</DOCID>
<DOCNO>LN-20020123032</DOCNO>
<DATE>01/23/02</DATE>
<TITLE>
Místo Poslední kotlety, oblíbeného pořadu stanice TV 6, se včera diváci dočkali jen černé obrazovky.
</TITLE>
<GEOGRAPHY>MOSKVA</GEOGRAPHY>
<TEXT>
Druhá nejpopulárnější ruská nestátní televize TV 6 se včera v noci náhle odmlčela. Stalo se tak uprostřed nedořečené věty poté, co soudní vykonavatelé odřízli studio od spojení se světem. "Byl to televizní převrat," bouřil se generální ředitel TV 6 Jevgenij Kiseljov. "Šlo o zastřelení na místě," líčí aktivistka lidských práv Valerija Novodvorskaja. Formálním důvodem zásahu se stalo soudní vítězství menšinového akcionáře TV 6, penzijního fondu polostátní ropné společnosti Lukoil, ve sporu s většinovým vlastníkem Borisem Berezovským. Málokdo ale pochybuje, že Lukoil kritizující ztrátovost TV 6 jednal v zájmu politických špiček. "Měli na čas ztichnout, a ne pokračovat v analýzách určených pro Západ," komentoval událost vůdce ruských nacionalistů Vladimir Žirinovskij. Kromě "čisté politiky" svou roli sehrála i osobní vendeta, kterou vyhlásil někdejší šedé eminenci Kremlu Berezovskému nynější vládce Vladimir Putin. Značnou pozornost budí fakt, že rozhodnutí o "přerušení" vysílání oblíbené televize podepsal ministr informací Michail Lesin jen chvíli poté, co Kiseljov odvolal předchozí žádost vysílat na šestém kanálu pod novou hlavičkou - a bez Berezovského. Diváci tak přišli i o oblíbený pořad Poslední kotleta ve stylu západní show Velký bratr. Zatímco ale reality show najde prostor v éteru na jiném kanálu, Kiseljov bude moci své nezávislé soudy vysílat jen stěží. A to i přes to, že se sám Putin pochvalně zmínil o kvalitách jeho "tvůrčího kolektivu". Putin má nicméně podle ruských komentátorů pravdu, když světu tvrdí, že nemá s koncem TV 6 nic společného. V tom, aby splnily svému nejvyššímu pánu i to, co si jen pomyslí, se totiž "iniciativně" střetávají rozličné klany establishmentu. Každý z nich by navíc byl rád tím, kdo uvolněný éter zaplní svou vlastní propagací.
</TEXT>
<HEADING>
Účastníci boje o kontrolu médií
</HEADING>
<TEXT>
Boris Berezovskij - šedá eminence tzv. Rodiny Borise Jelcina, kvůli soudnímu stíhání po nástupu prezidenta Putina Rusko opustil, partneři z polostátní ropné společnosti Lukoil ho pak připravili o televizi TV 6
Jevgenij Kiseljov televizní komentátor a manažer, po vypuzení opozičního magnáta Vladimira Gusinského z televize NTV (kvůli majetkovým sporům s plynařským gigantem Gazprom) přešel kBerezovskému
Kreml o vliv na média bojují dva putinovské klany, "petrohradská skupina" využívá vyšetřovacích orgánů a tajných služeb, okruh "jelcinovských kádrů" jedná především ve spojení s polostátními korporacemi
</TEXT>
</DOC>
<DOC>
<DOCID>LN-20020123033</DOCID>
<DOCNO>LN-20020123033</DOCNO>
<DATE>01/23/02</DATE>
<TITLE>
Palestinec střílel do lidí. Nejméně 15, podle jiných zdrojů až 20 lidí bylo zraněno v centru Jeruzaléma, kde zahájil palbu palestinský ozbrojenec. Útočníka zastřelila izraelská policie. Incident se odehrál krátce poté, co palestinské hnutí Hamas pohrozilo Izraeli odvetou za zastřelení jeho čtyř členů.
</TITLE>
<TEXT>
Dzurinda odmítl demisi ministryně. Slovenský premiér Mikuláš Dzurinda včera překvapivě odmítl návrh koaliční Strany demokratické levice (SDĹ) na odvolání ministryně financí Brigity Schmögnerové, nominované za tuto stranu. SDĹ doufala, že jejím odvolání zvrátí propad svých volebních preferencí.
Čína: Odposlechy vztahy nezhorší. Nedávné zprávy o objevení odposlouchávacích zařízení na palubě čínského prezidentského letadla vyrobeného v USA nebudou mít vliv na čínsko-americké vztahy. "Čína je mírumilovný národ a pro nikoho není hrozbou," prohlásil mluvčí čínského ministerstva zahraničí.
</TEXT>
</DOC>
<DOC>
<DOCID>LN-20020123034</DOCID>
<DOCNO>LN-20020123034</DOCNO>
<DATE>01/23/02</DATE>
<GEOGRAPHY>SKOPJE</GEOGRAPHY>
<TEXT>
Představitelé hlavních politických stran, zastupujících Makedonce i albánskou menšinu, se dohodli na klíčovém zákoně o decentralizaci moci. Zákon předpokládá přenesení pravomocí na místní samosprávy a je základem pro uspořádání dárcovské konference o Makedonii. Reforma státní správy vychází z loňské mírové dohody. Už v listopadu provedl makedonský parlament některé změny v ústavě, přijetí zákona o samosprávách ale etničtí Albánci zablokovali, neboť žádali pro místní vlády větší pravomoci. Zákon, který musí schválit parlament, dá samosprávám kontrolu nad místními rozpočty, vzděláváním a zdravotnictvím.
</TEXT>
</DOC>
<DOC>
<DOCID>LN-20020123035</DOCID>
<DOCNO>LN-20020123035</DOCNO>
<DATE>01/23/02</DATE>
<TITLE>
Roční zákaz lovu ohrožených jeseterů vyhlásily loni v červenci ruské úřady. Pytláci si z toho ale hlavu nedělají.
</TITLE>
<GEOGRAPHY>MOSKVA</GEOGRAPHY>
<TEXT>
Ačkoli se Rusko vehementně brání ztrátě pozice kaviárové velmoci, trh s touto pochoutkou se hroutí před očima. Obchody a tržiště v Moskvě jsou sice plné kaviáru, prodávaného v malých skleněných krabičkách nebo na váhu, avšak experti se shodují v tom, že stavy jesetera nezadržitelně mizí. Zbývá prý nanejvýš pět let a dokonce ani pytláci nebudou mít co lovit. Státní výbor pro rybolov vyhlásil loni v červenci roční zákaz lovu jeseterovitých ryb v severním Kaspiku. Reagoval tak na naléhání mezinárodních organizací, které dohlížejí na stav ohrožené fauny a flóry. Jak ale tvrdí pozorovatelé, toto opatření nemá vůbec žádný vliv na zamezení pytláctví. Kaviárová mafie již tvrdě zakotvila na ruském trhu. Jde o dobře propojenou strukturu, která ovládla regiony, jež se na výrobu této pochoutky specializují.
</TEXT>
<HEADING>
Chybějící zákon
</HEADING>
<TEXT>
Bývalý Sovětský svaz byl na prvním místě ve světě co do lovu jeseterů a produkce černého kaviáru. V 80. letech minulého století sovětské podniky vyráběly 2500 tun černého kaviáru ročně, zatímco íránské jen 250 tun. Po rozpadu SSSR si rybolov na Kaspiku rozdělily Rusko, Kazachstán, Ázerbájdžán a Turkmenistán. Od té doby začalo katastrofální snižování zásob. Obnovil se lov této vzácné ryby v moři. To bylo v SSSR zakázáno od roku 1962, neboť dospívání jesetera trvá 12 až 20 let a lovit by se měl teprve po návratu do sladké vody. Experti tvrdí, že dospělé ryby už dnes prakticky v moři nezbyly. S hrůzou konstatují, že jeseter, jenž se objevuje na pultech moskevských obchodů, nedosahuje ani půl metru, zatímco ještě před pár lety tam byly ohromné ryby. Podle expertů by mohl situaci zachránit zákaz prodeje kaviáru v Rusku, neboť pytláci by tak ztratili svá hlavní odbytiště. Přispět by mohli i poslanci schválením zákona o rybolovu, což se jim nedaří už asi deset let.
Bývalý Sovětský svaz byl na prvním místě ve světě co do lovu jeseterů a produkce černého kaviáru. V 80. letech minulého století sovětské podniky vyráběly 2500 tun černého kaviáru ročně, zatímco íránské jen 250 tun. Po rozpadu SSSR si rybolov na Kaspiku rozdělily Rusko, Kazachstán, Ázerbájdžán a Turkmenistán. Od té doby začalo katastrofální snižování zásob. Obnovil se lov této vzácné ryby v moři. To bylo v SSSR zakázáno od roku 1962, neboť dospívání jesetera trvá 12 až 20 let a lovit by se měl teprve po návratu do sladké vody. Experti tvrdí, že dospělé ryby už dnes prakticky v moři nezbyly. S hrůzou konstatují, že jeseter, jenž se objevuje na pultech moskevských obchodů, nedosahuje ani půl metru, zatímco ještě před pár lety tam byly ohromné ryby. Podle expertů by mohl situaci zachránit zákaz prodeje kaviáru v Rusku, neboť pytláci by tak ztratili svá hlavní odbytiště. Přispět by mohli i poslanci schválením zákona o rybolovu, což se jim nedaří už asi deset let.
</TEXT>
</DOC>
<DOC>
<DOCID>LN-20020123036</DOCID>
<DOCNO>LN-20020123036</DOCNO>
<DATE>01/23/02</DATE>
<GEOGRAPHY>BRUSEL</GEOGRAPHY>
<TEXT>
Nejsem nevinný, držel jsem u sebe nezletilé dívky, řekl v rozhovoru pro belgickou televizi VTM natočeném ve věžení belgický pedofil Marc Dutroux. Ten je viněn z únosů, mučení, znásilnění a vražd čtyř dívek, z nichž dvě byly teprve osmileté. Za vším ale stála zločinecká síť, po níž nechce nikdo pátrat, naznačil Dutroux. "Byl jsem pravidelně v kontaktu s lidmi patřícími k této síti. Ale justiční systém nechce vést šetření tímto směrem," uvedl. Vyšetřovatelé ale upozorňují, že Dutroux dosud existenci takové organizaci popíral. Dutroux je hlavní postavou nejhoršího pedofilního skandálu v moderní belgické historii. Jeho proces by měl po mnoha odkladech opět pokračovat a on si zřejmě chtěl svými výroky vylepšit pozici. Největší rozhořčení Belgičanů ale vyvolaly Dutrouxovi stížnosti na špatné podmínky, jež údajně musí snášet ve vězení, kde je déle než pět let. Lidé při tom upozorňují na brutalitu, s jakou umučil své oběti. Vlna kritiky se snesla i na senátora Jean-Marie Dedeckera, jenž do vězení novináře propašoval s tím, že jde o jeho řidiče.
</TEXT>
</DOC>
<DOC>
<DOCID>LN-20020123037</DOCID>
<DOCNO>LN-20020123037</DOCNO>
<DATE>01/23/02</DATE>
<TITLE>
Legendární Yves Saint Laurent se rozloučil
</TITLE>
<TEXT>
Stovky návrhů, které v posledních čtyřiceti letech vytvořil Yves Saint Laurent, byly včera k vidění v Paříži.
PAŘÍŽ - Legendární módní návrhář Yves Saint Laurent řekl včera definitivní sbohem svému řemeslu velkolepou módní přehlídkou. Ta byla považována za vyvrcholení šňůry luxusních módních kolekcí pro letošní jarní a letní sezonu. Ačkoli módní guru oznámil svůj odchod ze světa přehlídkových mol již před dvěma týdny, v jeho salonu neustále vyzváněly telefony. Všichni jeho klienti a zejména redaktoři módních časopisů totiž usilovali o to, aby Laurentovo rozloučení viděli na vlastní oči. Do pařížského Centre Pompidou se nakonec včera sjelo více než 2000 hostů. Modelky předvedly přes 300 módních kreací, které Saint Laurent vytvořil během své čtyřicetileté kariéry: od proslulých smokingů a safari stylu až po zářivě vyšívaná a zdobená saka s motivy z veleděl Picassa a Van Gogha. Všechny předvedené modely byly na prodej. Laurentovi klienti tak měli poslední možnost obohatit si svůj šatník o exkluzivní modely šité přesně na míru, které se jim nepodařilo koupit již dříve. Očekává se, že všechny obchody se značkou YSL budou až do červencové likvidace zaplaveny objednávkami klientů. Oddělení konfekce, kosmetiky a doplňků však konec nečeká, protože bylo prodáno italskému módnímu domu Gucci. Odchod světoznámého módního návrháře na odpočinek vyvolal ve Francii proud emocí. Byl totiž považován za "národní poklad". Zároveň se také rozpoutaly debaty, zda exkluzivní svět haute couture nenahradí módní konfekce. "Žijeme ve světě zmatků a dekadence. Tato bitva za eleganci a krásu mi přivodila mnoho smutku," uvedl Saint Laurent ve včera zveřejněném rozhovoru pro francouzský list Le Monde. "Už neexistují přední módní salony, které určují vývoj módy. Žádný salon již nemůže dosáhnout vysoké úrovně vytříbené elegance," dodal Saint Laurent.
40 let na vrcholu
1936 - Narodil se 1. července v alžírském Oranu v rodině poměrně bohatých francouzských osadníků
1954 - Vyhrál s návrhem svých koktejlových šatů pařížskou módní soutěž, po maturitě odjel z Afriky do Paříže, kde nastoupil do salónu Christian Dior
1957 - Ve svých jednadvaceti letech představil první módní kolekci pro Christiana Diora
1960 - Odešel ze salonu Christian Dior, představil svou kolekci v tzv. beatnickém stylu
1962 - Společně s blízkým přítelem Pierrem Bergém si založil svůj vlastní podnik
</TEXT>
<HEADING>
1965 - Šokoval návrhy inspirovanými Mondrianovými obrazy
</HEADING>
<GEOGRAPHY>1966</GEOGRAPHY>
<TEXT>
Zahájil prodej v butiku Levý břeh Počátek 70. let - Celý svět šokoval tím, že se objevil nahý v reklamě na svůj parfém
1976 - Zpopularizoval tzv. venkovský styl, který je kombinací módních a tradičních oděvních prvků
90. léta - Léčil se ze závislosti na alkoholu a drogách
1996 - Přišel se svou první prezentací na internetu
1998 - Oblékl pořadatele mistrovství světa ve fotbale ve Francii
1999 - Laurentovu značku a celý salon získal francouzský miliardář Francois Pinault
Srpen 2001 - Laurenta údajně málem ranila mrtvice poté, co zloději odnesli z jeho pařížské prodejny šedesát luxusních oděvů za téměř milion franků
7. ledna 2002 - Král módního průmyslu oznámil, že odchází na odpočinek
22. ledna 2002 - V pařížském Centre Pompidou se konala poslední retrospektivní módní přehlídka zachycující čtyřicet let jeho tvorby
Co řekl "král módy" a co o něm řekli jiní
* "Chtěl bych, aby moje jméno jednou svítilo jako neonový nápis na Champs Elysées v Paříži." Malý Yves, když se jej příbuzní na rodinné oslavě ptali, čím by chtěl být.
* "To nejkrásnější oblečení, které na sobě žena může mít, jsou ruce muže, kterého miluje. A pro ty, které nemají to štěstí, jsem tu já." O svém poslání.
* "Naučil mě všechno, byl myslím tím nejdůležitějším člověkem v mém životě." O svém učiteli Christianu Diorovi.
* "Miluje ženy, udělal by pro ně první poslední, ale nikdy s nimi nebude žít." Novinové články ze začátku 90. let, kdy se Saint Laurent přiznal k homosexualitě.
* "Jsem si jistý, že jsem stvořil šatník moderní ženy, a také, že jsem se aktivně podílel na transformaci své doby." Saint Laurent při oznámení o ukončení své kariéry.
* "Vždy jsem prosazoval myšlenku a sám se jí řídil - že móda nemá pouze dělat ženy krásnými, ale že jim má také dodávat sebevědomí." K odchodu na odpočinek.
* "Vybral jsem si dnešní den, abych řekl sbohem profesi, kterou jsem zbožňoval." Na lednové tiskové konferenci, kde šokoval oznámením o ukončení kariéry.
* "Skutečně osvobodil ženská těla. Vytvořil množství modelů pro ženy, které vypadaly jako mužské oblečení. Ženy konečně mohly nosit modely, které nikdy předtím nemohly." Danielle Mazingaurdová z listu Madame Figaro.
* "Jeho odchodem končí jedna etapa dějin." Deník Libération v den tiskové konference.
* "Ten odchod příliš zdramatizoval. Přehnal to." Saint Laurentův konkurent, módní návrhář Karl Lagerfeld.
* "Myslím, že Laurent je příliš mladý na to, aby přestal. Za šest let by se mohl vrátit. Nemám rád lidi stejně staré jako já, kteří lpí na takzvaných starých dobrých časech." Karl Lagerfeld v rozhovoru pro nedělník Le Journal du Dimanche.
* "Saint Laurent zachránil Paříž." Titulky novin při Laurentově první kolekci pro Christiana Diora v roce 1957.
</TEXT>
</DOC>
<DOC>
<DOCID>LN-20020123038</DOCID>
<DOCNO>LN-20020123038</DOCNO>
<DATE>01/23/02</DATE>
<TITLE>
Do ducha doby se podle odborníků dokázal vžít slavný Yves Saint Laurent. Právě v tom je jeho genialita.
</TITLE>
<GEOGRAPHY>PAŘÍŽ</GEOGRAPHY>
<TEXT>
Yves Saint Laurent je muž, o němž se tvrdí, že nejvíce ovlivnil módu 20. století. Zatímco jeho učitel Dior chtěl ženu za všech okolností elegantní, Saint Laurent byl divočejší a emancipovanější. Tvrdil, že žena musí do ulic, být trochu bohyně i vamp. Poprvé poslal do světa modelky ve smokingových kalhotových kostýmech. Proslavil se zejména tzv. beatnickou módou černého roláku pod koženým sakem, kalhot a vysokých kozaček. Později se staly známými jeho velké mašle a zdobené rukávy. Nabízel ženám exotiku a zároveň modely vhodné ke každodennímu nošení. Jeho módní kreace, mezi něž patří kratičké minisukně, elegantní dámské kostýmky, hluboké výstřihy, saka typu safari či modely inspirované obrazy impresionistů, byly nenapodobitelné. Celá léta to vypadalo, jako by instinktivně věděl, co ženy chtějí nosit. Vždy snadno pronikl do ducha dané doby. Laurentova genialita spočívala v tom, že do módy určené pro horních deset tisíc vnesl prvky z běžného života. Typické pro značku YSL je tzv. unisex. Přenesl pánské prvky do dámské módy. Yves Saint Laurent měl stejný cit pro barvu jako velkolepí umělci. Dokázal spojit barvy, jako je tyrkysová, žlutá, smaragdově zelená, královsky modrá, světle fialová a růžová, které se však nikdy nebily. I když se v módním průmyslu používaly většinou odstíny černé, Laurent radostně oslavoval všechny barvy. Laurent je také autor mnoha nových siluet, např. lichoběžníkové. Probudil i zájem o etnické odívání svými indiánskými úbory, safari kostýmy i maurskými kaftany. Módní dění ovlivnil i kolekcemi inspirovanými kozáckými uniformami a oděvy venkovanů z 19. století. Navzdory rozmarům módního průmyslu zůstal Laurent věrný své klientele. Nabízel vždy mimořádně uhlazený vzhled a ty nejromantičtější vzory.
PAŘÍŽ - Yves Saint Laurent je muž, o němž se tvrdí, že nejvíce ovlivnil módu 20. století. Zatímco jeho učitel Dior chtěl ženu za všech okolností elegantní, Saint Laurent byl divočejší a emancipovanější. Tvrdil, že žena musí do ulic, být trochu bohyně i vamp. Poprvé poslal do světa modelky ve smokingových kalhotových kostýmech. Proslavil se zejména tzv. beatnickou módou černého roláku pod koženým sakem, kalhot a vysokých kozaček. Později se staly známými jeho velké mašle a zdobené rukávy. Nabízel ženám exotiku a zároveň modely vhodné ke každodennímu nošení. Jeho módní kreace, mezi něž patří kratičké minisukně, elegantní dámské kostýmky, hluboké výstřihy, saka typu safari či modely inspirované obrazy impresionistů, byly nenapodobitelné. Celá léta to vypadalo, jako by instinktivně věděl, co ženy chtějí nosit. Vždy snadno pronikl do ducha dané doby. Laurentova genialita spočívala v tom, že do módy určené pro horních deset tisíc vnesl prvky z běžného života. Typické pro značku YSL je tzv. unisex. Přenesl pánské prvky do dámské módy. Yves Saint Laurent měl stejný cit pro barvu jako velkolepí umělci. Dokázal spojit barvy, jako je tyrkysová, žlutá, smaragdově zelená, královsky modrá, světle fialová a růžová, které se však nikdy nebily. I když se v módním průmyslu používaly většinou odstíny černé, Laurent radostně oslavoval všechny barvy. Laurent je také autor mnoha nových siluet, např. lichoběžníkové. Probudil i zájem o etnické odívání svými indiánskými úbory, safari kostýmy i maurskými kaftany. Módní dění ovlivnil i kolekcemi inspirovanými kozáckými uniformami a oděvy venkovanů z 19. století. Navzdory rozmarům módního průmyslu zůstal Laurent věrný své klientele. Nabízel vždy mimořádně uhlazený vzhled a ty nejromantičtější vzory.
</TEXT>
</DOC>
<DOC>
<DOCID>LN-20020123039</DOCID>
<DOCNO>LN-20020123039</DOCNO>
<DATE>01/23/02</DATE>
<TITLE>
Nejde jen o Svobodné, ani Stoiberově CSU se Zemanovy "pravdy" nelíbí
</TITLE>
<TEXT>
Dalo se čekat, že čeští šovinisté uspořádají na počest výroků Miloše Zemana na adresu Jörga Haidera a sudetských Němců pekelnou mediální oslavu. Stalo se - stačí číst noviny a diskusi na internetu. Kdo by ale předpokládal, že Zemana budou pochvalně plácat po zádech i relativně rozumní lidé, jako je Pavel Dostál, Vladimír Špidla či poslanec Lubomír Zaorálek, který až doposud působil dojmem, že myslí jen na budoucí hladkou integraci České republiky do Evropské unie?
</TEXT>
<HEADING>
Skvěle, pane premiére
</HEADING>
<TEXT>
Na Zemanovu obranu vystoupili i profesionální humanisté: publicista Ivan Hoffman a politolog Jiří Pehe. Oba shodně tvrdí, že Zemanovy výroky možná nebyly zrovna dobře načasované a taktické, jenomže premiér prý mluvil pravdu. A za to je třeba mu poděkovat. "Miloš Zeman řekl pravdu (Pehe píše Pravdu)," tvrdí Ivan Hoffman, "a pravdu má prý smysl opakovat při každé příležitosti." Naivní humanisté se nemohou zbavit snu o univerzálním neosobním vědomí, které zaručuje, že Pravda je vždy Pravda, neboť jinak by nic nemohlo být pravda. Ani na začátku 21. století si nechtějí připustit, že pravda je situovaná a mění tvář pod různými úhly pohledu, že je to "pohyblivé vojsko metafor, metonymií a antropomorfismů, krátce suma lidských relací" (Nietzsche). Pozice nezaujatého pozorovatele, který vidí jen čistou pravdivost Pravdy, už nedovoluje položit důležitou otázku: Co se s onou pravdou stane, jakmile překročí hranice České republiky? Zůstane i tam Zemanova pravda Pravdou? Odpověď už přišla - nezůstane. Už Zemanův postfašista neměl s fikcí čisté Pravdy nic společného. Přinejmenším pár set tisíc Rakušanů bere Haidera jako člověka, který chrání jejich právo na vlastní životní styl. Ani Zemanova "Pravda" o sudetských Němcích a anšlusu neobstojí. Už před přechodem hranic Prahy bude mít problémy s přísným pohledem českých historiků, na jih a na západ od Šumavy už úplně pohoří. Nemá smysl rozebírat proč: historici na obou stranách hranice to jistě udělají lépe a důkladněji. Přínosnější bude sledovat cesty, jimiž se Zemanova "Pravda" vydala po Evropě a jaké cennosti může přinést zpátky.
</TEXT>
<HEADING>
Evropská ozvěna
</HEADING>
<TEXT>
Nejprve je tu "uražené a ponížené" Rakousko, které se náhle semklo kolem postavy Jörga Haidera. Svobodní teď budou v parlamentu tlačit na všechny strany, aby téma Temelín ožilo. Jisté ústupky lidovců či Zelených nejsou v tomto směru vyloučeny. Každopádně o Temelínu, nepřípustnosti vstupu České republiky do Evropské unie a Benešových dekretech se bude v předvolební kampani hodně mluvit. V rozjitřené atmosféře má Haider velkou šanci sáhnout po volebním vítězství. Při rozpolcenosti rakouské politické scény však bude muset najít koaličního partnera. Na něm, případně na protidohodě ostatních, která by Haidera odstavila, bude záležet, zda se blokování vstupu Česka do EU stane součástí vládní rakouské politiky, třeba jen nevyslovenou. Zemanovy "Pravdy" ale vyrazily i na západ - do Německa. I tam už našly ohlas. Šéf Sudetoněmeckého krajanského spolku a poslanec za CSU v Evropském parlamentu Bernd Posselt označil Zemanovy výroky za "falšování dějin a oživování překonané teze o kolektivní vině, která odporuje principu lidských práv". Dodal i něco o čistém rasismu a svévoli, která nemá v Evropě co dělat. Posselt má v Německu své slovo, které právě teď nabírá na významu. Posseltův stranický kolega a bavorský premiér Edmund Stoiber je totiž kandidátem konzervativců na spolkového kancléře. Stoiber na Schrödera ztrácí v průzkumech jen několik procent, a koalice CDU-CSU dokonce před SPD o pár procentních bodů vede. I Stoiber už se ozval a na Zemanovy "Pravdy" odpověděl dopisem. Recese v Německu a bezmocnost Schröderovy vlády v boji proti nezaměstnanosti dává Stoiberovi velké naděje na vítězství. První bavorský premiér Německa by se jistě neostýchal tlačit na zrušení Benešových dekretů, které česká politika považuje za nedotknutelné a které Miloš Zeman tak geniálně vyložil. Proč přitom nezmínit i blížící se vstup do Evropské unie? Stoiber není Haider a má k němu v mnoha věcech hodně daleko. V pohledu na Benešovy dekrety se ale stoprocentně shodnou. Budou-li jejich strany napřesrok vládnout, je velmi reálná možnost, že se na cestě Česka do Evropy objeví nečekaně velká překážka. Ale co je Miloši Zemanovi a jeho suitě chválících po tom. Mají přece "Pravdu". Že jí za českými humny lidé nerozumějí, nikoho z nich nezajímá.
Nejprve je tu "uražené a ponížené" Rakousko, které se náhle semklo kolem postavy Jörga Haidera. Svobodní teď budou v parlamentu tlačit na všechny strany, aby téma Temelín ožilo. Jisté ústupky lidovců či Zelených nejsou v tomto směru vyloučeny. Každopádně o Temelínu, nepřípustnosti vstupu České republiky do Evropské unie a Benešových dekretech se bude v předvolební kampani hodně mluvit. V rozjitřené atmosféře má Haider velkou šanci sáhnout po volebním vítězství. Při rozpolcenosti rakouské politické scény však bude muset najít koaličního partnera. Na něm, případně na protidohodě ostatních, která by Haidera odstavila, bude záležet, zda se blokování vstupu Česka do EU stane součástí vládní rakouské politiky, třeba jen nevyslovenou. Zemanovy "Pravdy" ale vyrazily i na západ - do Německa. I tam už našly ohlas. Šéf Sudetoněmeckého krajanského spolku a poslanec za CSU v Evropském parlamentu Bernd Posselt označil Zemanovy výroky za "falšování dějin a oživování překonané teze o kolektivní vině, která odporuje principu lidských práv". Dodal i něco o čistém rasismu a svévoli, která nemá v Evropě co dělat. Posselt má v Německu své slovo, které právě teď nabírá na významu. Posseltův stranický kolega a bavorský premiér Edmund Stoiber je totiž kandidátem konzervativců na spolkového kancléře. Stoiber na Schrödera ztrácí v průzkumech jen několik procent, a koalice CDU-CSU dokonce před SPD o pár procentních bodů vede. I Stoiber už se ozval a na Zemanovy "Pravdy" odpověděl dopisem. Recese v Německu a bezmocnost Schröderovy vlády v boji proti nezaměstnanosti dává Stoiberovi velké naděje na vítězství. První bavorský premiér Německa by se jistě neostýchal tlačit na zrušení Benešových dekretů, které česká politika považuje za nedotknutelné a které Miloš Zeman tak geniálně vyložil. Proč přitom nezmínit i blížící se vstup do Evropské unie? Stoiber není Haider a má k němu v mnoha věcech hodně daleko. V pohledu na Benešovy dekrety se ale stoprocentně shodnou. Budou-li jejich strany napřesrok vládnout, je velmi reálná možnost, že se na cestě Česka do Evropy objeví nečekaně velká překážka. Ale co je Miloši Zemanovi a jeho suitě chválících po tom. Mají přece "Pravdu". Že jí za českými humny lidé nerozumějí, nikoho z nich nezajímá.
</TEXT>
</DOC>
<DOC>
<DOCID>LN-20020123040</DOCID>
<DOCNO>LN-20020123040</DOCNO>
<DATE>01/23/02</DATE>
<TITLE>
...neboť ze zahraničních zkušeností bylo zřejmé, že karambolů na zebrách po zavedení "absolutní přednosti chodců" výrazně přibude.
</TITLE>
<TEXT>
Bezprostředně po novele silničního zákona stáli u každého přechodu až dva ochotní policisté, kteří očividně stranili "bezbranným" a zakročovali proti arogantním hochům za volantem tunových monster. Po pár měsících zmizeli. Věnují se raději obouvání parkovacích botiček a vybírání pokut za chybějící rezervní žárovku v autě. Výsledek? Celkový počet smrtelných nehod na přechodech pro chodce vzrostl o 130 procent. A dokonce o 330 procent přibylo úmrtí chodců, za které mohli přímo řidiči. Statistika napovídá, že řidiči pochopili přednost chodců na přechodech jako zásah do svých "přirozených" práv. A spiknutí byrokratických a "chodeckých" temných sil řeší v duchu computerového 21. století: zasednutím za volant se stávají strojem a pod praporem boje za práva lidstva začnou jako nezranitelný Robocop pročišťovat virtuální prostor, kde outsider - chodec - nemá co dělat. A kosti praskají a krev cáká. A policie jen lomí rukama. Chodci novelu pochopili jako revoluci proti bezcitným robocopům urvaným ze řetězů. Vrhají se pod kola plechových kreatur. S okázale nakročenou nohou - ą la karatistický kop kekomi - křečovitě předpaženou paží, najížděním kočárkem na pruhy... Strhl se boj, který nekončí. Ale naděje svítá - policejní bonmot praví: "Spraví to prvních 500 mrtvých." Že by stačilo 10 let, a jsme za přechodem? Ale zatím plech vítězí nad kůží. A rozumem. Zeptáte-li se západních cizinců usadivších se v Čechách na zážitky a znaky, které odlišují Čechy od "evropské" Evropy, jmenují hned vedle nerudných úředníků a znechucených prodavačů neurvalé řidiče a neukázněné chodce. A podezření, že ulice je zrcadlem duše společnosti, se jim stále potvrzuje: "Jdu po chodníku s dcerkou, pak chceme přejít po zebře. Dávám to náležitě najevo. Beru dceru do náruče, zdvihám druhou ruku, v níž mám igelitku s mlékem. Blížící se auto mne evidentně zaregistruje. Opatrně vstupuji na přechod. Řidič houká a já uskakuji zpět. Jsem v šoku. Dcera se rozbrečí. Chvíli váhám. Ale pak mrsknu mléko na to auto," vypráví můj známý - jinak mírumilovný britský učitel angličtiny. "Styděl jsem se, že jsem neudržel nervy; naštěstí to bylo mléko v kartonu," dodává. Pár dní nato nahlédne do choré duše české společnosti opět: "V televizi jsem viděl, jak jakýsi ministr způsobil nehodu a z místa ujel. Hned jsem si vzpomněl, jak před pár lety - to jsem tu byl krátce - jakýsi jiný politik v opilosti rozbil pár aut. Překvapilo mne, že nebyl potrestán. Tehdy jsem si myslel, že to byl ojedinělý exces." Nebyl, Mr. Surprised!
</TEXT>
</DOC>
<DOC>
<DOCID>LN-20020123041</DOCID>
<DOCNO>LN-20020123041</DOCNO>
<DATE>01/23/02</DATE>
<TITLE>
Glosa
</TITLE>
<TEXT>
Michael Žantovský si umí vybrat dovolenou. Zrovna když jde jeho straně o všechno. Ale má vlastně pravdu: ať se v té kaši lidovci s unií pěkně vymáchají, když si ji sami navařili. A unionisté s lidovci dělají, co mohou. Neuplyne dne, aby se špičky obou stran nesešly a nehloubaly nad tím, jak dál. Zatím se ale o mnoho neposunuly. Jediné, na co šéfové obou partají dosud přišli, je to, že takhle to dál nejde. Navařená kaše je prostě moc hustá, těžko se dá překousnout. A tak dennodenně sledujeme nudný seriál nerozhodnosti, který si novináři oživují pochybnými spekulacemi o tom, kdo za tím vším vlastně je. Kasalovo konzervativní křídlo? V žádném případě, tvrdí bodrý Kasal? Svobodovy ambice? Nic takového, říká lídr Svoboda. Je to atentát na ODA, přímo "sarajevský"?! To už vůbec ne, křičí oba, jde o čtyřku!. Hrůza. Je to k nedívání, zlatý Bunda s Přáteli, Nemocnicí a Růženkou dohromady. Snad až se ten Michael vrátí z dovolené. Michaeli, Michaeli, vrať se!
</TEXT>
</DOC>
<DOC>
<DOCID>LN-20020123042</DOCID>
<DOCNO>LN-20020123042</DOCNO>
<DATE>01/23/02</DATE>
<TEXT>
Když před časem magnát Vladimir Gusinskij sváděl boj o televizi NTV s plynařským gigantem Gazprom, vytáhly na podporu opozičního programu tisíce Rusů. Hájili svobodu slova. Dnešní zápas o televizi TV 6 Borise Berezovského s naftaři je nechal chladnými. Jen necelá čtyři procenta Rusů soudí, že k odpojení televize vedla snaha vládnoucí moci potřít opozici. Možná tomu tak je i proto, že se moc poučila. Obrazovka pohasla jen na chvíli, než ožila sportovními přenosy přístupnými jinak jen na placených kanálech. Politici vyjadřují soucit s "talentovanými žurnalisty". Nejostřejší kritikou z úst smutného ministra informací bylo, že si počínali jako "v mateřské školce". Pokud se ale konkurenčním smečkám tajných agentů, naftařů a byrokratů podaří i další skoky na krk médií, může při nové krizi do ulic vyrazit dav žádající hlavy novinářů rušících klid. Bez viny nejsou ani poražení magnáti. Mocná smečka by se ale měla poučit z jejich osudu. Jinak se její členové, až budou prosit veřejnost o pomoc, setkají jen s odtažitým poloúsměvem Putina. Byla by to vlastně podařená záhrobní msta těch, kteří dnešního vládce Rusi vyrobili ve svých mediálních kadlubech.
</TEXT>
</DOC>
<DOC>
<DOCID>LN-20020123043</DOCID>
<DOCNO>LN-20020123043</DOCNO>
<DATE>01/23/02</DATE>
<TITLE>
Odpovědi na včerejší a dnešní otázku: Jak hodnotíte slovní přestřelku mezi Milošem Zemanem a Jörgem Haiderem?
</TITLE>
<TEXT>
Ani s jednim bych nechtel mit deti. J. Hejl
Podepsané SMS zprávy (max. 160 znaků) posílejte na číslo 0603 883 330. Můžete využít i SMS bránu na adrese www.lidovky.cz/smsnazory, kde najdete i ostatní příspěvky.
</TEXT>
</DOC>
<DOC>
<DOCID>LN-20020123044</DOCID>
<DOCNO>LN-20020123044</DOCNO>
<DATE>01/23/02</DATE>
<TITLE>
říká čínský disident Wang Tan, který strávil šest let v čínském vězení
</TITLE>
<TEXT>
Wang Tan přijel do České republiky na pozvání společnosti Člověk v tísni při České televizi. Lidové noviny s ním hovořily o poměrech v Číně, přístupu k informacím a možnosti politických změn.
LN: Máte informace o tom, jak v současné době probíhá studium politických a společenských věd na čínských univerzitách?
Situace je v současnosti horší než v době, kdy jsem tam studoval já. Okruh témat, o kterých se smí mluvit, je striktně omezený. Na konci osmdesátých let to bylo něco jiného, ovzduší bylo svobodnější, což bylo i základním předpokladem toho, že tenkrát vůbec mohlo v Číně nějaké demokratizační hnutí vzniknout. Založil jsem tehdy Salon demokracie, kde se každý týden odehrávala svobodná diskuse. Něco takového dnes vůbec není možné, kdyby se někdo pokusil například i jenom vylepit plakát, mohli by ho za to zavřít. Na čínských univerzitách i mimo ně se najdou mladí lidé, kteří nevědí nic o krvavém potlačení studentských protestů 4. června 1989 na náměstí Tchien-an-men, dokonce vůbec nevěří, že se něco takového mohlo stát. Vyrůstali v době, kdy byla situace klidná, žádné tanky nikam nevyjížděly, oni o tehdejších událostech nikdy nic nečetli ani neslyšeli a prostě si nic takového nedovedou představit.
LN: A mají tedy lidé v Číně jiné informace, než jaké jim poskytne vláda? Informace ze svobodného světa?
Ano, snažíme se o to. Existují moderní technologie, existuje internet. Čínská vláda se sice všemi silami snaží přístup k internetu omezit, ale internetové stránky se dají poslat e-mailem, tomu se zabránit nedá. Proto děláme, co můžeme, abychom svým čínským krajanům zprostředkovali svobodné informace o tom, co se děje ve světě i v Číně, o tom, jak vypadají skutečně svobodné poměry. Internet je prostě klíčová zbraň při šíření svobody.
LN: Je v Číně volný přístup k počítačům a k internetu? Nebo je jeho využití omezeno jen na instituce?
Ne, počítač můžete mít doma. S přístupem na internet je to složitější, ale úplně ho znemožnit také nejde. Spojení se světem prostě existuje a v podstatě se už nedá přerušit, což je velmi důležité. Kromě toho se dá třeba zavolat na mobilní telefon, a tyto telefony si mohou lidé předávat tak rychle, že vláda pak nestihne kontrolovat čísla ani hovory.
LN: Mohou si lidé v Číně udělat představu o tom, jak to vypadá ve svobodném světě? Když jste vy sám přijel do Spojených států - odpovídaly tamní poměry představám, jaké jste o nich měl?
Když jsem si ještě před svým vyhoštěním z Číny představoval svobodný svět, vlastně se mé představy omezovaly na politiku. Uvažoval jsem o svobodě v politické sféře života celé společnosti. Zkušenost mě ale poučila o tom, jak důležitá je svoboda a demokracie, kterou je prostoupena celá společnost, jak důležitá je občanská společnost, která si sama vytváří své instituce a vede vlastní život, v němž vůbec nejde jen o politiku. Tuto nepolitickou rovinu svobody a demokracie jsem poznal až vlastní zkušeností, dřív jsem o ní prostě neuvažoval.
LN: A lze toto vědomí, tento pocit předat někomu, kdo to sám nezažil?
Snažíme se o to. Předávání tohoto vědomí pokládáme za nejdůležitější. Bez takové změny smýšlení a přístupu k občanství nebude společnost svobodná, ani kdyby vláda nastolila jiný kurs.
LN: Není podobné změně na překážku čínská - nebo možná spíš asijská tradice, tradiční vztah k vládě a ke státu?
Obě tradice jsou jistě ve vzájemném konfliktu, myšlenky demokracie, lidských práv a občanské společnosti jsou nové, ale nevím, proč by se právě v Číně nemohly prosadit. To je také jeden z důvodů, proč se zabývám Tchajwanem, kde tyto principy přece fungují. Iv jiných asijských zemích, které bývaly tradičně uzavřené a kde byl tradiční vztah k vládě podobný jako v Číně, se prosadily. Je ovšem jisté, že v Číně to bude obtížnější. Nejen s ohledem na dlouhou, dvoutisíciletou tradici, ale proto, že Čína je neobyčejně lidnatá, takže to tam všechno bude trvat o něco déle.
LN: Jakým způsobem by měly k vývoji v Číně přispět vlády vyspělých zemí? Mají s Čínou obchodovat, aby se země více otevřela světu, nebo mají zůstat stranou a kritizovat tamější porušování lidských práv?
Oba přístupy je nutné kombinovat. Snažíme se poukazovat na nedodržování lidských práv a na represivní politiku, ale nebylo by dobré Čínu izolovat. I v čínských vedoucích orgánech se najdou různé názorové proudy, zasedají v nich i lidé, kteří by nebyli proti uvolnění poměrů. Ty je potřeba povzbuzovat a poskytovat jim podporu.
LN: Změnilo se v Číně něco za ta léta, která uplynula od masakru na náměstí Tchien-an men?
Změnilo se mnohé, hlavně velmi vzrostla ekonomická svoboda, ale svoboda bez demokracie je trochu nebezpečná. Nevládnou-li demokratické principy a pravidla, může se taková svoboda zvrhnout v chaos, nebo ji naopak vláda může tvrdě potlačovat. Proto nám tolik záleží na tom, aby se Čína rozvíjela směrem k demokracii a občanské společnosti, které jsou schopny případné otřesy utlumit nebo dokonce předejít jejich vzniku.
LN: Najdou se v čínské společnosti svobodnější okruhy, místa, odkud by se mohla demokracie šířit?
Jsou tam velká města, ta jsou tradičně i logicky rozvinutější než jiné regiony. Mám teď na mysli hlavně Peking a Šanghaj. Tato města také pokládáme za jakési zárodky budoucího vývoje, odkud se bude moci svobodnější duch šířit dál.
</TEXT>
<HEADING>
LN: Jak dlouho ten proces podle vás potrvá?
</HEADING>
<TEXT>
Samozřejmě to nebude ze dne na den, bude to trvat dlouho, desítky let, ale věřím, že se do Číny jednou budu moci vrátit. Vždyť i váš prezident Václav Havel, kterého si čínští intelektuálové váží a čtou jeho díla, byl přece ještě před třinácti lety politický vězeň. I tato konkrétní skutečnost mi pomáhá věřit, že změna poměrů je možná.
Samozřejmě to nebude ze dne na den, bude to trvat dlouho, desítky let, ale věřím, že se do Číny jednou budu moci vrátit. Vždyť i váš prezident Václav Havel, kterého si čínští intelektuálové váží a čtou jeho díla, byl přece ještě před třinácti lety politický vězeň. I tato konkrétní skutečnost mi pomáhá věřit, že změna poměrů je možná.
</TEXT>
</DOC>
<DOC>
<DOCID>LN-20020123045</DOCID>
<DOCNO>LN-20020123045</DOCNO>
<DATE>01/23/02</DATE>
<TITLE>
V článku Levá zadní v LN 5. 1. vystihl redaktor Zvěřina chronickou bolest našich médií. Ta stále nevzala na vědomí, že ve světě jsou vědecké výsledky kromě přínosu k poznání také zbožím, a tedy i předmětem inzerce. V tomto pro nás nezvyklém světě je věda z velké části financována ze soukromých zdrojů a také společenské zdroje jsou mnohem více závislé na mínění daňových poplatníků. Firmy čerpají peníze z půjček od bank, spíše však vstoupením na trh s prvním vydáním emise akcií. Aby si je někdo koupil, je nutné ho přesvědčit, že firma vlastní tak senzační objev, že cena akcií bude spolehlivě či závratně stoupat. O tom je třeba přesvědčit i banku, pokud by se na ni firma obrátila s žádostí o půjčku. Není to pohádka. Třeba ráno 14. října 1980 zažil Wall Street nebývalý šok: cena 1,1 milionu akcií firmy Genentech vzrostla během dvaceti minut z 35 dolarů na 89 a zavírala ten den na 71,25 USD. Takto s burzou zahýbalo dvacet nanogramů lidského inzulinu, který v noci z 23. na 24. srpna 1978 vyrobily geneticky modifikované bakterie.
</TITLE>
<HEADING>
Trh, inzerce, konkurence
</HEADING>
<TEXT>
Ani vědecké týmy financované z veřejných prostředků nesmějí zanedbat inzerci svých výsledků, protože daňoví poplatníci musejí být přesvědčeni o užitečnosti utrácení svých peněz. Krásně to doložila kampaň koncem června 2000 při příležitosti přečtení podstatné části lidského genomu. Oba partneři, firma Celera Genomics i veřejně financovaný Human Genome Project, se předháněli ve vědecko-fantastických vizích o blahu, jež jejich objev lidstvu přinese: oba potřebovali peníze pro další výzkum. Koncem loňského roku zase vypukla senzace kolem klonování, protože firmě Advance Cell Technology se několikrát rozdělila lidská vaječná buňka s přeneseným jádrem tělní buňky bohatého pacienta. Pro firmu byla kampaň nepochybně finančně velmi produktivní, což byl v USA její hlavní účel. V českých vědeckých kruzích se spoléhá na státní dotace a energie se vynakládá hlavně na nářky, že jsou nedostatečné. Je-li veřejnost o výsledcích informována, pak formou seriózního vědeckého sdělení, neboť u nás vědecký objev zbožím není. Proto je pro naše média styl vědecké inzerce tak nezvyklý, že ji také berou jako seriózní vědecké sdělení. A tak se dozvídáme o senzačních lécích, o objevech, které v nejbližších měsících přinesou lidstvu nebývalý prospěch. Kde je trh a inzerce, tam je i konkurence, a tak opět nalézáme "senzační" zprávy o neúspěchu, odklonu, zklamání nad vědeckými programy. Ke cti neslouží ani pokleslost médií. I obvykle seriózní Lidové noviny loni 26. 11. servírovaly čtenářům několikrát se rozdělivší buňku v laboratoři firmy Advance Cell Technology pod bulvárním titulkem o "naklonování lidského plodu", ačkoli plodem se nazývá lidský zárodek až ve značně pokročilém stupni vývoje v děloze. Ostatně i přirovnání xenotransplantací - tedy náhrady lidských orgánů zvířecími - k jackpotu je hodně nefér. Obchodní úspěch vědeckého výzkumu je mnohdy značně závislý na náhodě, ale základem je myšlenkový vklad a tvrdá vědecká a organizační práce, což u jackpotu jaksi chybí. Žurnalisté by měli zvažovat, zda zpráva zahraniční agentury z oblasti vědy patří do seriózních vědeckých informací, či do propagace firmy, jež chce prodat akcie nebo oslabit konkurenci, a podle toho ji předávat veřejnosti. Ani ta totiž není na vědeckou inzerci zvyklá a vše bere doslova.
Ani vědecké týmy financované z veřejných prostředků nesmějí zanedbat inzerci svých výsledků, protože daňoví poplatníci musejí být přesvědčeni o užitečnosti utrácení svých peněz. Krásně to doložila kampaň koncem června 2000 při příležitosti přečtení podstatné části lidského genomu. Oba partneři, firma Celera Genomics i veřejně financovaný Human Genome Project, se předháněli ve vědecko-fantastických vizích o blahu, jež jejich objev lidstvu přinese: oba potřebovali peníze pro další výzkum. Koncem loňského roku zase vypukla senzace kolem klonování, protože firmě Advance Cell Technology se několikrát rozdělila lidská vaječná buňka s přeneseným jádrem tělní buňky bohatého pacienta. Pro firmu byla kampaň nepochybně finančně velmi produktivní, což byl v USA její hlavní účel. V českých vědeckých kruzích se spoléhá na státní dotace a energie se vynakládá hlavně na nářky, že jsou nedostatečné. Je-li veřejnost o výsledcích informována, pak formou seriózního vědeckého sdělení, neboť u nás vědecký objev zbožím není. Proto je pro naše média styl vědecké inzerce tak nezvyklý, že ji také berou jako seriózní vědecké sdělení. A tak se dozvídáme o senzačních lécích, o objevech, které v nejbližších měsících přinesou lidstvu nebývalý prospěch. Kde je trh a inzerce, tam je i konkurence, a tak opět nalézáme "senzační" zprávy o neúspěchu, odklonu, zklamání nad vědeckými programy. Ke cti neslouží ani pokleslost médií. I obvykle seriózní Lidové noviny loni 26. 11. servírovaly čtenářům několikrát se rozdělivší buňku v laboratoři firmy Advance Cell Technology pod bulvárním titulkem o "naklonování lidského plodu", ačkoli plodem se nazývá lidský zárodek až ve značně pokročilém stupni vývoje v děloze. Ostatně i přirovnání xenotransplantací - tedy náhrady lidských orgánů zvířecími - k jackpotu je hodně nefér. Obchodní úspěch vědeckého výzkumu je mnohdy značně závislý na náhodě, ale základem je myšlenkový vklad a tvrdá vědecká a organizační práce, což u jackpotu jaksi chybí. Žurnalisté by měli zvažovat, zda zpráva zahraniční agentury z oblasti vědy patří do seriózních vědeckých informací, či do propagace firmy, jež chce prodat akcie nebo oslabit konkurenci, a podle toho ji předávat veřejnosti. Ani ta totiž není na vědeckou inzerci zvyklá a vše bere doslova.
</TEXT>
</DOC>
<DOC>
<DOCID>LN-20020123046</DOCID>
<DOCNO>LN-20020123046</DOCNO>
<DATE>01/23/02</DATE>
<TITLE>
On-line román
</TITLE>
<TEXT>
Kniha, o jejímž pokračování rozhodujete sami
</TEXT>
<HEADING>
(19) Syčáci ze Žižkova
</HEADING>
<TEXT>
Autobus se školním výletem směřuje k Terezínu. Se Salačem se nikdo nebaví - všichni si myslí, že žaloval na Demla.
Teprve po mnoha letech, až budou na školní výlet do Malé pevnosti Terezín vzpomínat už jako dospělí, si někteří z tehdejších žáčků uvědomí, co se tam tenkrát vlastně dělo. Učitelka Ptáčková se poprvé od svého osvobození vracela do míst, ve kterých strávila dva roky svého života. Opravdu někteří, jistě ne všichni. Budou vzpomínat na tmavovlasou ženu s výraznýma očima a nápadným nosem, vybaví si ji, jak stojí uprostřed místnosti obklopená dvanáctiletými dětmi a vypráví jim, že právě tahle místnost sloužila jako cela. "Jako ložnice," řekla, aby lépe pochopily, co jim říká. "Kolik vás tu spalo?" zeptal se někdo. "Sedmdesát," odpověděla učitelka. Dětí bylo ve třídě jednačtyřicet. Všechny se do místnosti nevešly. Možná právě tenhle detail nejvíc zapůsobil na ty, kteří budou po létech vzpomínat. Nedala na sobě znát žádné pohnutí. Zavedla je na shromaždiště, kde vězňové museli stát dlouhé hodiny v řadách. Ukázala jim místnost, kde byli biti za cokoli, co jejich věznitelé prohlásili za přestupek proti vězeňskému řádu. Vyprávěla jim tiše, klidně, jako by šlo o ty nejobyčejnější věci. Zatímco učitelka prováděla děti pevností, paní Jirková, která jela s sebou, aby pomáhala na děti dohlížet, obcházela ostražitě kolem. Znala moc dobře tuhle partu žižkovských syčáků. Nic jim není svaté. Měla dozor i tenkrát, když celá škola navštívila nově zřízené mauzoleum Klementa Gottwalda, prvního to dělnického prezidenta. Mauzoleum bylo umístěno v Památníku osvobození na Žižkově a žižkovské děti měly možnost navštívit mezi prvními toto neobyčejné místo, které bude v Praze na věčné časy obdobou mauzolea soudruhů Lenina a Stalina na Rudém náměstí v Moskvě. Děti seřazené do dlouhého zástupu tiše procházely kolem skleněné skříně s nabalzamovaným tělem. Muž ležící na katafalku byl oblečen do uniformy. Na hrudi měl řády, další vyznamenání ležela na sametových poduškách u nohou. V místnosti bylo šero, jen skleněnou skříň zaplavovalo rozptýlené světlo. Byla tam tenkrát celá škola včetně těch nejmenších dětí za dozoru všech učitelů - a dobrovolníků z řad rodičů. A byla to právě paní Jirková, která zaslechla Demla, jak šeptá sousedovi: "Podívej, jak jsou ty stříbrný hvězdy začernalý. To asi bude od tý mrtvoly." Paní Jirková ostře sykla a Deml zmlkl. Ne, tenkrát to nikdo nezaslechl a nic se nestalo. Žádný z mlčenlivých mužů rozestavených podél stěn nic nezaslechl. Nikdo nepátral po tom, kdo je ten kluk, který má tak nevhodné poznámky, kdo jsou jeho rodiče a kdo je třídní učitel. Ano, dobře to tenkrát dopadlo. Ale nemuselo. Takže paní Jirková se ustavičně rozhlížela a střežila houf dětí. Její dcerka se držela učitelky, to je dobře. Kdepak máme Demla a Jandu, známé firmy? Drží se stranou a něco si šeptají. Jistě vymýšlejí nějaké alotrium. Je třeba mít oba neustále v merku, uvažovala paní Jirková. Neurčitě si uvědomovala, že je něco v nepořádku. Něco v tom obrazu nehrálo. Něco bylo divné. Rostla v ní nervozita. Tohle jistě nebylo nejvhodnější místo pro školní výlet, zlobila se v duchu. Lepší je Karlštejn nebo Babiččino údolí. Všechno tu na člověka padá. Už abychom byli pryč, přemýšlela žena. Pak jí došlo, co je tu v nepořádku. Kdepak je Alžběta Fikáčková, ta hodná dívka, nejlepší žačka ze třídy? Dalo by se čekat, že se bude držet učitelce nablízku, že bude poslouchat, co učitelka říká. Jak to, že tu není? Třeba se někam zatoulala. Je tu všude plno chodeb a temných místností... ne, byla to chyba jet zrovna sem, zlobila se paní Jirková v duchu. Aby se jí tak ještě něco stalo! Prodrala se dětmi k učitelce a pošeptala jí, že se ztratila Alžbětka a že se po ní půjde podívat. Bezděčně zamířila k východu, snad proto, že by sama byla nejraději co nejdřív pryč z těchhle míst. Za prvním rohem spatřila zřízence, který kráčel přímo k ní a vedl Alžbětu za ruku. Dívka měla oči červené od pláče. "Chtěla utéct," vysvětlil zřízenec stručně. "To snad ne," bránila vzornou žačku paní Jirková. Zřízenec jen něco zahučel, mávl rukou a odcházel, zapaluje si cigaretu. Svou povinnost splnil. "Ty ses zatoulala, viď?" skláněla se paní Jirková nad vzornou žákyní. "Ne. Chtěla jsem utéct," řekla dívenka a utřela si oči hřbetem ruky. Jirková se na ni zkoumavě zadívala. V těch očích nebyl strach nebo žal, spíš v nich seděl vzdor.
Chcete ovlivnit děj románu? Na adrese www.lidovky.cz/neff o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování zítra
</TEXT>
</DOC>
<DOC>
<DOCID>LN-20020123047</DOCID>
<DOCNO>LN-20020123047</DOCNO>
<DATE>01/23/02</DATE>
<TEXT>
Cyril Svoboda byl v LN 17. 1. obviněn Václavem Mlsem z Nadačního fondu J. B. Neumanna z nedostatku odvahy mluvit o naší historii pravdu. Sudetoněmecké krajanské sdružení v Rakousku požaduje zavést v příhraničních oblastech dvojjazyčné názvy měst a obcí jako projev dobré vůle za vyhnání německých a rakouských občanů po 2. světové válce. Cyril Svoboda v Sedmičce pouze zdůraznil, že věc není tak dramatická a české zákonodárství problematiku řeší. Práva národnostních menšin jsou zakotvena v Listině základních práv a svobod i v dalších právních normách. Existuje zákon o právech příslušníků národnostních menšin, který právo na vícejazyčné názvy zakotvuje, a také zákon o obcích. Ten říká, že v obci s příslušníky národnostní menšiny se název obce uvádí též v jazyce menšiny, hlásí-li se k této národnosti alespoň 10 % občanů a požádalo-li o to peticí nejméně 40 % členů této menšiny. Máme tedy demokratický, zákonem stanovený postup pro to, aby byly uspokojeny požadavky Němců, Rakušanů i dalších národností u nás. Nešlo tedy o projev nacionalismu či strachu hovořit o historii, ale o odlišení vnitrostátní záležitosti a tlaku jednoho ze sdružení v sousední zemi.
</TEXT>
</DOC>
<DOC>
<DOCID>LN-20020123048</DOCID>
<DOCNO>LN-20020123048</DOCNO>
<DATE>01/23/02</DATE>
<TITLE>
Americký seriál, který přitahuje k obrazovkám miliony diváků, se brzy dočká již deváté série
</TITLE>
<TEXT>
Chci dítě, oznámily herečky Jennifer Anistonová a Courtney Coxová. Společnost Warner Bros se však nebojí, že by o své seriálové hvězdy přišla. Vždy se totiž podle ní najde způsob, jak to zapracovat do děje.
NEW YORK - Šest hvězd amerického televizního seriálu Přátelé dostalo od společnosti Warner Bros úžasnou nabídku - za natočení každé z 24 epizod deváté série dostanou po milionu dolarů (asi 36 milionů korun). Jak ale píše britský list The Sun, je těžké odhadnout, zda Courtney Coxová, Jennifer Anistonová, Lisa Kudrowová, Matthew Perry, Matt LeBlanc a David Schwimmer na lukrativní sumu kývnou, protože už odmítli nabídku 800 000 dolarů ( 28,8 milionu korun) za epizodu. Zvlášť proti jsou Jennifer Anistonová - seriálová Rachel, a Courtney Coxová - Monica, které už brzy pomýšlejí na dítě a mají strach, aby náročné natáčení jejich rodinné plány nezhatilo. Všechny seriálové hvězdy, kterým je už přes 30 let, zároveň s většími či menšími úspěchy usilují o filmové role a bojí se, že čím déle budou hrát známé postavy z Přátel, tím těžší bude vymanit se ze škatulky seriálového typu. Ovšem společnost Warner Bros o natočení dalších dílů rozhodně stojí. Není divu - seriál přitahuje ve Spojených státech každý týden k obrazovce průměrně 26 milionů diváků, nemluvě o řadě dalších zemí po celém světě. Mezi ně se řadí i Česká republika.
</TEXT>
<HEADING>
Náročné natáčení
</HEADING>
<TEXT>
"Jennifer a Courtney chtějí mít dítě a ještě se nerozhodly, jestli to půjde s natáčením dohromady," uvedl nejmenovaný zdroj ze společnosti Warner Bros. "Je to nesmírně náročné, protože kromě natáčení mají herci spoustu zkoušek. Je to velmi únavné, natáčí se od šesti od rána a občas až do ranních hodin dalšího dne. Ale pokud budou souhlasit a během natáčení další série otěhotní, vždycky se najde způsob, jak to zapracovat do děje." Koneckonců už se to jednou stalo. Když čekala miminko Lisa Kudrowová, otěhotněla i"její" postava Phoebe, kterou v seriálu představuje. Čeští diváci mohli zatím zhlédnout na obrazovkách jen díly sedmé série, osmá série je ve Spojených státech v současnosti v polovině. My si na ní budeme muset ještě nějaký ten čas počkat.
"Jennifer a Courtney chtějí mít dítě a ještě se nerozhodly, jestli to půjde s natáčením dohromady," uvedl nejmenovaný zdroj ze společnosti Warner Bros. "Je to nesmírně náročné, protože kromě natáčení mají herci spoustu zkoušek. Je to velmi únavné, natáčí se od šesti od rána a občas až do ranních hodin dalšího dne. Ale pokud budou souhlasit a během natáčení další série otěhotní, vždycky se najde způsob, jak to zapracovat do děje." Koneckonců už se to jednou stalo. Když čekala miminko Lisa Kudrowová, otěhotněla i"její" postava Phoebe, kterou v seriálu představuje. Čeští diváci mohli zatím zhlédnout na obrazovkách jen díly sedmé série, osmá série je ve Spojených státech v současnosti v polovině. My si na ní budeme muset ještě nějaký ten čas počkat.
</TEXT>
</DOC>
<DOC>
<DOCID>LN-20020123049</DOCID>
<DOCNO>LN-20020123049</DOCNO>
<DATE>01/23/02</DATE>
<GEOGRAPHY>CHICAGO</GEOGRAPHY>
<TEXT>
Není novým zjištěním, že si ženy většinou vybírají své ideální partnery tak, aby jim co nejvíce připomínali jejich otce. Američtí vědci však podle britské BBC odhalili, že ženy si hledají ideální muže po čichu. Pach jejich vyvoleného totiž musí být stejný jako pach jejich otce. Pachy, které všichni lidé produkují, se nazývají feromony. Ty jsou určitou mírou ovlivněny skupinou genů příbuzných s imunitním systémem. Tým doktorky Marthy McClintockové testoval celkem 49 svobodných žen, které si měly přičichnout k triku, jež měli na sobě předchozí dvě noci muži. Vědci zjistili, že ženy dávají přednost mužům se stejným genetickým pachem, jako mají ony samy.
</TEXT>
</DOC>
<DOC>
<DOCID>LN-20020123050</DOCID>
<DOCNO>LN-20020123050</DOCNO>
<DATE>01/23/02</DATE>
<GEOGRAPHY>LONDÝN</GEOGRAPHY>
<TEXT>
Největší dinosauří park v Británii musí neplánovaně vydat kolem 100 000 liber (asi 5,4 milionu korun), aby vylepšil svou pověst. Jak přiznalo zahanbeně ředitelství parku v Abercrave, mohou za to děti, které objevily v parku tolik nepřesností, že bylo nutno jednat, aby park neztratil důvěru svých nejmenších, ale nejlépe informovaných návštěvníků. V první řadě je to prostředí parku, kde návštěvníci kritizovali flóru neodpovídající druhohorám. Kromě toho se museli dát znovu do práce řemeslníci vytvářející modely dinosaurů.
</TEXT>
</DOC>
<DOC>
<DOCID>LN-20020123051</DOCID>
<DOCNO>LN-20020123051</DOCNO>
<DATE>01/23/02</DATE>
<TEXT>
Když Křováka Xi Xaa vyhnali pytláci zase z křoví, rozhodl se, že se s nimi už zlobit nebude, a rozběhl se prozkoumat situaci v České republice. Jazykově byl, jak známo, vybaven díky babičce, která svého času udržovala čilé styky s cestovatelem Holubem, a také díky studiu obalu od semtexu. V Česku mu nebylo zrovna příjemně. Policie ho dopravila do záchytného střediska ve Vyšních Lhotách. Hned druhý den, ještě než odtud stačil utéct, ho navštívil předseda jedné malé politické strany, senátor Žantovský. "Má-me problém" začal Žantovský. "Sta-la se nám zlá věc," pokračoval pomalu svou obtížně napodobitelnou dikcí. Xi Xao poslouchal a popravdě řečeno příliš nechápal, co po něm ten muž chce. Byl mu sice sympatický, protože ho nepřevyšoval vzrůstem, jeho řeč však byla podivná. Žantovský Křovákovi vysvětloval, jak důležitý je jeho kmen pro všechny Čechy. "Není nás prav - da mno-ho, ale jsme dů-le-ži-tí. Bez nás by de-mo-kra-cie ne-by-lo." Xi Xao si nechal vysvětlit, co to je demokracie. Pochopil, že si může každé čtvrté léto vybrat s ostatními kmen, který pak bude vládnout. Ostatní kmeny mohou křičet, jak chtějí, ale není jim to moc platné. "Tvůj kmen chtít ovládat ostatní?" zeptal se. "Kmen by rád, ale je ma-lý," smutně vysvětloval cizinci senátor. "Spo-ji-li jsme se pro-to s dal-ší-mi dvě - ma kme-ny a vyt-vo-ři-li jsme vel-kou sí-lu," narovnal se pýchou. Následně Křovákovi obtížně vysvětloval, že jeden z největších spojenců jeho kmen nechce, dokud se nezbaví zlé věci. Ta se ho však drží jako lepidlo. Tomu Xi Xao rozuměl. Pochopil, že po něm ten nešťastný muž bude chtít, aby věc někam odnesl, a napadlo ho, že by stejně bylo lépe, kdyby si zaběhl ztéhle tundry zase někam na jih. Potěšený Žantovský ukázal na dva objemné balíky dopisů a upomínek, které jeho kmen shromáždil za několik let. "To je ta zlá věc," řekl. Tak velká zlá věc u tak malého kmene! pomyslel si Křovák. "Moc těžký," řekl. "Xi Xao sám neunese." Co se dalo dělat. Předseda určil několik dobrovolníků a rozdělil jim písemnosti do batohů. "Pan Xi Xao," sdělil, "nás po-ve-de na ko-nec svě-ta." Silnice, kudy štafeta se zlou věcí směřující na konec světa probíhala, byla ve směru na Znojmo. Běžcům tu tleskaly do rytmu skupinky bojovníků z kmene lidovců. Unavení reprezentanti menšího kmene se na ně křečovitě usmívali. Jen Xi Xao se culil na plné kolo. Prostý muž měl o původu zlých věcí své mínění: nerodí se, toliko padají z nebe. A měl radost, že na úkor věci zlé pomáhá věci dobré, třebaže s demokracií zatím neměl žádnou zkušenost.
</TEXT>
</DOC>
<DOC>
<DOCID>LN-20020123052</DOCID>
<DOCNO>LN-20020123052</DOCNO>
<DATE>01/23/02</DATE>
<TITLE>
Koruna je v klidu. Po pondělních intervencích centrální banky byl včera na devizovém trhu klid. "Téměř nic se neděje," komentoval dění na trhu dealer České spořitelny Marek Ratkovský. Koruna se během odpoledne pohybovala v pásmu 32,2 až 32,3 koruny za euro. Na konci obchodování stálo jedno euro 32,08 koruny. Česká měna tak posílila o osm haléřů.
</TITLE>
<TEXT>
O ČEZ bojují tři zájemci. Stát nyní jedná se 3 zájemci o privatizaci 68 procent akcií ČEZ a podílu v šesti distributorech elektřiny, řekl náměstek ministra financí Tomáš Potměšil. "U ČEZ se objevili další zájemci a jednáme s nimi. Momentálně jsou ve hře tři zájemci," uvedl bez bližších podrobností. O koupi ČEZ nyní projevily zájem německá RWE a britská International Power. Potměšil nechtěl jména uchazečů komentovat. Ve hře však nadále zůstává i Electricité de France (EdF).
Karosa Vysoké Mýto, největší tuzemský výrobce autobusů, loni prodala 1319 autobusů, což proti 1251 kusům v roce 2000 představovalo zvýšení o 5,4 procenta. Proti plánu prodej vzrostl o pětinu a současně šlo o nejlepší výsledek za posledních deset let, řekl ředitel podniku Rudolf Černý. Loňské tržby by měly vzrůst předběžně o pět procent na rekordních asi 4,8 miliardy Kč. Čistý zisk by měl být na úrovni předloňských 455 milionů korun.
BMW, německá automobilka, má do severozápadních Čech přinést desítky milionů dolarů. Přímé zahraniční investice za mnoho desítek milionů dolarů by měly v nejbližší době plynout do průmyslových zón na severozápadě České republiky. Desítky dodavatelů BMW se totiž budou stěhovat do blízkosti nového výrobního závodu automobilky v Lipsku. "Oslovili jsme asi 50 dodavatelů BMW, kteří by měli celkem investovat na 250 milionů dolarů," řekla vládní agentura Czechinvest s tím, že úspěšnost lákání investorů bývá zhruba pětinová.
Ocenění IPB zřejmě nebude hotové ani do konce ledna, nakdy byl po několika posunech stanoven nejpozdější termín pro stanovení ceny IPB. Společnost J.P. Morgan, která má ocenění banky zhotovit, totiž chce termín opět posunout. Podle mluvčího Československé obchodní banky Milana Tománka dojde k dalšímu zdržení kvůli delšímu hledání účetního poradce. "J.P. Morgan proto Československou obchodní banku i nuceného správce IP Banky požádal o nový posun lhůty a ČSOB tomuto požadavku vyhověla," uvedl.
International Paper Co., největší dřevozpracující a papírenská společnost na světě, prohloubila v loňském posledním čtvrtletí ztrátu na 572 milionů amerických dolarů, tedy 1,19 centu na akcii, z 371 milionů dolarů, tedy 85 centů na akcii, ve stejném období předchozího roku. Ve ztrátě skončila již šesté čtvrtletí v řadě kvůli dalšímu poklesu cen papíru, nepříznivé poptávce a masivním restrukturalizačním nákladům.
Amazon.com vytvořila ve čtvrtém čtvrtletí vůbec první čistý zisk a překvapila tak podstatnou část finančních analytiků. Čistý zisk sice činil jen pět milionů dolarů, i to ale znamená zásadní obrat v dosavadním hospodaření firmy. Na letošní rok přitom Amazon čeká růst tržeb asi o deset procent.
Lucent Technologies, americký výrobce telekomunikačních zařízení, utrpěl v prvním čtvrtletí fiskálního roku, které skončilo 31. prosince, provozní ztrátu 799 milionů dolarů. Je to však zlepšení proti stejnému období předchozího roku, kdy ztráta činila 1,44 miliardy USD.
Vodafone má 100 milionů zákazníků. Počet zákazníků britské společnosti Vodafone, která je největším mobilním operátorem na světě, přesáhl 100 milionů. Oznámil to generální ředitel společnosti Christopher Gent a dodal, že nárůst počtu zákazníků ve třetím čtvrtletí svého finančního roku, které skončilo v prosinci, byl v souladu s očekáváním.
Růst Francie zaostane za očekáváním. Růst druhé největší ekonomiky eurozóny bude letos pozitivní, nebude však tak vysoký, jak se očekávalo. Uvedl to ministr financí Laurent Fabius. Zároveň však dodal, že vláda zatím nepočítá se snížením předpovědi pro tento rok, podle níž má růst činit přinejmenším 2,25 procenta.
Fed varuje před narušením cenové stability. Prezident Federální rezervní banky v St. Louis William Poole varoval centrální banky před rizikem narušení cenové stability. Banky by se podle něj sice měly snažit o zachování ekonomické stability, ale nikoliv tím, že naruší stabilitu cenovou. Centrálním bankám se totiž podle Poolea nabízejí i jiné možnosti intervence.
České radiokom. 386,02 2,23
Český Telecom 368,04 2,09
Česká spořitelna 329,02 6,97
</TEXT>
</DOC>
<DOC>
<DOCID>LN-20020123053</DOCID>
<DOCNO>LN-20020123053</DOCNO>
<DATE>01/23/02</DATE>
<TITLE>
Až o korunu na půllitr piva zdražují své výrobky největší producenti, Plzeňský Prazdroj a Pražské pivovary.
</TITLE>
<GEOGRAPHY>PRAHA</GEOGRAPHY>
<TEXT>
Na začátku roku zastihne české milovníky piva nepříjemná zpráva. Včera dva největší producenti piva - skupina Plzeňský Prazdroj a Pražské pivovary - oznámili, že zdraží své pivní značky. Skupina Plzeňského Prazdroje hodlá zdražit své pivní značky od začátku února, a to maximálně o korunu za půllitr piva. Největší zdražení se bude týkat prémiové značky Pilsner Urquell. Cena za půllitr čepovaného piva Pilsner Urquell se zvýší o korunu na 13,90 Kč. Rovněž o korunu vzroste cena lahvového piva této značky na 16,90 Kč. O něco méně budou dražší ostatní piva skupiny Plzeňský Prazdroj. Sudová desítka Gambrinus tak podraží o 50 haléřů na 8,90 koruny a cena za lahvový Gambrinus se zvýší o 60 haléřů na 9,50 koruny. Jako důvod růstu cen uvedl mluvčí pivovarnické skupiny Jaroslav Pomp situaci na českém pivním trhu a růst cen energií a vstupních surovin. Ke zvýšení cen svých značek sáhnou i Pražské pivovary. Podle mluvčí pivovarů Simony Krautové vzrostou ceny pražského piva v průměru o 7 procent. Například pokud se půllitr sudového Staropramene prodával za 16 Kč, od února zákazník zaplatí 17,10 koruny. Lahvový Staropramen zdraží z 8,40 Kč až na 9,30 Kč. Pivovary zdraží i pivo Braník a Kelt - zhruba o 6 procent.
</TEXT>
<HEADING>
Všichni čekají na zdražení
</HEADING>
<TEXT>
Obě společnosti jsou přitom lídry trhu, proto lze očekávat, že ke zdražení piva přistoupí dříve či později i ostatní pivovary. "Úplně jednoduše řečeno: všichni na to čekají," říká Stanislav Bernard, předseda představenstva Rodinného pivovaru Bernard. Podle něj je totiž výroba piva na hranici ziskovosti. Cena piva v České republice je nízká i v porovnání s Polskem či Maďarskem. O zdražování zatím neuvažuje Budějovický Budvar. "O žádných změnách nevím," říká mluvčí společnosti Budějovický Budvar Denisa Mylbachrová. Podle ní má společnost vlastní, nezávislou cenovou politiku. "Ke zvýšení cen piva v našem pivovaru dochází obvykle v letním období," dodává Mylbachrová. Některé jiné pivovary zatím čekají, jak na krok plzeňského pivovaru zareagují ostatní hráči na trhu. "Počkáme, co udělá krok Prazdroje s trhem a jak na něj zareagují další velcí výrobci piva," uvedl sládek novopackého pivovaru Daniel Váša. Ten navíc zapochyboval, zda se zdražení v plné výši odrazí na cenách pro zákazníky. Zvýšení cen by mohl Prazdroj podle Váši částečně kompenzovat slevami, například velkým odběratelům.
Obě společnosti jsou přitom lídry trhu, proto lze očekávat, že ke zdražení piva přistoupí dříve či později i ostatní pivovary. "Úplně jednoduše řečeno: všichni na to čekají," říká Stanislav Bernard, předseda představenstva Rodinného pivovaru Bernard. Podle něj je totiž výroba piva na hranici ziskovosti. Cena piva v České republice je nízká i v porovnání s Polskem či Maďarskem. O zdražování zatím neuvažuje Budějovický Budvar. "O žádných změnách nevím," říká mluvčí společnosti Budějovický Budvar Denisa Mylbachrová. Podle ní má společnost vlastní, nezávislou cenovou politiku. "Ke zvýšení cen piva v našem pivovaru dochází obvykle v letním období," dodává Mylbachrová. Některé jiné pivovary zatím čekají, jak na krok plzeňského pivovaru zareagují ostatní hráči na trhu. "Počkáme, co udělá krok Prazdroje s trhem a jak na něj zareagují další velcí výrobci piva," uvedl sládek novopackého pivovaru Daniel Váša. Ten navíc zapochyboval, zda se zdražení v plné výši odrazí na cenách pro zákazníky. Zvýšení cen by mohl Prazdroj podle Váši částečně kompenzovat slevami, například velkým odběratelům.
</TEXT>
</DOC>
<DOC>
<DOCID>LN-20020123054</DOCID>
<DOCNO>LN-20020123054</DOCNO>
<DATE>01/23/02</DATE>
<TITLE>
O spojení firmy E.ON s Ruhrgasem rozhodne kancléř Schröder
</TITLE>
<TEXT>
Brusel se zlobí na evropské vlády, že nechtějí otevřít energetický trh konkurenci.
PRAHA - Fúzi nechceme, vzkázal v pondělí německý antimonopolní úřad společnostem E.ON a Ruhrgas. E.ON je druhá největší elektroenergetická firma v Německu a Ruhrgas zase hlavní distributor plynu. Ani jedna firma se však se zákazem nechce smířit. Do věci totiž mohou vstoupit politické špičky a rozhodnutí antimonpolního úřadu zvrátit. Klíčovou roli bude hrát německý kancléř Gerhard Schröder a jeho ministr pro hospodářství Werner Müller. V evropském energetickém sektoru přitom probíhá konsolidace. Velké firmy polykají menší konkurenty a vytvářejí se mocné koncerny. Dobrým příkladem je nedávná privatizace českého plynárenství, kdy německá společnost RWE nabídla víc než 130 miliard korun za český plynárenský podnik Transgas. RWE je přitom hlavním konkurentem firmy E.ON. Problém je v tom, že konsolidace probíhá mnohem rychleji než liberalizace energetických trhů, což zneklidňuje antimonopolní úředníky EU. Minulý týden varoval Brusel členské země EU, že pokud neotevřou své trhy konkurenci z jiných států dost rychle, hrozí jim sankce. Německo liberalizovalo energetický trh před dvěma lety. Ceny sice klesly, ale elektrárenské společnosti se začaly slučovat do velkých konglomerátů a vydaly se na nákupy energetických firem do zahraničí. Tak vznikl i E.ON. Firma se narodila sloučením düsseldorfské společnosti Veba s mnichovským energetickým podnikem Viag. Její roční příjmy dnes dosahují částky zhruba 65 miliard eur.
</TEXT>
<HEADING>
Plyn je dobrý kšeft
</HEADING>
<TEXT>
E.ON je dominantním dodavatelem elektrické energie v oblastech severního a středního Německa, vedoucí postavení si udržuje i v Bavorsku a směrem na jih od Bavorska. Ruhrgas zase ovládá zhruba tři pětiny německého trhu se zemním plynem. V přesvědčování kancléře Schrödera, aby změnil rozhodnutí antimonopolního úřadu, bude mít E.ON silného spojence právě v ministru hospodářství Werneru Müllerovi, který byl ještě před vznikem E.ON vlivným manažerem ve firmě Veba a dodnes je považován za silného zastánce zájmů energetických firem. Generální ředitel E.ON Ulrich Hartmann usiluje o koupi 60 procent Ruhrgasu, aby svou firmu zbavil silné závislosti na tržbách z prodeje elektřiny a získal další finanční zdroje z distribuce plynu. Spotřeba zemního plynu v Německu každým rokem stoupá, protože domácnosti stále častěji nahrazují "topnou" elektřinu plynem. Hartmann se také obává zahraničních konkurentů. Například francouzská elektrárenská společnost Électricité de France je doma chráněna státním monopolem, ale sama se vydává na trhy v cizině. Distribuční firmu vlastní například na jihu Německa.
E.ON je dominantním dodavatelem elektrické energie v oblastech severního a středního Německa, vedoucí postavení si udržuje i v Bavorsku a směrem na jih od Bavorska. Ruhrgas zase ovládá zhruba tři pětiny německého trhu se zemním plynem. V přesvědčování kancléře Schrödera, aby změnil rozhodnutí antimonopolního úřadu, bude mít E.ON silného spojence právě v ministru hospodářství Werneru Müllerovi, který byl ještě před vznikem E.ON vlivným manažerem ve firmě Veba a dodnes je považován za silného zastánce zájmů energetických firem. Generální ředitel E.ON Ulrich Hartmann usiluje o koupi 60 procent Ruhrgasu, aby svou firmu zbavil silné závislosti na tržbách z prodeje elektřiny a získal další finanční zdroje z distribuce plynu. Spotřeba zemního plynu v Německu každým rokem stoupá, protože domácnosti stále častěji nahrazují "topnou" elektřinu plynem. Hartmann se také obává zahraničních konkurentů. Například francouzská elektrárenská společnost Électricité de France je doma chráněna státním monopolem, ale sama se vydává na trhy v cizině. Distribuční firmu vlastní například na jihu Německa.
</TEXT>
</DOC>
<DOC>
<DOCID>LN-20020123055</DOCID>
<DOCNO>LN-20020123055</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Česká firma Czech Credit Bureau (CCB), která se podílí na vzniku úvěrového registru dlužníků-fyzických osob v České republice, má zájem o vytvoření obdobného registru na Slovensku. "Pracuje se na tom. Probíhají jednání s bankami," uvedl k chystanému projektu ředitel CCB Tomáš Denemark. Podle něj je ze strany bank o úvěrový registr zájem. Vznik registru je však podmíněn řadou okolností. "Vstupují do toho i legislativní podmínky," uvedl Denemark. Zároveň podle něj omezuje rozlet skutečnost, že slovenský trh podobně jako český je malý. V porovnání například s Itálií tak bude nesrovnatelně menší i počet dotazů slovenských bank. Společnost CCB společně založily firmy Aspekt kilcullen, italská CRIF a americká Trans Union.
</TEXT>
</DOC>
<DOC>
<DOCID>LN-20020123056</DOCID>
<DOCNO>LN-20020123056</DOCNO>
<DATE>01/23/02</DATE>
<TITLE>
Maloobchodní tržby loni v listopadu rostly, ale o něco pomaleji než o měsíc dříve
</TITLE>
<TEXT>
Déle než dva roky zaznamenávají tržby v maloobchodě růst - v říjnu a listopadu dokonce překročily šest procent. Přehřátí ekonomiky prý ale nehrozí, čísla dokládají jen odolnost české ekonomiky.
PRAHA - Tržby v maloobchodě za listopad loňského roku dokazují, že čeští spotřebitelé navzdory globální recesi neztrácejí optimismus. Poslední údaje ukazují meziroční růst o 6,6 procenta, po říjnovém revidovaném vzestupu o 7,2 procenta. "Maloobchodní tržby rostou už 25 měsíců v řadě a prozatím nic nenasvědčuje, že bychom se měli dočkat záporného čísla. Růstu tržeb se navíc těší všechny hlavní sortimentní skupiny," uvedl David Marek z Patria Finance. Tržby z prodeje a oprav automobilů se meziročně zvýšily o 7,4 procenta. Za čísly stojí podle ekonomických expertů vedle rostoucích příjmů domácností také snazší dostupnost leasingu a stagnace cen v automobilovém průmyslu. Rychlý pokles cen ropy a následné zlevnění domácích distributorů pohonných hmot také zvýšily zájem spotřebitelů o benzin a naftu. V pohostinství a ubytování se tržby meziročně zvýšily o pouhých 0,5 procenta. "To jednak souvisí s omezením zájmu o turistický ruch po teroristických útocích na USA z 11. září, jednak s celkovou slabou poptávkou v důsledku snížení dynamiky světové ekonomiky," vysvětlil Jan Vejmělek z Komerční banky.
</TEXT>
<HEADING>
Lidé se nebojí utrácet
</HEADING>
<TEXT>
Potíže ze sektoru cestovního ruchu dokumentuje podle Vejmělka situace v letecké dopravě. Zde tržby poklesly o 19,6 procenta, u cestovních kanceláří propad dosáhl 28,3 procenta. Především právě letecká doprava se podepsala na celkovém poklesu tržeb v dopravě o 1,4 procenta. Vývoj sektoru služeb potvrzuje stabilní spotřebitelskou poptávku. "Vzhledem k pondělnímu snížení sazeb centrální bankou, které bylo motivováno snahou oslabit korunu, není z pohledu růstu spotřebitelské poptávky a očekávaného vývoje reálných mezd - a tím pádem kupní síly - prostor pro úvahy o dalším brzkém snížení sazeb," konstatoval Jan Schiesser z Atlantik FT. Růst tržeb v maloobchodě už podruhé v řadě stoupl nad šest procent - obavy z přehřívání ekonomiky jsou ovšem prý plané. "Snižující se cena pohonných hmot způsobila, že ačkoli domácnosti zvýšily jejich spotřebu, nominálně zaplatily méně, takže jim zbyly prostředky ke zvýšení spotřeby jiného zboží. Snižující se inflace obecně ponechává domácnostem více peněz v kapsách pro utrácení," podotkl Pavel Sobíšek z HVB Bank. "Ochlazení ekonomické aktivity se už promítá v tržbách podniků ve zpracovatelském průmyslu, v dopravě a ve službách pro podniky a nakonec se projeví rovněž v růstu nezaměstnanosti," potvrzuje plané obavy analytik Raiffeisenbank Ivo Nejdl. "Na druhé straně pokles inflace zvyšuje kupní sílu domácností. Chuť spotřebitelů utrácet tak spolu s přílivem přímých zahraničních investic udrží tempo růstu ekonomiky v letošním roce nad třemi procenty tedy na výrazně vyšší úrovni než v západní Evropě," dodal Nejdl.
Potíže ze sektoru cestovního ruchu dokumentuje podle Vejmělka situace v letecké dopravě. Zde tržby poklesly o 19,6 procenta, u cestovních kanceláří propad dosáhl 28,3 procenta. Především právě letecká doprava se podepsala na celkovém poklesu tržeb v dopravě o 1,4 procenta. Vývoj sektoru služeb potvrzuje stabilní spotřebitelskou poptávku. "Vzhledem k pondělnímu snížení sazeb centrální bankou, které bylo motivováno snahou oslabit korunu, není z pohledu růstu spotřebitelské poptávky a očekávaného vývoje reálných mezd - a tím pádem kupní síly - prostor pro úvahy o dalším brzkém snížení sazeb," konstatoval Jan Schiesser z Atlantik FT. Růst tržeb v maloobchodě už podruhé v řadě stoupl nad šest procent - obavy z přehřívání ekonomiky jsou ovšem prý plané. "Snižující se cena pohonných hmot způsobila, že ačkoli domácnosti zvýšily jejich spotřebu, nominálně zaplatily méně, takže jim zbyly prostředky ke zvýšení spotřeby jiného zboží. Snižující se inflace obecně ponechává domácnostem více peněz v kapsách pro utrácení," podotkl Pavel Sobíšek z HVB Bank. "Ochlazení ekonomické aktivity se už promítá v tržbách podniků ve zpracovatelském průmyslu, v dopravě a ve službách pro podniky a nakonec se projeví rovněž v růstu nezaměstnanosti," potvrzuje plané obavy analytik Raiffeisenbank Ivo Nejdl. "Na druhé straně pokles inflace zvyšuje kupní sílu domácností. Chuť spotřebitelů utrácet tak spolu s přílivem přímých zahraničních investic udrží tempo růstu ekonomiky v letošním roce nad třemi procenty tedy na výrazně vyšší úrovni než v západní Evropě," dodal Nejdl.
</TEXT>
</DOC>
<DOC>
<DOCID>LN-20020123057</DOCID>
<DOCNO>LN-20020123057</DOCNO>
<DATE>01/23/02</DATE>
<TITLE>
Bankrot Kmartu přišel mnohem dříve, než ještě na začátku tohoto roku předpokládali i největší pesimisté.
</TITLE>
<GEOGRAPHY>PRAHA</GEOGRAPHY>
<TEXT>
Kmart, třetí největší maloobchodní řetězec v USA, včera požádal o ochranu před věřiteli. Společnost, která provozuje 2100 obchodů se zlevněným zbožím, se už několik let potýkala s rostoucími dluhy a ztrátou pozice na americkém trhu. Celých dvacet let neúspěšně bojovala se svým největším rivalem Wal-Martem, který vždy nabízel levnější zboží. Nedařilo se jí konkurovat ani dalšímu řetězci Target, který nabízel mnohem lepší zákaznický servis. Katastrofou pro Kmart skončilo loňské předvánoční období. Jeho tržby meziročně vzrostly pouze o necelé procento. Naproti tomu Wal-Mart, i přes ekonomickou recesi, utržil o celých osm procent více než před rokem. Dluhy Kmartu vyrostly na 4,8 miliardy dolarů. Na začátku ledna vyzval analytik Wayne Hood ze společnosti Prudential Securities investory, aby se začali zbavovat akcií řetězce. Hood odhadoval, že Kmart může do půl roku zkrachovat. Největší ratingové agentury okamžitě snížily hodnocení firmy. Naposledy v pondělí společnost Moody's ohodnotila dlouhodobé závazky společnosti stupněm Caa3.
</TEXT>
<HEADING>
Neproplacené faktury
</HEADING>
<TEXT>
Minulý týden přestal Kmart platit svým dodavatelům. Někteří z nich proto své dodávky zastavili. Mezi nimi byl i jeden z největších amerických velkoobchodů s potravinami Fleming, výrobce zahrádkářských potřeb Scotts nebo tchajwanský dodavatel džín Nien Hsing. Jen Flemingovi dlužil Kmart na nezaplacených fakturách 78 milionů dolarů. "Kmart má na výběr dvě možnosti. Buď velmi rychle najde peníze na úhradu svých závazků, nebo zbankrotuje," komentoval v pondělí situaci Kurt Barnard ze společnosti Barnard's Retail Trend Report, která poskytuje analýzy v oblasti maloobchodu. V noci na úterý se sešlo představenstvo Kmartu. Se skupinou finančních institucí, mezi nimiž byly i Morgan Chase, FleetBoston Financial a General Electric, si vyjednal půjčku ve výši dvou miliard dolarů, která má zajistit provoz řetězce i po vyhlášení bankrotu. Včera pak Kmart oficiálně požádal o ochranu před věřiteli. Získal tak čas, aby restrukturalizoval své dluhy a uzavřel ztrátové obchody. Podle analytiků se Kmart zbaví 250 až 500 obchodních domů. Nikdo ale nemůže donutit jeho partnery, aby znovu začali dodávat zboží. Pokud se však rozhodnou Kmartu pomoci, mají šanci na přednostní vyplacení svých pohledávek. Kmart na začátku devadesátých let operoval i v Česku a na Slovensku. Po finančních problémech v roce 1996 však své obchody prodal britskému řetězci Tesco.
Minulý týden přestal Kmart platit svým dodavatelům. Někteří z nich proto své dodávky zastavili. Mezi nimi byl i jeden z největších amerických velkoobchodů s potravinami Fleming, výrobce zahrádkářských potřeb Scotts nebo tchajwanský dodavatel džín Nien Hsing. Jen Flemingovi dlužil Kmart na nezaplacených fakturách 78 milionů dolarů. "Kmart má na výběr dvě možnosti. Buď velmi rychle najde peníze na úhradu svých závazků, nebo zbankrotuje," komentoval v pondělí situaci Kurt Barnard ze společnosti Barnard's Retail Trend Report, která poskytuje analýzy v oblasti maloobchodu. V noci na úterý se sešlo představenstvo Kmartu. Se skupinou finančních institucí, mezi nimiž byly i Morgan Chase, FleetBoston Financial a General Electric, si vyjednal půjčku ve výši dvou miliard dolarů, která má zajistit provoz řetězce i po vyhlášení bankrotu. Včera pak Kmart oficiálně požádal o ochranu před věřiteli. Získal tak čas, aby restrukturalizoval své dluhy a uzavřel ztrátové obchody. Podle analytiků se Kmart zbaví 250 až 500 obchodních domů. Nikdo ale nemůže donutit jeho partnery, aby znovu začali dodávat zboží. Pokud se však rozhodnou Kmartu pomoci, mají šanci na přednostní vyplacení svých pohledávek. Kmart na začátku devadesátých let operoval i v Česku a na Slovensku. Po finančních problémech v roce 1996 však své obchody prodal britskému řetězci Tesco.
</TEXT>
</DOC>
<DOC>
<DOCID>LN-20020123058</DOCID>
<DOCNO>LN-20020123058</DOCNO>
<DATE>01/23/02</DATE>
<TITLE>
Na tomto místě přílohy Zaměstnání naleznete význam pracovních pozic ve firmách. Jde o obecný výklad, v jednotlivých firmách zaměstnanci na stejných pozicích mohou mít odlišnou odpovědnost. Jde však o drobnosti, slovníček vám pomůže orientovat se v personální inzerci.
</TITLE>
<TEXT>
Tax Adviser daňový poradce
Zaměstnanec na této pozici má odpovědnost za daňové otázky společnosti. Je ve styku s příslušným finančním úřadem a auditory.
</TEXT>
<HEADING>
WEB Administrator (WEB Master)
</HEADING>
<TEXT>
správce stránek www Tento pracovník má za úkol tvorbu a správu internetových stránek. Dále spravuje server a je v kontaktu s poskytovateli služeb sítě.
správce stránek www Tento pracovník má za úkol tvorbu a správu internetových stránek. Dále spravuje server a je v kontaktu s poskytovateli služeb sítě.
</TEXT>
</DOC>
<DOC>
<DOCID>LN-20020123059</DOCID>
<DOCNO>LN-20020123059</DOCNO>
<DATE>01/23/02</DATE>
<TITLE>
Minulý rok jsem byl skoro čtyři měsíce v pracovní neschopnosti, avšak od ledna opět chodím do práce. Zaměstnavatel mi sdělil, že se mu moje dlouhá pracovní neschopnost nelíbí. Buď já přistoupím na dohodu a odejdu sám, nebo vyhlásí reorganizaci a moje místo zruší. Jak se proti tomu mám bránit?
</TITLE>
<TEXT>
Zaměstnanci skutečně nelze dát výpověď z důvodu jeho dlouhodobé nemoci - šlo by o výpověď neplatnou. Zaměstnavatel může se zaměstnancem rozvázat pracovní poměr pouze z důvodů taxativně stanovených zákoníkem práce. Váš dotaz směřuje k ustanovení par. 46 odst. 1 písmeno c) zákoníku práce. Rozvázání pracovního poměru z tohoto důvodu musí předcházet rozhodnutí zaměstnavatele o změně úkolů zaměstnance, o změně technického vybavení, o snížení stavu zaměstnanců za účelem zvýšení efektivity práce nebo o jiných organizačních změnách. O těchto organizačních změnách musí zaměstnavatel rozhodnout vždy předtím, než dá zaměstnanci výpověď. Reorganizací není pouhé přejmenování funkce, musí při ní dojít k hlubším změnám uvnitř společnosti. K použití tohoto ustanovení může dojít jen tehdy, pokud mezi rozhodnutím o organizační změně a tzv. nadbytečností (nepotřebností) zaměstnance existuje příčinná souvislost. Zaměstnanec může být nadbytečný početně, stejně jako profesně. Nadbytečným se však může stát jen ten zaměstnanec, který nemůže být dál zaměstnáván podle pracovní smlouvy. Pokud mu může být nabídnuta jiná práce odpovídající pracovní smlouvě a zaměstnavatel tak neučiní, dá se to kvalifikovat jako neplatné vypovězení pracovní smlouvy. Pokud by na uvolněné místo přijal nového zaměstnance, nezakládá tato skutečnost sama o sobě neplatnost výpovědi (mohl tím sledovat např. změnu kvalifikační skladby zaměstnanců). Výpovědní doba musí činit 3 měsíce. Zaměstnavatel je povinen vyplatit odstupné ve výši dvojnásobku prům. měsíčního výdělku. Reorganizací tedy není změna názvu funkce, ale změna obsahu práce nebo snížení početního stavu zaměstnanců. Pokud na vás zaměstnavatel vyvíjí nátlak, jde o mobbing, proti kterému se lze bránit pouze soudní cestou, případně podat na zaměstnavatele stížnost na úřadu práce.
</TEXT>
</DOC>
<DOC>
<DOCID>LN-20020123060</DOCID>
<DOCNO>LN-20020123060</DOCNO>
<DATE>01/23/02</DATE>
<TITLE>
V poslední době jsem často marodil. Vedoucí mi řekl, že se mnou nemůže moc počítat, a proto mne přeřadí na méně odpovědnou, ale hlavně méně placenou práci. Co s tím? Mám šanci svou pozici u firmy nějak vylepšit? Nikdo proti mé práci dříve nic nenamítal.
</TITLE>
<TEXT>
Toto je vždy velmi citlivý problém. Podstatné v každém případě je, zda se ve vašem případě jedná o chronické onemocnění, které se táhne delší dobu a s největší pravděpodobností propukne i v budoucnu. Něco jiného by bylo, kdyby se jednalo o jednorázovou vážnou nemoc či úraz. Vše se odvíjí od důležitostí vaší práce a postavení u firmy. Zkuste se na celou záležitost podívat očima vašeho nadřízeného. Pokud jste často a dlouhodobě nepřítomen, je zcela pochopitelné, že vaše práce takzvaně stojí. Nebo ji prostě za vás musí dělat někdo jiný. Zpočátku pravděpodobně v horší kvalitě (je to však otázka času, než se váš náhradník zapracuje a je schopen vás plně zastoupit). Jste-li navíc ve firmě nepostradatelný (vaše pozice je velmi odpovědná a pro společnost důležitá), musí nadřízený tento problém okamžitě vyřešit. Důležité je, abyste si se svým vedoucím o celé záležitosti promluvil. Během rozhovoru byste mu jednak měl sdělit, že máte zájem pro firmu dále pracovat, ale hlavně si tak ujasnit svou pozici ve společnosti. Pokud to s vaším zdravím vypadá do budoucna dobře, neměl by být problém váš návrat na původní pozici, kterou jste zastával před onemocněním. Jestliže však budete v budoucnu delší dobu v pracovní neschopnosti, bude pro vás vaše původní pozice nejspíše ztracena. Pracovní postup bude asi výrazně pomalejší, jakmile se váš pracovní stav stabilizuje, musíte přesvědčit svými pracovními výsledky. To je jediná cesta. Pokud pro vás ve společnosti výhledově není šance k profesnímu a kariérnímu růstu, bude pro vás lepší najít si nové zaměstnání. To by mělo odpovídat vaší kvalifikaci - tímto způsobem byste mohl dále pokračovat ve svém rozvoji.
</TEXT>
</DOC>
<DOC>
<DOCID>LN-20020123061</DOCID>
<DOCNO>LN-20020123061</DOCNO>
<DATE>01/23/02</DATE>
<TITLE>
Počet lidí, kteří si vybírají nemocenské dávky, stoupá. Lidé s vyššími příjmy si raději vezmou dovolenou
</TITLE>
<TEXT>
Být nemocný? To si nemůžu dovolit! Podobně uvažuje celá řada lidí. Lékaři varují: přecházet chřipku se rozhodně nevyplatí. Jak tedy lidé s různými příjmy řeší boj s viry?
Na počátku ledna se zhruba zvýšily dávky vyplácené v době nemoci. Zůstat doma se dnes vyplatí i lidem s průměrnými příjmy. Maximální částka, kterou lze nyní od 4. dne pracovní neschopnosti získat, je 419 Kč. Na tuto částku mají nárok lidé s průměrným měsíčním příjmem vyšším než 21 000 Kč. Od roku 1990 (s přestávkou v roce 1997, kdy došlo k mírnému poklesu) se počet lidí v pracovní neschopnosti zvyšuje. Spolu s počtem nemocných se zvyšuje i průměrná délka jedné nemoci. Nemocnost představuje pro řadu podniků obrovský problém. Jen za první pololetí loňského roku bylo vyplaceno na nemocenských dávkách téměř 14 miliard korun. Čím vyšší mají lidé příjmy, tím méně však chodí k lékaři. Rozhodně to není tím, že by "bohatí" byli vůči chorobám odolnější. Jen si prostě dobře rozmyslí, jestli obětují svůj plat. Pokud by totiž v letošním roce promarodili celý jeden měsíc, mohou najít na své výplatní pásce maximálně 12 641 Kč. A je přitom úplně jedno, jestli vydělají 50 000 Kč nebo 100 000 Kč hrubého měsíčně. Přesto však finanční otázka u mnohých nestojí na prvním místě. Hlavní finanční analytik jedné poradenské společnosti popisuje, jak vypadá jeho návrat do zaměstnání po nemoci: "Práce se udělat musí. Něco zvládnou kolegové, něco doženu po svém návratu sám a něco se trochu odsune. Pokud však marodím, není to pak žádná velká rekonvalescence." Týden marodit znamená pro mnoho lidí takovou komplikaci, že raději vedou s viry soukromou válku. Její průběh je velmi podobný: začátky chorob "se rozchodí vitaminy, teplem, delším spánkem, a pokud to jde, tak klidnějším programem. Když si nemoc nedá říct, není zbytí a přichází na řadu lékař a nemocenská," uzavírá analytik, který pracuje ve firmě o 25 zaměstnancích. Podobnou zkušenost má Tomáš Fiala, account manager společnosti Mmd. "Charakter mojí práce mi naštěstí umožňuje spoustu věcí vyřídit přes email z domova. Takže můj léčebný režim většinou vypadá tak, že místo knížky mám na nočním stolku notebook," říká Fiala s tím, že běžně se u nich ve firmě začínající nemoci řeší tak, že se domluví se šéfem a vezmou si volno. Obvykle je to tak jeden den, nebo alespoň půlden. Když je někdo nemocný "doopravdy", nakonec skončí stejně u lékaře.
</TEXT>
<HEADING>
Na léčení je ideální dovolená
</HEADING>
<TEXT>
Tiskový mluvčí HVB, čtvrté největší banky u nás, má na léčení chorob recept podobný jako celá řada lidí z vyšší příjmové kategorie. "Za posledních dvacet let jsem byl naštěstí jen asi třikrát doopravdy nemocný. Vždycky jsem si vzal dovolenou. Za dobu, co jsem u svého současného zaměstnavatele, jsem ještě nemocný nebyl. Ale už bych to asi dovolenou neřešil." V podstatě by ani nemusel. Jeho zaměstnavatel, stejně jako mnozí jiní, nabízí totiž svým lidem kromě jiných sociálních výhod i pomoc v době nemoci. Celkem 15 pracovních dnů v roce jim vyrovná rozdíl mezi výší platu a nemocenských dávek. Každý si tak může dovolit promarodit až tři týdny za rok, aniž by to na výplatě poznal. Pokud se podaří zvládnout nápor chřipkových epidemií, nemohou si však převést nevyčerpané dny do příštího kalendářního roku. Kromě toho může zaměstnanec zůstat doma dva dny bez lékařského potvrzení. Podle Stanislavy Doubravové ze společnosti Sazka je prý u nich ve srovnání s podobně velkými firmami nemocnost velmi nízká. Lékaři by však nad tím asi moc nejásali. "Co dělají naši zaměstnanci, když onemocní? To je různé. Banální nemoci asi většinou přecházejí," krčí rameny Doubravová. "Anebo to dělají jako já, vezmou si den či dva dovolené před víkendem a nemoc se snaží zvládnout během této doby," potvrzuje rozšířený léčebný trend. Na rozdíl od menších firem však není možné v Sazce zůstat den či dva "bez razítka". Takže buď dovolená, nebo návštěva lékaře. Postupné zvyšování maximálních dávek nemocenské se přitom v Sazce nijak neprojevilo. " Už několik let zůstává nemocnost zhruba na stejné úrovni," uzavírá Doubravová. Martina Kemrová ze společnosti Aliatel potvrzuje, že i u nich se projevuje snaha vyhnout se návštěvě lékaře. "Zřejmě to souvisí s výší platu v naší firmě," připouští Kemrová. Dalším důvodem může být i poměrně nízký průměrný věk zaměstnanců (31 let). Svou roli může hrát i fakt, že více než polovina zaměstnanců má vysokoškolské vzdělání. "Možnost zůstat doma bez lékařského potvrzení vždy závisí na dohodě s vedoucím, ale určitě k tomu dochází," říká Kemrová. Dodává, že nemocní zaměstnanci této firmy se nemusí obávat krácení mimoplatových výhod (benefitů). "Ty u nás nejsou navázány na míru nemocnosti, vždyť mezi ně patří i nadstandardní zdravotní péče." Připouští ale, že je to možné právě jen díky velmi nízkému procentu pracovní neschopnosti. Ve velké firmě, kde je běžné "hodit se marod", má většinou výše osobnostních prémií souvislost s počtem dnů pracovní neschopnosti. Ten, kdo promarodí více než pevně stanovený počet dnů, ztrácí třeba nárok na 13. plat. Podle mluvčího Ostravskokarvinských dolů a Českomoravských dolů Radka Chalupy ve velkých firmách obecně platí, že lidé, jejichž výdělek je srovnatelný s nemocenskou, ji využívají častěji. "Máme i signály o zneužívání nemocenské. Začali jsme tedy situaci pečlivěji monitorovat a zaměstnanci, kterých se to týká, si v poslední době začínají dávat větší pozor. Mimo jiné i proto, že práce v dolech vyžaduje velmi dobrý zdravotní stav. Vedení je velmi obezřetné k lidem, kteří jsou opakovaně a často nemocní," prohlásil mluvčí. Potvrzení o pracovní neschopnosti je nezbytné, zůstat doma pouze na základě telefonické dohody není možné.
</TEXT>
<HEADING>
Nač chodit do práce? Lepší je zůstat doma
</HEADING>
<TEXT>
Se zneužíváním nemocenských dávek se setkávají i pracovníci České správy sociálního zabezpečení. Podle náměstkyně Věry Michálkové k tomuto jevu dochází. Pro lidi s nízkými příjmy se vyplatí zůstat dlouhodobě na nemocenské, a přitom si třeba něco přivydělat jinou prací. Ovšem pozor kontroly dodržování léčebného režimu práce neschopných stále probíhají. Občas se stane, že je někdo takzvaně "nachytán". Potom mu hrozí sankce v podobě odebrání nemocenských dávek a samozřejmě i komplikace v zaměstnání. Iv těchto případech však platí, že nikdo nemůže dostat v době pracovní neschopnosti výpověď. Přesto se o to mnozí zaměstnanci snaží. Podle zástupce vedoucí právního oddělení Českomoravské konfederace odborových svazů se mnozí zaměstnanci setkali s výhrůžkami typu: jestli budeš dlouho marodit, přijdeš o místo. To je samozřejmě v rozporu se zákoníkem práce, ale přesto k tomu dochází. Zaměstnanec je vystaven tlaku a pak je nabídnuto řešení: buď odejde dohodou, nebo podnik provede reorganizaci a "shodou okolností" právě jeho místo bude zrušeno. Bránit se proti něčemu podobnému je velmi obtížné. I když nakonec o místo lidé nepřijdou, pracovní atmosféra je velmi tíživá a mnozí se pak stejně rozhodnou raději odejít.
</TEXT>
<HEADING>
CO JE TO NEMOCENSKÁ
</HEADING>
<TEXT>
1. Podstatnou část daňové zátěže výdělečně činných tvoří odvody na nemocenské pojištění. Systém pojištění pro případ nemoci je založen na solidaritě: se vzrůstajícím příjmem roste i výše pojistky, kterou stát od zaměstnance vybere. Čím vyšší příjem, tím je menší poměr nemocenské k hrubému příjmu.
2. Lidem v pracovním poměru se z této kapitoly rozpočtu vyplácejí čtyři dávky: nemocenská, podpora pro ošetřování člena rodiny, vyrovnávací příspěvek v mateřství a těhotenství a finanční pomoc v mateřství.
3. V případě osob samostatně výdělečně činných se poskytují z nemocenského pojištění nemocenské a peněžité pomoci v mateřství
4. Všechny dávky jsou pevně stanoveny a vypočítávají se z denního vyměřovacího základu. Ta se přepočítá příslušnou procentní sazbou, která činí v případě mateřské a podpory při ošetřování člena rodiny 69 %. U nemocenské po první 3 kalendářní dny 50 %, od 4. dne 69 %.
5. Od začátku letošního roku se plně započítává příjem do 480 Kč. Příjem od 480 Kč do 690 Kč se redukuje (část přesahující max. 480 Kč). Z toho, co si člověk vydělá navíc, se započítává 60 %.
6. Ve stavu práce neschopných může být každý maximálně jeden kalendářní rok (nepřetržitě). V některých případech se do ní započítávají i předchozí období pracovní neschopnosti.
7. Podpora při péči o člena rodiny se poskytuje po dobu prvních 9 kalendářních dnů. Ten, kdo sám vychovává dítě, má nárok na dávky po dobu 18 dnů.
</TEXT>
</DOC>
<DOC>
<DOCID>LN-20020123062</DOCID>
<DOCNO>LN-20020123062</DOCNO>
<DATE>01/23/02</DATE>
<TITLE>
V posledních týdnech se v Česku začalo intenzivně diskutovat o praktikách autobazarů při prodeji či nákupu ojetých vozů. Vše začalo kritickou reportáží o síti autobazarů AAA v časopise Reflex. LN se proto rozhodly otestovat několik autobazarů v situaci, kdy chce klient prodat vůz. Reportér LN se zaměřil na hodnocení profesionality obsluhy, slušnost chování a přístup k zákazníkovi a nabízenou cenu. K testu LN zvolily dva největší autobazary v ČR (plzeňskou pobočku AAA a pražské centrum Auto-ESA) a také několik menších firem, které se nákupem a prodejem vozů zabývají. Z výsledků testu jednoznačně vyplývá základní pravidlo: nikdy se nespoléhejte na první nabídku. Může přijít i další nečekaně vyšší. Za nabízenou Octavii "bazarníci" při prvním odhadu nabízeli nejméně 130 tisíc korun, nejvíce však dokonce 220 tisíc! Nelišily se ovšem jen ceny, ale i přístup nákupčích. Někteří vůz nechtěli vůbec vidět, jiní se o něj naopak poměrně důkladně zajímali. Pracovníkům AAA se nelíbí, když jejich práci někdo fotí.
</TITLE>
<HEADING>
ŠKODA OCTAVIA GLX
</HEADING>
<TEXT>
rok výroby 1997, původní cena 440 000, objem motoru 1,6 l, výkon motoru 55 kW, najeto 77 000 km, dobrý technický stav, 2x airbag, centrální zamykání, rádio, handsfree, elektrické ovládání oken, první majitel
Reportér Lidových novin David Garkisch otestoval na začátku tohoto týdne několik českých autobazarů. Porovnával nabízené ceny i způsob jednání se zákazníkem, který chce prodat vůz.
Auto-ESA (Praha)
</TEXT>
<HEADING>
Nabídka: 200 000 Kč
</HEADING>
<TEXT>
Tento autobazar patří k těm největším, jež LN testovaly. Zaměstnanci bazaru se při prvním setkání příliš nezajímali ani o vnitřek, ani o vnějšek vozu a vystačili si s velkým technickým průkazem. Při zmínce o prodeji za 180 tisíc korun "na ruku" první zaměstnanec okamžitě kývl. Vyřídit formality přišel však druhý, a tak došlo k pozoruhodné situaci - ptal se totiž opět na zamýšlenou cenu k prodeji za hotové. Ve snaze vyšroubovat ji výše, jsem přisadil: 200 tisíc. A opět žádné smlouvání, bazarník bez mrknutí oka souhlasil a byl ochoten vůz převzít ihned. Ke komisnímu prodeji v Auto-ESA vůz doporučil za 210 tisíc korun.
Autobazar Kony (Praha)
</TEXT>
<HEADING>
Nabídka: 160 000 Kč
</HEADING>
<TEXT>
Zaměstanec autobazaru si auto jen letmo zvenčí prohlédl a zařadil ho do cenové relace 160 tisíc korun při výkupu za hotové. Tvrdil, že vychází z nedávné zkušenosti: "Víc vám dát nemůžu. Minulý týden jsme tu takovou zelenou oktávku měli v komisním prodeji. Prodala se za 209 tisíc, ale dost dlouho tu stála. Tahle auta jsou teď všude, je jich hodně. Pokud ho dáte do komisního prodeje, počítejte s tím, že peníze nebudete mít asi hned. Myslím, že si tu aspoň měsíc postojí." Muž nicméně vůz pochválil a řekl, že vypadá hezky. Slíbil také, že pokud je auto v pořádku a nemá žádné skryté vady, může garantovat slibovanou cenu. "Méně to určitě nebude."
Autocentrum Čihák (Praha)
</TEXT>
<HEADING>
Nabídka: 180 000 Kč
</HEADING>
<TEXT>
Prohlídka vozu byla poměrně důkladná. Zaměstnanec autobazaru Čihák chtěl například jako jeden z mála "bazarníků" vidět i pod kapotu, kde chvíli sledoval nastartovaný motor. Ptal se, zda ve voze někdy nebyla opravována či měněna elektroinstalace (nebyla). Auto několikrát obešel a zajímal se i o to, jestli někdy nebylo havarované (bylo - nabouraný kufr). Soustředil se proto na zadní část karoserie a skutečně zjistil, že spáry opravovaného kufru na obou stranách jsou nestejně široké. Sám navrhl komisní prodej vozu. Při výkupu za hotové nabídl 180 tisíc s podmínkou, že auto nesmí mít jiné skryté vady.
Autobazar Procar (Plzeň)
</TEXT>
<HEADING>
Nabídka: 210 000 Kč
</HEADING>
<TEXT>
Zdejší prohlídka vozu patřila k těm důkladnějším. Zaměstnanec autobazaru chtěl hned vidět nejen motor, ale i kufr. Zajímal se o údaje v technickém průkazu, o stav tachometru i o případné havárie v minulosti. Bez jakéhokoli smlouvání nabídl za octavii 210 tisíc korun na ruku. Tuto cenu stanovil i přesto, že podle vlastních slov je mezi kupci spíše zájem o modely TDI než GLX. Poté, co se muž dozvěděl, že v Praze za tentýž vůz kolegové nabízeli jen 130 tisíc, obrátil oči vsloup: "To je nesmysl! Tahle auta se prodávají běžně nad 200 tisíc. Vím to, minulý týden jsme se byli podívat i v Praze."
Autobazar AAA (Plzeň)
</TEXT>
<HEADING>
Nabídka: 220 000 Kč
</HEADING>
<TEXT>
Situace, do níž jsem se v tomto autobazaru dostal, byla poměrně kuriózní. Prohlídka vozu trvala jen krátce, zaměstnanec autobazaru v této fázi prodeje neměl o důkladnější průzkum octavie zájem. Důležité pro něj byly jen údaje z technického průkazu. Zeptal se na požadovanou cenu (chtěl jsem 200 tisíc korun) a odešel se "poradit". Po chvíli se vrátil a suverénně nabídl dokonce ještě víc - rekordních 220 tisíc. Jeho podmínka "pokud neodhalíme nějaké vady" však dávala tušit, že konečná cena bude při podpisu smlouvy o prodeji pravděpodobně nižší.
Autobazar Max (Praha)
</TEXT>
<HEADING>
Nabídka: 130 000 Kč
</HEADING>
<TEXT>
Tento bazar ohodnotil prodávanou octavii zdaleka nejhůře. Při prodeji za hotové muž nabídl pouhých 130 tisíc korun. Rozdíl mezi nejvyšší nabídnutou částkou (220 tis.) za vůz tak činil celých 90 tisíc korun! Majitel bazaru dokonce neváhal tvrdit, že i tak je to cena "s odřenýma ušima". Argumentoval tím, že těchto vozů je na trhu dostatek a že tento typ má navíc slabý motor, takže patří mezi nejhůře prodejné octavie. Zajímalo ho také, zda má vůz klimatizaci (nemá). "Neoficiálním ceníkem je Annonce, s tím nic nenaděláte," vysvětlil nakonec tak nízkou cenu k výkupu. Ke komisnímu prodeji doporučil cenu 170 tisíc.
8 rad, které vám usnadní prodej auta
1. neberte první nabídku
2. předem si v několika autobazarech zjistěte podmínky, za kterých lze auto prodat, porovnejte nabízené ceny
3. mnoho autobazarů stanovuje ceny podle nabídek v inzertních novinách - prostudujte je i vy
4. v každém případě se vyplatí mít s sebou při prodeji "servisní knížku" se záznamy o pravidelné údržbě vozidla (pokud jste se o auto pravidelně starali, je to ze záznamů v knize zřejmé a můžete žádat vyšší cenu)
5. vyplatí se předem auto "připravit na prodej": - zkontrolovat provozní náplně (olej, chladicí kapalinu, hladinu elektrolytu v akumulátoru, kapalinu do ostřikovače) a doplnit je - umýt auto - vyčistit interiér - opravit drobné oděrky laku
6. většinou se nevyplatí dělat kvůli prodeji větší opravy vozu - je to velmi nejistá investice
7. pokud nespěcháte s prodejem, vyplatí se tzv. komisní prodej dostanete více peněz, ale později
8. nejjednodušší je prodej za hotové nedostanete sice maximální možnou cenu, ale peníze získáte hned
Co potřebujete, když chcete prodat auto do autobazaru
* vůz a platný technický průkaz
* doklad totožnosti
* pokud auto není napsané na vás (nejste výhradním vlastníkem vozidla), musíte mít plnou moc od vlastníka
* pokud auto vlastní firma, potřebujete ještě notářem ověřený výpis z obchodního rejstříku
* seriózní autobazar si posléze sám ověří údaje o voze či prodávající firmě
</TEXT>
</DOC>
<DOC>
<DOCID>LN-20020123063</DOCID>
<DOCNO>LN-20020123063</DOCNO>
<DATE>01/23/02</DATE>
<TITLE>
Kurs osobních financí pro čtenáře LN připravila Eva Martínková
</TITLE>
<HEADING>
19. díl Kurs osobních financí
</HEADING>
<TEXT>
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Staneme se Vašimi pomocníky i ve světě domácích financí.
Dnes ještě naposledy zůstaneme u nemovitostí, ale podíváme se na ně z hlediska funkce, kterou si lidé v období pokřivených ekonomických vztahů přestávali uvědomovat. Nemovitost nemá totiž pouze funkci spotřební, ale i investiční. Byt si mohu koupit proto, abych měla kde bydlet, chatu proto, abych se měla kde rekreovat. Ke koupi mohu mít však i další důvod: chci investovat peníze. Aby to byla investice nejen spolehlivá, ale i výnosná, musím mít na paměti několik zásad. Investice do nemovitosti by se podle realitních makléřů měla vrátit do 10 - 15 let. To jsou poměrně snadné počty. Koupíte-li byt za jeden milion korun, měli byste z něj ročně mít zisk 66 tisíc korun (v případě návratnosti za 15 let) až sto tisíc korun (v případě návratnosti za 10 let). K tomu je zapotřebí pronajímat byt za 5500 až 8350 korun měsíčně. V dnešních cenových hladinách to ve větších městech není nadsazená částka. V menších městech a obcích se byt za takovou částku sice pronajmout nepodaří, ale tam je podstatně levnější koupě bytu sama o sobě. Například v Teplicích je možné získat byt 4+1 již za 300 tisíc korun, což znamená, že k desetileté návratnosti by stačil měsíční pronájem za 2500 korun. Ideálním uložením jednoho milionu korun je nákup nikoli jednoho velkého, ale dvou malých bytů. Ve větších městech by za tuto cenu bylo možné koupit dvě starší garsonky na sídlišti, z jejichž pronájmu lze získat celkem asi 9000 korun měsíčně. Návratnost je v tomto případě rychlejší než 10 let. V menších městech, například v České Lípě, by bylo možné koupit za 1 milion garsonky dokonce tři, nájem by však musel být přizpůsoben tamní poptávce, tudíž nižší.
</TEXT>
<HEADING>
Se sídlištními byty opatrně
</HEADING>
<TEXT>
Při koupi starších sídlištních bytů je nutné mít na paměti, že jejich cena i zájem o jejich pronájem mohou v budoucnu stagnovat, ne-li mírně klesat. Hodnota bytu v osobním vlastnictví v novém bytovém komplexu ale může jít skutečně nahoru. Potíž je v tom, že za zmíněný jeden milion si v nové výstavbě koupíme nejvýš garsonku. Ceny se totiž pohybují kolem 30 tisíc za metr čtvereční. V dobré lokalitě to však může být velmi výhodná investice. Panuje rozšířená teze, že v souvislosti se vstupem do EU půjde cena nemovitostí nahoru. Do jisté míry je to oprávněné očekávání, netýká se však zdaleka všech nemovitostí. Vztahuje se především na atraktivní lokality v centru měst, historická města, jakým je například Český Krumlov, lázeňská města v čele s Karlovými Vary a na vyhlášené rezidenční čtvrti, jako jsou v Praze Hanspaulka či Ořechovka. Také ceny chalup v příhraničí zřejmě po letech stagnace stoupnou. Cizinci o ně budou mít zájem, protože jsou v krásném prostředí a navíc levnější než na jejich straně hranice. Neočekávejme ale, že se vstupem do EU začnou cizinci vykupovat byty na sídlištích. Malý, ale jistý zisk představují činžovní domy. Vlastníci činžáků, které obývají nájemníci s regulovaným nájemným, by o tom mohli povídat své. Pravda, v minulých letech si užili, ale dnes už jim domy většinou začínají přinášet zisk. Zejména pokud mají to štěstí a v domě jsou nebytové prostory. Také nové smlouvy už nepodléhají regulačním vyhláškám a sepisují se pouze na základě dohody mezi majitelem a nájemcem. Moje známá, která vlastní činžák v Nuslích (a že to není nijak zvlášť dobrá adresa), pronajímá pěkné zrekonstruované jednopokojové byty svým nájemníkům za sedm tisíc korun. A z toho už zbývá na údržbu i na malý zisk. Mladé dvojici z Brna, která měla v Praze dobrou práci, ale beznadějně se potloukala po podnájmech, jsem dopomohla ke dvougarsonce u majitelů žižkovského činžáku za šest tisíc korun měsíčně. Myslím, že tyto nájmy se již přibližují tabulce, podle níž by se měl zisk vlastníků domů pohybovat ročně kolem čtyř až sedmi procent z ceny domu. Zisk je to nevysoký, ale absolutně bezpečný. To ostatně věděli už investoři na přelomu století, kdy stavební boom v českých městech dal vzniknout celým čtvrtím činžovních domů. Vědí to ostatně i dnešní majitelé domů, kteří, i když naříkají, málokdy své perspektivní činžáky prodávají. Činžovní dům s dvanácti byty, který koupíte za 10 milionů korun, by měl podle zmíněných tabulek nést na nájemném 700 000 korun ročně. Ne že by to vše šlo majiteli do kapsy. Platí údržbu, provoz, pojistné atd. Přesto by mu mohlo časem, až dá dům do pořádku, zbývat kolem 300 tisíc ročního zisku. Předpokládá to činži ve výši 5800 korun měsíčně. Po deregulaci nájmů to bude částka například v Praze za větší byt celkem reálná.
</TEXT>
<HEADING>
Pronájmy cizincům
</HEADING>
<TEXT>
"Mám volný byt, vilku či dům. Pronajmu ji, nejlépe cizinci," říká si vlastník a vidí desetitisíce, které mu měsíčně přicházejí na účet. Zkušenosti realitních kanceláří mluví o naivních představách pronajímatelů o závratných sumách za bydlení, kterému k zahraničnímu standardu hodně chybí. Například majitel třípokojového bytu v Praze na Jižním Městě chce od realitní kanceláře, aby pronajala jeho byt za 15 tisíc korun měsíčně, nejlépe cizinci z anglosaských krajů. Byt není vymalován, odchlipují se tapety, koupelnové jádro je z umakartu. Výtah v domě páchne, chodby jsou počmárané. "Vážený pane, tak tohle můžete pronajmout jedině zahraničním dělníkům. Musíte ale počítat s tím, že jich tu bude bydlet povícero a že se časem osazenstvo úplně vymění a je možné, že vám přestane při této příležitosti platit," tak zní rada pracovníka kanceláře. V takovém případě se vyplatí slevit a pronajmout byt tuzemským zájemcům "jen" za 10 tisíc korun. Vlastníte-li omšelý byt v historickém centru města, pak máte šanci uspět u mladých Američanů, přijíždějících sem na pár let studovat nebo pracovat. Bývají to romantici, kteří si vychutnají i pohled do oprýskaného dvora, jen když je autentický. Ve sterilní čistotě amerických domečků jim jednou bude připomínat bouřlivé mládí v Evropě. Máte-li volný byt v některém žižkovském zákoutí nebo ve staré Libni, můžete uspět. Pavlač nevadí, hluční sousedé také ne, koupelnu by však postrádali. Peněz od mladých Američanů nemůžete chtít přehnaně. Pracují zde často jako lektoři a jejich příjmy nejsou závratné. Obvykle nemohou dát za bydlení více než 10 tisíc korun. Movitější, ale i daleko náročnější bývají zástupci zahraničních firem. I oni dávají přednost bydlení v historickém centru, ale vyhovují jim lokality typu Pařížské třídy nebo rekonstruovaných paláců na Malé Straně. Firmy, u nichž pracují, jsou ochotny platit za luxusní ubytování svých manažerů až 50 tisíc korun měsíčně. Znamená to ale, že takový byt je komfortně vybaven - dvě koupelny, kuchyňská linka včetně všech nejmodernějších vymožeností a satelit jsou samozřejmostí. Častým přáním cizinců je bydlení za městem, zejména pokud zde pobývají s rodinami. Ceny za pronájem rodinných domků a vilek v okolí Prahy se pohybují od 25 do 50 tisíc korun měsíčně. Někdy se podaří pronajmout i méně luxusní dům, pokud z něho na cizince dýchne atmosféra a připomene mu něco ze vzdálené vlasti. V zásadě lze říci, že cizinci vyžadují vzdušné, slunné a nestísněné prostory, s velkými obývacími pokoji a koupelnami.
Kolik si můžete říci za pronájem svého domu či bytu a jaká jsou s pronájmem spojena rizika, vám poradí devatenáctý díl kursu o osobních financích.
Kurs najdete také na internetové adrese www.lidovky.cz/finance
</TEXT>
<HEADING>
Proč investovat do nemovitostí
</HEADING>
<TEXT>
Nemovitost jako investice má svá specifika. Je to statek, který drží hodnotu a není ohrožen krátkodobými ekonomickými zvraty, které by mohly vést ke krachu vlastníka. V delším časovém cyklu se ceny nemovitostí, a tím i výnosy mohou měnit, změny však nemívají dramatický charakter. Tato investice bývala výsadou člověka s určitým společenským statusem. Vlastnit činžák bylo vždy úctyhodné, zatímco hrát na burze nikoli. Jedinou nevýhodou je pomalá likvidita, neboť v případě akutní potřeby financí může prodej nemovitosti trvat i několik měsíců.
Nemovitost jako investice má svá specifika. Je to statek, který drží hodnotu a není ohrožen krátkodobými ekonomickými zvraty, které by mohly vést ke krachu vlastníka. V delším časovém cyklu se ceny nemovitostí, a tím i výnosy mohou měnit, změny však nemívají dramatický charakter. Tato investice bývala výsadou člověka s určitým společenským statusem. Vlastnit činžák bylo vždy úctyhodné, zatímco hrát na burze nikoli. Jedinou nevýhodou je pomalá likvidita, neboť v případě akutní potřeby financí může prodej nemovitosti trvat i několik měsíců.
</TEXT>
</DOC>
<DOC>
<DOCID>LN-20020123064</DOCID>
<DOCNO>LN-20020123064</DOCNO>
<DATE>01/23/02</DATE>
<TITLE>
Internetový kurs LN pro začátečníky
</TITLE>
<HEADING>
19. lekce: zahraniční vyhledávače
</HEADING>
<TEXT>
Zatím jsme si představili nejpopulárnější tuzemské portály s vyhledávací službou. Pokud chcete něco najít v celé síti internet s pomocí zahraničních vyhledávačů, máte nepřebernou řadu možností. Alespoň ty základní se vám pokusíme představit. Už jsme si řekli, že vyhledávání je v podstatě dvojího druhu. Indexové (někdy také enginové), a katalogové. Při prvním počítače vyhledávací služby samy prohledávají internet a nalezeným stránkám přiřazují indexy, tedy si je označují. U katalogového způsobu internet prohledávají lidé, většinou dobrovolníci, kteří stránky rozdělují do předem zvolených kategorií. Kolem prapůvodních vyhledávačů vyrostly portály, které nabízejí kromě vyhledávání obou druhů i celou škálu dalších služeb. Mezi nejpopulárnější ve světě patří AltaVista (www.altavista.com), Lycos (www.lycos.com) a Yahoo (www.yahoo.com). Jejich cílem ovšem mimo jiné je, abyste na jejich stránce zůstali co nejdéle (především kvůli množství zhlédnuté reklamy). proto také množství "nadstandardních" služeb. Navíc však vaše vyhledávání ztěžují tím, že na prvním místě vám většinou zobrazí stránky umístěné na portálu a pak teprve ty ostatní. Musíte se tak prokousat velkým množstvím zobrazených stránek. Jiní zřizovatelé stránek s vyhledávací službou se rozhodli pro opačnou cestu. Soustředí se výhradně na vyhledávání a stránku "nezatěžují" dalšími prvky. Většinou se také soustředí jen na jednu z metod vyhledávání.V současnosti je jedním z nejpopulárnějších indexových vyhledávacích serverů Google (www.google.com). Ten nejen vyhledá vámi zvolený výraz, ale prověří i kolik na danou stránku vede dalších odkazů. Chlubí se až miliardou oindexovaných stránek stejně jako tlačítkem "I'm feeling lucky", kterým se s vámi v podstatě sází o to, že najde přesně tu stránku, o kterou vám jde. Další výhodou vyhledávače Google je, že pod každým vyhledaným odkazem zobrazí větu, ve které se na stránce vámi hledaný výraz vyskytuje, a máte tak větší šanci posoudit její relevantnost. Dalšími indexovým vyhledavačem je třeba Direct Hit.
</TEXT>
<HEADING>
Komunita dobrovolníků
</HEADING>
<TEXT>
Speciální katalogové vyhledávače se nemohou chlubit takovým množstvím oindexovaných stránek (lidé přeci jen prohledávají internet pomaleji než stroje). Asi nejpopulárnějšími mezi nimi je Open Directory Project (www.dmoz.org), který zahrnuje asi dva miliony prověřených stránek. Práce celosvětové komunity dobrovolníků je ale přesnější než práce strojů. Mimochodem, takovým dobrovolníkem se můžete stát i vy. Když naleznete na internetu něco zajímavého, můžete na to tento vyhledávač upozornit. Další kategorií jsou tzv. metavyhledávače, které pracují na principu - proč budovat něco, co už někdo vytvořil. Metavyhledávače samy neprohlížejí celosvětovou počítačovou síť, neindexují a ani nekatalogizují stránky, ale prostě jen váš dotaz rozešlou na další vyhledávače, které to dělají za ně. Při takovém způsobu hledání získáte na váš dotaz velké množství stránek, na druhou stranu metavyhledávačům pochopitelně chybí přesnost. Jak je vidět, nabídka vyhledávačů je velká a záleží především na tom, co vlastně na internetu hledáte, abyste si vybrali ten pravý. Obecně platí, že pokud vás jeden vyhledávač neuspokojí, zkuste další. Nicméně příště to může být ten dříve neúspěšný, kterému se to povede. Proto je dobré mít mezi oblíbenými odkazy co nejpestřejší paletu vyhledávačů. A to není všechno, příště si povíme o odborných vyhledávačích.
Zítra: Odborné portály
Internetovou verzi kursu najdete na adrese www.lidovky.cz/ikurs
Internetový kurs pro Vás připravuje Martin Michek vedoucí výroby LN
Nejčastější dotazy roku 2001 na vyhledávači AltaVista
Nostradamus
Britney Spears
Harry Potter
Usáma bin Ládin
George W. Bush
Pramen: www.altavista.com; www.google.com
Top 10 dotazů minulého týdne na vyhledávači Google
1. survivor (TV hra)
</TEXT>
<HEADING>
2. american music awards (hudební cena)
</HEADING>
<TEXT>
I kuchařka už je on-line. Najdete ji na adrese www.recepty.cz Nachází se tu něco přes 2000 receptů, ale i řada praktických rad, triků, zajímavostí a informací, stejně jako diskuse na dané téma. l
</TEXT>
<HEADING>
Web slovníček pro dnešní den
</HEADING>
<GEOGRAPHY>Engine</GEOGRAPHY>
<TEXT>
(search engine), vyhledávací stroj. V tomto případě je to označení pro počítačový program, který samostatně prohledává stránky umístěné na internetu. Čte jejich obsah a nalezená slova či sousloví třídí. V okamžiku vašeho dotazu je pak schopen rychlé navigace ke stránkám obsahujícím hledaná data.
Engine - (search engine), vyhledávací stroj. V tomto případě je to označení pro počítačový program, který samostatně prohledává stránky umístěné na internetu. Čte jejich obsah a nalezená slova či sousloví třídí. V okamžiku vašeho dotazu je pak schopen rychlé navigace ke stránkám obsahujícím hledaná data.
</TEXT>
</DOC>
<DOC>
<DOCID>LN-20020123065</DOCID>
<DOCNO>LN-20020123065</DOCNO>
<DATE>01/23/02</DATE>
<TITLE>
Brněnské HaDivadlo uvedlo v režii Arnošta Goldflama trilogii Ivy Volánkové
</TITLE>
<TEXT>
Tragikomedie o trojjediné Minach, oceněná v roce 2000 třetím místem v soutěži o nejlepší původní českou a slovenskou divadelní hru, získala svůj židovsky znějící titul podle e-mailové adresy představitelky hlavní role, Mariany Chmelařové. Hlavním motivem spojujícím žánrově odlišné aktovky je samota.
Trojici pohledů na podoby izolace zahajuje hra v duchu coolness dramatiky, jejímuž inscenování se HaDivadlo v posledním roce hojně věnovalo (Ravenhill, Mayenburg). V příběhu nechybí incest ani vražda rodičů. Na strohé scéně stísňované změnou svícení, které děj znehybňuje a sugeruje opakované, cosi zlého věštící "nálety" ptáků, je obvyklý naturalismus podstatně zjemnělý. Už v textu tak činí autorka odsunutím nejdrastičtějšího zlomu do minulosti, z níž vystupuje jako obsedantní vzpomínka. Podobně odlehčuje také mísením banálního s patologickým. Minach, pečující o bratra připoutaného na pojízdnou židli, fascinuje otázka z bezvýznamné ankety (Co byste si vzali s sebou, kdybyste hned museli odjet?) a ještě více ale odpověď jedné z dotázaných (Nic.), s níž se ztotožní. Ze světa podivných vztahů k bratrovi, jehož předstírané postižení je únikem před realitou, a k mírně primitivnímu milenci by si s sebou neměla co vzít.
</TEXT>
<HEADING>
Role téměř němá
</HEADING>
<TEXT>
Vynikající výkon předvedl Pavel Liška jako Minachin bratr. Takřka němou roli vybavil škálou jemně odstíněných mimických výrazů, jimiž se sestrou komunikuje. Odmítaje mluvit i chodit, jen výmluvně drobí tvrdý rohlík na stále znovu vysávanou podlahu, otupělé pohledy do prázdna střídá se škodolibými úšklebky za sestřinými zády a záblesky skrývaného strachu i citu. Aktovka o Minach číslo dvě je anekdota na téma nekonečné hledání ideálního partnera. Syrovou chudobu předcházející scény střídají obrazové tapety s fotografiemi zasněžených horských štítů (podle slov rozverně zde dovádějící Minach Českomoravské vrchoviny), uprostřed nichž se odehrává několikanásobné zjevení muže (Marek Daniel) s dokonalým úsměvem a výrazem bezduchého panáka z titulní strany společenských časopisů. Muže v roli pouhé loutky, muže jako představy zavržené dřív, než začne existovat, a nahrazené vzápětí ještě dokonalejším přeludem. Druhá část je dlouhým Minachiným monologem, v němž štěbetá a rozkazuje, vydírá i manipuluje, a nakonec vždy opouští své "plastikové" partnery.
</TEXT>
<HEADING>
Samota umírání
</HEADING>
<TEXT>
Jestliže má celá trilogie vypovídat o osamělosti, nesmí chybět její nejčistší a nejkoncentrovanější podoba, samota umírání. Třetí Minach je smrtelně nemocná žena, které manžel zaplatil společnici (Ela Lehotská). Stručně nahozené psychologické minidrama je nejkratší částí trilogie, funguje jako epilog. Představitelka Minach, Mariana Chmelařová, na jejímž výkonu stojí celá inscenace, ovládla tři rozdílné polohy své postavy, od tragikomické přes groteskní zkratku až po náčrt velké tragické role, který s ohledem na fragmentární charakter poslední aktovky nemohla samozřejmě rozvinout. Sestru a milenku rozehrála v rozpětí od patologické odevzdanosti bratrovi po ironický nadhled nad milencem, notorickou idealistku vybavila neutuchající energií, s níž na kýčovitém palouku hraje svoje rozverné hry na hledání a opouštění. Jednotlivé části trilogie se podařilo uzavřít do svébytného stylu a atmosféry, na níž se výrazně podílí minimalistická hudba Michala Ničíka. Formálně propracované dramatické zlomky vyváženě kombinují vtip i otevřenost v glosování vážnější stránky nejen "ženského" světa.
Iva Volánková: Minach
Režie: Arnošt Goldflam
Výprava: Petra Goldflamová-Štětinová
Hudba: Michal Ničík
HaDivadlo Brno
</TEXT>
</DOC>
<DOC>
<DOCID>LN-20020123066</DOCID>
<DOCNO>LN-20020123066</DOCNO>
<DATE>01/23/02</DATE>
<TITLE>
Čerstvý laureát Ceny Karla Čapka Ludvík Vaculík hovoří o svém vztahu k tomuto spisovateli
</TITLE>
<TEXT>
Dnes obdrží Ludvík Vaculík Cenu Karla Čapka, kterou na návrh odborné komise uděluje každý sudý rok České centrum Mezinárodního PEN klubu. Svůj vztah ke Karlu Čapkovi popisuje v následujících řádcích.
Popravdě řečeno, necítím se s Karlem Čapkem moc blízký literárně, víc ho cítím lidsky, mužsky: jako ne moc šťastného. Číst jsem ho začal až po válce, předtím jsem byl malý bobeš. Za války ho nevzpomínali. Potom jsem ho četl víc jakoby "pro informaci", bez uchvácení. Co jsem četl? Jeho cestopisné listy a povídky, a působily na mne autoritativně: skoro jako vyučování. Tak se má psát, věděl jsem jako čtenář, sám jsem na veřejné psaní nemyslel. Jeho větší prózy mě nepřitahovaly, a je to smůla, když se čtenář a kniha nepotkají ve správném naladění. Na jevišti mě hra o hmyzu, o loupežníkovi a o bílé nemoci nijak nevzrušila, Matku jsem viděl v době, která jejímu výkladu a chápání škodila. Krakatit, prosím, ten jsem si dokonce přečetl až nedávno, pobídnut novou studií o Čapkovi od Ivana Klímy. Myslel jsem totiž, že je to knížka o výbušnině, a mne přestala bavit díla jako Velkovýroba ctnosti od jednoho autora nebo Dnes ještě zapadá slunce nad Atlantidou od jiného. Ale Krakatit je román o životě! Pod vlivem toho Klímy jsem nahlédl v duchu zpátky všecko Čapkovo psaní: totiž že za jeho psaním má se číst jeho život... o němž on nepsal. A to je ten rozdíl: že já neumím napsat nic, co jsem nežil. Karlu Čapkovi jako umělci možná škodí jeho politická úloha. Když jsme se za onoho režimu s přáteli scházeli nad Obsahem, samozřejmě se mluvilo i o starší literatuře, a Milan Uhde nás omráčil soudem o Čapkovi: že to byl politický propagandista, jehož dramatické postavy byly jenom zosobněnými idejemi... Ve výroku měl sice pravdu, ale v soudu ne; tak se ostatně o Čapkovi psalo už tehdy. Tatáž práce a funkce se dá charakterizovat i slovy uznání, úcty... a politování. Jaká to těžká doba, ta, kterou viděl přicházet Čapek! A protože za ní brzo následovala další taková, a to čtyřicet let, zažíváme tedy, přátelé, poprvé dobu svobody pro spisovatele a literaturu. Nikdo jim nedává úkoly, berou si je sami. Co kdo chce a proč, to si i píše. A občanská či umělecká odpovědnost... jaká a komu? To také smí si každý najít sám. A kdo nic takového nenachází, ten by ani nemusel nám psát; pravím s porcí čapkoviny v sobě. Ale já jsem odběhl. Chtěl jsem jenom říct, že na mne první působil Karel Havlíček, už od měšťanky, a potom Neruda: nenápadně, s přestávkami, postupně, jak mu přibývalo let, i bez čtení.
</TEXT>
</DOC>
<DOC>
<DOCID>LN-20020123067</DOCID>
<DOCNO>LN-20020123067</DOCNO>
<DATE>01/23/02</DATE>
<TITLE>
Opoparchant
</TITLE>
<HEADING>
VIDEO
</HEADING>
<TEXT>
V loňské novince se režisér Henry Selick vrátil k výtvarně košatému pojetí svého staršího filmu Nightmare Before Christmas. Nesmělý kreslíř komiksů Miley (Brendan Fraser) skončí po autonehodě v kómatu. Jeho vědomí se ocitne v království nočních můr, kde ho doprovází alterego v podobě opičáka Opoparchanta. Zatímco Mileyho dívka bojuje o mladíkovo uzdravení, jeho sestra, bažící po dědictví, chce opak. Hlavní zápas se ale odehraje jinde: tam, kde vládne kmotřička Smrt v podání Whoopi Goldbergové. Záplava ohromujících bizarností nemůže zakrýt jejich samoúčelnost. Méně by tu bylo více, což platí zvlášť pro už jinde viděné postupy (třeba ve filmech Tima Burtona). pan
</TEXT>
<HEADING>
Puchmajer - 10 let
</HEADING>
<TEXT>
Autorským pásmem scének a písní Kulturně divadelní spolek Puchmajer oslavil deset let od svého vzniku. Celý večer byla cítit jistá rozpačitost v hereckém projevu i v návaznosti jednotlivých čísel, neboť v úryvcích mnohdy již neuváděných představení se zde setkali všichni, kteří souborem prošli, ale již nehrají. Osobitý pohled na svět ovlivněný intelektuálním zázemím souboru (spolek založili studenti divadelní vědy) v kombinaci s ne-herectvím tvoří poetiku Puchmajeru. V jejich pojetí je svět lehce absurdní, drsný a přitom naivní. Puchmajer s nadhledem ukazuje kulturní dění kolem nás. Odhaluje a zesměšňuje nejenom ubohost námětů soudobé kultury, ale i samotných žánrů od komerčních slaďáků až po oblíbenou cool dramatiku. fiz
Jerry Maguire
</TEXT>
<HEADING>
DABING
</HEADING>
<TEXT>
Režisér Cameron Crowe je znám díky filmům Na pokraji slávy a Vanilkové nebe. ČT v sobotu uvedla jeho starší snímek Jerry Maguire s Tomem Cruisem. Hrdinou je sportovní agent, který se rozhodne opustit svět velkých peněz ve prospěch původních ideálů. Autorem nepříliš povedeného českého překladu je Gustav Bubník. Obešel se sice bez věcných chyb, ale nevyhnul se doslovnostem (hojný výskyt fráze Ó můj Bože) a neobratnostem (málo vynalézavý překlad sloganu Show me the money jako Ukaž mi ty prachy). Bubník byl podstatně úspěšnější jako herec pod režijním vedením Zdeňka Mahdala: hlas propůjčil Tomu Cruisovi a obdařil ho dávkou frajerství, která se k němu bezpochyby hodí. bš
Režisér Cameron Crowe je znám díky filmům Na pokraji slávy a Vanilkové nebe. ČT v sobotu uvedla jeho starší snímek Jerry Maguire s Tomem Cruisem. Hrdinou je sportovní agent, který se rozhodne opustit svět velkých peněz ve prospěch původních ideálů. Autorem nepříliš povedeného českého překladu je Gustav Bubník. Obešel se sice bez věcných chyb, ale nevyhnul se doslovnostem (hojný výskyt fráze Ó můj Bože) a neobratnostem (málo vynalézavý překlad sloganu Show me the money jako Ukaž mi ty prachy). Bubník byl podstatně úspěšnější jako herec pod režijním vedením Zdeňka Mahdala: hlas propůjčil Tomu Cruisovi a obdařil ho dávkou frajerství, která se k němu bezpochyby hodí. bš
</TEXT>
</DOC>
<DOC>
<DOCID>LN-20020123068</DOCID>
<DOCNO>LN-20020123068</DOCNO>
<DATE>01/23/02</DATE>
<TEXT>
LOS ANGELES - Jazzová a popová legenda, zpěvačka a skladatelka Peggy Lee, zemřela v pondělí ve věku 81 let na zástavu srdce. Zpěvačku, jejíž jméno původně znělo Norma Egstrom, proslavily hity jako Is That All There Is, Why Don't You Do Right nebo Fever. Peggy Lee nahrála více než 600 písní. Skládala i filmovou hudbu, například ke snímkům Johnny Guitar či Srdce je osamělý lovec, spolupracovala i na hudbě k animovanému filmu Lady a Tramp z produkce Walta Disneyho. Svůj osobní i pracovní život promítla v roce 1984 do autobiografické broadwayské show s názvem Peg.
</TEXT>
</DOC>
<DOC>
<DOCID>LN-20020123069</DOCID>
<DOCNO>LN-20020123069</DOCNO>
<DATE>01/23/02</DATE>
<GEOGRAPHY>MOSKVA</GEOGRAPHY>
<TEXT>
Výstavy, koncerty souborů z Indie, Španělska, Ukrajiny, Ruska, Bulharska, Maďarska, USA a ČR i kulaté stoly s romskou tematikou jsou součástí 2. mezinárodního festivalu romského umění v Moskvě, který potrvá do 28. ledna. České centrum v Moskvě v rámci festivalu připravilo výstavu děl romských výtvarníků Svět očima Romů zapůjčenou z Muzea romské kultury v Brně a také vystoupení skupiny Kale na závěrečném koncertu festivalu 28. 1. v koncertní síni Rossija.
</TEXT>
</DOC>
<DOC>
<DOCID>LN-20020123070</DOCID>
<DOCNO>LN-20020123070</DOCNO>
<DATE>01/23/02</DATE>
<TEXT>
V premiérovém obsazení nového muzikálu Kleopatra bude hrát titulní roli Bára Basiková, v dalších představeních ztvární titulní postavu Ilona Csáková a Monika Absolonová. Premiérová představení se uskuteční v nově zrekonstruovaném Divadle Broadway od 22. do 24. února. Muzikál je dílem Michala Davida, Zdeňka Borovce, jeho dcery Lucie Stropnické a Lou Fanánka Hagena a je i divadelním debutem režiséra Filipa Renče, který ji pojal jako velkolepou podívanou a pestrou multimediální show. Producenti záměrně hledali filmaře, neboť součástí dění na scéně budou filmové projekce. Další role v Kleopatře vytvoří například Radka Fišarová, Zuzana Norisová, Jana Švandová a Daniela Kolářová.
</TEXT>
</DOC>
<DOC>
<DOCID>LN-20020123071</DOCID>
<DOCNO>LN-20020123071</DOCNO>
<DATE>01/23/02</DATE>
<TITLE>
Australian Open: Venus Williamsová vypadla, cesta k titulu se otevírá pro Hingisovou
</TITLE>
<TEXT>
První velké překvapení v zápasech ženské dvouhry se včera konalo na Australian Open. Největší favoritku turnaje, Američanku Venus Williamsovou, totiž porazila její krajanka Monica Selešová. Jistě naopak do semifinále postoupila Martina Hingisová. Právě Švýcarka českého původu je nyní největší adeptkou na zisk titulu.
MELBOURNE - Americká tenistka Monica Selešová porazila na Australian Open poprvé v životě (na sedmý pokus) svou krajanku Venus Williamsovou a probojovala se do semifinále. V něm ji čeká Švýcarka Martina Hingisová, která snadno přehrála Italku Adrianu Serraovou-Zanettiovou. Venus Williamsová mohla v Melbourne vyhrát třetí grandslamový titul za sebou a celkově už pátý. Na kurt ale nastoupila velká favoritka s bolavým kolenem a v průběhu prvního setu si navíc natáhla stehenní sval. "Byl to jeden z těch těžších zápasů, který ještě komplikují další okolnosti," hodnotila duel Selešová, která si stěžovala na bolest v krku a před zápasem prý měla zvýšenou teplotu. "Obě jsme měly problémy samy se sebou," doplnila. "Venus je skvělá hráčka a já jsem vyhrála jen díky tomu, že jsem měla víc štěstí," vysekla osmá nasazená Američanka poklonu zraněné soupeřce. Selešová vyhrála v Melbourne čtyřikrát, naposledy však již v roce 1996. Od té doby se jí další grandslamový titul už získat nepovedlo. Má proto nyní velkou motivaci. "Martina je ale velmi těžká soupeřka. Předvádí tady skvělý tenis," pravila opatrně Američanka. "Bude to velká bitva, vždycky to tak mezi námi je," dodala Selešová. Hingisová je po tříměsíční přestávce způsobené operací kotníku ve velké formě. Od roku 1997 se na Australian Open zatím pokaždé probojovala do finále. V posledních dvou letech však poslední krok nikdy neudělala. Předloni prohrála s Američankou Davenportovou a loni s její krajankou Capriatiovou. Se Selešovou se Hingisová utkala již sedmnáckrát a vzájemná bilance mluví výrazně v její prospěch 13:4. Poslední dva zápasy ale loni vyhrála Američanka.
Výsledky Australian Open
</TEXT>
</DOC>
<DOC>
<DOCID>LN-20020123072</DOCID>
<DOCNO>LN-20020123072</DOCNO>
<DATE>01/23/02</DATE>
<TITLE>
Rvali se na tiskovce. Tisková konference k oznámení termínu konání boxerského zápasu mezi Lennoxem Lewisem a Mikem Tysonem se proměnila v hromadnou rvačku. Na jevišti v divadle Hudson v New Yorku se popralo včetně obou boxerů asi dvacet lidí. Potyčku vyvolal Tyson. Nad soubojem o titul mistra světa (6. dubna v Las Vegas) visí otazník.
</TITLE>
<TEXT>
Fin Peltonen nejede na OH. Ville Peltonen, střelec vítězného gólu finských hokejistů v zápasu o bronz na OH v Naganu, se zranil a nepojede do Salt Lake City.
Žižkov má Oravce. Fotbalisté Viktorie Žižkov získali nečekanou posilu. Roční smlouvu s klubem podepsal slovenský reprezentant Tomáš Oravec z Ružomberoku. Ten se původně nedohodl s klubem na smlouvě a odcestoval na Slovensko, včera ale s klubem našel společnou řeč.
Moses zlepšoval rekordy. Americký plavec Ed Moses vytvořil na stockholmském mítinku Světového poháru v krátkém bazénu světový rekord na 50 metrů prsa časem 26,28 sekundy. Dosavadní maximum zlepšil o 42 setin. Moses rovněž zaplaval prsařskou dvoustovku v novém světovém rekordu 2: 03,28.
Stadion za Lužánkami do dražby. V Brně se bude dražit příští středu největší český fotbalový stadion za Lužánkami. Vyvolávací cena stadionu, který vlastnil zkrachovalý podnikatel Lubomír Hrstka, je pět milionů korun. Největším zájemcem o koupi je město Brno, které vlastní pozemky pod stadionem.
Poborský už končit nechce. Fotbalista Karel Poborský změnil názor a hodlá i po této sezoně pokračovat v kariéře. Záložník Lazia by s klubem rád podepsal novou smlouvu a zahrál si v příštím ročníku Ligy mistrů. Novému trenérovi reprezentace Karlu Brücknerovi navíc řekl, že má chuť pokračovat i v mezistátní kariéře.
</TEXT>
</DOC>
<DOC>
<DOCID>LN-20020123073</DOCID>
<DOCNO>LN-20020123073</DOCNO>
<DATE>01/23/02</DATE>
<TEXT>
NEW YORK - Nebývale rychle se vrátil mezi mantinely hokejové NHL Pavel Bure. Kanonýr Floridy sice před dvěma týdny utrpěl zlomeninu levé ruky, včera už naskočil se speciální plastovou bandáží do zápasu s Montrealem. Na divoké výhře Panthers 7:5 se podílel dvěma góly a asistencí. K zápasu nastoupil se speciální plastovou bandáží. "O zranění jsem prostě nepřemýšlel. O návratu jsem se rozhodl ze dne na den ve chvíli, kdy jsem zjistil, že jsem schopen ovládat puk," řekl Bure. Ještě o bod lepší byl Mario Lemieux. Ten vytáhl svůj Pittsburgh čtyřmi asistencemi k výhře nad Philadelphií 5:2. V brance Philadelphie tentokrát dostal přednost před Čechmánkem, jenž byl vyhlášen nejlepším hráčem uplynulého týdne, Brian Boucher. Čechmánek v uplynulém týdnu ve všech čtyřech zápasech vychytal vítězství a měl úspěšnost zákroků 95,8 procenta.
</TEXT>
</DOC>
<DOC>
<DOCID>LN-20020123074</DOCID>
<DOCNO>LN-20020123074</DOCNO>
<DATE>01/23/02</DATE>
<TITLE>
Olympiáda salt lake city 2002
</TITLE>
<HEADING>
16 dní do zahájení
</HEADING>
<TEXT>
Zvláštní sešlost české reprezentace v severské kombinaci nejspíš na olympiádě v Salt Lake City nečeká nic příjemného. Vztahy mezi funkcionáři a trenéry jsou totiž narušeny do nejhlubších základů.
PRAHA - Prapodivné vazby mezi lidmi, pomluvy, závist, lži, napětí. V těchto podmínkách se ladí forma na olympijské hry v Salt Lake City. Podívejme se nejprve na osoby a obsazení v této smutné tragikomedii.
1. Ladislav Rygl, světová hvězda minulých let, v poslední době sužovaný vážnými problémy pravého kolena, horšícími se den ze dne.
2. Jeho otec Ladislav Rygl st., mistr světa v závodě sdruženém z roku 1970. Zároveň asistent reprezentačního trenéra Luďka Šablatury. Jelikož ale trénuje syna, ale také současnou českou hvězdu číslo 1 Churavého, absolvoval i dosavadní sérii Světového poháru, zatímco jeho "nadřízený" Šablatura cestoval pouze po tzv. světových pohárech B, tedy závodech druhé kategorie.
3. Ředitel úseku Tomáš Kučera, otec Milana Kučery, pátého z olympiády v Naganu. Mezi Kučerou starším a Ryglem seniorem vládne značná řevnivost a těžko hledají společnou řeč.
4. Luděk Šablatura, muž, jehož funkci mu málokdo závidí. Sevřen v kleštích sporů, zjevně otrávený rodinou Ryglových, která s ním prakticky nekomunikuje. Mimochodem, Šablaturův syn, jeden z adeptů na reprezentační kombinézu, neprošel nominačním sítem a do Salt Lake City nepojede.
Kučera starší do Salt Lake City neodcestuje, všichni ostatní zřejmě ano. Jak se ale budou vzájemně dohadovat, nikdo netuší. "S Láďou Ryglem mladším příliš nehovořím, pečuje o něho jeho otec," povídá Šablatura. "Na důvody jeho výkonnosti se proto optejte jeho. Já z pozice reprezentačního trenéra mohu pouze říct, že Láďa skáče špatně, a zdá se mi, že důvody jeho krize nesouvisí pouze se zraněným kolenem. Myslím, že na tom není dobře hlavně psychicky." Rygl starší stále doufá, že jeho syn dokáže někdy až nesnesitelné bolesti překonat a do značné míry mu napovídá, aby s lékařským zákrokem počkal až po olympiádě. V zoufalé situaci, v níž se syn ocitl, by mu ale měl spíše nekompromisně nakázat, aby sezonu předčasně ukončil. Pakliže si nechce natrvalo poškodit zdraví. V závěru minulého roku občas připomínal, že navzdory obtížím je Ladislav v republice stále nejlepší. Situace se však změnila a Rygl už nejlepší není. Přeskočil ho ambiciózní Churavý, ale také velký rival Milan Kučera. Ten se dokázal vrátit do horních pater světové severské kombinace po dlouhých měsících nepříjemných nemocí.
</TEXT>
<HEADING>
Rygl hraje s nižšími kartami
</HEADING>
<TEXT>
Rygl starší naoko zachovává klid a tvrdí, že boj ještě nevzdá. "Hrajeme jen s nižšími kartami než obvykle," říká. Jeho syn se ale momentálně ocitl na dně a nenalézá cestu ze svých problémů. Těžko snáší propad ze stupňů vítězů do podprůměru, ničí ho neustálá bolest kolena a především od ní se odvíjející problémy při skoku Před sezonou odložil operaci, protože se obával, že ztratí celou sezonu, podobně jako cyklokrosař Dlask. Svého snu o olympijské medaili se nechtěl za žádnou cenu vzdát. V současné době po závodech slzí a jen těžko se smiřuje se svojí hrozivou situací. Ničí ho bolest a podle jistých náznaků i tvrdý přístup otce. Jiného trenéra ale nechce, otce jako správný syn hájí a naznačuje, že než aby ho opustil, raději skončí.
Rygl starší naoko zachovává klid a tvrdí, že boj ještě nevzdá. "Hrajeme jen s nižšími kartami než obvykle," říká. Jeho syn se ale momentálně ocitl na dně a nenalézá cestu ze svých problémů. Těžko snáší propad ze stupňů vítězů do podprůměru, ničí ho neustálá bolest kolena a především od ní se odvíjející problémy při skoku Před sezonou odložil operaci, protože se obával, že ztratí celou sezonu, podobně jako cyklokrosař Dlask. Svého snu o olympijské medaili se nechtěl za žádnou cenu vzdát. V současné době po závodech slzí a jen těžko se smiřuje se svojí hrozivou situací. Ničí ho bolest a podle jistých náznaků i tvrdý přístup otce. Jiného trenéra ale nechce, otce jako správný syn hájí a naznačuje, že než aby ho opustil, raději skončí.
</TEXT>
</DOC>
<DOC>
<DOCID>LN-20020123075</DOCID>
<DOCNO>LN-20020123075</DOCNO>
<DATE>01/23/02</DATE>
<GEOGRAPHY>PRAHA</GEOGRAPHY>
<TEXT>
Jaroslav Holík bude i nadále trenérem české hokejové reprezentace do dvaceti let. Devětapadesátiletý kouč, který dovedl české juniory k dvěma titulům mistrů světa, se včera v Praze domluvil s generálním sekretářem Českého svazu ledního hokeje (ČSLH) Jindřichem Mickou na podmínkách roční smlouvy. Micka jednal s Holíkem bez předsedy svazu Karla Guta, přičemž jedinými body debaty byly dvě podmínky výkonného výboru ČSLH. Podle nich Holík nesmí kritizovat český hokejový svaz a na příští světový šampionát dvacetiletých hráčů povolá maximálně čtyři až pět hokejistů ze zámořských juniorských soutěží. "Pan Holík s tím souhlasil. V případě, že by svaz kritizoval, byla by smlouva okamžitě ukončena," podotkl Micka. Omezení počtu krajánků je reakcí na nevydařené letošní mistrovství světa, kdy tým s devíti hráči ze zámoří obsadil v domácím prostředí až sedmé místo. Tuto podmínku však Gut po jednání výkonného výboru minulý týden, kdy bylo rozhodnuto o nabídce pro Holíka, zamlčel. "Ruce jsem si svázal sám," prohlásil Holík smířeně. "Kdybychom dopadli lépe, tak by tenhle problém nebyl." Micka dodal, že omezení hráčů ze zámoří na šampionátu nesleduje cíl svázat trenérovi ruce, ale že vedení svazu hledá cesty, kterak udržet mladé hokejisty v českých soutěžích co nejdéle. "Hráči moc dobře vědí, že právě na světových šampionátech jsou mimořádně sledovaní," povídal Micka. "Předpokládáme proto, že mnozí vzhledem k danému omezení svůj odchod za oceán odloží." Asistenta, který nahradí Pavla Hynka, si má Holík vybrat do 7. března. "Jméno už vím, ale do schválení ho neprozradím," povídal Holík. Všeobecně se očekává, že obnoví spolupráci s Radimem Rulíkem, s nímž vybojoval před dvěma roky titul mistrů světa.
</TEXT>
</DOC>
<DOC>
<DOCID>LN-20020123076</DOCID>
<DOCNO>LN-20020123076</DOCNO>
<DATE>01/23/02</DATE>
<TITLE>
ZÁPAS KOLA: Kladno - Třinec 5:1
</TITLE>
<TEXT>
Na začátku nového roku ztrácelo Kladno na posledním místě tabulky hokejové extraligy 13 bodů. Po včerejší výhře ve 43. kole nad Třincem to jsou již jen body dva a boj o vyhnutí se baráži dostává dramatičtější rozměry.
KLADNO - Třinečtí, ač jejich vystoupení na soupeřových hřištích jsou velmi obávána, tentokrát na Kladno hnané barážovou můrou nestačili. Domácí tak stáhli manko na předposlední Litvínov již jen na 2 body. Paradoxně jsou navíc jejich největšími oporami v posledních dnech brankář Orct a útočník Kysela (včera 1+3), ještě v minulé sezoně litvínovští hráči. Právě Orct držel v první třetině aktivnější hosty na uzdě, postupně na něm ztroskotali Houdek, Zadina, Hašek a ve stoprocentní šanci i Janků, jehož pokus kladenský gólman bravurně lapil. Domácí se připomněli až v 17. minutě, kdy obránce Toman 'sestřelil' Libora Procházku, za což si vysloužil potlesk tribun. Ty záhy znovu rozjásal Geffert, jenž pohotově zužitkoval kolmou přihrávku Skuhravého. Současně s první sirénou Orct vychytal další nájezd Pavla Janků. "Orct byl famózní," složil mu poklonu domácí trenér Jaromír Šindel. Druhé dějství patřilo Třinci, který jasně dominoval. Třinecká koncovka však byla žalostná, a když se ve vyložené pozici netrefil ani Zadina, přišel trest. Při ojedinělém útoku totiž Kysela šťastně našel Havla, na jehož dělovku neměl Vojtek nárok. V úvodu posledního dějství Kladno využilo přesilovku a zdálo se, že tím odpor hostů zlomilo. Jenže Jánoš z uctivé vzdálenosti střelou k levé tyči Orctovy branky vykřesal Třinci naději. Tu však Kladno rychle uhasilo slepenými góly při hře čtyř proti čtyřem, čímž rozhodlo o svém vítězství. Závěr pak už odehrálo exhibičně. "Věděli jsme, že utkání bude hodně těžké. Úvod byl vyrovnaný, ale nedokázali jsme se prosadit. S každým inkasovaným gólem jsme uvadali. Je to i o disciplíně, udělali jsme několik zbytečných chyb," litoval hostující kouč Antonín Stavjaňa.
* Sparta uniká. Pražané si jdou pro vítězství v základní části, 9 kol před koncem si utvořili dosud největší náskok. Druhé Pardubice zaostávají o šest bodů, navíc mají o zápas víc.
* Pardubická tvrz padla. Prvním týmem, jenž si z nově rekonstruované haly v Pardubicích odvezl všechny tři body, jsou Vítkovice. Domácí neporazitelnost v nové aréně drželi Východočeši 8 zápasů.
HVĚZDY KOLA
1. David Hruška (Havířov) - hattrickem se s 26 góly dotáhl na nejlepšího střelce ligy Lešku, navíc přidal asistenci
2. Robert Kysela (Kladno) - v dalším existenčním zápase dal gól a na tři přihrál
3. Viktor Ujčík (Slavia) - nasbíral 4 body za 2 góly a stejný počet asistencí
</TEXT>
</DOC>
<DOC>
<DOCID>LN-20020123077</DOCID>
<DOCNO>LN-20020123077</DOCNO>
<DATE>01/23/02</DATE>
<TITLE>
Plzeň - Sparta 3:4 pp
</TITLE>
<TEXT>
Radek Kampf, trenér Plzně: "Cením si výkonu mužstva, které dokázalo třikrát vyrovnat." Pavel Hynek, trenér Sparty: "Předvedli jsme disciplinovaný výkon, s dvěma body jsme spokojeni."
</TEXT>
<HEADING>
Litvínov - Č. Buděj. 1:1
</HEADING>
<TEXT>
Josef Beránek, trenér Litvínova: "Je pochopitelné, že jsme vzhledem k našemu postavení v tabulce chtěli vyhrát. Ale nepodařilo se." Václav Červený, trenér Č. Buděj.: "Měli jsme jeden cíl, získat v Litvínově bod, a to se podařilo."
</TEXT>
<HEADING>
Slavia - K. Vary 7:2
</HEADING>
<TEXT>
Vladimír Růžička, trenér Slavie: "Druhá třetina byla z naší strany excelentní a pozitivní je, že jsme se prosazovali i střelecky." Radim Rulík, trenér K. Varů: "Odehráli jsme sice dvě vyrovnané třetiny, ale v prostřední části jsme propadli. Nevím, co se s námi stalo, ale všude jsme byli pozdě a nevyhráli jsme žádný souboj."
</TEXT>
<HEADING>
Havířov - Znojmo 6:5 pp
</HEADING>
<TEXT>
Ivo Peštuka, trenér Havířova: "Za stavu 5:3 jsme se nechali ukolébat. Remíza by byla asi spravedlivá, v prodloužení se k nám přiklonilo štěstí." Pavel Pazourek, trenér Znojma: "Teprve potom, co jsme trochu přeházeli útoky, se náš herní projev zlepšil. Zvýšenou aktivitou jsme srovnali, a nakonec, byť jsme v prodloužení prohráli, můžeme být spokojeni."
</TEXT>
<HEADING>
Vsetín - Zlín 4:2
</HEADING>
<TEXT>
Zdislav Tabara, trenér Vsetína: "Nasazení, bojovnost i vůle po výhře byly u nás vyšší než u Zlína. Je vidět, že bojovnost může leckdy předčit herní umění soupeře." Stanislav Přikryl, trenér Zlína: "V utkání jsme měli dobrou pouze první pětiminutovku. Domácí byli ve všech činnostech lepší."
</TEXT>
<HEADING>
Pardubice - Vítkovice 1:4
</HEADING>
<TEXT>
Petr Hemský, trenér Pardubic: "Vítkovice předvedly perfektní hokej, především proměňovaly šance a ve všem nás předčily. Mohu jen pogratulovat." Kamil Konečný, trenér Vítkovic: "Byli jsme lepší po všech stránkách."
</TEXT>
<HEADING>
Tabulka extraligy
</HEADING>
<TEXT>
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
</TEXT>
</DOC>
<DOC>
<DOCID>LN-20020123078</DOCID>
<DOCNO>LN-20020123078</DOCNO>
<DATE>01/23/02</DATE>
<TITLE>
Australian Open: český tenista povolil Koubkovi jen sedm gamů, v boji o finále ho zítra čeká Švéd Johansson
</TITLE>
<TEXT>
Životního úspěchu dosáhl včera na Australian Open český tenista Jiří Novák. Ve čtvrtfinále grandslamového turnaje naprosto suverénně přehrál Rakušana Koubka 6:2, 6:3, 6:2 a dva zápasy ho dělí od vysněného titulu. Z tenistů českého původu přitom vyhrála grandslamový podnik zatím pouze čtveřice Drobný, Kodeš, Lendl a Korda.
MELBOURNE - Excelentní jízda českého tenisty Jiřího Nováka (24. na žebříčku) na Australian Open pokračuje. Ve včerejším čtvrtfinále 26letý rodák ze Zlína nedal svému soupeři žádnou šanci. Pětašedesátého hráče světa Rakušana Stefana Koubka smetl z centrálního dvorce za pouhých 85 minut 6:2, 6:3, 6:2 a poprvé v kariéře postoupil do semifinále grandslamového klání. Již postup do semifinále navíc může být pro Nováka klíčovou výhrou celé jeho kariéry a vstupenkou mezi nejužší tenisovou elitu. Navíc bez šancí Novák rozhodně není ani v boji o finále, ve kterém ho čeká 16. nasazený Švéd Johansson. S ním se český hráč utkal zatím třikrát. Jednou vyhrál, dvakrát těsně prohrál. "Stále nemůžu uvěřit tomu, co jsem dokázal. Je to neuvěřitelný pocit. Hrál jsem proti Stefanovi opravdu dobře," pochvaloval si po utkání Novák. Zápas probíhal od prvního míčku zcela jasně v jeho režii. Jediný menší výpadek český tenista zažil na začátku druhé sady. Koubek v té chvíli několikrát úspěšně zariskoval a vedl již 2:0 na gamy. Jenomže dalších pět her pak vyhrál Novák a podával na vítězství v setu. Výhodu nevyužil, to byl ale také poslední menší problém, který ho v duelu potkal. Třetí sada už znovu probíhala jednoznačně pod Novákovou taktovkou. Český hráč slušně servíroval i returnoval a na kurtu působil velmi jistě. Prognóza, podle které měl fyzicky skvěle připravený Koubek s přibývajícím časem získávat půdu pod nohama, se vůbec nepotvrdila. Zápas Novák zakončil parádní výměnou, při které nejprve returnem vyhnal Koubka do rohu kurtu, a pak forhendem podél lajny utkání ukončil. "Výsledek vypadá jednoznačně, ale byl to psychicky náročný zápas. Hrál jsem prvně na centrálním dvorci a byl jsem z toho docela nervózní. Ale všechno jsem nakonec zvládl perfektně," radoval se Novák, který po proměněném mečbolu zaťal radostí pěst směrem ke svému osobnímu trenérovi Janu Kukalovi. "Byl jsem lepší než soupeř. Především jsem líp servíroval, hrál míče rychleji po odskoku a taky jsem do toho dal víc srdce," pokračoval Novák. Na tiskové konferenci pak přiznal, že cestu mezi nejlepší čtyřku mu trochu usnadnily výpadky favoritů i nový způsob nasazování do turnaje (místo 16 se nasazuje 32 hráčů). "Nehrál jsem díky tomu s nikým z první dvacítky, to mi určitě hodně pomohlo," vysvětloval 26. nasazený. Koubek naopak působil hodně zaraženě. "Na Nováka jsem prostě neměl. Hrál až překvapivě skvěle, téměř nechyboval a s každým vyhraným míčkem na dvorci rostl. A mně naopak úplně chyběla jiskra," povzdychl si.
</TEXT>
<HEADING>
Novák: Proti Johanssonovi nemám co ztratit
</HEADING>
<TEXT>
V semifinále Nováka čeká nepochybně nejkvalitnější sok. Thomas Johansson je momentálně 18. hráč světa a v Austrálii je ve formě. To potvrdil i přesvědčivou čtvrtfinálovou výhrou nad krajanem Jonasem Björkmanem. "Poprvé tady budu hrát s tenistou, který je na žebříčku nade mnou. To znamená, že nemám co ztratit. Naposledy mě navíc porazil," přemýšlel už Novák o čtvrtečním duelu. Švéd se stejně jako český hráč probojoval do semifinále graslamového turnaje poprvé v kariéře. Zkušeností z velkých zápasů má ale přeci jen o něco víc než Novák. "Lidé kolem mě mi říkají, že mám velkou šanci jít ještě dál, protože řada favoritů skončila. Ale dívat se na to takhle, je velmi ošidné. Jestliže někdo postoupí až do semifinále takového turnaje, znamená to, že je skvělý hráč a navíc ve formě. Je klidně možné, že další zápas prohraji," nechtěl se Johansson stavět do role favorita.
Poslední české úspěchy na grandslamech
JIŘÍ NOVÁK semifinále Australian Open 2002
DÁJA BEDÁŇOVÁ čtvrtfinále US Open 2001
JIŘÍ NOVÁK osmifinále US Open 1999
JANA NOVOTNÁ čtvrtfinále Wimbledonu 1999
JANA NOVOTNÁ semifinále US Open 1998
JANA NOVOTNÁ vítězství ve Wimbledonu 1998
JANA NOVOTNÁ čtvrtfinále French Open 1998
PETR KORDA čtvrtfinále Wimbledonu 1998
PETR KORDA vítězství na Australian Open 1998
</TEXT>
</DOC>
<DOC>
<DOCID>LN-20020123079</DOCID>
<DOCNO>LN-20020123079</DOCNO>
<DATE>01/23/02</DATE>
<TITLE>
Susanne Riessová-Passerová: vicekancléřka a šéfka Svobodných
</TITLE>
<TEXT>
Je to úspěch obyvatelstva této země. Je to úspěch protiatomového hnutí a rozumu. Myslím, že s novou českou vládou a za podpory Evropské unie můžeme dosáhnout našeho cíle. To, čeho bylo dosud (mezi českou a rakouskou vládou) dosaženo, není dostatečné. Co se týče pádu (rakouské) vlády, takové přání vám nesplníme.
</TEXT>
<HEADING>
Lorenz Fritz generální tajemník svazu průmyslu
</HEADING>
<TEXT>
Pokud budou Svobodní dál podporovat protičeskou náladu a pokračovat ve sporu - například požadavkem na zrušení Benešových dekretů - musíme si položit otázku, zda jsou ještě schopni vlády. A to nikoliv až ve volebním boji, ale již předtím. Nelze riskovat pat v kabinetu, to by museli (Svobodní) z vlády ven.
Pokud budou Svobodní dál podporovat protičeskou náladu a pokračovat ve sporu - například požadavkem na zrušení Benešových dekretů - musíme si položit otázku, zda jsou ještě schopni vlády. A to nikoliv až ve volebním boji, ale již předtím. Nelze riskovat pat v kabinetu, to by museli (Svobodní) z vlády ven.
</TEXT>
</DOC>
<DOC>
<DOCID>LN-20020123080</DOCID>
<DOCNO>LN-20020123080</DOCNO>
<DATE>01/23/02</DATE>
<TITLE>
Zuzka Rujbrová, místopředsedkyně KSČM
</TITLE>
<TEXT>
Jsem přesvědčená, že značnou část hlasů přineslo prohlášení premiéra Miloše Zemana. Tak jako my nelibě neseme vměšování v otázce Temelína, tak Rakušané nelibě nesou, když hodnotíme jejich politiky, ať už jsou jacíkoli. Považuji to za nešťastný výsledek, kterým se rakouský parlament nebude při schvalování našeho vstupu do EU zabývat.
</TEXT>
<HEADING>
Karel Kühnl lídr čtyřkoalice
</HEADING>
<TEXT>
Premiér Miloš Zeman svými výroky posílil pozici strany Svobodných a Jörga Haidera a tím vytvořil zjevnou hrozbu pro budoucí jednání o vstupu České republiky do Evropské unie. Podpisová akce skončila mírným zklamáním pořadatelů, protože nedosáhli očekávaného milionu hlasů.
Premiér Miloš Zeman svými výroky posílil pozici strany Svobodných a Jörga Haidera a tím vytvořil zjevnou hrozbu pro budoucí jednání o vstupu České republiky do Evropské unie. Podpisová akce skončila mírným zklamáním pořadatelů, protože nedosáhli očekávaného milionu hlasů.
</TEXT>
</DOC>
<DOC>
<DOCID>LN-20020123081</DOCID>
<DOCNO>LN-20020123081</DOCNO>
<DATE>01/23/02</DATE>
<TITLE>
Podpisové referendum proti Temelínu skončilo, největší emoce spojené s očekáváním opadly a rakouská politická scéna pomalu hledá cestu jak dál.
</TITLE>
<GEOGRAPHY>VÍDEŇ/PRAHA</GEOGRAPHY>
<TEXT>
Strana Svobodných (FPÖ) - z níž pochází i věhlasný populistický politik Jörg Haider - již poněkud zmírnila tón: její předsedkyně a vicekancléřka Susanne Riessová-Passerová prohlásila, že by se strana spokojila pouze s harmonogramem, dokdy Česko odstaví Temelín. Doposud FPÖ požadovala odstavení elektrárny ještě před vstupem Česka do Evropské unie. "Česká vláda musí stanovit časový plán odstavení, případně neuvedení Temelína do provozu," řekla šéfka Svobodných. Možnosti zablokovat český vstup do unie se však Svobodní zatím vzdát nehodlají. "Veto zůstává ve hře," prohlásila vicekancléřka.
</TEXT>
<HEADING>
Těžké časy
</HEADING>
<TEXT>
Evropská unie včera nicméně ujišťovala, že podpisové referendum nijak nezbrzdí vstup ČR do unie. "Beru výsledek této petice na vědomí. Potvrzuje, že v Rakousku panuje silný odpor vůči jaderné energii. Potvrzuje ovšem také, že naprostá většina Rakušanů nechce ohrozit dobré sousedské vztahy s Českou republikou," prohlásil evropský komisař pro rozšíření Günter Verheugen. Podle nejmenovaného zdroje EU neplynou pro unii žádné důsledky z hlasování. "Za těchto okolností nepředpokládám, že by z Rakouska vzešel nějaký podnět zásadně komplikující proces přistupování ČR k EU," uvedl. Rakouské politické strany se shodují, že respektují voliče, kteří referendum podepsali. Až na FPÖ však jedním dechem dodávají, že v žádném případě nechtějí ohrozit vstup Česka do unie. Rakouský tisk přesto míní, že výsledek podpisového referenda bude pro vládu pěknou zátěží. V každém případě se jím musí přinejmenším zabývat parlament, ač z něj nemusí ještě vyvodit žádné důsledky. FPÖ nicméně doposud požadovala, aby bylo vypsáno řádné referendum. V tom by voliči měli rozhodnout, zda má parlament přijmout zákon, který by zavazoval parlament a vládu, aby neratifikovaly vstup ČR do unie, dokud nebude zastaven Temelín. Jejich koaliční partner lidovci toto však odmítají. Podle kancléře Wolfganga Schüssela je rozšíření EU a evropská politika ústředním tématem vlády. "Pokud toto klíčové místo bude chybět, pak už to dál nepůjde," varoval kancléř.
Evropská unie včera nicméně ujišťovala, že podpisové referendum nijak nezbrzdí vstup ČR do unie. "Beru výsledek této petice na vědomí. Potvrzuje, že v Rakousku panuje silný odpor vůči jaderné energii. Potvrzuje ovšem také, že naprostá většina Rakušanů nechce ohrozit dobré sousedské vztahy s Českou republikou," prohlásil evropský komisař pro rozšíření Günter Verheugen. Podle nejmenovaného zdroje EU neplynou pro unii žádné důsledky z hlasování. "Za těchto okolností nepředpokládám, že by z Rakouska vzešel nějaký podnět zásadně komplikující proces přistupování ČR k EU," uvedl. Rakouské politické strany se shodují, že respektují voliče, kteří referendum podepsali. Až na FPÖ však jedním dechem dodávají, že v žádném případě nechtějí ohrozit vstup Česka do unie. Rakouský tisk přesto míní, že výsledek podpisového referenda bude pro vládu pěknou zátěží. V každém případě se jím musí přinejmenším zabývat parlament, ač z něj nemusí ještě vyvodit žádné důsledky. FPÖ nicméně doposud požadovala, aby bylo vypsáno řádné referendum. V tom by voliči měli rozhodnout, zda má parlament přijmout zákon, který by zavazoval parlament a vládu, aby neratifikovaly vstup ČR do unie, dokud nebude zastaven Temelín. Jejich koaliční partner lidovci toto však odmítají. Podle kancléře Wolfganga Schüssela je rozšíření EU a evropská politika ústředním tématem vlády. "Pokud toto klíčové místo bude chybět, pak už to dál nepůjde," varoval kancléř.
</TEXT>
</DOC>
<DOC>
<DOCID>LN-20020123082</DOCID>
<DOCNO>LN-20020123082</DOCNO>
<DATE>01/23/02</DATE>
<TEXT>
Daewoo Avia, tuzemská automobilka, v loňském roce prodala 979 nákladních vozů nové řady D, celkový prodej však klesl o 32 procent na 1335 aut. Hlavním důvodem poklesu byl náběh výroby nového vozu, která se intenzivně rozběhla až v červnu, uvedl ředitel firmy Young-Su Hur. Letos plánuje společnost prodat 2200 vozů. Celkem 787 avií si koupili zájemci na tuzemském trhu, zbytek putoval na export. Největším odběratelem bylo Slovensko se 175 vozy, následovalo Maďarsko se 128 prodanými auty a Polsko s odbytem 87 vozů.
</TEXT>
</DOC>
<DOC>
<DOCID>LN-20020123083</DOCID>
<DOCNO>LN-20020123083</DOCNO>
<DATE>01/23/02</DATE>
<TITLE>
Váňovi koně do Velké národní. Koně Josefa Váni Decent Fellow a Sankt Moritz se budou ucházet o start ve Velké národní steeplechase v Liverpoolu, která se koná 6. dubna.
</TITLE>
<TEXT>
Rusové na OH vezou vodku a kaviár. Ruská výprava odcestuje do Salt Lake City vybavená dostatečným množstvím vodky a kaviáru. "Každý ví, že Utah je mormonský stát, tudíž je tam těžké sehnat alkohol," poznamenal šéf mise ruské výpravy Viktor Mamatov v rozhovoru pro list Sport-Express. "Proto si každý člen delegace s sebou bere dvě balení kaviáru a dvě láhve vodky."
</TEXT>
</DOC>
<DOC>
<DOCID>LN-20020123084</DOCID>
<DOCNO>LN-20020123084</DOCNO>
<DATE>01/23/02</DATE>
<TITLE>
Hra o Škodu Octavii Combi + 1000 dalších cen
</TITLE>
<TEXT>
Nesehnali jste některé číslo Lidových novin? Nevadí! Libovolný výherní kupon můžete nahradit dnešním žolíkem hry LN.
Potřebujete další informace o čtenářské Hře LN? Volejte na soutěžní linku: 02/96 36 35 00 Linka je v provozu ve všední dny od 8 do 12 hodin
DNES VYHRÁVÁ 9 SOUTĚŽÍCÍCH!
</TEXT>
<HEADING>
300 Kč Elena HARTLOVÁ z Prahy 5
</HEADING>
<TEXT>
100 Kč Dana ALAXYNOVÁ z Liberce Josef JURKA z Čerčan Roman FOJTÍK z Prahy 9 Oldřich ŠANDA z Českých Budějovic Zdeněk JELÍNEK z Kladna Vladimír KOLOMÝ z Hnátnic Jiří PIKEŠ z Liberce Vlasta SACHEROVÁ z Prahy 1 Věra Nejedlá, důchodkyně z Malé Skály, vyhrála 30 000 korun
SMS hra o nejlepší mobily a 2x100 000 Kč
Odpovědi posílejte ve formátu: HLA LN CISLOOTAZKY ODPOVED tedy například HLA LN01 B
DNEŠNÍ OTÁZKY:
Otázka č. 31 (za 10 bodů) Co to je KFC
a) značka korejského automobilu b) zkratka dánského fotbalového klubu c) jedovatá chemická sloučenina d) samoobslužná restaurace, která se specializuje na smažená kuřata
Otázka č. 32 (za 20 bodů) Příkaz na počítači "Press any key" znamená:
a) restartujte počítač b) zavřete všechny programy c) stiskněte jakoukoli klávesu d) tento příkaz není možný
Otázka č. 33 (za 30 bodů) Hlavní roli ve filmu Samotáři zahrál:
a) Jan Macháček b) Petr Macháček c) Karel Macháček d) Jiří Macháček
Soutěžní kupon: Vlepte do políčka číslo 11! J N Ě
Pondělí 21. ledna (sada s mobilním telefonem Siemens C45) Sabina Matzenaurová z Prostějova Blahopřejeme!
</TEXT>
</DOC>
</CZE>