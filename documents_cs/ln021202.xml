<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021202001</DOCID>
<DOCNO>LN-20021202001</DOCNO>
<DATE>12/02/02</DATE>
<TITLE>
Expremiér odmítl kandidovat v prvním kole volby prezidenta
</TITLE>
<GEOGRAPHY>PRAHA</GEOGRAPHY>
<TEXT>
Bývalý premiér Miloš Zeman včera udělal další tah ve své hře o post českého prezidenta. Vítěz prezidentského referenda sociální demokracie včera potvrdil, že navzdory zmíněnému úspěchu v žádném případě nenastoupí k první volbě nové hlavy českého státu. V tomto rozhodnutí prý Zemana nemůže zviklat ani současný předseda ČSSD a premiér Vladimír Špidla. "Jasně jsem mu řekl, že mívám ve zvyku držet své slovo a splnit to, co slíbím," řekl včera Zeman pro ČTK. Premiér Špidla mluvil se svým předchůdcem po telefonu už v pátek a pozval ho na jednání ústředního výkonného výboru strany, který příští sobotu vybere oficiálního prezidentského kandidáta ČSSD. Zeman však pozvání odmítl. "Nebylo by dobré, abych se předváděl jako kandidát a zdůrazňoval svoje zásluhy," vzkázal včera bývalý premiér svému nástupci. Zeman včera rovněž odmítl hlasy, které jeho rozhodnutí nekandidovat v první prezidentské volbě považují za výraz slabosti. "Bylo by to naopak gesto síly," řekl expremiér. Svůj postoj vzápětí pro lepší porozumění přirovnal k chování atleta, který skáče do výšky. Vynechá-li prý někdo pokus na nižší výšce, aby si vzápětí dal laťku zvýšit, je to podle Zemana "gesto síly, které si slabý sportovec nemůže dovolit". Bývalý šéf sociální demokracie se včera rovněž vyjádřil ke svému drtivému vítězství ve stranickém referendu. Prý ho "překvapilo": potěšen byl především počtem hlasů od nestraníků, kteří ho na rozdíl od členů ČSSD znají jen prostřednictvím "křivého zrcadla médií".
O svém kandidátovi pro první prezidentskou volbu, která se podle dosavadních informací uskuteční v polovině ledna, bude ústřední výkonný výbor ČSSD zřejmě rozhodovat v tajné volbě. Včera to v TV Prima řekl vicepremiér a blízký Špidlův spolupracovník Pavel Rychetský. V tuto chvíli tak není vůbec jisté, koho sociální demokraté do první volby vyšlou. V prezidentském referendu se sice jako druhý umístil bývalý ministr spravedlnosti Jaroslav Bureš, ale při tajné volbě není bez šance ani třetí v pořadí, ombudsman Otakar Motejl. Ten je navíc přijatelný i pro koaliční partnery ČSSD - lidovce a unionisty. Premiér Špidla zatím o dalším postupu odmítá hovořit. "To musí promyslet ústřední výkonný výbor a předsednictvo strany," řekl Špidla v sobotním vydání deníku Právo.
</TEXT>
</DOC>
<DOC>
<DOCID>LN-20021202002</DOCID>
<DOCNO>LN-20021202002</DOCNO>
<DATE>12/02/02</DATE>
<TITLE>
V krajských organizacích ODS vrcholí boj o Klausovo křeslo
</TITLE>
<GEOGRAPHY>PRAHA</GEOGRAPHY>
<TEXT>
Boj o předsedu ODS dostává konkrétní obrysy. Prvním dvěma kandidátům, místopředsedům strany Petru Nečasovi a Janu Zahradilovi se už podařilo získat oficiální podporu některého ze čtrnácti krajských stranických sněmů. Nečase by v čele strany rádi viděli představitelé jihomoravské ODS. Jeho rivala Zahradila podporuje pražská organizace. Úspěch při hlasování krajského sněmu však ještě neznamená, že má vítězný kandidát pojištěny hlasy všech delegátů, kteří budou region reprezentovat na prosincovém volebním sněmu ODS ve Františkových Lázních. "Význam této věci je podle mě spíš symbolický. Podporu kandidátům vyjadřuje jiná skupina lidí, než která potom volí předsedu a místopředsedy," tvrdí dosavadní místopředseda Ivan Langer. Jde o to, že delegáty prosincového kongresu ODS nevybírají krajské organizace, ale organizace oblastní, které kopírují dnešní okresy.
V praxi to podle Ivana Langra obvykle dopadá tak, že polovinu delegátů na stranickém kongresu tvoří lidé z krajských reprezentací a druhou polovinu lidé z okresů. Sobotního sněmu jihomoravské ODS v Kuřimi u Brna se zúčastnilo 75 delegátů, kteří kromě kandidáta na předsedu strany vybírali též své favority pro obsazení místopředsednických funkcí. Mezi nimi si nejlépe vedl Ivan Langer, kterému vyjádřilo podporu 50 delegátů. Na druhém místě skončila místopředsedkyně Poslanecké sněmovny Miroslava Němcová, která získala 37 hlasů, třetí byl předseda poslaneckého klubu Vlastimil Tlustý se ziskem 36 hlasů. Čtveřici kandidátů doplňuje s 33 hlasy Martin Říman. "Pro mě je to velký úspěch, kterého si cením. Beru to jako pozitivní reakci na svůj projekt nazvaný Cesta k úspěchu," řekl Langer s narážkou na dokument, který nedávno rozeslal svým stranickým kolegům. Také pražská ODS rozhodovala o svých kandidátech na místopředsednické posty. Delegáti nakonec v sobotu v Národním domě na Smíchově podpořili čerstvě zvoleného pražského primátora Pavla Béma, středočeského hejtmana Petra Bendla a senátora Mirka Topolánka. Dramatický průběh měl jihočeský sněm ODS. V souboji o místopředsednickou kandidaturu se v pátek v Českých Budějovicích střetli poslanec Jaroslav Zvěřina a místopředseda strany Miroslav Beneš. Zvěřina nakonec v druhém kole zvítězil o devět hlasů, na což Beneš zareagoval stažením své kandidatury na člena výkonné rady ODS. Volba nového vedení proběhne na kongresu ODS ve Františkových Lázních. Sjezd začíná už v pátek odpoledne, ale volby jsou plánovány až na neděli. Jméno nového předsedy má být známo až odpoledne. Začátek volby je plánován na 14.00. O předsednické křeslo se zatím ucházejí čtyři kandidáti. Kromě Nečase a Zahradila jsou to ještě Mirek Topolánek a Miroslava Němcová.
</TEXT>
</DOC>
<DOC>
<DOCID>LN-20021202003</DOCID>
<DOCNO>LN-20021202003</DOCNO>
<DATE>12/02/02</DATE>
<TITLE>
Události víkendu - policista a starosta ujeli z míst nehod
</TITLE>
<GEOGRAPHY>PRAHA</GEOGRAPHY>
<TEXT>
Další z českých policistů má po víkendu na kontě vážný problém. Během sobotního dopoledne totiž vyšlo najevo, že devětadvacetiletý řidič, který v sobotu nad ránem srazil před jedním z hostinců v Peci pod Sněžkou devětatřicetiletého chodce a z místa nehody ujel, je členem policejního sboru Královéhradeckého kraje. "Policista jel svým vozem Ford Transit. S chodcem se střetl před restaurací a z místa nehody ujel," popsala LN ranní tragédii tisková mluvčí východočeské policie Iva Marková. Přestože hosté podniku, s nimiž se muž několik minut předtím rozloučil, zavolali okamžitě po kolizi sanitku, zraněný chodec dvě hodiny po převozu do nemocnice zemřel. Policisté okamžitě rozjeli pátrací akci a asi po hodině se jim podařilo řidiče najít v nedalekém Horním Maršově. Teprve potom policisté zjistili, že za volantem sedí jejich kolega. Za řízení v opilosti a zavinění nehody jej čeká vedle trestního stíhání i postavení mimo službu.
Zadržený policista se dobrovolně podrobil orientační dechové zkoušce, která byla pozitivní. Naměřili mu 1,4 promile alkoholu v krvi. Těžce zraněného chodce odvezla záchranka do trutnovské nemocnice, kde byl okamžitě operován. "Následkům zranění podlehl kolem osmé hodiny ranní," sdělila východočeská policejní mluvčí.
</TEXT>
<HEADING>
Případ vyřeší Grossova inspekce
</HEADING>
<TEXT>
Na místo nehody se ihned rozjeli pracovníci Inspekce ministra vnitra, v jejichž kompetenci je řešit všechny trestné činy policistů. Zjistili, že policista v době nehody nebyl ve službě, ani vozidlo, jímž smrtelně zranil chodce, nebylo služební. "Jestli je tam jasně alkohol a zavinění, které lze charakterizovat jako důvodné podezření, že došlo k trestné činnosti, tak je to naše záležitost," potvrdil ředitel inspekce Mikuláš Tomin. "Jeli jsme zjistit situaci na místě," uvedl k práci svých podřízených. Inspekce má kompletní spis převzít v pondělí. "Nehodu nyní vyšetřuje trutnovská policie, která provádí úkony podle trestního řádu," uvedla včera Marková. Jde především o výslechy svědků a viníka nehody. Policistovi hrozí obvinění z nedbalostního ublížení na zdraví s následkem smrti a z neposkytnutí pomoci. Za tyto trestné činy může být podle zákona odsouzen na šest měsíců až pět let odnětí svobody.
</TEXT>
<HEADING>
Mluvčí: Za alkohol u policie skončil
</HEADING>
<TEXT>
Policie odmítla sdělit, kde viník nehody pracuje i jakou má hodnost. "Nebudeme o něm sdělovat žádné bližší informace. Můžu říct pouze to, že pracoval na obvodním oddělení," řekla Marková. "Pokud se vyšetřováním prokáže, že policista skutečně v opilosti srazil chodce, čeká ho postavení mimo službu a rozvázání pracovního poměru," konstatovala tisková mluvčí Policie České republiky Blanka Kosinová. "Za alkohol každopádně u policie skončil. Stejně jako to bylo například s panem Antlem," dodala. Bývalý náměstek policejního prezidenta Miroslav Antl musel v říjnu svou funkci opustit kvůli dopravní nehodě, při níž řídil služební vůz pod vlivem alkoholu. V krvi měl 0,52 promile alkoholu. Jeho incident se obešel bez zranění. Ředitel inspekce Tomin si netroufá odhadnout, jak dlouho bude vyšetřování závažné dopravní nehody v Peci pod Sněžkou trvat. "Závisí to vždy na tom, o jak složitou záležitost jde. Jestli se potvrdí, že to byl skutečně on, kdo chodce srazil, tak to bude jednoduchá věc. Stejně ale nelze počítat s tím, že bychom ji uzavřeli během několika dnů," podotkl.
Co pravděpodobně čeká policistu
* postavení mimo službu to by se mělo stát již dnes
* rozvázání pracovního poměru za řízení motorových vozidel pod vlivem alkoholu je to u policie běžný postup
* obvinění z trestného činu ublížení na zdraví z nedbalosti, za který lze podle zákona uložit šestiměsíční až pětileté vězení, peněžitý trest a zákaz činnosti, tedy řízení motorových vozidel
* obvinění z trestného činu neposkytnutí pomoci, za který mu hrozí až dva roky odnětí svobody
Nejznámější případy dopravních nehod vysokých státních úředníků
</TEXT>
<HEADING>
listopad 1994
</HEADING>
<TEXT>
Zřejmě pod vlivem alkoholu najel autem na tramvajový ostrůvek poslanec ODS Ladislav Blažek. Krevní test odmítl, ale po nátlaku svých kolegů ODS opustil.
prosinec 1995
Pod vlivem alkoholu způsobil nehodu poslanec ODS Libor Novák st. Poté se vzdal členství ve straně.
</TEXT>
<HEADING>
leden 1998
</HEADING>
<TEXT>
Tehdejší senátor ČSSD Jan Kavan pod vlivem alkoholu svým vozem narazil do tří vozů, zaparkovaných v pražské Mostecké ulici. Způsobil škodu asi za 100 tisíc, sněmovna mu později vyměřila pokutu 15 tisíc korun.
</TEXT>
<HEADING>
prosinec 1998
</HEADING>
<TEXT>
Poslanec ODS Stanislav Pěnička havaroval, když se pokusil ujet policejní hlídce. Podle svědků byl opilý, dechovou i krevní zkoušku však odmítl.
</TEXT>
<HEADING>
říjen 2002
</HEADING>
<TEXT>
Náměstek policejního prezidenta Miroslav Antl se v Pardubicích srazil s osobním vozem. Při nehodě nebyl nikdo zraněn, ale policisté Antlovi naměřili 0,5 promile alkoholu v krvi. Antl svou funkci poté opustil.
Náměstek policejního prezidenta Miroslav Antl se v Pardubicích srazil s osobním vozem. Při nehodě nebyl nikdo zraněn, ale policisté Antlovi naměřili 0,5 promile alkoholu v krvi. Antl svou funkci poté opustil.
</TEXT>
</DOC>
<DOC>
<DOCID>LN-20021202004</DOCID>
<DOCNO>LN-20021202004</DOCNO>
<DATE>12/02/02</DATE>
<TITLE>
Tak hodnotí ze své chalupy na Českomoravské vysočině někdejší premiér Miloš Zeman nedávné prezidentské referendum ČSSD, které na celé čáře vyhrál. Nejžhavější prezidentský kandidát sociálních demokratů včera na podporu svého příznivého stanoviska dodal, že běžné průzkumy veřejného mínění jsou obvykle založeny na vzorku několika stovek respondentů, zatímco referenda ČSSD se zúčastnilo bezmála třicet tisíc lidí. Zeman však zároveň připustil, že hlasování mělo dílčí organizační nedostatky, což se projevilo například tím, že nestraníci nevěděli, kde mohou odevzdávat hlasovací lístky. Problémy prý byly i s kontrolou hlasování u lidí, kteří nejsou členy ČSSD. "Nebyl jsem organizátorem a nechci kritizovat práci jiných," řekl na adresu kolegů bývalý český premiér.
</TITLE>
<TEXT>
Foto ČTK - Luboš Pavlíček
</TEXT>
</DOC>
<DOC>
<DOCID>LN-20021202005</DOCID>
<DOCNO>LN-20021202005</DOCNO>
<DATE>12/02/02</DATE>
<TEXT>
Co všechno by se muselo stát, aby Miloš Zeman nebyl zvolen prezidentem? Pro nejbližší dny platí, že na šachovnici proti sobě stojí bývalý premiér a jeho současný nástupce. Na tahu je Vladimír Špidla: musel by přesvědčit své kolegy z ústředního výkonného výboru, že oficiálním kandidátem sociální demokracie pro první kolo prezidentské volby je Otakar Motejl. Ti by ho pak museli zvolit. Poté by premiér musel obejít koaliční partnery ČSSD a udeřit na ně. Chcete, aby prezidentem nebyl Zeman? Volte tedy našeho kandidáta. Bude to komplikované, protože koaliční partneři nedokázali v parlamentu zorganizovat podporu ani pro to, co si vroucně přejí. To ale není ani zdaleka všechno: Špidla by totiž musel ještě přesvědčit své stranické rivaly, kteří podporují Zemana. Přitom nelze nevidět, že na úkol donutit vedví rozseknutý klub ČSSD jednotně hlasovat jsou všichni straničtí funkcionáři krátcí. Vladimír Špidla navíc dosud ani jednou otevřeně neřekl, kdo je jeho favoritem. Zemanovi příznivci jsou naopak jasně vyhraněni: kolísavost by pro ně byla cestou do pekla. Skoro to vypadá tak, že všechny trumfy má v rukou Zeman. Jeho protihráč má ale na svůj tah spoustu času. Minimálně do první volby.
</TEXT>
</DOC>
<DOC>
<DOCID>LN-20021202006</DOCID>
<DOCNO>LN-20021202006</DOCNO>
<DATE>12/02/02</DATE>
<TITLE>
Pražský summit, který oslavil přijetí pobaltských států a zbývajících států Varšavské smlouvy do NATO, označil jak vítězství původních cílů aliance, tak i příležitost k úvahám o dlouhodobých změnách, které úspěch přinese. NATO vzniklo před více než půlstoletím na ochranu svých členů proti hrozbě agrese, zejména proti hrozbě sovětského vpádu do západní Evropy. Vzhledem k tomu, že tato hrozba na dohlednou dobu pominula, NATO se vedle rozšíření stále více proměňuje. Začalo se podobat spíše organizaci pro kolektivní bezpečnost, jakou je OSN, než tradiční alianci. Aliance vymezuje casus belli (důvod k vyhlášení války), hranici a určitý soubor závazků; předpokládá jednoznačnou hrozbu. Organizace pro kolektivní bezpečnost definuje hrozbu podle jednotlivých případů a na způsobu případného odporu se usnáší s ohledem na okolnosti.
</TITLE>
<TEXT>
Různé berlínské krize za studené války se řešily aliančními metodami; protiteroristická kampaň zahájená v září 2001 se vede jako věc kolektivní bezpečnosti, kdy naši spojenci jednají podle svých schopností v závislosti na každém jednotlivém případu. NATO jako organizace se kampaně neúčastní. Nevyslovená transformace vytváří v alianci dvě možné trhliny: mezi východní a západní Evropou a mezi Evropou a Spojenými státy. Rozšíření NATO by postupovalo mnohem zdrženlivěji, pokud by k němu vůbec došlo, kdyby evropské státy stále věřily v ruskou hrozbu a možnost jaderné války přes hranice NATO - jinak řečeno, kdyby naši evropští spojenci považovali alianci za potřebnější. Navíc většina západní Evropy považuje členství Ruska v NATO pouze za otázku času. Zatím tedy vznikla určitá napůl dokončená stavba, v níž má Rusko přístup k poradnímu mechanismu a pro mnohé nové členy se účel aliance oslabil. Postoj států, které nyní vstupují do NATO, je totiž stejný jako postoj západní Evropy v počátcích NATO. Noví členové prožili mnohá desetiletí pod ruskou nadvládou a v NATO spatřují prostředek, který by měl zabránit opakování agrese nebo tlaku z Východu. Na rozdíl od partnerů ze západní Evropy nepovažují NATO za možnou brzdu americké zbrklosti. Snaží se posílit mezinárodní angažmá USA, ne ho omezit. Podobným způsobem nové mezinárodní prostředí mění i vztah mezi Evropou a USA. Dokud existovalo jednotné vnímání hrozby, Evropa byla motivována zachovat své výdaje na obranu, ačkoli i tehdy její domácí výdaje vždy převyšovaly výdaje na obranu. Ovšem jestliže takové společné vnímání neexistuje, evropské státy výdaje na obranu stále více podřizují domácím prioritám. Od pádu berlínské zdi evropské výdaje na obranu neustále klesají. Americké obranné úsilí však zároveň soudržnost aliance neupevňuje, neboť v Evropě panuje silné přesvědčení, že cílem této snahy je vypořádat se s nahodilými událostmi, kterých se evropské zájmy netýkají. A ve skutečnosti posiluje strach mnohých Evropanů, že svět se stává unipolárním, zatímco Evropa by byla raději, kdyby byl multipolární. Bushova vláda si je těchto pohybů vědoma a přestala tlačit na to, aby Evropa celkově zvýšila své vojenské výdaje. Místo toho se zaměřila na vytvoření poměrně malé zásahové jednotky o síle 20 000 vojáků, která by pod institucionální záštitou NATO pacifikovala hrozby dříve považované za záležitosti "mimo oblast".
</TEXT>
<HEADING>
Jde o styl, ne o podstatu
</HEADING>
<TEXT>
Budoucnost NATO však závisí ani ne tak na jeho vojenském uspořádání, jako na schopnosti jeho členů stanovit si společné politické cíle. Právě v tom vězí důvod pro hluboké znepokojení. Evropská média a někteří politikové nadále představují USA jako zemi trestu smrti, kořistnického kapitalismu, jednostranné diplomacie a kovbojské mentality. Propastný psychologický rozdíl se naplno projevil v Praze, když i tak skalní zastánce atlantických vazeb, jakým je český prezident Václav Havel, požádal o pochopení "občasné necitlivosti, neohrabanosti nebo domýšlivosti, která tuto (globální) odpovědnost může doprovázet". I pro souhlasné stanovisko Prahy k Iráku nastane chvíle pravdy, až bude třeba určit, co je podstatným porušením rezolucí OSN a jaká opatření jsou vhodná. V USA zároveň mnozí považují Evropu za oblast, která propadá touze po neutralitě, zadarmo využívá americký obranný potenciál a snaží se chránit svou bezpečnost nahrazením aliančních povinností multilateralismem. Sílí tudíž požadavky, aby USA jednaly jako jediný celosvětový arbitr. Toto jsou postoje, které tvoří základ sporu probíhajícího pod nálepkou multilateralismus versus unilateralismus. Nastal čas uvést tuto debatu do patřičných souvislostí. Slogany zatemňují skutečnost, o níž spor probíhá, totiž relativní důležitost, kterou je třeba přikládat domácí politice proti té zahraniční. Evropané nejsou ochotni o nic méně než Američané podřídit své vnímání zásadních národních zájmů abstraktnímu multilateralismu. Příkladem je třeba jejich jednání o společné zemědělské politice EU. Své životní zájmy však definují více provinciálně a globální otázky považují za záležitost, kterou lze využít k získání podpory citově naladěného voličstva. Evropský multilateralismus tak často splývá s novými formami pokryteckého moralistního nacionalismu. Pokud jde o Ameriku, ta vymezuje své národní zájmy více strategicky. Evropa odsouvá obavy ohledně působení takových nových institucí, jako je Mezinárodní trestní soud, částečně proto, že zahraniční politice přikládá celkově nižší důležitost. USA mají obavy z bezprostředního dopadu instituce, která má vágní zakládací listinu, neustálená procesní pravidla a není podřízena žádné soustavě brzd a protiváha která může postihnout množství Američanů plnících globální úkoly. Proto Američané napadají ustanovení Mezinárodního trestního soudu stejně prudce jako Evropané společnou zemědělskou politiku. Rozdíl mezi reakcí Evropy na Bushovo odmítnutí kjótského protokolu a Mezinárodního trestního soudu a jejím postojem vůči politice Clintonovy vlády ukazuje, že předmětem sporu je spíše styl než věcná podstata. Evropany uklidnil vícestranný postup vyjednávání, ačkoli museli vědět, že dohodnuté se nikdy neuskuteční. Senát svým hlasováním v poměru 95: 0 ratifikaci kjótského protokolu jasně zamítl. A prezident Clinton, který tím, že podepsal úmluvu o Mezinárodním trestním soudu tři týdny před koncem funkčního období, zdůraznil, že nehodlá Mezinárodní trestní soud předložit k ratifikaci Senátu ani doporučovat, aby tak učinili jeho nástupci.
</TEXT>
<HEADING>
Prevence není nový pojem
</HEADING>
<TEXT>
Podobně i rozruch, který nastal kolem pojetí preventivní akce, se pravděpodobně týká spíš postupu než podstaty. Tato doktrína byla v září navržena jako součást národní strategie USA a přináší s sebou dva problémy: její vnitřní platnost a způsob, jakým byla vyhlášena. Vláda jistě správně zdůraznila, že určující charakter dosavadního mezinárodního systému se vlivem současné ideologie a technologie z gruntu změnil. Systém spočíval v předpokladu, že vnitrostátní soudní moc států nepodléhá mezinárodnímu zásahu. A za hlavní hrozbu pro mezinárodní stabilitu byl považován pokus o změnu hranic za použití zbraní. Ani jeden z předpokladů již neplatí. Hrozby teroristů ohrožují společenskou soudržnost a zbraně hromadného ničení mohou změnit mocenskou rovnováhu a hrozit zkázou především prostřednictvím výdobytků technologie na území suverénního státu. Za těchto okolností nemohou potenciální oběti vyčkávat, až se hrozba uskuteční. Preventivní zásah je vlastní technologii a ideologii mezinárodního systému ve 21. století. Vláda pochybila v tom, že mezinárodní skutečnost prezentovala jako americkou výlučnost. Naši spojenci se nesmíří s tím, aby definici preventivní akce ponechali jinému spojenci, jakkoli blízkému a mocnému. Nemůže být ani v americkém zájmu podporovat každý stát, aby si prevenci definoval ve vnitrostátních souvislostech. Ovšem řešit tento spor znamená snažit se zúžit mezeru mezi hmotným a procesním aspektem a společně, přinejmenším s dlouhodobými spojenci, stanovit některé zásady prevence. Aby však toto fungovalo, je nutné, aby úsilí našich spojenců mělo ještě jiné cíle, než jen omezit USA, a aby brali vážně potřebu znovu vymezit prostředí hrozby. Prevence není koneckonců ani tak novým pojmem, jako spíš použitím normy dlouho uznávané v mezinárodním právu: práva na sebeobranu. Jádrem sporu je právě snížení prahu pro to, kdy lze tuto zásadu použít.
</TEXT>
<HEADING>
Místo dominance společná odpovědnost
</HEADING>
<TEXT>
Aliance přesouvá důraz z vojenské na politickou oblast, od obrany geopolitické hranice na konflikty "mimo oblast", jak zní terminologie NATO. Oba břehy Atlantiku si musejí samy určit, proč je NATO stále důležité. USA musejí odolat vábení sirén, které svádějí k založení zahraniční politiky na hegemonní moci. Mnohé problémy, které zasahují světový řád, nelze vyřešit vojenskými prostředky. Dějiny ukazují, že každý mocný stát dříve či později vyvolá vznik protikladných sil. V tom okamžiku - a trvám na tom, že dokonce i dnes - nedokážou USA vyřešit každý mezinárodní problém samy, aniž by se fyzicky i psychologicky vyčerpaly. Budeme potřebovat spojence a státy, které nejvíc sdílejí naše hodnoty a dějiny, jsou státy NATO. A jakkoli zdravý rozum vehementně odmítá pojem střetu civilizací, právě ten čeká všechny západní společnosti od radikální útočné podoby islámu. Nejdůležitějším úkolem pro americkou zahraniční politiku je proměnit dominantní moc na pocit společné odpovědnosti. Znamená to provádět politiku tak, jak napsal australský vědec Coral Bell, jako by mezinárodní řád byl složen z mnoha mocenských center, i když si přitom uvědomujeme svou strategickou převahu. Znamená to, že je třeba přijmout styl jednání méně zaměřený na prosazování bezprostředních politických řešení a více na společné vymezení hrozeb a dlouhodobých cílů. Ze stejného důvodu musí Evropa odolat pokušení samoúčelné "odlišnosti". Kritiku americké kultury a politiky používají evropští odpůrci NATO běžně již padesát let. Neobvyklé dnes je, že vlády v klíčových státech se nijak nenamáhají tento příliv zastavit a občas ho dokonce vyvolávají.
</TEXT>
<HEADING>
Místo mezi krajnostmi
</HEADING>
<TEXT>
Aliance musí jasně prohlásit, co se myslí "evropskou" zahraniční politikou, a potřebuje, aby taková politika byla méně zaměřena na uklidňování domácích nátlakových skupin. Evropě se musí přiznat svoboda nesouhlasit se svým partnerem. Pokud však odlišnost spočívá v samoúčelném nesouhlasu, západní civilizace je na nejlepší cestě zničit svou podstatu, jak to provedla v první polovině 20. století. Evropa musí brát vážně, že americký pokus o vytvoření světového řádu odráží smysl pro globální odpovědnost, a ne psychické sklony jednotlivých představitelů. V této souvislosti nabývá debata mezi multilateralismem a unilateralismem jiný rozměr. Abstraktní multilateralismus je stejně neslučitelný s novými atlantickými vztahy, jako je abstraktní unilateralismus. První pohlcuje cíl hledáním všeobecného globálního konsenzu, druhý přílišným důrazem na zvláštní národní charakter. Aby však NATO mělo smysl, potřebuje si najít své zvláštní místo mezi těmito dvěma krajnostmi. Musí být schopné stanovit společné cíle přesnější než dosažitelný mezinárodní konsenzus, a širší než národní zájem jednoho partnera, byť značně silného. Je to možné? A nebo jsme odsouzeni ke vzájemnému odloučení? Odpověď nyní znát nemůžeme, ale budoucnost naší civilizace vyžaduje, abychom se ji snažili najít.
Aliance musí jasně prohlásit, co se myslí "evropskou" zahraniční politikou, a potřebuje, aby taková politika byla méně zaměřena na uklidňování domácích nátlakových skupin. Evropě se musí přiznat svoboda nesouhlasit se svým partnerem. Pokud však odlišnost spočívá v samoúčelném nesouhlasu, západní civilizace je na nejlepší cestě zničit svou podstatu, jak to provedla v první polovině 20. století. Evropa musí brát vážně, že americký pokus o vytvoření světového řádu odráží smysl pro globální odpovědnost, a ne psychické sklony jednotlivých představitelů. V této souvislosti nabývá debata mezi multilateralismem a unilateralismem jiný rozměr. Abstraktní multilateralismus je stejně neslučitelný s novými atlantickými vztahy, jako je abstraktní unilateralismus. První pohlcuje cíl hledáním všeobecného globálního konsenzu, druhý přílišným důrazem na zvláštní národní charakter. Aby však NATO mělo smysl, potřebuje si najít své zvláštní místo mezi těmito dvěma krajnostmi. Musí být schopné stanovit společné cíle přesnější než dosažitelný mezinárodní konsenzus, a širší než národní zájem jednoho partnera, byť značně silného. Je to možné? A nebo jsme odsouzeni ke vzájemnému odloučení? Odpověď nyní znát nemůžeme, ale budoucnost naší civilizace vyžaduje, abychom se ji snažili najít.
</TEXT>
</DOC>
<DOC>
<DOCID>LN-20021202007</DOCID>
<DOCNO>LN-20021202007</DOCNO>
<DATE>12/02/02</DATE>
<GEOGRAPHY>MADRID</GEOGRAPHY>
<TEXT>
Ropný tanker Prestige, který se před časem potopil v Atlantickém oceánu, stále ohrožuje pobřeží Španělska. Několik menších ropných skvrn včera navečer znečistilo břeh na severozápadě země. Podle ekologů se nedaleko galicijských břehů navíc stále pohybuje obří skvrna, tvořená 10 tisíci tunami ropy, vylité z tankeru, který zmizel pod hladinu asi 270 kilometrů od španělských břehů. Slavné galicijské poutní místo i hlavní město Santiago de Compostela bylo včera svědkem demonstrace, jejíž pořadatelé volali politiky i úředníky k odpovědnosti za následky havárie. Akce se zúčastnilo zhruba 200 tisíc lidí. Ekologové o víkendu oznámili, že podle jejich odhadu již v důsledku havárie tankeru zahynulo 10 až 15 tisíc mořských ptáků. Španělská zástupkyně v Evropské komisi Loyola de Palaciová se včera vyslovila pro zákaz plavby starších tankerů, které mají jen jeden vnější plášť a jsou tudíž při případné havárii mnohem nebezpečnější. Ostatním evropským zemím pak připomenula skutečnost, že návrhy na zvýšení bezpečnosti námořní dopravy dostaly na stůl již dávno. "Kdyby členské státy unie přijaly původní návrhy, které jsem předložila, tanker jako byl Prestige by z evropských moří zmizel již 1. září 2002," uvedla komisařka pro list Le Figaro.
</TEXT>
</DOC>
<DOC>
<DOCID>LN-20021202008</DOCID>
<DOCNO>LN-20021202008</DOCNO>
<DATE>12/02/02</DATE>
<TITLE>
I "pan Neznámý" může kandidovat na post předsedy ODS. Častolovický lékař Jindřich Novohradský je toho živoucím důkazem.
</TITLE>
<GEOGRAPHY>ŽAMBERK</GEOGRAPHY>
<TEXT>
Nikdy nebyl v žádné parlamentní funkci, na celostátní úrovni je naprosto neznámý a s Václavem Klausem se podle svých slov osobně viděl jen čtyřikrát na počátku 90. let, a to ještě letmo. Přesto si sedmačtyřicetiletý lékař z Častolovic nedaleko Hradce Králové Jindřich Novohradský myslí, že by byl lepším předsedou ODS než dosavadní kandidáti Jan Zahradil, Mirek Topolánek, Miroslava Němcová a Petr Nečas. Rozhodl se je tedy vyzvat na souboj a na prosincovém kongresu strany se hodlá ucházet o křeslo uvolněné Václavem Klausem. "Dokud neodstoupil Evžen Tošenovský, tak jsem o tom neuvažoval. Pak ale nebyl žádný kandidát. Slyšel jsem názory, že by se kongres mohl i odsunout, tak jsem se rozhodl do toho jít. Manželce se to sice nejdřív nelíbilo, ale teď už proti mně tolik nebrojí," líčí Novohradský. "Nejsem člověk, který mluví do větru. Podle stanov ODS přece může kandidovat kdokoli," dodává. Všeobecný lékař je občanským demokratem už skoro 12 let. Podle svých slov spoluzakládal místní sdružení v Žamberku i oblastní v Ústí nad Orlicí. Na počátku 90. let byl ředitelem žamberské nemocnice. V politické kariéře to nejdále dotáhl k ročnímu místopředsedování orlickoústeckému oblastnímu sdružení. Funkci předsedy by se Novohradský chtěl věnovat naplno. "Přestěhoval bych se do Prahy. Mým hlavním cílem by bylo zlepšit komunikaci vedení s těmi nejmenšími místními sdruženími, takže bych často jezdil po celé republice. To nyní straně chybí," říká. Nezalekl by se ale prý ani jednání s politickými špičkami jiných stran, včetně Vladimíra Špidly. "To by nebyl problém. Když jsme v Žamberku sestavovali koaliční vedení radnice, jednali jsme někdy po práci i šest hodin," věří si lékař z Častolovic.
</TEXT>
<HEADING>
Zabalit to je trapnější, než prohrát
</HEADING>
<TEXT>
Mizivost svých šancí si Novohradský uvědomuje, ale odradit se tím nenechá. "Jsem neznámý a nikdy jsem nebyl ve vrcholné politice. Kdybych to ale zabalil, tak bych před známými vypadal trapněji, než když prohraji," domnívá se. Nyní bude potřeba, aby jeho kandidaturu někdo navrhl. Novohradský sází na své místní sdružení v Žamberku. "Je nás tam třináct a vyloženě proti zatím byli jen dva. Osm lidí mi vyjádřilo podporu," konstatuje. Jeho stranický kolega a nynější místostarosta Žamberku Jiří Dytrt LN potvrdil, že jeho kandidaturu skutečně navrhnou. "Je to vhodný člověk," tvrdí Dytrt. Něco jiného si ale mysleli minulý týden na regionálním sněmu v Pardubicích. Když jim Novohradský svůj plán nastínil, přešli to bez povšimnutí. "Nemá podporu ani v oblastní organizaci. Je to spíš úsměvné," podotýká šéf pardubické ODS Jiří Stříteský. "Nechci svého kolegu z ODS degradovat, ale okolí - stejně jako já - to bralo spíš s úsměvem. Ani se o tom nehlasovalo," konstatuje místopředseda ODS Ivan Langer, který se spolu s Mirkem Topolánkem sněmu účastnil jako host. "Ale ať to zkusí. Aspoň bude kongres zajímavější," dodal Langer.
Mizivost svých šancí si Novohradský uvědomuje, ale odradit se tím nenechá. "Jsem neznámý a nikdy jsem nebyl ve vrcholné politice. Kdybych to ale zabalil, tak bych před známými vypadal trapněji, než když prohraji," domnívá se. Nyní bude potřeba, aby jeho kandidaturu někdo navrhl. Novohradský sází na své místní sdružení v Žamberku. "Je nás tam třináct a vyloženě proti zatím byli jen dva. Osm lidí mi vyjádřilo podporu," konstatuje. Jeho stranický kolega a nynější místostarosta Žamberku Jiří Dytrt LN potvrdil, že jeho kandidaturu skutečně navrhnou. "Je to vhodný člověk," tvrdí Dytrt. Něco jiného si ale mysleli minulý týden na regionálním sněmu v Pardubicích. Když jim Novohradský svůj plán nastínil, přešli to bez povšimnutí. "Nemá podporu ani v oblastní organizaci. Je to spíš úsměvné," podotýká šéf pardubické ODS Jiří Stříteský. "Nechci svého kolegu z ODS degradovat, ale okolí - stejně jako já - to bralo spíš s úsměvem. Ani se o tom nehlasovalo," konstatuje místopředseda ODS Ivan Langer, který se spolu s Mirkem Topolánkem sněmu účastnil jako host. "Ale ať to zkusí. Aspoň bude kongres zajímavější," dodal Langer.
</TEXT>
</DOC>
<DOC>
<DOCID>LN-20021202009</DOCID>
<DOCNO>LN-20021202009</DOCNO>
<DATE>12/02/02</DATE>
<GEOGRAPHY>MNICHOV</GEOGRAPHY>
<TEXT>
Německý kancléř Gerhard Schröder, který se minulý týden zúčastnil v české metropoli summitu NATO, slíbil, že Prahu zase brzy navštíví, napsal v sobotu německý list Süddeutsche Zeitung. Podle informací deníku kancléř naléhá na to, aby se tato cesta uskutečnila už v březnu. Pozdější termín, o kterém se také diskutuje, si nepřeje. List poznamenal, že kancléřově manželce Doris se v Praze líbilo a chce tam opět brzy zavítat. Schröder při summitu NATO usiloval - a nikoli bezúspěšně o politické sblížení s hostiteli. Od Schröderovy návštěvy se neočekává nic méně než obrat ve špatných vztazích, napsal list a připomněl, že politické rozpory mezi oběma zeměmi byly ještě na začátku roku tak velké, že Schröder zrušil návštěvu v Praze plánovanou na březen 2002. Vzájemné vztahy byly zatíženy sporem o vyhnání sudetských Němců.
</TEXT>
</DOC>
<DOC>
<DOCID>LN-20021202010</DOCID>
<DOCNO>LN-20021202010</DOCNO>
<DATE>12/02/02</DATE>
<GEOGRAPHY>OSTRAVA</GEOGRAPHY>
<TEXT>
Všichni chtějí naši hlavu. Tak nazvali své prohlášení členové ODS ve Frenštátě pod Radhoštěm. Vítězná ODS ve Frenštátě obsadila v radě města tři místa včetně křesla starosty. Kromě ODS mají v radě dva zástupce i ČSSD a KSČM. Frenštátským občanským demokratům se nelíbí, že představitelé jejich strany hrozí místnímu sdružení odebráním licence. "Na rty se dere klasická otázka: Za co, soudruzi? Za to, že jsme jakožto vítězné politické uskupení v komunálních volbách uhájili to, k čemu nám dali voliči mandát?" ptají se ve svém stanovisku. "Jde o to, abychom se o takových věcech bavili, prostě aby se z toho, že v jedné radě s ODS sedí i komunisté, nestal zvyk," vysvětluje ostravský senátor Mirek Topolánek smysl usnesení výkonné rady ODS, které zakazuje spolupráci ODS a KSČM na radnicích a které mezi dotčenými regionálními politiky vyvolalo rozruch. Zrušení licence však senátor Topolánek označil za poslední možnost.
</TEXT>
</DOC>
<DOC>
<DOCID>LN-20021202011</DOCID>
<DOCNO>LN-20021202011</DOCNO>
<DATE>12/02/02</DATE>
<GEOGRAPHY>PLZEŇ</GEOGRAPHY>
<TEXT>
Oprýskaný bílý vůz Fiat Ducato, který stál před vchodem do Měšťanské besedy v Plzni, způsobil včera horké chvilky policii i ochrance ministra obrany Jaroslava Tvrdíka. Ten spolu s nejvyššími představiteli armády děkoval v Plzni zástupcům mezinárodních vojenských misí. Policisté i ochranka se obávali, že je ve voze výbušnina. K podezřelému autu byli okamžitě povoláni policejní pyrotechnici, ale žádné nebezpečí neobjevili. Podle poznávací značky šlo o odhlášené vozidlo, ale jeho majitel se po dvou hodinách dostavil na místo a vše vysvětlil.
</TEXT>
</DOC>
<DOC>
<DOCID>LN-20021202012</DOCID>
<DOCNO>LN-20021202012</DOCNO>
<DATE>12/02/02</DATE>
<TITLE>
PŘÍBĚHY LIDÍ, KTEŘÍ SE STŘETLI SE SYSTÉMEM... ...A JAK SE BRÁNIT
</TITLE>
<HEADING>
OBČANÉ proti SYSTÉMU
</HEADING>
<TEXT>
S větrnými mlýny jako by bojovala Anděla Pospíšilová z Prahy. Domnívá se, že se stala obětí omylu nezkušené lékařky, jež špatně stanovila diagnózu. Měla to být ozdravná lázeňská kúra. Na svůj pobyt v Konstantinových Lázních ale Anděla Pospíšilová, důchodkyně z Prahy, hned tak nezapomene. "Několik dnů před koncem pobytu mne najednou chytily silné bolesti břicha. Lékařka, která měla v lázeňském domě službu, usoudila, že jde o žlučníkový záchvat. Dala mi léky a řekla, ať přijdu druhý den na kontrolu, že to určitě přejde," líčí Pospíšilová. Nepřešlo. Naopak, bolest se stupňovala. Druhý den na kontrole lékařka znovu jako příčinu problémů určila žlučník. Nechala si pacientku hodinu na pozorování, a když léky nezabraly, teprve pak zařídila převoz do nemocnice. "Nezavolala ani rychlou záchrannou službu, vezla mě normální sanitka. Půlhodiny jsem na ni čekala a další půl hodinu trval převoz do nemocnice v Plané u Mariánských Lázní," konstatuje Pospíšilová. V nemocnici odhalili prasklé slepé střevo a těžký zánět pohrudnice. Ihned následovala tříhodinová operace. "Lékař, který mě operoval, mi řekl, že proběhla ne za pět minut dvanáct, ale čtvrt hodiny po," říká Pospíšilová. Po operaci naštěstí nenastaly komplikace, a tak už po týdnu mohla jet domů. Na památku zbyla ošklivá jizva na břiše a pocit, že lázeňská lékařka chybovala. Stížnost na její postup rozeslala paní Pospíšilová na Českou lékařskou komoru, na ministerstvo zdravotnictví a podala trestní oznámení na policii. Po ročním vyšetřování zná výsledek, s nímž není spokojena: nikdo nepochybil. Ministerstvo předalo stížnost Okresnímu úřadu v Tachově. Tam si vyžádali stanovisko ředitele lázní a okresní pobočky ČLK. Do Tachova na okresní pobočku putoval i podnět adresovaný pražskému ústředí ČLK. A konečně: na verdikt lékařů se odvolali i policie a okresní státní zastupitel. Územní znalecká komise konstatovala, že záměna žlučníku a zánětu apendixu je obvyklá a že lékařka postupovala správně. K oddálení operačního výkonu prý nedošlo. Vytkla jí jen to, že si jako neatestovaná nepřizvala při závažném rozhodnutí zkušenějšího kolegu, který sloužil tzv. příslužbu. To však vyšetřovací orgány za pochybení neuznaly. "Komise tvrdí, že prasklé slepé střevo není komplikace a že jsem nebyla v ohrožení života," říká Pospíšilová. Stěžuje si, že nemohla být přítomna při projednávání stížnosti komorou a že policisté ani nevyslechli jako svědka jejího manžela, který byl v lázních s ní. Pacientce, která se cítí být poškozena, nepomohlo ani odvolání. Případ je uzavřen, soudit se nebude. "Nemám na to peníze. A ani bych nechtěla, aby ta mladá lékařka měla kvůli mně zničenou kariéru. Chybu může udělat každý. Ale ať ji aspoň přiznají a omluví se. Ani to neudělali," stěžuje si. Jako kompenzace by jí prý úplně stačilo, kdyby lázeňský podnik uznal alespoň nárok na náhradu za nedokončenou kúru. V Konstantinových Lázních prý byla jinak spokojená a chtěla by se tam s manželem vrátit. Lázeňský podnik ale zjevně o stěžující si pacientku nestojí. Žádosti o alespoň týden kompenzace nevyhověl, a manželům Pospíšilovým na poslední chvíli zrušil rezervaci na září, ačkoli jim už v červnu potvrdil poukazy. Prý z kapacitních důvodů...
Paní Pospíšilová využila s výjimkou občanskoprávního soudního sporu všechny možnosti, které jí legislativa dává. Problém bývá v tom, že o postihu lékaře rozhodují jeho kolegové z okresní pobočky České lékařské komory a jejich verdikt považují za bernou minci i další úřady. Nedokonalý zákon stěžovateli nedává právo být přítomen při projednávání kauzy a mít možnost ihned zareagovat na případná zkreslená či nepravdivá tvrzení lékaře. Nejste-li s výsledkem šetření spokojeni, nezbývá než obrátit se na soud, který má možnost povolat k expertize nezávislé znalce. Pokud si nejste jisti verdiktem lékaře, nebo nemáte k jeho osobě důvěru, máte právo žádat o posouzení svého zdravotního stavu jiným lékařem. Nemá-li lékař atestaci, vyžádejte si přítomnost zkušenějšího kolegy.
</TEXT>
</DOC>
<DOC>
<DOCID>LN-20021202013</DOCID>
<DOCNO>LN-20021202013</DOCNO>
<DATE>12/02/02</DATE>
<TITLE>
Porušil předpisy, porazil strážníka a ujel, tak se podle městské policie v pátek v noci zachoval Milan Jančík, který byl nedávno zvolen starostou pátého pražského obvodu.
</TITLE>
<GEOGRAPHY>PRAHA</GEOGRAPHY>
<TEXT>
Nejvyššího zastupitele radnice Prahy 5, starostu Milana Jančíka (ODS) policisté podezřívají, že v pátek v noci v centru Prahy svým automobilem porazil strážníka a z místa nehody ujel. To, že pachatelem byl právě Jančík, hlásil postižený strážník, který údajně starostu poznal. O incidentu jako první informovala televize Nova, její informace potvrzoval i ředitel Městské policie Prahy 1 Miroslav Stejskal. Hlídka městské policie se údajně snažila starostu zastavit, když nerespektoval zákaz vjezdu. Poté, co neuspěla a starosta ujel, začali po jeho voze pátrat policisté. Úspěšní byli zhruba po hodině: zablácený Jančíkův automobil stál zaparkovaný před budovou pražského magistrátu a byly na něm znatelné stopy po srážce. Starosta Jančík přiznal, že se se strážníky setkal. Rovněž připustil, že se mu podařilo strážníkům ujet, ale jakékoliv obvinění z toho, že by jednomu ze strážníků způsobil nějaká zranění, popíral. "K fyzickému kontaktu mezi mnou a strážníkem nedošlo v žádném případě. Co se týče vozu, nejsem si vědom toho, že bych do strážníka nějakým způsobem narazil," řekl v rozhovoru pro Český rozhlas. Policejní ředitel Stejskal je však přesvědčen, že pravda je na straně jeho podřízených. "Ručím za to, že strážníci v té věci postupovali správně, a není tedy možné, aby si vymysleli, že do nich nějaký řidič najel a že strážníka zranil," uváděl Stejskal. Své tvrzení dokládal tím, že zraněný strážník byl bezprostředně po události převezen do nemocnice.
</TEXT>
<HEADING>
Strážník má poraněnou nohu
</HEADING>
<TEXT>
Podle Stejskala jeden ze strážníků, kteří Jančíka zastavovali, doplatil na kolizi se starostovým automobilem zraněním na noze. S odvoláním na lékařskou zprávu Stejskal upřesnil, že zraněný muž má nohu od kyčelního kloubu pohmožděnou. Kvůli tomuto poranění zůstane strážník mimo službu přibližně do konce tohoto týdne. "Předpokládaná délka pracovní neschopnosti je osm dní," uváděl Stejskal ještě o páteční noci. Sám Jančík nechtěl k pátečnímu incidentu uvádět žádné podrobnosti. "Celou záležitost prošetřuje dopravní policie hlavního města a počkal bych na výsledek, s jakým dopravní policie přijde," prohlašoval. Na internetových stránkách Prahy 5 se nicméně již objevily hlasy prvních občanů žádajících Jančíkovu rezignaci. Starostou pátého pražského obvodu zvolilo tamní zastupitelstvo Jančíka 20. listopadu. V jeho kompetencích má být rozpočet, investice, obchodní aktivity, majetek, dozor nad územním rozvojem a výstavbou a styk s médii. Útoky agresivních řidičů proti strážníkům či dopravním policistům nejsou v Česku nijak výjimečné. Když se například v polovině letošního září dva dopravní policisté pokoušeli zastavit řidiče, který se dopustil přestupku na pražském náměstí I. P. Pavlova, řidič jednoho z nich objel a druhého autem srazil, přičemž mu způsobil otřes mozku. Obdobný incident se stal v březnu v Havířově: Řidič parkující na chodníku chtěl ujet policistům, kteří ho přišli napomenout. Jednoho z nich svým autem smýkal po asfaltu asi dvacet metrů. Vlečený policista si přitom vykloubil loket a kotník.
Podle Stejskala jeden ze strážníků, kteří Jančíka zastavovali, doplatil na kolizi se starostovým automobilem zraněním na noze. S odvoláním na lékařskou zprávu Stejskal upřesnil, že zraněný muž má nohu od kyčelního kloubu pohmožděnou. Kvůli tomuto poranění zůstane strážník mimo službu přibližně do konce tohoto týdne. "Předpokládaná délka pracovní neschopnosti je osm dní," uváděl Stejskal ještě o páteční noci. Sám Jančík nechtěl k pátečnímu incidentu uvádět žádné podrobnosti. "Celou záležitost prošetřuje dopravní policie hlavního města a počkal bych na výsledek, s jakým dopravní policie přijde," prohlašoval. Na internetových stránkách Prahy 5 se nicméně již objevily hlasy prvních občanů žádajících Jančíkovu rezignaci. Starostou pátého pražského obvodu zvolilo tamní zastupitelstvo Jančíka 20. listopadu. V jeho kompetencích má být rozpočet, investice, obchodní aktivity, majetek, dozor nad územním rozvojem a výstavbou a styk s médii. Útoky agresivních řidičů proti strážníkům či dopravním policistům nejsou v Česku nijak výjimečné. Když se například v polovině letošního září dva dopravní policisté pokoušeli zastavit řidiče, který se dopustil přestupku na pražském náměstí I. P. Pavlova, řidič jednoho z nich objel a druhého autem srazil, přičemž mu způsobil otřes mozku. Obdobný incident se stal v březnu v Havířově: Řidič parkující na chodníku chtěl ujet policistům, kteří ho přišli napomenout. Jednoho z nich svým autem smýkal po asfaltu asi dvacet metrů. Vlečený policista si přitom vykloubil loket a kotník.
</TEXT>
</DOC>
<DOC>
<DOCID>LN-20021202014</DOCID>
<DOCNO>LN-20021202014</DOCNO>
<DATE>12/02/02</DATE>
<TITLE>
Policista
</TITLE>
<TEXT>
Nehody policistů řeší Inspekce ministra vnitra. Muži zákona přitom nejsou kryti žádnou imunitou a postup vyšetřování je tak prakticky stejný jako u "běžného" řidiče. "Pokud se prokáže, že policista spáchal trestný čin, je postaven mimo službu a po uzavření případu je s ním rozvázán pracovní poměr," upřesnila tisková mluvčí Policie ČR Blanka Kosinová. Pokud jede policista služebním vozem, musí bezpodmínečně zavolat tzv. skupinu dopravních nehod i v případě nevinného kontaktu s jiným autem.
</TEXT>
<HEADING>
Starosta, zastupitel
</HEADING>
<TEXT>
Obecní či městské zastupitele ani starosty nechrání imunita. Plně zodpovídají za škody a zranění osob a případ je vyšetřován standardně.
</TEXT>
<HEADING>
Poslanec, senátor
</HEADING>
<TEXT>
Poslanci a senátoři se při způsobení nehody mohou při vyšetřování odvolat na poslaneckou, resp. senátorskou imunitu. V takovém případě se věcí zabývá sněmovní nebo senátní imunitní a mandátový výbor. Ten rozhoduje o trestu. Zpravidla jde o pokutu. Policie také může sněmovnu nebo senát požádat, aby poslance či senátora zbavila imunity a vydala trestnímu stíhání.
Poslanci a senátoři se při způsobení nehody mohou při vyšetřování odvolat na poslaneckou, resp. senátorskou imunitu. V takovém případě se věcí zabývá sněmovní nebo senátní imunitní a mandátový výbor. Ten rozhoduje o trestu. Zpravidla jde o pokutu. Policie také může sněmovnu nebo senát požádat, aby poslance či senátora zbavila imunity a vydala trestnímu stíhání.
</TEXT>
</DOC>
<DOC>
<DOCID>LN-20021202015</DOCID>
<DOCNO>LN-20021202015</DOCNO>
<DATE>12/02/02</DATE>
<TITLE>
PRAHA - Dopravní nehody policistů nejsou v posledních letech žádnou výjimkou. Každoročně při nich muži zákona navíc zraní několik lidí. Neobvyklý není ani případ, že řídí pod vlivem alkoholu. Jedním z posledních takových případů je nehoda z letošního září, při níž policista z Olomouce srazil v podnapilém stavu autem cyklistku. Vážně ji zranil a z místa nehody ujel. Z řad policie byl okamžitě propuštěn. Podobně skončil také karambol kolínského policejního ředitele Miloše Tolmy. Ten loni v říjnu v Bečvárech na Kolínsku havaroval ve služebním automobilu, když narazil do sloupu. Záchranku i hasiče posílal pryč a křičel, že nikoho nevolal. Odmítl se legitimovat a pravé příčiny nehody se snažil zamaskovat. Podle lékařů záchranky nebylo pochyb o tom, že je opilý. Tolma musel od policie odejít.
</TITLE>
<HEADING>
Mluvčí inspekce: Je to ojedinělá záležitost
</HEADING>
<TEXT>
Počátkem loňského srpna třiatřicetiletý policista srazil u Koněprus na Berounsku motocykl s dvoučlennou posádkou. Nebyl sice ve službě, ale řídil pod vlivem alkoholu. V Brně zase srazil v květnu 2000 náměstek břeclavského policejního ředitele Vítězslav Klusák svým vozem sedmasedmdesátiletou ženu. Podle dechové zkoušky patrně před jízdou požil alkohol. Náměstek byl propuštěn. Šéf Inspekce ministra vnitra Mikuláš Tomin si netroufá odhadovat, jak často policisté řídí pod vlivem alkoholu. Dopravní nehody, při nichž opilý policista smrtelně zraní chodce, vyšetřuje inspekce podle něj jen zřídka. "Je to ojedinělá záležitost," tvrdí Tomin. Řadu dalších nehod, při nichž byly zraněny jiné osoby, policisté způsobili při služebních výjezdech. Podle policejních statistik zavinili řidiči policejních vozidel v roce 1999 v ČR celkem 654 dopravních nehod. Dva lidé zemřeli a sedm bylo těžce zraněno. Škoda přesáhla 16 milionů korun. A podobná čísla vykazují i za roky 2000 a 2001.
Počátkem loňského srpna třiatřicetiletý policista srazil u Koněprus na Berounsku motocykl s dvoučlennou posádkou. Nebyl sice ve službě, ale řídil pod vlivem alkoholu. V Brně zase srazil v květnu 2000 náměstek břeclavského policejního ředitele Vítězslav Klusák svým vozem sedmasedmdesátiletou ženu. Podle dechové zkoušky patrně před jízdou požil alkohol. Náměstek byl propuštěn. Šéf Inspekce ministra vnitra Mikuláš Tomin si netroufá odhadovat, jak často policisté řídí pod vlivem alkoholu. Dopravní nehody, při nichž opilý policista smrtelně zraní chodce, vyšetřuje inspekce podle něj jen zřídka. "Je to ojedinělá záležitost," tvrdí Tomin. Řadu dalších nehod, při nichž byly zraněny jiné osoby, policisté způsobili při služebních výjezdech. Podle policejních statistik zavinili řidiči policejních vozidel v roce 1999 v ČR celkem 654 dopravních nehod. Dva lidé zemřeli a sedm bylo těžce zraněno. Škoda přesáhla 16 milionů korun. A podobná čísla vykazují i za roky 2000 a 2001.
</TEXT>
</DOC>
<DOC>
<DOCID>LN-20021202016</DOCID>
<DOCNO>LN-20021202016</DOCNO>
<DATE>12/02/02</DATE>
<TITLE>
Střídání stráží. Armádního generála Jiřího Šedivého, který působil na postu prvního muže armády čtyři a půl roku, v neděli vystřídal ve funkci náčelníka generálního štábu generálmajor Pavel Štefka.
</TITLE>
<GEOGRAPHY>PRAHA</GEOGRAPHY>
<TEXT>
Dnes poprvé nastupují do svých funkcí lidé z týmu nového náčelníka armádního generálního štábu Pavla Štefky. Muž, jehož hlavním úkolem bude zahájení první fáze reformy a profesionalizace ozbrojených sil, vyměnil ještě před svým nástupem velitele všech vojenských velitelství. Zástupcem nového náčelníka generálního štábu se ode dneška stává jedenapadesátiletý odborník na letištní logistiku generálporučík Miroslav Kostelka. Bude řídit i nově zřízené Společné operační středisko, které bude po americkém vzoru přímo velet všem armádním jednotkám po 24 hodin denně. Do čela velitelství pozemních sil se sídlem v Olomouci, kterému měl podle původních plánů šéfovat sám Štefka, byl již v říjnu jmenován dvaačtyřicetiletý generál Josef Sedlák. Velitelství vzdušných sil, které až dosud sídlilo ve Staré Boleslavi, bude z Čáslavi řídit pětačtyřicetiletý generál Jan Vachek, dosavadní velitel armádní taktické letecké základny v Náměšti nad Oslavou. Sám jako pilot nalétal 1780 hodin, má za sebou 135 seskoků padákem. O tom, kam odejde dosavadní velitel letectva František Padělek, se zatím jen spekuluje. Údajně dostal nabídku stát se velvyslancem. Do Tábora se ze Staré Boleslavi přesune velitelství sil podpory (spadá sem armádní logistika, personalistika a teritoriální vojska). Velet mu bude jedenapadesátiletý generál Jan Ďurica, dosavadní náčelník sekce personalistiky generálního štábu. Šéfem velitelství pro výcvik a tvorbu doktrín ve Vyškově se stává šestačtyřicetiletý brigádní generál Jiří Halaška. Ten jako jediný z nově jmenovaných armádních velitelů studoval v Moskvě (1985 až 1988). Štefka se navíc rozhodl zřídit v Hostivicích u Prahy zcela nové velitelství tzv. specializovaných sil. Budou pod ně spadat jednotky protichemické, protibiologické a protiradiační ochrany a nově budovaná jednotka pasivních sledovacích systémů. Velitelem se stal plukovník Petr Pavel.
PRAHA - Dnes poprvé nastupují do svých funkcí lidé z týmu nového náčelníka armádního generálního štábu Pavla Štefky. Muž, jehož hlavním úkolem bude zahájení první fáze reformy a profesionalizace ozbrojených sil, vyměnil ještě před svým nástupem velitele všech vojenských velitelství. Zástupcem nového náčelníka generálního štábu se ode dneška stává jedenapadesátiletý odborník na letištní logistiku generálporučík Miroslav Kostelka. Bude řídit i nově zřízené Společné operační středisko, které bude po americkém vzoru přímo velet všem armádním jednotkám po 24 hodin denně. Do čela velitelství pozemních sil se sídlem v Olomouci, kterému měl podle původních plánů šéfovat sám Štefka, byl již v říjnu jmenován dvaačtyřicetiletý generál Josef Sedlák. Velitelství vzdušných sil, které až dosud sídlilo ve Staré Boleslavi, bude z Čáslavi řídit pětačtyřicetiletý generál Jan Vachek, dosavadní velitel armádní taktické letecké základny v Náměšti nad Oslavou. Sám jako pilot nalétal 1780 hodin, má za sebou 135 seskoků padákem. O tom, kam odejde dosavadní velitel letectva František Padělek, se zatím jen spekuluje. Údajně dostal nabídku stát se velvyslancem. Do Tábora se ze Staré Boleslavi přesune velitelství sil podpory (spadá sem armádní logistika, personalistika a teritoriální vojska). Velet mu bude jedenapadesátiletý generál Jan Ďurica, dosavadní náčelník sekce personalistiky generálního štábu. Šéfem velitelství pro výcvik a tvorbu doktrín ve Vyškově se stává šestačtyřicetiletý brigádní generál Jiří Halaška. Ten jako jediný z nově jmenovaných armádních velitelů studoval v Moskvě (1985 až 1988). Štefka se navíc rozhodl zřídit v Hostivicích u Prahy zcela nové velitelství tzv. specializovaných sil. Budou pod ně spadat jednotky protichemické, protibiologické a protiradiační ochrany a nově budovaná jednotka pasivních sledovacích systémů. Velitelem se stal plukovník Petr Pavel.
</TEXT>
</DOC>
<DOC>
<DOCID>LN-20021202017</DOCID>
<DOCNO>LN-20021202017</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Ministerstvo školství nebude splácet firmě AutoCont On Line dluh z prodlení ve výši 3,7 milionu korun. Uvedla to včera v pořadu Sedmička televize Nova ministryně školství Petra Buzková (ČSSD). Její úřad dluží dodavateli projektu Internet do škol zhruba 640 milionů korun. Ve středu 20. listopadu poslanci na žádost Buzkové uvolnili 420 milionů korun z rezerv ministerstva financí na zaplacení dluhu. Zbytek dluhu bude podle Buzkové splacen v příštím roce, na splátkovém kalendáři se ministerstvo dohodlo s dodavatelem. "Penále nebude dodavatelem ministerstvu fakturováno," řekla Buzková k dohodě. Peníze na projekt ministerstvu chybějí proto, že si předchozí ministr Eduard Zeman (ČSSD) potřebnou částku vypůjčil na zvýšení platů učitelů, když se ukázalo, že na ně resort nemá dost peněz. Buzková včera zopakovala, že sama by nepodepsala s firmou smlouvu, na kterou přistoupil její předchůdce. Peníze scházejí resortu i kvůli povodním. Na jaře totiž tehdejší premiér Miloš Zeman slíbil školství schodek doplatit, to se však po povodních nestalo. "Situace je stabilizovaná a nebyla tak kritická," uvedla Buzková s tím, že AutoCont On Line šířil poplašné zprávy. Firma hrozila, že kvůli neschopnosti ministerstva zaplatit je ohrožena nejen další existence firmy, ale i úspěšnost celého projektu.
</TEXT>
</DOC>
<DOC>
<DOCID>LN-20021202018</DOCID>
<DOCNO>LN-20021202018</DOCNO>
<DATE>12/02/02</DATE>
<TEXT>
GMÜND/ČESKÉ VELENICE - Rakouští protiatomoví aktivisté z iniciativy Stop Temelin v sobotu splnili svou hrozbu a na půl hodiny zablokovali hraniční přechod České Velenice - Gmünd. V prostoru rakouské celnice zhruba dvacet aktivistů v 15 hodin rozvinulo po celé délce vozovky transparenty a znemožnilo tak průjezd vozidel. Blokáda, kterou zorganizovala dolnorakouská pobočka organizace Stop Temelin, však nezpůsobila žádné výrazné problémy v dopravě. Za třicet minut trvání blokády se na české straně přechodu vytvořila fronta zhruba dvaceti automobilů. "Před dvěma roky ale hraniční blokády také začaly jen v malém, nenápadném měřítku a vedly nakonec k zablokování celé česko-rakouské hranice," řekl LN mluvčí dolnorakouské pobočky Stop Temelin Gottfried Brandner. Rakouští odpůrci Temelína podle něj nejsou spokojeni s údajně nedostatečnou snahou rakouské vlády o konečné zastavení jihočeské jaderné elektrárny. Mezivládní dohody v Melku a v Bruselu, jak tvrdí aktivisté, dospěli jen k dílčím ústupkům české strany, které ale údajně nijak neřeší skutečné bezpečnostní problémy elektrárny. "Dnešní akcí chceme dosáhnout zahájení nového konstruktivního dialogu s českou stranou, jehož cílem ale musí být odstavení obou rizikových reaktorů v Temelíně," uvedl Brandner.
</TEXT>
</DOC>
<DOC>
<DOCID>LN-20021202019</DOCID>
<DOCNO>LN-20021202019</DOCNO>
<DATE>12/02/02</DATE>
<GEOGRAPHY>BRATISLAVA</GEOGRAPHY>
<TEXT>
Slovensko souhlasí se společnou protivzdušnou ochranou. Na podpoře projektu Společné nebe se na sobotním jednání v Bratislavě shodli český premiér Vladimír Špidla a jeho slovenský protějšek Mikuláš Dzurinda. Konkrétnější podobu projektu na společné protivzdušné ochraně Česka a Slovenska mají předložit experti do jednoho měsíce. "Obě strany souhlasí s touto myšlenkou, kterou je třeba dále rozvinout," oznámil po jednání slovenský premiér Mikuláš Dzurinda. Špidla, který v sobotu přicestoval do Bratislavy na svou první oficiální návštěvu, jeho slova potvrdil: "Jsem přesvědčen, že postupně zrealizujeme systém, který bude ku prospěchu oběma." Premiéři potvrdili, že zatím neuvažují o rozšíření projektu na další státy visegrádské čtyřky. Ještě nedávno však předseda české vlády prohlásil, že není proti zapojení Polska a Maďarska do tohoto projektu. Ani jeden z premiérů neuvedl, v čem by měla spolupráce obou států spočívat. Ani ministr obrany Jaroslav Tvrdík nepodal žádné další detaily. "Nemůžete od nás chtít řešení," řekl Tvrdík. Již dříve však uvedl, že spolupráce nemusí spočívat ve společném nákupu letadel. S myšlenkou oživení projektu Společné nebe přišla česká vláda poté, co zamítla nákup gripenů. O obdobném projektu se vedla jednání už v červnu, ale byla přerušena volbami. Navíc v té době nebylo jisté, zda se Slovensko stane členem NATO. Podle ministra Tvrdíka se v té době uvažovalo například o společné jednotce pilotů.
</TEXT>
</DOC>
<DOC>
<DOCID>LN-20021202020</DOCID>
<DOCNO>LN-20021202020</DOCNO>
<DATE>12/02/02</DATE>
<TEXT>
Stovky dětí se včera večer, o první adventní neděli, přišly v doprovodu rodičů podívat na Staroměstské náměstí, jak se rozsvítí symbol pražských Vánoc třicetimetrový smrk přezdívaný Velký Karel. Devadesátiletého velikána z Beskyd rozsvítil úderem 18. hodiny za jásotu přihlížejícího davu nový primátor Pavel Bém.
</TEXT>
</DOC>
<DOC>
<DOCID>LN-20021202021</DOCID>
<DOCNO>LN-20021202021</DOCNO>
<DATE>12/02/02</DATE>
<TITLE>
Nevyřešený zůstává podle ekologických aktivistů dva roky starý případ nelegální těžby dřeva z nejpřísněji chráněných oblastí Šumavy.
</TITLE>
<TEXT>
ČESKÉ BUDĚJOVICE - Přesně před dvěma roky vyzval v parlamentu tehdejší poslanec Libor Ambrozek ministra životního prostředí Miloše Kužvarta k tomu, aby konečně vyšetřil a vyvodil důsledky z údajných zjištění o nelegální těžbě a prodeji dřeva ze šumavských pralesů. Poté, co Ambrozek vystřídal Kužvarta na ministerském postu, však podle ekologických aktivistů nejeví o osud své interpelace valný zájem. Ani po dvou letech tak údajně nikdo nenese odpovědnost za odvoz a prodej stromů z takových zón šumavského národního parku, kde by ze zákona mělo dřevo zůstat na místě a zetlít. "Masivní ilegální prodej stromů, kterým správa parku porušila vlastní předpisy a zneužívala milionových dotací státního fondu, nebyl dosud vyšetřen," tvrdí Jaromír Bláha z Hnutí Duha. Opírá se přitom o zjištění České inspekce životního prostředí, která údajně už před dvěma roky zjistila, že dřevo záhadně mizí z míst, kde ze zákona musí padlé stromy zůstat a nesmějí být z lesa odvezeny ani odneseny vrtulníkem. Bláha tvrdí, že Správa NPŠ mimo jiné zneužila státních dotací na provoz vrtulníku, protože ho využívala také k nelegální těžbě. "Libor Ambrozek musí zadat vyšetřování, aby si mohl s dvouletým zpožděním odpovědět na svou vlastní otázku," řekl LN Bláha. Mluvčí ministerstva životního prostředí Karolína Šůlová však sdělila, že Ambrozkův úřad rozhodně na zjištění o údajném nelegálním prodeji dřeva ze Šumavy nezapomněl. Experti však pracují na tom, aby napřed zkompletovali veškeré dostupné informace i o jiných sporných otázkách fungování správy šumavského parku. "Teprve poté může ministerstvo rozhodnout, jaké z těchto kompletních informací vyvodí důsledky," řekla LN Šůlová. Nedokáže však odhadnout, kdy bude zpráva dokončena. Vedení Správy NPŠ nicméně už dnes jakékoliv spekulace o cílené nelegální těžbě, z níž se měly obohatit konkrétní osoby, odmítá. Mluvčí správy Zdeněk Kantořík potvrdil, že kvůli lidským chybám se v minulosti skutečně odvezly některé stromy i z míst, kde ze zákona měly zůstat. "Rozhodně se ale nejednalo o nějakou masivní a účelovou akci," řekl už dříve LN Kantořík.
</TEXT>
</DOC>
<DOC>
<DOCID>LN-20021202022</DOCID>
<DOCNO>LN-20021202022</DOCNO>
<DATE>12/02/02</DATE>
<TITLE>
Závažným poškozením mozku trpí již tři roky třiadvacetiletý Karel Martinák. Jeho rodina z toho viní lékaře z frýdecko-místecké nemocnice a žádá deset milionů korun odškodného.
</TITLE>
<GEOGRAPHY>FRÝDEK-MÍSTEK</GEOGRAPHY>
<TEXT>
Do Městské nemocnice ve Frýdku-Místku přijel dvacetiletý automechanik Karel Martinák svým vozem. Čekal jej banální zákrok. Operace nosní přepážky. Z nemocnice odjel na invalidním vozíku po více než sto dnech. Jako člověk neschopný si zapamatovat, co měl před chvílí k obědu. Osudné chvíle přišly 29. března 1999. Karel je v narkóze operován a potom převezen na pooperační pokoj. Po dobu dvou hodin jej má zdravotní personál kontrolovat každých patnáct minut, podobně jako jiné pacienty po operaci. A právě v tomto čase se dvacetiletému Karlovi zastavují životně důležité funkce. Proč, na to dodnes nikdo nedal uspokojivou odpověď. Přibíhají lékaři a mladého muže oživují. Martinák sice žije, avšak s trvale poškozeným mozkem. Následkem je trvalá invalidita. "S Karlem pořád musí někdo být, sám se o sebe postarat nedokáže," říká Martinákova matka Eva. Její syn velmi těžce chodí, většinou se pohybuje na invalidním vozíku. "Nejraději se dívá na televizi, nebo si jako bývalý automechanik listuje v motoristických časopisech. Když se ho zeptám, o čem je film, který sleduje, neví. Nedokáže si vzpomenout, co měl před půlhodinou k obědu," popisuje Karlův stav matka. V péči o syna se střídají s manželem, občas vypomáhá babička. "Nemůžu si dovolit přestat chodit do zaměstnání. Náš druhý syn studuje vysokou školu a víte, co to dneska stojí," dodává paní Martináková.
</TEXT>
<HEADING>
Nemocnice obvinění odmítá
</HEADING>
<TEXT>
Když se po více než sto dnech rehabilitace vrátil Karel domů, zkoušela se jeho matka dohodnout s nemocnicí na odškodném. Jako bolestné dostala šedesát tisíc korun. Zdálo se jí to málo a obrátila se na soud. "Nemocnici jsme zažalovali pro zanedbání pooperační péče. Kvůli zanedbání došlo u Karla k 'sociální smrti'," uvádí advokát Věroslav Alen. "Mám k dispozici statistická data. V prvních 24 hodinách po operaci dochází k úmrtím stovek pacientů. Tehdy je operovaným nutno věnovat zvýšenou pozornost," domnívá se Alen. Pokud by byl Martinák důsledně sledován, nedošlo by u něj dle advokátova mínění k trvalým následkům. "Nepochybili ani lékaři, ani nemocnice," domnívá se právník ústavu Josef Bohdan. "Riziko nelze vyloučit při žádné z operací. Dodnes není zjištěno, co bylo příčinou poškození zdraví pana Martináka," uvádí obhájce. "Můžete dodržovat veškeré předpisy a věnovat pacientům maximální péči. Přesto se takové věci stanou. Nemocnice nemůže nést odpovědnost jenom proto, že k poškození došlo právě v ní," konstatuje Bohdan. Soud začal letos v září. Posledním, kdo u již třetího líčení zatím vypovídal, byl primář oddělení ARO žalované nemocnice Josef Chalupa. U Martináka prý lékaři zvolili postup jako u všech ostatních pacientů. Když došlo k zástavě životně důležitých funkcí, byli u něj během několika vteřin. Argumenty žaloby, že operovaný nebyl po operaci převezen na oddělení intenzivní péče, primář odmítá. "Operace nosní přepážky se nepovažuje za náročnou, k umístění Karla Martináka na oddělení intenzivní péče nebyl důvod," uvedl primář před soudem. Nyní se čeká na výroky soudních znalců. Rozsudek, který rozhodne o vině nemocnice a o případném odškodném, by podle odhadu advokáta Alena měl být vynesen v první polovině příštího roku.
Když se po více než sto dnech rehabilitace vrátil Karel domů, zkoušela se jeho matka dohodnout s nemocnicí na odškodném. Jako bolestné dostala šedesát tisíc korun. Zdálo se jí to málo a obrátila se na soud. "Nemocnici jsme zažalovali pro zanedbání pooperační péče. Kvůli zanedbání došlo u Karla k 'sociální smrti'," uvádí advokát Věroslav Alen. "Mám k dispozici statistická data. V prvních 24 hodinách po operaci dochází k úmrtím stovek pacientů. Tehdy je operovaným nutno věnovat zvýšenou pozornost," domnívá se Alen. Pokud by byl Martinák důsledně sledován, nedošlo by u něj dle advokátova mínění k trvalým následkům. "Nepochybili ani lékaři, ani nemocnice," domnívá se právník ústavu Josef Bohdan. "Riziko nelze vyloučit při žádné z operací. Dodnes není zjištěno, co bylo příčinou poškození zdraví pana Martináka," uvádí obhájce. "Můžete dodržovat veškeré předpisy a věnovat pacientům maximální péči. Přesto se takové věci stanou. Nemocnice nemůže nést odpovědnost jenom proto, že k poškození došlo právě v ní," konstatuje Bohdan. Soud začal letos v září. Posledním, kdo u již třetího líčení zatím vypovídal, byl primář oddělení ARO žalované nemocnice Josef Chalupa. U Martináka prý lékaři zvolili postup jako u všech ostatních pacientů. Když došlo k zástavě životně důležitých funkcí, byli u něj během několika vteřin. Argumenty žaloby, že operovaný nebyl po operaci převezen na oddělení intenzivní péče, primář odmítá. "Operace nosní přepážky se nepovažuje za náročnou, k umístění Karla Martináka na oddělení intenzivní péče nebyl důvod," uvedl primář před soudem. Nyní se čeká na výroky soudních znalců. Rozsudek, který rozhodne o vině nemocnice a o případném odškodném, by podle odhadu advokáta Alena měl být vynesen v první polovině příštího roku.
</TEXT>
</DOC>
<DOC>
<DOCID>LN-20021202023</DOCID>
<DOCNO>LN-20021202023</DOCNO>
<DATE>12/02/02</DATE>
<TITLE>
PRAHA - Již poněkolikáté a opět od úplného začátku se dnes u pražského městského soudu před trestním senátem vedeným Pavlem Bendou otevře devět let se táhnoucí případ brutálního utýrání čtyřleté Lucinky. Kauza, nad níž se již vystřídali tři soudci městského soudu Benda je čtvrtý - se dokonce dostala na přetřes i v Poslanecké sněmovně. V říjnu kvůli ní interpelovala ministra spravedlnosti Pavla Rychetského místopředsedkyně dolní komory parlamentu Miroslava Němcová. Rychetský na její dotaz mimo jiné připustil, že se jedná o "opravdu otřesný příklad fungování české justice".
</TITLE>
<HEADING>
Rozhořčený Rychetský
</HEADING>
<TEXT>
"Soudy byly činné způsobem, který právem vyvolává rozhořčení a chci říci, že toto rozhořčení plně sdílím," řekl Rychetský. Dodal však, že s případem vlastně nemůže nic dělat. Podle jeho slov totiž může ministr spravedlnosti iniciovat kárné řízení se soudcem jen tehdy, pokud zjistí nečinnost či neodůvodněné průtahy. "Základní problém tkví v tom, že nemůžeme říci, že byly soudy nečinné," upřesnil s tím, že případ "je kauzou, která zcela oprávněně rozhořčuje každého člověka v této zemi". Rychetský tak komentoval skutečnost, že Martin Ježek, který čelí obžalobě za utýrání nevlastní dcery, byl opakovaně prvostupňovým soudem odsouzen, což vyšší instance pravidelně rušila pro nejrůznější procesní vady. O tom, že by Ježek nebyl pachatelem, nebyl spor nikdy. Policie prokázala, a soudy to jako takové přijaly, že Ježek 13. září 1993 skutečně čtyřleté děvčátko kopal a mlátil rukama i kovovou přezkou na vodítku, pak ji donutil vypít opepřenou směs octa a leštidla na okna, posadil ji do vany s ledovou vodou, zamkl a odešel. Lucinka v těžkém šoku vdechla své zvratky a zemřela. Ježkovo jednání posoudil v roce 1995 Městský soud v Praze jako vraždu a poslal ho na 15 let do vězení. To se ale nelíbilo vrchnímu soudu a případ vrátil. Město ale trvalo na svém a spis tak mezi oběma putoval osmkrát. Vrchní soud nakonec vyměřil Ježkovi jeden rok - za trestný čin neposkytnutí pomoci. To se nelíbilo tehdejšímu ministru spravedlnosti Otakaru Motejlovi, poslal na Nejvyšší soud stížnost a případ začal nanovo. Ježek si vysloužil další rozsudek městského soudu - 12 let za ublížení na zdraví s následkem smrti. Vrchní soud to opět zrušil, a tak nový soudce městského soudu Ladislav Gross rozhodl: proces se táhne neúměrně dlouho, nikoli z viny obžalovaného, proto se stíhání zastavuje. S tímto rozhodnutím se letos v lednu vrchní soud ztotožnil. Do hry ale v létě podruhé vstoupil Nejvyšší soud, všechna rozhodnutí zrušil a přikázal věc projednat znovu.
"Soudy byly činné způsobem, který právem vyvolává rozhořčení a chci říci, že toto rozhořčení plně sdílím," řekl Rychetský. Dodal však, že s případem vlastně nemůže nic dělat. Podle jeho slov totiž může ministr spravedlnosti iniciovat kárné řízení se soudcem jen tehdy, pokud zjistí nečinnost či neodůvodněné průtahy. "Základní problém tkví v tom, že nemůžeme říci, že byly soudy nečinné," upřesnil s tím, že případ "je kauzou, která zcela oprávněně rozhořčuje každého člověka v této zemi". Rychetský tak komentoval skutečnost, že Martin Ježek, který čelí obžalobě za utýrání nevlastní dcery, byl opakovaně prvostupňovým soudem odsouzen, což vyšší instance pravidelně rušila pro nejrůznější procesní vady. O tom, že by Ježek nebyl pachatelem, nebyl spor nikdy. Policie prokázala, a soudy to jako takové přijaly, že Ježek 13. září 1993 skutečně čtyřleté děvčátko kopal a mlátil rukama i kovovou přezkou na vodítku, pak ji donutil vypít opepřenou směs octa a leštidla na okna, posadil ji do vany s ledovou vodou, zamkl a odešel. Lucinka v těžkém šoku vdechla své zvratky a zemřela. Ježkovo jednání posoudil v roce 1995 Městský soud v Praze jako vraždu a poslal ho na 15 let do vězení. To se ale nelíbilo vrchnímu soudu a případ vrátil. Město ale trvalo na svém a spis tak mezi oběma putoval osmkrát. Vrchní soud nakonec vyměřil Ježkovi jeden rok - za trestný čin neposkytnutí pomoci. To se nelíbilo tehdejšímu ministru spravedlnosti Otakaru Motejlovi, poslal na Nejvyšší soud stížnost a případ začal nanovo. Ježek si vysloužil další rozsudek městského soudu - 12 let za ublížení na zdraví s následkem smrti. Vrchní soud to opět zrušil, a tak nový soudce městského soudu Ladislav Gross rozhodl: proces se táhne neúměrně dlouho, nikoli z viny obžalovaného, proto se stíhání zastavuje. S tímto rozhodnutím se letos v lednu vrchní soud ztotožnil. Do hry ale v létě podruhé vstoupil Nejvyšší soud, všechna rozhodnutí zrušil a přikázal věc projednat znovu.
</TEXT>
</DOC>
<DOC>
<DOCID>LN-20021202024</DOCID>
<DOCNO>LN-20021202024</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Ve Verneřicích na Děčínsku napadl rotvajler v místním obchodě osmiletou dívku. Způsobil jí vážná zranění. Dívka utrpěla hlubokou tržnou ránu na noze a ztratila mnoho krve. Nyní leží na jednotce intenzivní péče děčínské nemocnice. Ve své sobotní hlavní zpravodajské relaci to uvedla TV Nova. Pes, který byl majitelce okamžitě odebrán, přitom na dítě nezaútočil poprvé. V minulosti podle Novy pokousal již dvě jiné dívky. Útoky psů na děti nejsou v České republice neobvyklé. V polovině července například napadl rotvajler dva chlapce v Boskovicích na Blanensku. Způsobil jim vážná poranění na nohou. Rozzuření psi se nevyhýbají ani dospělým. Například před dvěma týdny se odehrál incident v pražských Petřínských sadech, kde dva volně pobíhající psi zranili dva muže. Zachránili je až strážníci, kteří obě zvířata zastřelili.
</TEXT>
</DOC>
<DOC>
<DOCID>LN-20021202025</DOCID>
<DOCNO>LN-20021202025</DOCNO>
<DATE>12/02/02</DATE>
<TEXT>
LITVÍNOV/ÚSTÍ NAD LABEM - Vlivem dešťů se v Ústí nad Labem zvýšila hladina Labe. Včera dosáhla 487 centimetrů, to znamená, že platí první stupeň povodňové aktivity - bdělost. "Prognóza na pondělní ráno je 485 centimetrů, což už by měl být setrvalý stav," řekl včera jezný ze střekovských zdymadel, kde je i ústecký vodočet. Ústečtí meteorologové neočekávají v dalších dnech žádné trvalé a vydatné srážky, které by mohly hladinu Labe více zvednout. Úrovně druhého stupně, pohotovosti, tak s největší pravděpodobností hladina nedosáhne. Průměrná výška hladiny v Ústí je přes dva metry. První stupeň je zde vyhlašován při výšce 4,5 metru. Druhý stupeň platí od 5,3 metru. Pro nejvyšší stupeň, ohrožení, je limit od šesti metrů. Zatím nejvýše dosáhla hladina Labe v Ústí v roce 1845, kdy vystoupila na 12,35 metru. Při letošních záplavách Labe kulminovalo 16. srpna na výšce 11,9 metru
</TEXT>
</DOC>
<DOC>
<DOCID>LN-20021202026</DOCID>
<DOCNO>LN-20021202026</DOCNO>
<DATE>12/02/02</DATE>
<TITLE>
V LN můžete vyhrát ceny za tisíce korun!
</TITLE>
<TEXT>
132 156 167 Chybí Vám některý výtisk Lidových novin? NEVADÍ! Dnes Vám přinášíme všechna dosud vyšlá výherní čísla.
</TEXT>
<HEADING>
Co všechno můžete v nové hře získat?
</HEADING>
<TEXT>
Nenašli jste v magazínu kartu? Máte nějaké otázky ke hře? Volejte na soutěžní linku 296 363 500 nebo e-mailujte na adresu hrasuperb@lidovky.cz. Linka bude v provozu po - pá od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
Nenašli jste v magazínu kartu? Máte nějaké otázky ke hře? Volejte na soutěžní linku 296 363 500 nebo e-mailujte na adresu hrasuperb@lidovky.cz. Linka bude v provozu po - pá od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
</TEXT>
</DOC>
<DOC>
<DOCID>LN-20021202027</DOCID>
<DOCNO>LN-20021202027</DOCNO>
<DATE>12/02/02</DATE>
<TITLE>
Ekologové hovoří o nevídané katastrofě, rybáři o bídě a politici o zastaralých zákonech
</TITLE>
<TEXT>
Obří ropná skvrna tvořená 10 tisíci tunami této látky se pohybuje nedaleko španělské pevniny. Přímo ke břehu však zatím dorazily jen menší kaluže ropy.
MADRID - Několik menších ropných skvrn včera navečer zasáhlo severozápadní pobřeží španělské Galície. V blízkosti španělských břehů se však i včera pohybovala mamutí ropná skvrna, kterou tvořilo zhruba 10 tisíc tun ropy uniklých z potopeného tankeru Prestige. Galicijské pobřeží bylo ropou poprvé znečištěno již v polovině listopadu. Tehdy se dostal pouhých devět kilometrů od břehu do vážných technických problémů tanker Prestige. Havarované plavidlo bylo později odvlečeno na širé moře, aby 19. listopadu ve vzdálenosti asi 270 kilometrů od břehu kleslo ke dnu. Odborníci doufali, že tlak v hloubce 3 a půl tisíce metrů spolu s nízkou teplotou vody způsobí ztuhnutí ropy a zabrání tak jejímu dalšímu úniku do oceánu. Toto očekávání se však nesplnilo, což potvrdil i vznik nové ropné skvrny, jejíž příchod s obavami očekávali místní lidé i ekologové. Ti druzí hovoří přímo o katastrofě: v důsledku úniku ropy podle nich prý již zahynulo 10 až 15 tisíc mořských ptáků. Místním lidem pak ropná skvrna bere především obživu. "Hrozí nám bída: žijeme jen z toho, co nám dá moře. Jiná obživa u nás prostě není," svěřil se britské stanici BBC Ramón Díaz, rybář z postižené oblasti. Již na konci víkendu byl vyhlášen zákaz rybolovu při pěti stech kilometrech pobřeží, situace se však může se špatným počasím ještě zhoršit. Škody firem, které podnikají v rybářství, odhadují experti již nyní na 42 milionů eur (téměř 1,3 miliardy korun). Propad tržeb očekává v oblasti i důležitý průmysl turistického ruchu.
</TEXT>
<HEADING>
Byla jsi laxní, Evropo!
</HEADING>
<TEXT>
Havárie tankeru měla odezvu také na kontinentální scéně. Evropská komisařka pro dopravu, Španělka Loyola de Palaciová, se včera vyslovila pro kategorický zákaz plavby starších tankerů, které mají jen jeden vnější plášť a jsou tudíž velmi zranitelné. "Musíme aktualizovat námořní zákony, které vycházejí z principů i podmínek 19. století," konstatovala španělská komisařka s odkazem na stále nebezpečnější charakter přepravovaných nákladů. Ještě předtím však de Palaciová ve francouzském listu Figaro připomněla prý laxním evropským zemím fakt, že návrhy na zvýšení bezpečnosti námořní dopravy dostaly na stůl již dávno. "Kdyby členské státy unie přijaly původní návrhy, které jsem předložila, tanker Prestige by z evropských moří zmizel již 1. září 2002. A ne až v roce 2005, jak se předpokládalo," uvedla komisařka. Ekologická havárie rozpoutala diskusi rovněž na španělské politické scéně. Socialisté, kteří jsou hlavní opoziční stranou, navrhli v parlamentu vytvoření zvláštní vyšetřovací komise: podle levice totiž nynější pravicová vláda reagovala na havárii pozdě a navíc špatně. Analytici soudí, že jde o faktický začátek kampaně před volbami, které zde proběhnou v roce 2004.
Havárie tankeru měla odezvu také na kontinentální scéně. Evropská komisařka pro dopravu, Španělka Loyola de Palaciová, se včera vyslovila pro kategorický zákaz plavby starších tankerů, které mají jen jeden vnější plášť a jsou tudíž velmi zranitelné. "Musíme aktualizovat námořní zákony, které vycházejí z principů i podmínek 19. století," konstatovala španělská komisařka s odkazem na stále nebezpečnější charakter přepravovaných nákladů. Ještě předtím však de Palaciová ve francouzském listu Figaro připomněla prý laxním evropským zemím fakt, že návrhy na zvýšení bezpečnosti námořní dopravy dostaly na stůl již dávno. "Kdyby členské státy unie přijaly původní návrhy, které jsem předložila, tanker Prestige by z evropských moří zmizel již 1. září 2002. A ne až v roce 2005, jak se předpokládalo," uvedla komisařka. Ekologická havárie rozpoutala diskusi rovněž na španělské politické scéně. Socialisté, kteří jsou hlavní opoziční stranou, navrhli v parlamentu vytvoření zvláštní vyšetřovací komise: podle levice totiž nynější pravicová vláda reagovala na havárii pozdě a navíc špatně. Analytici soudí, že jde o faktický začátek kampaně před volbami, které zde proběhnou v roce 2004.
</TEXT>
</DOC>
<DOC>
<DOCID>LN-20021202028</DOCID>
<DOCNO>LN-20021202028</DOCNO>
<DATE>12/02/02</DATE>
<TITLE>
Bombardéry B-52 museli povolat Američané na pomoc svým vojákům, kteří se ocitli pod palbou mezi oběma znepřátelenými frakcemi.
</TITLE>
<TEXT>
HERÁT, Afghánistán - Nejméně 11 mrtvých a 15 zraněných si vyžádaly boje mezi znepřátelenými frakcemi, které propukly v sobotu večer nedaleko letecké základny Šindánd na západě Afghánistánu. Spojené státy vyslaly do místa konfliktu své bombardéry na pomoc americkým vojákům, kteří se v místech střetů dostali pod palbu. "Střety začaly, když velitel Amanulláh Chán zahájil útok na postavení vlivného guvernéra provincie Herát Ismáíla Chána v oblasti Zír Koh deset kilometrů od letecké základny Šindánd," řekl mluvčí Ismáíla Chána. Podle Amanulláha Chána vyprovokovala střety druhá strana vyzbrojená tanky, dělostřelectvem a raketomety. "V sobotu kolem 23.00 místního času se rozpoutala velmi prudká bitva. V našich řadách máme 11 mrtvých a 15 zraněných," sdělil Amanulláh Chán agentuře AFP. Boje, které pokračovaly i celou neděli, vyhnaly z domovů tisíce místních obyvatel. Pod palbu neznámých střelců z lehkých zbraní se v oblasti střetů dostal včera v poledne i konvoj amerických speciálních jednotek hlídkující nedaleko letecké základny. Na pomoc mu byly vyslány bombardéry B-52, které zde shodily sedm bomb, informoval mluvčí armády USA. Americkým vojákům se podařilo z oblasti stáhnout, aniž utrpěli ztráty.
</TEXT>
</DOC>
<DOC>
<DOCID>LN-20021202029</DOCID>
<DOCNO>LN-20021202029</DOCNO>
<DATE>12/02/02</DATE>
<TITLE>
Většina obětí se v přeplněném nočním podniku udusila jedovatým dýmem z plastového nábytku
</TITLE>
<TEXT>
Za oběť plamenům padly na diskotéce ve venezuelském hlavním městě Caracasu desítky převážně mladých lidí.
CARACAS - Při požáru, který vypukl včera časně ráno v nočním klubu Goajira ve venezuelském hlavním městě, zahynulo 47 lidí. Mezi oběťmi bylo 32 mužů a 15 žen. V době neštěstí se v klubu bavilo asi 400 návštěvníků. Podle hasičů má ale bar podstatně menší kapacitu. Většina z obětí se udusila kouřem poté, co začalo uvnitř klubu hořet jeho vybavení vyrobené z plastu. Jak uvedla jedna z popálených návštěvnic Jenny Cisnerosová požár vypukl u vchodu do podniku. "Nemysleli jsme si, že to bude tak vážné. Nefungovaly ale hasicí přístroje a plameny se rychle šířily," řekla. Vážné popáleniny utrpělo i dalších dvanáct návštěvníků, kteří byli převezeni do blízké nemocnice.
</TEXT>
<HEADING>
Svědci: Bylo to peklo
</HEADING>
<TEXT>
"V klubu nastala panika. Když jsme vnikli dovnitř, oheň se rychle šířil a byly tam velké oblaky kouře," řekl šéf caracaských hasičů Rodolfo Briceno. Jeho tým musel evakuovat dalších asi pět set lidí z okolních budov. Budova klubu byla podle Bricena již značně stará a nesplňovala všechny bezpečnostní parametry. Oheň tak mohl vzniknout například elektrickým zkratem v kuchyňském zařízení. Objevily se také dohady o tom, že požár vznikl po sporu majitelů o jednu z dívek pracujících v klubu. "Bylo to ohnivé peklo. Všude byly spousty kouře. Je zázrak, že se někteří lidé zachránili," řekl pouliční prodavač Jairo Silva, který neštěstí přihlížel. "Byly tam obrovské plameny a lidé lezli jeden přes druhého, aby se dostali ven," uvedl další svědek, 19letý student Rafael Chacon, jenž bydlí v protějším domě. Noční podniky a zejména diskotéky plné mladých lidí často z různých příčin lehnou popelem, což má každoročně za následek ztrátu stovek životů. Neštěstí v Caracasu se přihodilo téměř na den o šedesát let později než zřejmě nejtragičtější požár podniku podobného typu v dějinách: 28. listopadu 1942 v bostonském klubu Coconut Groove oheň zabil 490 návštěvníků.
"V klubu nastala panika. Když jsme vnikli dovnitř, oheň se rychle šířil a byly tam velké oblaky kouře," řekl šéf caracaských hasičů Rodolfo Briceno. Jeho tým musel evakuovat dalších asi pět set lidí z okolních budov. Budova klubu byla podle Bricena již značně stará a nesplňovala všechny bezpečnostní parametry. Oheň tak mohl vzniknout například elektrickým zkratem v kuchyňském zařízení. Objevily se také dohady o tom, že požár vznikl po sporu majitelů o jednu z dívek pracujících v klubu. "Bylo to ohnivé peklo. Všude byly spousty kouře. Je zázrak, že se někteří lidé zachránili," řekl pouliční prodavač Jairo Silva, který neštěstí přihlížel. "Byly tam obrovské plameny a lidé lezli jeden přes druhého, aby se dostali ven," uvedl další svědek, 19letý student Rafael Chacon, jenž bydlí v protějším domě. Noční podniky a zejména diskotéky plné mladých lidí často z různých příčin lehnou popelem, což má každoročně za následek ztrátu stovek životů. Neštěstí v Caracasu se přihodilo téměř na den o šedesát let později než zřejmě nejtragičtější požár podniku podobného typu v dějinách: 28. listopadu 1942 v bostonském klubu Coconut Groove oheň zabil 490 návštěvníků.
</TEXT>
</DOC>
<DOC>
<DOCID>LN-20021202030</DOCID>
<DOCNO>LN-20021202030</DOCNO>
<DATE>12/02/02</DATE>
<TITLE>
Společný postup při vyjednávání o vstupu do Evropské unie dohodli v Budapešti předsedové vlád ze zemí visegrádské skupiny.
</TITLE>
<GEOGRAPHY>BUDAPEŠŤ</GEOGRAPHY>
<TEXT>
O otázkách zemědělství a financí budou státy Visegrádu - tedy Česko, Slovensko, Polsko a Maďarsko jednat s Evropskou unií společně. Předsedové vlád visegrádské čtyřky se včera v Budapešti dohodli, že v závěrečné fázi jednání o vstupu do EU budou spolupracovat nejen na úrovni vyjednavačů a ministrů zahraničí, ale společný postup chystají i na prosincový summit EU v Kodani. Chtějí tak před vstupem do unie dosáhnout pro své země vylepšení podmínek v oblasti zemědělství, zkrácení přechodného období pro vyplácení nižších dotací zemědělcům a další ústupky ve finančních a rozpočtových otázkách. "Pokud celý proces neskončí na setkání ministrů zahraničí 9. a 10. prosince, budeme jednat do poslední minuty," prohlásil polský ministerský předseda Leszek Miller. Za taktiku vedoucí k úspěchu kodaňského summitu označil hlavní český vyjednavač Pavel Telička čtvrteční varování Anderse Fogha Rasmussena, premiéra předsedající země EU Dánska. Ten kandidátské země upozornil, aby si nezahrávaly s rozšířením a ukončily jednání již na summitu v Kodani, neboť jinak by je unie mohla přijmout až v další vlně rozšíření v roce 2007. "Máme snahu uzavřít méně citlivé okruhy jednání včetně kvót 9. a 10. prosince. Jsme čím dál více spokojeni a zbývá jen velmi omezený okruh priorit. O nich ale hodláme ještě velmi intenzivně jednat," řekl Telička. Poslední kolo přístupových jednání začne v Bruselu dnes a bude pokračovat celý týden. Zatímco český premiér Vladimír Špidla obhajoval v Bruselu české požadavky na začátku minulého týdne, Poláci načasovali svůj lobbing až na poslední chvíli. Své stanovisko chtějí v posledním týdnu předložit ještě francouzskému prezidentovi Jacquesu Chirakovi a německému kancléři Gerhardu Schröderovi.
BUDAPEŠŤ - O otázkách zemědělství a financí budou státy Visegrádu - tedy Česko, Slovensko, Polsko a Maďarsko jednat s Evropskou unií společně. Předsedové vlád visegrádské čtyřky se včera v Budapešti dohodli, že v závěrečné fázi jednání o vstupu do EU budou spolupracovat nejen na úrovni vyjednavačů a ministrů zahraničí, ale společný postup chystají i na prosincový summit EU v Kodani. Chtějí tak před vstupem do unie dosáhnout pro své země vylepšení podmínek v oblasti zemědělství, zkrácení přechodného období pro vyplácení nižších dotací zemědělcům a další ústupky ve finančních a rozpočtových otázkách. "Pokud celý proces neskončí na setkání ministrů zahraničí 9. a 10. prosince, budeme jednat do poslední minuty," prohlásil polský ministerský předseda Leszek Miller. Za taktiku vedoucí k úspěchu kodaňského summitu označil hlavní český vyjednavač Pavel Telička čtvrteční varování Anderse Fogha Rasmussena, premiéra předsedající země EU Dánska. Ten kandidátské země upozornil, aby si nezahrávaly s rozšířením a ukončily jednání již na summitu v Kodani, neboť jinak by je unie mohla přijmout až v další vlně rozšíření v roce 2007. "Máme snahu uzavřít méně citlivé okruhy jednání včetně kvót 9. a 10. prosince. Jsme čím dál více spokojeni a zbývá jen velmi omezený okruh priorit. O nich ale hodláme ještě velmi intenzivně jednat," řekl Telička. Poslední kolo přístupových jednání začne v Bruselu dnes a bude pokračovat celý týden. Zatímco český premiér Vladimír Špidla obhajoval v Bruselu české požadavky na začátku minulého týdne, Poláci načasovali svůj lobbing až na poslední chvíli. Své stanovisko chtějí v posledním týdnu předložit ještě francouzskému prezidentovi Jacquesu Chirakovi a německému kancléři Gerhardu Schröderovi.
</TEXT>
</DOC>
<DOC>
<DOCID>LN-20021202031</DOCID>
<DOCNO>LN-20021202031</DOCNO>
<DATE>12/02/02</DATE>
<TITLE>
Odvetou za ostřelování Británie německými raketami V2 měl být útok americkou jadernou bombou na Německo. Churchillovi to doporučovali šéfové britských tajných služeb.
</TITLE>
<GEOGRAPHY>LONDÝN</GEOGRAPHY>
<TEXT>
Deníky Guy Liddella, který byl v letech 1939 - 1945 šéfem špionážního oddělení britské MI5, ukazují, jak velký strach mělo britské vedení z nové německé zbraně, rakety V2. Obavy byly tak velké, že představitelé tajných služeb doporučovali tehdejšímu premiérovi Winstonu Churchillovi, aby se použila k odstrašení Německa jaderná puma. S těmito informacemi přišel britský list The Sunday Telegraph, jehož reportéři měli možnost se seznámit s nejnovějšími odtajněnými materiály ze druhé světové války. Podle listu se uvažovalo o tom, že Churchill použití atomové bomby navrhne během schůzky s americkým prezidentem Franklinem Rooseveltem. USA vyvíjely jadernou pumu od roku 1942. "Hovořil jsem dnes s 'C' (Sirem Stewartem Menziesem, šéfem služby MI6) o uranové bombě a navrhl mu, že by mohla být použita jako odstrašující prostředek, pokud Němci použijí V2," napsal si Liddell do svého deníku. "Podle něj není co ztratit a řekl mi, že to navrhne PM (premiérovi), který to může nadnést během návštěvy u Roosevelta, ke které má dojít začátkem příštího měsíce. Na druhou stranu může začít jednat i mnohem rychleji." Přibližně o dva týdny později, 7. září 1944, začaly na území Británie dopadat stovky raket V2. Během následujících sedmi měsíců jich bylo odpáleno 3000 a zabily pouze v Londýně 2274 lidí. V Liddellových denících se nepíše, jak dopadlo jednání Stewarta a Churchilla o jaderné bombě. Spojenecké letectvo však v té době provádělo kobercové nálety na Německo a Churchill patřil po válce k jedněm z největších obhájců svržení jaderných bomb na Hirošimu a Nagasaki. I kdyby o Liddellově nápadu Churchill s Rooseveltem jednal, bomba přišla pozdě. Poprvé byla vyzkoušena až 16. července 1945.
LONDÝN - Deníky Guy Liddella, který byl v letech 1939 - 1945 šéfem špionážního oddělení britské MI5, ukazují, jak velký strach mělo britské vedení z nové německé zbraně, rakety V2. Obavy byly tak velké, že představitelé tajných služeb doporučovali tehdejšímu premiérovi Winstonu Churchillovi, aby se použila k odstrašení Německa jaderná puma. S těmito informacemi přišel britský list The Sunday Telegraph, jehož reportéři měli možnost se seznámit s nejnovějšími odtajněnými materiály ze druhé světové války. Podle listu se uvažovalo o tom, že Churchill použití atomové bomby navrhne během schůzky s americkým prezidentem Franklinem Rooseveltem. USA vyvíjely jadernou pumu od roku 1942. "Hovořil jsem dnes s 'C' (Sirem Stewartem Menziesem, šéfem služby MI6) o uranové bombě a navrhl mu, že by mohla být použita jako odstrašující prostředek, pokud Němci použijí V2," napsal si Liddell do svého deníku. "Podle něj není co ztratit a řekl mi, že to navrhne PM (premiérovi), který to může nadnést během návštěvy u Roosevelta, ke které má dojít začátkem příštího měsíce. Na druhou stranu může začít jednat i mnohem rychleji." Přibližně o dva týdny později, 7. září 1944, začaly na území Británie dopadat stovky raket V2. Během následujících sedmi měsíců jich bylo odpáleno 3000 a zabily pouze v Londýně 2274 lidí. V Liddellových denících se nepíše, jak dopadlo jednání Stewarta a Churchilla o jaderné bombě. Spojenecké letectvo však v té době provádělo kobercové nálety na Německo a Churchill patřil po válce k jedněm z největších obhájců svržení jaderných bomb na Hirošimu a Nagasaki. I kdyby o Liddellově nápadu Churchill s Rooseveltem jednal, bomba přišla pozdě. Poprvé byla vyzkoušena až 16. července 1945.
</TEXT>
</DOC>
<DOC>
<DOCID>LN-20021202032</DOCID>
<DOCNO>LN-20021202032</DOCNO>
<DATE>12/02/02</DATE>
<TITLE>
Osm lidí údajně zahynulo při včerejším bombardování ve městě Basra na jihu Iráku.
</TITLE>
<GEOGRAPHY>BAGDÁD</GEOGRAPHY>
<TEXT>
Americká a britská letadla včera provedla nálet na jihu Iráku. Podle místních zdrojů spojenecké letouny zaútočily na ropná zařízení v Basře, přičemž prý usmrtily až osm lidí a dvacet jich zranily. Jiný irácký svědek však uvedl, že "čtyři lidé zemřeli mučednickou smrtí a několik jich bylo zraněno". Agentury na základě místních svědectví také sdělily, že zasaženy byly kanceláře Jižní ropné společnosti, která má na starosti vývoz irácké ropy na základě dohody "ropa za potraviny", uzavřené s OSN. Američané ovšem informovali, že terčem úderu byly irácké protivzdušné síly, které předtím ohrožovaly spojenecké letouny. Washington také uvedl, že palbu irácké protivzdušné obrany na hlídkující západní letadla považuje za porušení listopadové rezoluce Rady bezpečnosti OSN, jejímž účelem je zbavit Irák jaderných, chemických a biologických zbraní. Další členové Rady bezpečnosti, včetně Británie, však s tímto americkým výkladem nesouhlasí. V práci včera pokračovali i inspektoři OSN, kteří mají přímo na místě zjistit, zda Irák zmíněné zbraně vlastní, popřípadě kde a jak je vyvíjí. Experti OSN během čtvrtého inspekčního dne navštívili údajný zemědělský podnik a vojenský areál: obě lokality leží blízko irácké metropole Bagdádu. Inspektoři zatím výsledky své práce nekomentovali.
BAGDÁD - Americká a britská letadla včera provedla nálet na jihu Iráku. Podle místních zdrojů spojenecké letouny zaútočily na ropná zařízení v Basře, přičemž prý usmrtily až osm lidí a dvacet jich zranily. Jiný irácký svědek však uvedl, že "čtyři lidé zemřeli mučednickou smrtí a několik jich bylo zraněno". Agentury na základě místních svědectví také sdělily, že zasaženy byly kanceláře Jižní ropné společnosti, která má na starosti vývoz irácké ropy na základě dohody "ropa za potraviny", uzavřené s OSN. Američané ovšem informovali, že terčem úderu byly irácké protivzdušné síly, které předtím ohrožovaly spojenecké letouny. Washington také uvedl, že palbu irácké protivzdušné obrany na hlídkující západní letadla považuje za porušení listopadové rezoluce Rady bezpečnosti OSN, jejímž účelem je zbavit Irák jaderných, chemických a biologických zbraní. Další členové Rady bezpečnosti, včetně Británie, však s tímto americkým výkladem nesouhlasí. V práci včera pokračovali i inspektoři OSN, kteří mají přímo na místě zjistit, zda Irák zmíněné zbraně vlastní, popřípadě kde a jak je vyvíjí. Experti OSN během čtvrtého inspekčního dne navštívili údajný zemědělský podnik a vojenský areál: obě lokality leží blízko irácké metropole Bagdádu. Inspektoři zatím výsledky své práce nekomentovali.
</TEXT>
</DOC>
<DOC>
<DOCID>LN-20021202033</DOCID>
<DOCNO>LN-20021202033</DOCNO>
<DATE>12/02/02</DATE>
<TITLE>
Pákistánci a Somálci zadržení po útoku na izraelské turisty prý u keňských břehů pouze rybařili
</TITLE>
<TEXT>
Somálští islamisté z uskupení al-Ittihád al-Islamíja jsou podle amerických představitelů jedněmi z možných pachatelů čtvrtečního atentátu na hotel u keňské Mombasy.
MOMBASA, Keňa - Kousek po kousku dávají keňští vyšetřovatelé společně s izraelskými a americkými experty dohromady úlomky, které zbyly na místě čtvrtečního pumovému útoku na izraelské turisty. Při něm podle nejnovějších údajů zemřelo celkem 16 lidí - kromě tří útočníků tři Izraelci a deset Keňanů. Keňské policii se během víkendu podařilo objevit úlomky bomby, kterou atentátníci odpálili v hotelu Paradise u přístavního města Mombasa. "Jde o části láhve s plynem používané při sváření. Samozřejmě, jde o součásti bomby," oznámil vyšetřovatel Charles Juma. Oba kovové úlomky byly nalezeny v ohořelých troskách hotelu. Jeden z kousků měl na sobě čtyři čísla, s jejichž pomocí by mohly být o plynové láhvi zjištěny další podrobnosti. Střepiny odnesli izraelští experti, kteří v Keni spolupracují s místní policií, uvedli svědci. V jedné láhvi byl zřejmě kyslík a v druhé acetylen. Policie také začala dávat dohromady zbytky z vozidla, kterým útočníci na místo přijeli. Úlomky ze zeleného terénního auta s pohonem na všechna čtyři kola exploze rozmetala až do vzdálenosti 850 metrů. Vyšetřovatelé proto části vozidla postupně dávají dohromady na trávníku nedaleko místa výbuchu. Keňské úřady se mezitím pokoušejí dopátrat vlastníka auta. Zatím se podařilo zjistit pouze to, že vůz se pohybuje na keňském území od roku 1991 a před čtyřmi lety změnil majitele. Kdo je jeho novým vlastníkem se ale stále neví.
</TEXT>
<HEADING>
Podezřelí prý jen hledali obživu
</HEADING>
<TEXT>
Kromě hledání stop na místě činu se keňská policie snaží i o nalezení spolupachatelů útoku z hotelu a mužů, kteří u letiště v Mombase odpálili rakety na startující izraelské letadlo. O víkendu byli propuštěni dva z asi tuctu zadržených osob - Američanka a její španělský druh. Ve vazbě tak zůstali pouze podezřelí ze Somálska a Pákistánu. I jejich zapletení do útoku ale už bylo zpochybněno. Podle dalšího Pákistánce Míra Muhammada, který k této skupině patřil a jenž zůstal na svobodě, jde pouze o rybáře, kteří u keňských břehů hledali obživu. Jejich člun prý u Mombasy zakotvil kvůli nutné opravě poté, co do něj začala téct voda. "Hledali jsme jen jídlo. Snažili jsme se zajistit obživu pro naše rodiny," tvrdí Muhammad. K odpovědnosti za čtvrteční koordinovaný útok na izraelské turisty v Keni se přihlásila doposud neznámá Palestinská armáda. Místní i izraelští a američtí vyšetřovatelé ale z jeho spáchání podezřívají teroristickou síť Al Kajda či některou z jejích spřátelených skupin. Američtí představitelé v této souvislosti o víkendu kromě Al Kajdy jmenovali somálskou islamistickou organizaci alIttihád al-Islamíja, která má zřejmě na teroristickou síť zřízenou Usámou bin Ládinem úzké napojení.
Kromě hledání stop na místě činu se keňská policie snaží i o nalezení spolupachatelů útoku z hotelu a mužů, kteří u letiště v Mombase odpálili rakety na startující izraelské letadlo. O víkendu byli propuštěni dva z asi tuctu zadržených osob - Američanka a její španělský druh. Ve vazbě tak zůstali pouze podezřelí ze Somálska a Pákistánu. I jejich zapletení do útoku ale už bylo zpochybněno. Podle dalšího Pákistánce Míra Muhammada, který k této skupině patřil a jenž zůstal na svobodě, jde pouze o rybáře, kteří u keňských břehů hledali obživu. Jejich člun prý u Mombasy zakotvil kvůli nutné opravě poté, co do něj začala téct voda. "Hledali jsme jen jídlo. Snažili jsme se zajistit obživu pro naše rodiny," tvrdí Muhammad. K odpovědnosti za čtvrteční koordinovaný útok na izraelské turisty v Keni se přihlásila doposud neznámá Palestinská armáda. Místní i izraelští a američtí vyšetřovatelé ale z jeho spáchání podezřívají teroristickou síť Al Kajda či některou z jejích spřátelených skupin. Američtí představitelé v této souvislosti o víkendu kromě Al Kajdy jmenovali somálskou islamistickou organizaci alIttihád al-Islamíja, která má zřejmě na teroristickou síť zřízenou Usámou bin Ládinem úzké napojení.
</TEXT>
</DOC>
<DOC>
<DOCID>LN-20021202034</DOCID>
<DOCNO>LN-20021202034</DOCNO>
<DATE>12/02/02</DATE>
<GEOGRAPHY>LUBLAŇ</GEOGRAPHY>
<TEXT>
Dosavadní slovinský premiér Janez Drnovšek včera večer ještě před sečtením všech hlasů prohlásil, že se považuje za vítěze prezidentských voleb. Volební komise předtím oznámila, že ze zatím sečtených 85 procent hlasů bylo 56 procent odevzdáno jemu. "Zdá se, že jsem volby vyhrál. Výsledky zatím ještě nejsou oficiální, ale vypadá to, že je to jisté," řekl Drnovšek. Jeho protikandidátka, vrchní prokurátorka Barbara Brezigarová získala podle předběžných výsledků 43,85 procenta hlasů.
</TEXT>
</DOC>
<DOC>
<DOCID>LN-20021202035</DOCID>
<DOCNO>LN-20021202035</DOCNO>
<DATE>12/02/02</DATE>
<GEOGRAPHY>MOSKVA</GEOGRAPHY>
<TEXT>
Nejméně sedm lidí umrzlo v ruském hlavním městě od pátku, kdy Moskvu zasáhla studená vlna a zavládly tuhé mrazy. Dalších více než 60 lidí bylo převezeno do nemocnic kvůli podchlazení. V pátek večer klesla teplota na minus 20 stupňů Celsia. Od začátku října již na podchlazení zemřelo podle agentury Interfax 108 lidí. Většina z nich jsou bezdomovci nebo lidé, kteří se opijí a zůstanou ležet na ulici.
</TEXT>
</DOC>
<DOC>
<DOCID>LN-20021202036</DOCID>
<DOCNO>LN-20021202036</DOCNO>
<DATE>12/02/02</DATE>
<GEOGRAPHY>LONDÝN</GEOGRAPHY>
<TEXT>
Irská republikánská armáda (IRA), která se již několik desetiletí staví se zbraní v ruce proti britské vládě nad Severním Irskem, směřuje k historickému prohlášení, v němž hodlá oznámit konec ozbrojeného boje proti Londýnu a odevzdání všech zbraní. V sobotu o tom informoval britský deník The Times s odvoláním na nejmenované britské vládní zdroje. Mluvčí úřadu britského premiéra Tonyho Blaira ale agentuře Reuters k této věci pouze řekl, že vláda "nekomentuje zprávy, které mají nejasný původ".
</TEXT>
</DOC>
<DOC>
<DOCID>LN-20021202037</DOCID>
<DOCNO>LN-20021202037</DOCNO>
<DATE>12/02/02</DATE>
<TITLE>
Obavy ze stranické hlavy státu jsou neopodstatněné
</TITLE>
<TEXT>
Každé sněmovní či senátní jednání a vyjednávání nese rysy obchodu, a záleží na nátuře, zda ten obchod nazveme politikou, nebo pletichařením. Jednání předcházející prezidentské volby jsou ale čistou pletichou. Jakousi důstojnost zachovávají komunisté, nepochybně proto, že jejich kandidát Miroslav Kříženecký rozhodně nemá pověst favorita, takže nasazením nestraníka a tudíž nabídkou "nestranického kandidáta" nemají komunisté co ztratit, nanejvýš získají další bod v už tak dlouhé sérii. Méně povzbudivý je pohled do ostatních politických stájí. ODS oficiálně jako kandidáta postavila Václava Klause, což je nepochybně v pořádku, a bylo by to v pořádku stoprocentně, nebýt groteskního pokusu o narychlo spíchnutou změnu celého systému, jak prezidenta volit: přímo, a jednokolově! Lidovci před sebou tlačí momentálně těžko průchodného Petra Pitharta, čímž spolehlivě podmetli nohy Otakarovi Motejlovi. Unionisté sice podporují Motejla, ale jejich muší váha mu asi moc nepomůže. A to co se děje u sociálních demokratů, to je skutečně groteska.
</TEXT>
<HEADING>
Rozhodné slovo menšiny
</HEADING>
<TEXT>
Miloš Zeman slibuje, že zasáhne coby Blanický rytíř, teprve až bude vlast skutečně v nebezpečí, tedy ve chvíli, až skončí první volba prezidenta v totálním rozvalu. Jde za naplněním svého snu stát se českým Churchillem opravdu důsledně. Jen toho šlechtictví kdyby v něm bylo aspoň za mák! Korunu všemu nasadilo sociálnědemokratické "vnitrostranické referendum". Místo dvou set tisíc se k urnám doloudalo sedmadvacet tisíc straníků, kteří dali hlas především Miloši Zemanovi - dostal jich skoro tolik, co ostatní dohromady. Jenže pořád je to jenom sedmadvacet tisíc, a výsledek referenda je v rozporu s výsledky výzkumů veřejného mínění. Jestliže by tedy mínění takto nepatrné menšiny mělo zásadně zasáhnout do volby hlavy státu, bude to další pěkná absurdita spojená s prezidentskými volbami - jmenujme kupříkladu volby, v nichž Václav Havel zvítězil o jediný hlas za situace, kdy Sládek byl vsazen do vězení a hned po volbách propuštěn, aniž mu bylo umožněno volit. Ve světě absurdit ještě zůstaňme: pokud Miloš Zeman setrvá na svém blanickém stanovisku, sociální demokracie zřejmě nominuje na základě výsledku "referenda" Jaroslava Bureše. Tím by se přiblížila vize vítězství někoho absolutně neslaného a nemastného, nevonného a nesmrdutého, jakéhosi rytíře z Nevadic. Burešovo vítězství stále ještě není pravděpodobné, ale dnes by už asi drsného novináře nenapadlo, že by se ho zeptal "pane Bureši, jak vás mohlo napadnout, že byste se mohl stát prezidentem republiky po T. G. Masarykovi, Edvardu Benešovi a Václavu Havlovi?" Taková je logika politiky a je to i potvrzení zásady, že každý nesmysl má minimálně jeden rozumný důvod.
</TEXT>
<HEADING>
Bouchne vláda do stolu?
</HEADING>
<TEXT>
Pořád ještě existuje možnost, že se vládní trojkoala usebere a rázně řekne - stavíme jako společného vládního kandidáta Otakara Motejla, čert vezmi pseudoreferenda, čert vezmi stranické zájmy, jde nám o kejhák (a to Špidlově vládě jde). Rázné koncepční tahy sice nejsou silnou stránkou Špidlovy vlády, ale pud sebezáchovy by ji mohl k takové novince dotlačit. Pro sociální demokracii by bylo východiskem z nouze - pryč od výsledků "referenda" - kdyby celá vládní koalice postavila svého společného kandidáta s tím, že Zeman a Bureš jsou pro koaliční partnery nepřijatelní. Pokud by se tak stalo, mohl by Otakar Motejl skutečně realizovat myšlenku nadstranického prezidenta. Václav Havel se jí držel proklamativně, nikoli slovy, a svou neschopností udržet kontakt s hlavními politickými proudy zůstal svému úřadu mnoho dlužen. Otakar Motejl by mohl tento dluh rychle splatit - a zřejmě proto má, coby kandidát s potenciálem tajícím jak sněhová koule v pekle, takovou podporu médií. Momentálně je však pravděpodobnější, že z politické tahanice vzejde prezident navýsost stranický. Navykli jsme si vnímat "nadstranického prezidenta" jako pozitivní hodnotu - aniž jsme ho v praxi poznali. Stranického prezidenta se tudíž bojíme jako neznámého strašáka. Třeba bychom se od něho dočkali pozitivního překvapení například v podobě vyvětrání zatuchlého ovzduší předstírání něčeho, co nikdy nebylo. l
Pořád ještě existuje možnost, že se vládní trojkoala usebere a rázně řekne - stavíme jako společného vládního kandidáta Otakara Motejla, čert vezmi pseudoreferenda, čert vezmi stranické zájmy, jde nám o kejhák (a to Špidlově vládě jde). Rázné koncepční tahy sice nejsou silnou stránkou Špidlovy vlády, ale pud sebezáchovy by ji mohl k takové novince dotlačit. Pro sociální demokracii by bylo východiskem z nouze - pryč od výsledků "referenda" - kdyby celá vládní koalice postavila svého společného kandidáta s tím, že Zeman a Bureš jsou pro koaliční partnery nepřijatelní. Pokud by se tak stalo, mohl by Otakar Motejl skutečně realizovat myšlenku nadstranického prezidenta. Václav Havel se jí držel proklamativně, nikoli slovy, a svou neschopností udržet kontakt s hlavními politickými proudy zůstal svému úřadu mnoho dlužen. Otakar Motejl by mohl tento dluh rychle splatit - a zřejmě proto má, coby kandidát s potenciálem tajícím jak sněhová koule v pekle, takovou podporu médií. Momentálně je však pravděpodobnější, že z politické tahanice vzejde prezident navýsost stranický. Navykli jsme si vnímat "nadstranického prezidenta" jako pozitivní hodnotu - aniž jsme ho v praxi poznali. Stranického prezidenta se tudíž bojíme jako neznámého strašáka. Třeba bychom se od něho dočkali pozitivního překvapení například v podobě vyvětrání zatuchlého ovzduší předstírání něčeho, co nikdy nebylo. l
</TEXT>
</DOC>
<DOC>
<DOCID>LN-20021202038</DOCID>
<DOCNO>LN-20021202038</DOCNO>
<DATE>12/02/02</DATE>
<TITLE>
V ODS končí éra neomylného vůdce
</TITLE>
<TEXT>
Stranický kongres, který si občanští demokraté naplánovali na třetí neděli v prosinci, má nelehký, přímo převratný úkol: najít nového předsedu strany. Václav Klaus, kterému nepochybně sluší označení vůdce, z čela strany odchází. Kongres před sebou nemá snadné rozhodování, neboť člověk, který stane v čele ODS, velmi pravděpodobně vtiskne straně novou tvář. Nyní se tedy nehraje jen o to, kdo to nakonec bude, ale i o to, jaká bude nová vizáž strany. Roli, kterou Klaus hrál v rozhodujících letech transformace, totiž už nelze napodobit ani suplovat, nový předseda si bude muset ve stranickém organismu najít trochu jinou úlohu. Těžko se mu totiž může podařit stát se tím, jehož slovo je svaté, člověkem, o jehož názoru se nepochybuje. Je to dáno mimo jiné dobou, která uplynula od zásadní změny po listopadu 1989. Základní směřování České republiky je zřejmé, nyní jde o to, nakolik se v nadcházejících letech podaří vymanit zemi z postkomunistických pout, ve kterých stále ještě vázne. Velké koncepce ani velká slova tady moc nepomohou, a nesmlouvavá ideologičnost už vůbec ne. Víc bude zapotřebí trpělivosti, vytrvalosti a oné pověstné "drobné práce". Charakteristiky obou kandidátů, kteří mají patrně největší naději na zvolení, jsou ale v tomto ohledu poněkud vágní. Jan Zahradil se prý "silně vyprofiloval", zatímco Petr Nečas přisuzuje svůj úspěch na jižní Moravě tomu, že "více tíhne ke konzervativismu". Doufejme, že účastníci kongresu budou o novém předsedovi rozhodovat na základě obsáhlejších informací...
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021202039</DOCID>
<DOCNO>LN-20021202039</DOCNO>
<DATE>12/02/02</DATE>
<TITLE>
Společný vzdušný prostor je dobrý nápad
</TITLE>
<TEXT>
Nápad na vytvoření společné česko-slovenské obrany vzdušného prostoru je správný. Úvahy o tom, že by do projektu mělo být přibráno i Polsko a Maďarsko, jsou zcela na místě. Český premiér Vladimír Špidla a slovenský premiér Mikuláš Dzurinda dali jasný signál, takže ode dneška mohou na vytvoření projektu pracovat vojenští experti obou zemí. Výsledky jejich bádání nebudou zítra a možná projekt narazí na vážné technické problémy. Už nyní ale lze oběma premiérům zatleskat za racionální uvažování. Chuť aplaudovat hatí ovšem jedna věc - proč se tak dlouho čekalo? Proč nikdo nenaslouchal expertům, kteří něco takového před lety navrhovali? O integraci vzdušného prostoru středoevropských zemí hovořil například už v roce 2000 Jiří Šedivý z Ústavu mezinárodních vztahů. Vzhledem k tomu, že Slovensko tehdy nebylo členem NATO, zřejmě by nešlo vytvořit společnou česko-slovenskou vzdušnou obranu. Dalo se ale totéž udělat minimálně s Polskem a to, nad čím budou ode dneška bádat vojenští experti, mohlo být už na papíře a možná fungovat v praxi. Namísto toho vítězil velikášský přístup k budování ozbrojených sil. To se týká především snahy z různých důvodů nakoupit nadzvukové stíhací letouny. Specializace a hlubší spolupráce spojeneckých zemí je v NATO skloňována od konce 90. let. Je dobře, že dorazila i k nám.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021202040</DOCID>
<DOCNO>LN-20021202040</DOCNO>
<DATE>12/02/02</DATE>
<TITLE>
V kauze Šumava zatím Ambrozek váhá
</TITLE>
<TEXT>
Už několik let vedou ekologičtí aktivisté z Hnutí Duha ostrý spor s vedením šumavského národního parku i ministerstvem životního prostředí. Neuplyne jediný měsíc, aby Duha znovu a znovu neupozorňovala, že se v nejpřísněji chráněných zónách Šumavy údajně nelegálně těží dřevo, které by ze zákona mělo zůstat na místě a zetlít. Aktivisté zcela veřejně tvrdí, že na Šumavě docházelo a dochází nikoliv k nechtěným chybám, ale k naprosto konkrétním kriminálním činům, kterým správa parku buď nečinně přihlíží, nebo jim sama napomáhá. Správci Šumavy spekulace o cílené nelegální těžbě odmítají. Naopak argumentují tím, že pokud zmizely některé stromy i z přísně chráněných zón, šlo jen o lidské selhání části zaměstnanců parku, a nikoliv o cílenou těžbu. Kdo má tedy pravdu? Bývalý ministr životního prostředí Kužvart se ani nepokusil údajnou nelegální těžbu prošetřit a stejně laxně se zatím chová i jeho nástupce Ambrozek. Šumava je tak zřejmě jediným národním parkem na světě, o jehož vedení se už několik let zcela veřejně mluví v souvislosti s možnou trestnou činností, a přitom tyto spekulace nejen nikdo nedokázal, ale jak se zdá, ani nemá zájem dokázat. Proč? Ministerstvo životního prostředí by mělo správce parku buď jednoznačně očistit od jakéhokoliv podezření, nebo je naopak dohnat k odpovědnosti. Váhavý postoj ministerstva neprospívá především Šumavě samé.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021202041</DOCID>
<DOCNO>LN-20021202041</DOCNO>
<DATE>12/02/02</DATE>
<TITLE>
...lidi s neonacistickým výkladem světa totiž nevidí veřejnost ve státní správě ráda!
</TITLE>
<TEXT>
Sedmaosmdesátiletému důchodci z Ostravy Milanu Křikalovi hrozí až pět let vězení za to, že si na své zahradě vypěstoval sedm rostlin marihuany. Trpí Parkinsonovou chorobou, na jejíž průběh má konzumace marihuany příznivý vliv. Ostravští policisté jej před několika dny obvinili z výroby a držení omamných a psychotropních látek. Vnuk Milana Křikaly sdělil MF Dnes, že jeho dědečka udal místní skinhead. Na každé podobné udání musí policie reagovat zahájením šetření. To jest, dojet si kytky prohlédnout, zjistit, o co jde a k čemu jsou určeny. To je samozřejmou součástí povinností policejních důstojníků. Pak ale následuje další fáze, která je stejně nutnou a zákonem nařízenou součástí vyšetřování - kompetentní vyhodnocení získaných informací a z něho odvozený adekvátní postup, tedy předání státnímu zástupci (když jde o trestný čin), okresnímu úřadu, když jde o přestupek, nebo odložení když jde o blbost. A v téhle fázi vyšetřování "kauzy 7" ostravská policie hanebně, diletantsky a trapně selhala. To nejzákladnější, co by měl policista znát a ctít především, je totiž dodržování právního systému České republiky. Trestnému činu se říká zločin - čin, jehož podstatou je zlo. Řečeno úředním jazykem - na to, aby byl čin činem trestným, musí mít skutkovou podstatu, společenskou nebezpečnost. "Pěstování sedmi rostlin konopí nemocným starcem k použití při samoléčbě je čin ohrožující společnost" dovedete si tuto větu představit jinde než v silvestrovské estrádě? Přesto je na základě tohoto imbecilního axiomu muž obviněn z trestného činu! A to i v situaci, kdy byla za značné pozornosti médií v minulosti policií odložena celá řada podobných případů lidí pěstujících si konopí k samoléčbě. Vysvětlení je hned několik. Důstojník, který obvinění sdělil, je takový zbabělec, že se bojí odložit "drogovou" kauzu. Druhá možnost - Vánoce na krku, je třeba hodně vyřešených případů kvůli prémiím. Třetí možnost - ostravští policisté jsou tak nekompetentní, že o společenské nebezpečnosti jako nutném znaku trestného činu nevědí. Že by v sedmi kytkách nemocného starce viděli skutečný zločin, je na heroinem zamořeném Ostravsku vyloučené. A proto mě nejvíce děsí možnost poslední: onoho nemocného starce udal skin, který by - v souladu s ideologií neonacistů - nejradši postřílel všechny feťáky. Co když policista, který sdělil starci bizarní obvinění, vidí svět stejně? Perzekuční obvinění Milana Křikala bude doufám okamžitě odloženo. Stejně tak doufám, že se Inspekce ministra vnitra a BIS. podívají, nakolik je shoda postoje ostravských policistů a skinů náhodná. Nechci se dožít toho, až policie na udání neonacistů někoho obviní, že je Žid.
</TEXT>
</DOC>
<DOC>
<DOCID>LN-20021202042</DOCID>
<DOCNO>LN-20021202042</DOCNO>
<DATE>12/02/02</DATE>
<TEXT>
Předseda sdružení nájemníků a poslanec ČSSD Stanislav Křeček chce být soudcem Ústavního soudu. Navrhli jej kolegové z ústavně-právního výboru sněmovny. Ústavních soudců musí nový prezident v příštím roce jmenovat hned osm. Pan Křeček se proslavil zejména jako jeden z parlamentních lžidoktorů. Rozuměj poslanců, kteří neoprávněně užívali titul JUDr. Mnohem méně lidí jej zná jako fanatického lobbistu za zájmy občanů bydlících v bytech s regulovaným nájemným. V minulých dnech dal Křeček najevo, že dlouhodobá diskriminace části občanů je pro něj přijatelná. Ve svém komentáři k rozhodnutí Ústavního soudu tvrdil, že vlastnické právo je v dnešním Česku prosazováno příliš silně, a naznačil, že "je třeba to dělat jinak". Například současnou vládní koalici by nejraději rozpustil. Spor o regulované nájemné přitom podle něj může pomoci při volbě prezidenta. Ano, minimálně panu Křečkovi. Vlastně nic nebrání tomu, aby se příští rok ústavním soudcem stal třeba komunistický poslanec Filip. Spolu s kolegou Křečkem by tak mohl inkasovat "odměnu" za podporu Miloše Zemana v jeho prezidentské kandidatuře.
</TEXT>
</DOC>
<DOC>
<DOCID>LN-20021202043</DOCID>
<DOCNO>LN-20021202043</DOCNO>
<DATE>12/02/02</DATE>
<TITLE>
Ad LN 21. 11.: O tlumočnici, novináři Bushovi a jednoduchém světě
</TITLE>
<TEXT>
Petr Fischer kaceřoval pražskou ČKD za zrušení smlouvy k pronájmu prostor odpůrcům NATO, dostavivším se k zopakování demonstrací. Při té příležitosti se strefil do Josefa Škvoreckého, jeho nedostatečné tolerance vůči globálně si počínajícím odpůrcům globalizace a jejich třeskutým pouličním počinům. "Krásný nový svět musí být tak nádherně jednoduchý," uzavírá ironický komentátor, poté co poskytl mně nepochopitelnou informaci, že při vytváření lidové demokracie se tam scházeli většinou intelektuálové a umělci jako právě Škvorecký. Že by právě on, celoživotní nemarxista, přispěl k tvorbě oné "lidové demokracie", jež měla s demokracií tolik společného jako ona známá svěrací kazajka s autentickou kazajkou? Třeba si Fischer tohle popletl s disentem, s pokusy aspoň trošku dýchat v totalitní kleci a nerozlišuje onu krušnou dobu od dnešního stavu věcí, se svobodami, ale též nedostatečnými sympatiemi k řádícím a navýsost intolerantním vandalům. Intenzita jejich mravního rozhořčení nezřídka bývá přímo úměrná jejich ignoranci - zkušenost to dost univerzální. Vzpomínám, jak na americké akademické půdě v debatě o Jižní Africe se mě snažil knokautovat právě takový znalec, který nezvládl rozdíl mezi jmény Mandela a Mengele.
</TEXT>
</DOC>
<DOC>
<DOCID>LN-20021202044</DOCID>
<DOCNO>LN-20021202044</DOCNO>
<DATE>12/02/02</DATE>
<TITLE>
Ad LN 22. 11.: V Brně ubytují přednostně nové studenty
</TITLE>
<TEXT>
Nadzvedlo mě, jak se pan rektor Zlatuška staví k problému nedostatku ubytovacích míst pro studenty Masarykovy univerzity v Brně. Považuji za velice scestné, že při výstavbě nového kampusu nepamatuje škola i na ubytovací prostory, jak je ve světě běžné. Arogantní vysvětlení rektora, že "jsme škola, nikoliv hotel" svědčí o pohrdání problémy studentů i o jeho aroganci. A takový člověk je nyní senátorem, bude se podílet na státní politice, která aspoň podle proklamací klade velký důraz na rozvoj vzdělanosti.
</TEXT>
</DOC>
<DOC>
<DOCID>LN-20021202045</DOCID>
<DOCNO>LN-20021202045</DOCNO>
<DATE>12/02/02</DATE>
<TITLE>
Ad LN 20. 11.: Stehlík má pravdu
</TITLE>
<TEXT>
Otakar Motejl, podle O. Morávka "jednička" mezi kandidáty na funkci prezidenta, rušil (podle pana Stehlíka, LN 2. 11.) po sovětské invazi rehabilitační rozsudky. Dr. Motejl to možná nevyvrátí. Ale nebyl by dostatečně potrestán širokým zveřejněním a ustavičným přemíláním toho ošklivého škraloupu? Bude-li dotlačen k rezignaci na kandidaturu: Bude snad zvolena prezidentkou republiky už osvědčená (jako prezidentka UNESCO) senátorka Moserová? Což tak dr. Motejlovi odpustit? Podle příkladu mnoha nekatolíků, kteří (vedle katolíků) odpustili kardinálu Tomáškovi, že ještě jako venkovský kněz-administrátor podepsal (aspoň podle patera Halíka) závazek ke spolupráci s StB?
</TEXT>
</DOC>
<DOC>
<DOCID>LN-20021202046</DOCID>
<DOCNO>LN-20021202046</DOCNO>
<DATE>12/02/02</DATE>
<TITLE>
Ad LN 25. 11.: Za jeden názor, za svět maloměšťáka
</TITLE>
<TEXT>
Petr Fischer zaútočil proti "maloměšťákům", kteří odsuzují extremisty a nazývají je "lůzou, spodinou, vandaly atd." Při tom mu nevadí, jak se extremisté vyjadřují o svých politických protivnících, včetně urážlivých výroků na adresu našeho hosta, prezidenta Bushe. Nevadí mu, že při každé příležitosti používají násilí, dlažební kostky, Molotovovy koktejly atd. Že k tomu tentokrát nedošlo, je právě zásluhou dobré policejní přípravy, která nejbojovnějším zahraničním bojůvkám nedovolila přicestovat a domácím anarchistům vzala chuť ke střetnutí. Násilí není legitimní forma politického protestu, ale skutečně buď projevem vandalství, nebo pokusem o násilné zničení demokracie. Konec konců, občané si svými daněmi platí policii právě proto, aby dbala na ochranu jejich bezpečnosti a majetku, dodržování zákona a pořádku.
</TEXT>
</DOC>
<DOC>
<DOCID>LN-20021202047</DOCID>
<DOCNO>LN-20021202047</DOCNO>
<DATE>12/02/02</DATE>
<TITLE>
Ad LN 25. 11.: Mluvčí kampaně AntiNATO by měli od aliance dostat zaplaceno...
</TITLE>
<TEXT>
Skutečnost, že ministři obrany jsou v demokratických státech civilisté, kteří podléhají kontrole parlamentu, patrně J. X. Doležalovi unikla. Vyčítat panu Slačálkovi určitý slovník odvozený od VUML, když sám nazývám summit: "mejdanem vojenského bloku v civilním městě" a demokratické politiky "papaláši", je opravdu směšné. Hledání řešení bezpečnosti našeho světa je neobyčejně obtížné a různost názorů "nato", jak tuto bezpečnost zajistit nejlépe, je dokladem demokratického prostředí. Fakt, že německý kancléř je zdrženlivý k vojenskému řešení, je dobré znamení pro Evropu. Americká skepse ke schopnosti Francie dospět k energickému rozhodnutí má také historické souvislosti. Na závěr hořký povzdech Ivana Diviše v srpnu 1968: "tolik grafomanů a žádný voják".
</TEXT>
</DOC>
<DOC>
<DOCID>LN-20021202048</DOCID>
<DOCNO>LN-20021202048</DOCNO>
<DATE>12/02/02</DATE>
<TITLE>
Ad LN 25. 11.: Přípravy na obranu: součást obrany
</TITLE>
<TEXT>
Domnívám se, že noviny by neměly sloužit profesionálním novinářům jako prostor pro vylévání jejich osobních ambicí a emocí. Tento dojem na mě udělal článek Petra Fischera hodnotící opatření k summitu. Zcela protichůdný k této problematice byl článek Ondřeje Neffa, který opatření pro summit hodnotil pozitivně. Díky dobře provedené přípravě nedošlo v Praze k násilnostem a k poškození majetku v míře, která se očekávala. Petr Fischer viděl celou situaci úplně jinak. O jeho objektivitě se dá pochybovat. Za vše hovoří výrazové prostředky jako: "perverze moci, utažení jisticích šroubů" a řada dalších citově do ruda zbarvených výrazů. Na tak krátký článek až příliš mnoho emocí, nenávisti a osobní zaujatosti.
</TEXT>
</DOC>
<DOC>
<DOCID>LN-20021202049</DOCID>
<DOCNO>LN-20021202049</DOCNO>
<DATE>12/02/02</DATE>
<TITLE>
Ad LN 18. 11.: Prezident rozsvítil srdce nad Hradem
</TITLE>
<TEXT>
Jsem přesvědčena, že celý poprask kolem červeného srdce, které svítí nad Hradem, je pouze zástupný problém. Proč si to myslím? Protože si mnozí naši malí, ale zato velice sebevědomí "velikáni" během zasedání NATO uvědomili, jak váženou a světově uznávanou osobností náš pan prezident je. Zřejmě, musí také vědět, že jejich zásluhy o naši republiku jsou ve srovnání s panem prezidentem velmi malé. Proto mi připadá, že zarputilá kritika umístění symbolu srdce na Hradě je vítanou příležitostí si zvednout sebevědomí.
</TEXT>
</DOC>
<DOC>
<DOCID>LN-20021202050</DOCID>
<DOCNO>LN-20021202050</DOCNO>
<DATE>12/02/02</DATE>
<TITLE>
Slavný autor Tří mušketýrů byl pochován po boku nejznámějších francouzských velikánů
</TITLE>
<TEXT>
132 let trvalo, než se ostatky oblíbeného spisovatele Alexandra Dumase staršího dostaly na místo posledního odpočinku nejslavnějších Francouzů.
PAŘÍŽ - Francouzský prezident Jacques Chirac, čtyři mušketýři na koních, desítky mladých herců v kostýmech a davy diváků v ulicích doprovodili v sobotu večer ostatky Alexandra Dumase staršího do pařížského Panthéonu. Patrně nejčtenější francouzský spisovatel, od jehož narození letos uplynulo 200 let, se tak ocitl po boku největších velikánů Francie. Dumas vstoupil na Panthéon až 132 let po své smrti. V 19. století by totiž myšlenka pochování Dumase v Panthéonu byla pokládána za žert. Autor Tří mušketýrů, Hraběte Monte Christa a řady dalších děl byl sice již ve své době velmi populární, ale byť byl nejplodnějším spisovatelem 19. století, do škatulky velikánů národa dlouho nepasoval. Dumas žil velmi náruživě a všechny peníze, které vydělal, vzápětí prohýřil s přáteli a milenkami. Jeho knihy navíc intelektuálové označovali za příliš lidové. Teprve letos se podařilo Společnosti Alexandra Dumase prosadit, aby ostatky tvůrce mohly spočinout vedle význačných Francouzů. Na jaře tento krok schválil prezident Chirac. "S vámi jsme snili. S vámi ještě sníme," řekl v sobotu prezident na Dumasovu adresu. "Francie nejenom vzdává Dumasovi hold, ale také napravuje velkou nespravedlnost," zdůraznil. Dumasovy ostatky dorazily do Paříže v sobotu dopoledne z jeho zámku Monte Christo. Tam se zastavily na cestě z Dumasova rodného městečka Villers-Cotterets, kde byl dva roky po své smrti spisovatel pochován. Jako první přivítali v Paříži Dumasovy pozůstatky francouzští senátoři, kteří zdůraznili, že Dumasovou babičkou byla černošská otrokyně. Poté, co se metropole nad Seinou ponořila do tmy, vyrazila rakev ze Senátu do Panthéonu. Zahalena byla do modrého sukna se stříbrným nápisem: "Jeden za všechny, všichni za jednoho", známým heslem Dumasových mušketýrů. Čtyři muži na koních, zpodobňující románové hrdiny Athose, Porthose, Aramise a d'Artagnana, provázeli rakev na loučemi lemované cestě Lucemburskou zahradou. Před rakví se na pojízdném jevišti odehrávaly scény z Dumasových dramat, například ze hry Jindřich III. a jeho dvůr. V hrobce Panthéonu spisovatel spočine vedle Emila Zoly a svého velkého přítele Victora Huga, který byl pohřben v Panthéonu ihned po své smrti v roce 1885.
</TEXT>
</DOC>
<DOC>
<DOCID>LN-20021202051</DOCID>
<DOCNO>LN-20021202051</DOCNO>
<DATE>12/02/02</DATE>
<GEOGRAPHY>LONDÝN</GEOGRAPHY>
<TEXT>
Nejméně 7000 liber ( 350 000 Kč) vynese podle londýnské aukční síně Christie's strojopisné tiskové oznámení o Prohlášení nezávislosti, podepsané prvním československým prezidentem Tomášem Garriguem Masarykem, které bude nabídnuto 6. prosince v dražbě knih a rukopisů. Aukční síň neoznámila, kdo je prodávající, ale vyloučila, že by pocházel z České republiky. Do stejné dražby jde i pověřovací listina československého velvyslance ve Francii Štefana Osuského podepsaná rovněž Masarykem a jeho ministrem zahraničí Edvardem Benešem a čestný doktorát Karlovy univerzity pro arcivévodu a pozdějšího císaře Karla od Alfonse Muchy.
</TEXT>
</DOC>
<DOC>
<DOCID>LN-20021202052</DOCID>
<DOCNO>LN-20021202052</DOCNO>
<DATE>12/02/02</DATE>
<TEXT>
Blanka. Jde o španělské jméno germánského původu, které znamená "bílá" či "běloskvoucí". Patronka tohoto jména byla oblíbenou francouzskou královnou, matkou Ludvíka IX. Církevní kalendář připomíná Bibianu, která byla ve 4. století v Římě umučena za to, že byla křesťankou. Svatá Bibiana údajně pomáhá při bolestech hlavy, křečích, padoucnici, ale také při opilství.
</TEXT>
</DOC>
<DOC>
<DOCID>LN-20021202053</DOCID>
<DOCNO>LN-20021202053</DOCNO>
<DATE>12/02/02</DATE>
<TEXT>
Skutečnost se překotně vyvíjí a ti, kdo se mění pomaleji než jiní, jsou proto ve značné nevýhodě. A naopak: zvýhodněni jsou ti, kdo běží rychleji než ostatní. Kde je konkurence a soupeření, tam ani nemůže existovat průměr: i ten nejprostřednější život má určité komparativní výhody či nevýhody anebo je v jednom ohledu přínosem a v jiném ztrátou, aniž je kdy bilance ztrát a zisků vyrovnaná do té míry, že by se obě položky zrušily. Zastrčený kraj může v budoucnosti těžit z toho, že není dotčen industrializací, i když není vyloučeno, že technologie jej zničí právě proto, že tam dospěje opožděně a v mnohem dravější podobě. Existují dokonce případy, kdy účet už z logiky věcí vyrovnaný být nemůže, třebaže zdravý rozum o tom bude stále pochybovat. Kupříkladu takzvaná výhodná koupě má přinést prospěch jak zákazníkům, tak i prodejcům. Epidemie předností, výhod a prospěchu se postupně přelévá z oblasti ekonomie i do politiky, ale tady už začínají potíže. Například pozitivní diskriminace se může stát pravým opakem výhodné koupě, poněvadž hrozí, že uškodí stejně poskytovateli, příjemci i nezúčastněným subjektům: ti, kdo jsou pozitivní diskriminací zvýhodněni, budou vždy vnímáni jako ti, kdo získali nějakou výhodu na úkor někoho jiného, protože samo slovo "výhoda" zakrývá, že jde o to, aby pozitivní diskriminace vyrovnala nezaviněný neprospěch. Chvályhodná snaha o nápravu křivd pak již samým svým pojmenováním plodí závist na straně těch, kdo pozitivně diskriminováni nejsou a kdo se cítí diskriminováni negativně. To jen ukazuje, že spravedlnost je nekalkulovatelná a ne-lze si ji představit jako rovnici mezi stranou "má dáti" a stranou "dal". Jako vždy, i zde přináší důležité poučení o právních i jiných zapeklitostech fotbal a jeho pravidla. Také kopaná pracuje s poskytováním výhody, a dokonce tento akt přesně definuje. Rozhodčí, jenž je podle 5. hlavy oficiálního anglického znění fotbalových pravidel povinen "vynucovat zákon hry", má také za úkol umožnit pokračování hry, jestliže mužstvo, proti němuž byl spáchán nějaký přestupek, bude mít z takové výhody (to jest z nepotrestání viníka) prospěch. A každý ví, že zejména s ohledem na eufemisticky nazývané "taktické fauly" je takové porušování pravidel životně důležité. Přitom jde o unikátní případ pravidla, které zákon neruší, nýbrž doplňuje ustanovením o jeho porušování, tedy vynucuje jej upuštěním od oprávněné sankce. Přitom je článek o výhodě součástí fotbalových pravidel a nelze říci, že stojí nad nimi. Pouze říká, že fotbal je důležitější než kupecké počty a zákonodárce dává najevo, že pravidla a jejich dodržování nejsou účel sám o sobě a pro sebe. Naopak je ale porušením všech pravidel jakákoli snaha rozhodčího o kompenzaci mylného rozhodnutí mírnějším posuzováním poškozené strany. V tomto případě se už rozhodčí postavil nad zákon, a byť by se dovolával svého smyslu pro spravedlnost, je jeho počínání hanebné a nechutné. A tak nějak je to přibližně se vším.
</TEXT>
</DOC>
<DOC>
<DOCID>LN-20021202054</DOCID>
<DOCNO>LN-20021202054</DOCNO>
<DATE>12/02/02</DATE>
<TITLE>
Stavební spořitelny uzavřely za prvních deset měsíců celkem 1,16 milionu nových smluv. To je zhruba o 15 tisíc méně než ve stejném období loňského roku. "Vývoj stavebního spoření v roce 2002 potvrzuje prognózy, a to na straně jedné stagnaci počtu uzavřených smluv o stavebním spoření, na straně druhé plynulý nárůst počtu poskytnutých úvěrů," řekl tajemník Asociace českých stavebních spořitelen Jan Pátek. Za prvních deset měsíců tohoto roku tak stavební spořitelny poskytly o 20 procent více úvěrů než ve stejném období loni. Dynamicky rostou i překlenovací úvěry, banky uzavřely do října více půjček než za celý loňský rok.
</TITLE>
<TEXT>
Daňové nedoplatky ke konci října vzrostly na 103,8 miliardy korun. Proti loňskému říjnu se tak zvýšily o 4,2 miliardy. Na růstu daňových pohledávek státu se podílela především daň z příjmu právnických osob. Podíl přírůstku daňových nedoplatků na daňových příjmech v letošním roce tak podle odhadu ministerstva financí vzroste na 1,06 procenta z loňských 0,9 procenta.
Středomoravská vodárenská, která zásobuje vodou velkou část Olomoucka, připravila návrh zvýšení cen vodného a stočného o sedm až osm procent. Materiál ještě musí schválit majitelé vodárenské společnosti. "Návrh na úpravu cen vychází ze zhruba tříprocentní inflace a zahrnuje také poplatky odváděné státu například za čerpání podzemní vody. Cena vodného by měla vzrůst o zhruba osm procent a stočného o 7 až 7,5 procenta," řekl finanční ředitel Středomoravské vodárenské František Krmášek.
České dráhy chtějí v příštím roce snížit počet zaměstnanců ze současných 80 000 přibližně o 2000 lidí. Podle vedoucího tiskového oddělení Petra Šťáhlavského jde o absolutní pokles, tedy rozdíl mezi nově příchozími a všemi propouštěnými zaměstnanci.
Hasbro, americký výrobce hraček, musí zaplatit pokutu 4,95 milionu liber (zhruba 240 milionů korun), což odpovídá asi čtyřem procentům obratu. Uvalil ji na něj britský Úřad na ochranu spotřebitelů (OFT). Důvodem je porušení konkurenčních pravidel a diktování cen hraček. Stanovená pokuta je zatím nejvyšší od roku 1998, kdy byl schválen zákon o konkurenci. OFT původně stanovil pokutu pro Hasbro na devět milionů liber. Nakonec ji však snížil, protože firma plně spolupracovala při vyšetřování.
Wal-Mart, největší světový maloobchodní řetězec, zaznamenal v pátek největší jednodenní tržby ve své historii. Jeho zákazníci si den po americkém svátku Díkůvzdání nakoupili zboží v hodnotě 1,43 miliardy dolarů, především elektroniku, domácí spotřebiče a hračky. Za nákupní horečku mohou hlavně výrazné slevy.
Orange, největší francouzský mobilní operátor, může podle analytiků výrazně profitovat ze současného boje francouzské společnosti Vivendi Universal a britského operátora Vodafone o kontrolu nad firmou Cegetel. Cegetel totiž vlastní dvojku na francouzském mobilním trhu, společnost SFR. Prodlužování sporu o jeho ovládnutí by přitom mohlo vést k redukci prostředků na financování rozvoje této společnosti a jejích dcer.
Kurs ČS
EUR 31,62 včera 31,69
USD 31,83 včera 31,84
</TEXT>
</DOC>
<DOC>
<DOCID>LN-20021202055</DOCID>
<DOCNO>LN-20021202055</DOCNO>
<DATE>12/02/02</DATE>
<TITLE>
Klienti pojišťoven se musí smířit s tím, že majetkové pojištění příští rok značně podraží. O kolik, však stále nevědí, protože pojišťovny dosud nemají uzavřené zajistné smlouvy. Na jejich podepsání již mají pouze měsíc.
</TITLE>
<GEOGRAPHY>PRAHA</GEOGRAPHY>
<TEXT>
Domácí pojišťovny dosud většinou nemají sjednané zajištění. Zahraniční partneři totiž žádají vyšší cenu za to, že budou krýt aktivity pojišťoven. To se projeví nejen v růstu pojistných sazeb a poklesu zisku pojišťovacích domů. V extrémním případě by mohlo dojít i k tomu, že společnosti budou zvažovat, zda budou dále pojišťovat živelní katastrofy, jako byla letošní povodeň. Nebo rozsah tohoto pojištění alespoň omezí. Podepsání příslušných smluv by přitom pojišťovny měly zvládnout do měsíce. Pak by totiž měly oficiálně vyhlásit nové sazby majetkového pojištění na rok 2003.
</TEXT>
<HEADING>
Zajišťovny mají vysoké požadavky
</HEADING>
<TEXT>
"Situace je zatím dost neakční. Nevypadá to, že pojišťovny mají se zajistiteli domluvené podmínky. Jednání jsou nervózní. Zajištění podle mých informací zatím nemají ani největší domácí pojišťovny," uvedl Dominik Štros ze společnosti Marsh, která poskytuje poradenské a zprostředkovatelské služby v oblasti pojištění. Zahraniční partneři si letos kladou extrémně vysoké podmínky, a to především kvůli srpnovým povodním. Ty je jen v Česku stojí desítky miliard korun. Při živelní katastrofě, jakou byly záplavy, totiž pojišťovny neplatí klientům celé škody, ale jen jejich část, většinu zaplatí právě zajistné společnosti. Situace, že by se pojišťovny se zajišťovnami vůbec nedohodly, a neměly tak kryté své aktivity, je nepravděpodobná. Nicméně to, že se oba tábory nemohou dohodnout, nasvědčuje tomu, že pojišťovny nakonec budou muset přijmout podmínky horší než v předchozích letech. "Jednání je složitější než jindy. Zajistitelé v našem regionu i celém světě utrpěli výrazné škody z živelních katastrof. To se promítá do průběhu jednání," říká Richard Kapsa, mluvčí České pojišťovny. Smlouvy zatím nemá podepsané ani dvojka na trhu, Kooperativa. "I přesto, že jednání se zajistiteli tento rok ještě nejsou ukončena, je jisté, že sazby za zajištění se výrazně zvýší," poznamenala mluvčí Allianz Kateřina Piro. Výrazné zvýšení cen zajištění v konečném výsledku zaplatí z největší části klienti, kteří chtějí chránit svůj majetek. Růst pojistných sazeb totiž půjde do desítek procent. To však není zdaleka jediný dopad. Zvýšení cen zajištění budou muset v příštím roce pojišťovny zakalkulovat do svého hospodaření, takže pro rok 2003 nemůžou počítat s velkými zisky.
"Situace je zatím dost neakční. Nevypadá to, že pojišťovny mají se zajistiteli domluvené podmínky. Jednání jsou nervózní. Zajištění podle mých informací zatím nemají ani největší domácí pojišťovny," uvedl Dominik Štros ze společnosti Marsh, která poskytuje poradenské a zprostředkovatelské služby v oblasti pojištění. Zahraniční partneři si letos kladou extrémně vysoké podmínky, a to především kvůli srpnovým povodním. Ty je jen v Česku stojí desítky miliard korun. Při živelní katastrofě, jakou byly záplavy, totiž pojišťovny neplatí klientům celé škody, ale jen jejich část, většinu zaplatí právě zajistné společnosti. Situace, že by se pojišťovny se zajišťovnami vůbec nedohodly, a neměly tak kryté své aktivity, je nepravděpodobná. Nicméně to, že se oba tábory nemohou dohodnout, nasvědčuje tomu, že pojišťovny nakonec budou muset přijmout podmínky horší než v předchozích letech. "Jednání je složitější než jindy. Zajistitelé v našem regionu i celém světě utrpěli výrazné škody z živelních katastrof. To se promítá do průběhu jednání," říká Richard Kapsa, mluvčí České pojišťovny. Smlouvy zatím nemá podepsané ani dvojka na trhu, Kooperativa. "I přesto, že jednání se zajistiteli tento rok ještě nejsou ukončena, je jisté, že sazby za zajištění se výrazně zvýší," poznamenala mluvčí Allianz Kateřina Piro. Výrazné zvýšení cen zajištění v konečném výsledku zaplatí z největší části klienti, kteří chtějí chránit svůj majetek. Růst pojistných sazeb totiž půjde do desítek procent. To však není zdaleka jediný dopad. Zvýšení cen zajištění budou muset v příštím roce pojišťovny zakalkulovat do svého hospodaření, takže pro rok 2003 nemůžou počítat s velkými zisky.
</TEXT>
</DOC>
<DOC>
<DOCID>LN-20021202056</DOCID>
<DOCNO>LN-20021202056</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Když na konci října washingtonská soudkyně Colleen Kollarová-Kotellyová schválila urovnání mezi americkým ministerstvem spravedlnosti a softwarovým gigantem Microsoft, už to vypadalo, že několikaletý spor je u konce. K urovnání se už dříve přidalo devět amerických států, které stály na straně federálního ministerstva spravedlnosti. Rozhodnutí soudkyně pak k přijetí urovnání donutilo i zbývajících devět států, které Microsoft žalovaly kvůli zneužití jeho monopolního postavení. V pátek večer se však ministr spravedlnosti státu Massachusetts Tom Reilly proti rozhodnutí soudkyně odvolal. Nelíbí se mu, že zmíněné urovnání ignorovalo, jakým způsobem získal Microsoft svůj náskok před konkurencí, že nedostatečně ochraňuje zachování soutěže na trhu nových technologií a že je plné "děr a výjimek".
</TEXT>
</DOC>
<DOC>
<DOCID>LN-20021202057</DOCID>
<DOCNO>LN-20021202057</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Ústecká potravinářská firma Setuza zřejmě falšuje výsledky a vydává se za ziskovou firmu, uvedla ve zpravodajství ČT. Rozdíl mezi skutečnými a zveřejňovanými výsledky se podle ČT pohybuje ve stamilionech korun. Setuza však obvinění odmítla. ČT tvrdí, že Setuza falšuje své výsledky podobným způsobem jako zkrachovalý americký energetický koncern Enron. Ten přeléval majetek mezi svými dceřinými společnostmi a zakrýval tak skutečná čísla. Loni koncem září vykazovala Setuza ztrátu 66 milionů korun a tak vytvořila plán, jak ji smazat. K vytvoření falešného zisku použila podle ČT 25 let starou a odepsanou technologii k výrobě olejů a šrotu. Původně ji chtěla prodat za 70 milionů, nakonec si ji nechala odhadnout na 135 milionů korun a prodala ji olomoucké firmě Milo kosmetika. Tuto firmu však ovládají stejní vlastníci jako Setuzu, takže tento obchod nemohla odmítnout. Setuza pak loňský rok uzavřela jako ziskový. "Celé hospodaření za rok 2001 zkontrolovala auditorská firma, zhodnotila bez závad, bez jakýchkoli nedostatků," řekla televizi mluvčí Setuzy Marie Logrová. Podle ČT však hospodaření firmy za poslední čtyři roky ověřovali tři různí auditoři. Posledním z nich je HZ Praha, která posvětila i loňské účetní výsledky. Tyto výsledky však neobsahují více než dvoumiliardový úvěr u státu. Ten vznikl v bývalé Investiční a Poštovní bance, odkud ho převzala Československá obchodní banka a převedla ho na Českou konsolidační agenturu. Setuza tento závazek neuznává a vede o něj soudní spor. "Celá záležitost se nám jeví jako součást konkurenčního boje, který je veden proti Setuze již několik měsíců," dodala mluvčí Logrová.
</TEXT>
</DOC>
<DOC>
<DOCID>LN-20021202058</DOCID>
<DOCNO>LN-20021202058</DOCNO>
<DATE>12/02/02</DATE>
<TITLE>
Oběd se Slávkou Harazimovou
</TITLE>
<HEADING>
S majitekou Drink S.O.S. hovořila Machaela Rulíšková
</HEADING>
<TEXT>
Majitelka společnosti Drink S.O.S. Slávka Harazimová působí v kontextu úspěchu své firmy překvapivě mladě a klidně. Za sedmiletou existencí firmy ovšem podle všeho stojí obrovský kus práce. Sympatický dojem ze štíhlé blondýnky navíc dokresluje spousta zábavných historek ze života firmy.
S majitelkou společnosti Drink S.O.S., která v kteroukoli denní, ale především noční hodinu na zavolání obstará indisponovaným řidičům náhradního šoféra k jejich vozu, jsme se na oběd sešly už v trochu pozdější hodinu - ve tři odpoledne. Do telefonu si Slávka Harazimová sjednávala čas omluvným hlasem, protože vzhledem ke své práci má prý posunutý biorytmus. Přesto mě úvodní věta, že k snídani si dá jen něco malého, poněkud zaskočila. "Podstata práce je v noci. Úřady ale fungují jen ve dne. Naučila jsem se spát v takových dvouhodinovkách. Na druhé straně bych se ale asi mohla ucházet o zápis do Guinnessovy knihy rekordů, protože jsem nedávno prospala v tahu 48 hodin," vysvětluje majitelka společnosti Drink S.O.S. Slávka Harazimová. Celý servis funguje jednoduše. Indisponovaný řidič zavolá na dispečink, upřesní adresu a do 20 minut pro něj přijede řidič, který si k němu sedne do auta, vynuluje tachometr a odveze majitele vozu jeho autem tam, kam potřebuje. V závěsu za autem jede takzvaný dispečerský vůz, který potom šoféra Drink S.O.S. odveze zpět. Cena je 30 korun za kilometr. Zhruba pět procent zákazníků je ze zahraniční, zbytek tvoří domácí klientela. Z celkového počtu objednávek asi 80 procent patří stálým zákazníkům. "Typický zákazník se nedá popsat dosaženým vzděláním, profesí, osobním majetkem nebo tím, jak často pije. Vychází to z pocitu zodpovědnosti. Někteří 'boháči' sednou do auta a jedou nehledě na alkohol. To samozřejmě není náš klient. Někdo si nás ale volá třeba jenom od překročení určité hranice alkoholu," upřesňuje Harazimová. "Nevolají nás ale jen alkoholem indisponovaní lidé z restaurací. Našich služeb využívají třeba i servisy, nebo třeba ženy, které uvíznou na náledí, nebo manželka, která chce přijet pro partnera na letiště jejich vozem - to jsou ty denní zakázky," dodává. Největší nápor registrují mezi 23. a druhou hodinou ranní. Nejdále vezli klienta do Budapešti. "Zavolala si nás jedna nejmenovaná konzultantská společnost a zákazník na otázku, kam to bude, odpověděl: Do Budapešti," vypráví. "Kolega na to řekl obvyklé: Samozřejmě! A dodal, že se jen staví doma pro pas. Stavil se pro pas a ve slovníku si našel, jak se maďarsky řekne vlakové nádraží. A jelo se," dodává Slávka Harazimová. Některé požadavky zákazníků bývají opravdu netypické. "Volal nám zákazník, kterému se narodilo miminko, že jezdí s tatrou s návěsem, jestli by za něj náš řidič nemohl jít ráno do práce. A opět říkáme: Samozřejmě. No, panika! Ale sehnali jsme šoféra. Za chvíli telefon znovu: Jestli bychom nesehnali řidiče i za kolegu! Nakonec jich bylo osm," pobaveně líčí. O jaký typ vozu konkrétně při odvozu jde, dopředu vědět nepotřebují. Různé zvláštnosti prý hlásí zákazníci sami. "Indisponovaný zákazník volal, abychom pro něj přijeli tam a tam. Sám ovšem pochopil, že typ vozu je dobré ohlásit dopředu. Šlo totiž o linkový kloubový autobus," vypráví. "Nebo volal řidič, že chce odvézt na hranice. Že je řidič tiráku, nám také řekl dopředu," dodává.
</TEXT>
<HEADING>
Vždy se stane to, čeho se nikdo neobává
</HEADING>
<TEXT>
Nápad založit takovou firmu vzešel před sedmi lety od kamaráda, který žil nějakou dobu v Německu, kde podobný servis pro řidiče normálně funguje již delší dobu. "Měla jsem obrovské štěstí na lidi. Na druhé straně teď, když se společnost rozjela, přinášejí největší problémy právě někteří zaměstnanci. Například jsem někoho zaměstnala a on si vzal telefonní čísla našich klientů, pořídil si licenci a začal nám je přetahovat," popisuje Harazimová. Velkou část konkurence na trhu tak tvoří právě bývalí zaměstnanci. "A to je ono, vždycky se stane to, čeho se nikdo neobává. Takové chování by mě vůbec nenapadlo. Na začátku jsem počítala spíš s nedůvěrou zákazníků v naše řidiče a v naše služby," vysvětluje. Pro odlišení od obyčejné taxislužby nosili šoféři Drink S.O.S. během služby oblek. Řidiči ale způsobují nehody na voze klienta naprosto minimálně. A ani tak to nikdy není nic závažného, maximálně odřený lak. A proti tomu je firma pojištěná. Naopak se ale prý několikrát stalo, že opilý řidič naboural do nich. A to pak jde z povinného ručení viníka nehody. "A to je rozdíl mezi námi a taxislužbou. Pokud by se náhodou stalo, že by náš řidič naboural vůz klienta, jsem pojištěná a řidič je můj zaměstnanec. Taxikáři nejsou pojištění, protože každý jezdí na svou licenci a pojištění by neunesli. Ale riziko pak promítají do ceny, kterou nadsadí drahým vozům - image podnikání to výrazně poškozuje," upozorňuje Slávka Harazimová.
</TEXT>
<HEADING>
Diskrétnost je základ
</HEADING>
<TEXT>
Nevýhodnější postavení žen v byznysu ale Slávka Harazimová jednoznačně popírá. "Ženská to má těžší vždycky, ale v byznysu to asi vyjde nastejno. Slyšela jsem ovšem, že v práci má chlap autoritu, kdežto ženská budí soucit. No nevím, jestli je to pravda - je to spíš trochu urážející. Asi to opravdu vyjde nastejno," tvrdí. Spokojená je i se řidičkami-ženami. I když své si musely vybojovat, ale zvládají to prý výborně. "Samozřejmě se setkaly s tím, že jim indisponovaný zákazník sdělil, že to si to auto raději odřídí sám. Situaci ovšem zvládly - jak auto, tak řidiče," dodává. Prvních deset minut čekání řidiče na klienta je zdarma, pak se počítá pět korun za minutu. "Jednou jsme jeli sice jen dva kilometry, ale taxa za čekání se vyšplhala na dva tisíce korun," popisuje své zkušenosti Slávka Harazimová. "Obvykle se ale snažíme zákazníka, kterému se z lokálu nechce, nějak přesvědčit. Prostě do něj hučíme: Pane, pojďte už domů! A pak taky máme zákazníky, kteří nás využívají, protože vědí, že se sami s restaurací obtížně loučí a my umíme být horší než manželka," dodává se smíchem. V téhle práci je bezesporu základ diskrétnost. "Dvacet procent naší klientely jsou lidé mediálně zajímaví. Samozřejmě, že určité návrhy bulvárních plátků jsme registrovali, ale vyhovět jim nepadá vůbec v úvahu. Jednak to není slušné a jednak by tím člověk v byznysu okamžitě skončil tohle by se rychle rozneslo," uzavírá Harazimová.
Slávka Harazimová si v pražské restauraci U Kašpárka objednala husí jatýrka se slaninou a rokfórovou omáčkou a pečivem. K jídlu pila vinný střik z bílého vína.
</TEXT>
</DOC>
<DOC>
<DOCID>LN-20021202059</DOCID>
<DOCNO>LN-20021202059</DOCNO>
<DATE>12/02/02</DATE>
<TITLE>
Díky nízké inflaci a silné koruně za vánoční zboží zaplatíte o trochu méně než v loňském roce
</TITLE>
<TEXT>
Blíží se Vánoce, a tak začíná již tradiční boj velkých obchodních řetězců o zákazníky. Zbraněmi jsou tuny propagačních materiálů a katalogů a také rafinované slevové kampaně. Jak se tedy české hypermarkety do tohoto boje vyzbrojily?
Obecně z vyjádření představitelů hypermarketů vyplývá, že ceny zboží nezaznamenaly za uplynulý rok výrazný nárůst. Ceny spotřební elektroniky naopak klesají, zejména díky mamutím specializovaným obchodům, které svými výhodnými nabídkami tlačí ceny dolů. Ceny vánočních potravin díky rozsáhlým slevám rovněž mírně klesají, takže lze říci, že letošní Vánoce nebudou dražší než ty loňské. Hypermarkety se za dobu své existence staly pro většinu lidí součástí vánočních nákupů. Není proto divu, že se každý z nich snaží přilákat co nejvíce zákazníků rozsáhlými systémy slev a zvýhodnění.
</TEXT>
<HEADING>
Vánoční slevy jsou už nyní
</HEADING>
<TEXT>
Obecně lze tyto slevové kampaně rozdělit do dvou kategorií. Slevám podléhá jednak zboží, které se může stát vánočním dárkem, a jednak zboží bezprostředně související s přípravou vánočních oslav. Do první kategorie patří hlavně spotřební elektronika, sportovní potřeby apod. Do druhé pak vánoční ozdoby, prskavky a v neposlední řadě také potraviny. Zejména ty tradiční, vánoční. A tak se chystají slevy šumivých i nešumivých vín, bramborových salátů, ryb a podobně. Představitelé velkých obchodních sítí poskytují pouze obecné informace o chystaných slevách, konkrétní čísla pečlivě tají. "Chystáme spoustu akčních slev na aktuální vánoční potraviny a pochutiny," uvedla vedoucí marketingového oddělení sítě Interspar. Motiv této opatrnosti je jasný - pravidla konkurenčního boje. "Kdybychom zveřejnili naše chystané akční ceny, můžeme si být jistí, že zítra nebo pozítří budou takové ceny u všech našich konkurentů," svěřil se Petr Vyhnálek, jednatel společnosti Globus. Něco ale hypermarkety přeci jen prozradily. Hypermarkety Kaufland chystají slevy zejména dárkového a spotřebního zboží, především elektroniky. Tyto slevy se budou pohybovat řádově ve stovkách korun. Síť hypermarketů Tesco vydává velký vánoční leták s nabídkou akčního zboží. Slevy jsou zaměřeny zejména na spotřební elektroniku a dárkové zboží. Tesco připravilo také speciální nabídku vánočních kaprů. "Vánoční kapři budou v Tesku nabízeni za nejvýhodnější cenu na trhu," slibuje mluvčí Teska Martina Čermáková. Zorientovat se ve slevách sítě Interspar pomohou zákazníkovi speciální katalogy. Ty by měly být čtyři: "Pečeme na Vánoce", "Vánoční dárky", "Dětem pod stromeček" a "Dětem od Ježíška". Jsou zaměřeny na všechny druhy zboží a podle vedoucí marketingu sítě Interspar Ladislavy Pavlasové "obsahují stovky výhodných nabídek". Akční vánoční nabídka hypermarketů Globus zahrnuje rovněž všechny typy zboží, důraz je kladen na potraviny. Globus bude své zákazníky informovat o akcích prostřednictvím letáků a katalogů. Hypermarkety Carrefour odmítají informace o slevových kampaních uveřejnit.
Obecně lze tyto slevové kampaně rozdělit do dvou kategorií. Slevám podléhá jednak zboží, které se může stát vánočním dárkem, a jednak zboží bezprostředně související s přípravou vánočních oslav. Do první kategorie patří hlavně spotřební elektronika, sportovní potřeby apod. Do druhé pak vánoční ozdoby, prskavky a v neposlední řadě také potraviny. Zejména ty tradiční, vánoční. A tak se chystají slevy šumivých i nešumivých vín, bramborových salátů, ryb a podobně. Představitelé velkých obchodních sítí poskytují pouze obecné informace o chystaných slevách, konkrétní čísla pečlivě tají. "Chystáme spoustu akčních slev na aktuální vánoční potraviny a pochutiny," uvedla vedoucí marketingového oddělení sítě Interspar. Motiv této opatrnosti je jasný - pravidla konkurenčního boje. "Kdybychom zveřejnili naše chystané akční ceny, můžeme si být jistí, že zítra nebo pozítří budou takové ceny u všech našich konkurentů," svěřil se Petr Vyhnálek, jednatel společnosti Globus. Něco ale hypermarkety přeci jen prozradily. Hypermarkety Kaufland chystají slevy zejména dárkového a spotřebního zboží, především elektroniky. Tyto slevy se budou pohybovat řádově ve stovkách korun. Síť hypermarketů Tesco vydává velký vánoční leták s nabídkou akčního zboží. Slevy jsou zaměřeny zejména na spotřební elektroniku a dárkové zboží. Tesco připravilo také speciální nabídku vánočních kaprů. "Vánoční kapři budou v Tesku nabízeni za nejvýhodnější cenu na trhu," slibuje mluvčí Teska Martina Čermáková. Zorientovat se ve slevách sítě Interspar pomohou zákazníkovi speciální katalogy. Ty by měly být čtyři: "Pečeme na Vánoce", "Vánoční dárky", "Dětem pod stromeček" a "Dětem od Ježíška". Jsou zaměřeny na všechny druhy zboží a podle vedoucí marketingu sítě Interspar Ladislavy Pavlasové "obsahují stovky výhodných nabídek". Akční vánoční nabídka hypermarketů Globus zahrnuje rovněž všechny typy zboží, důraz je kladen na potraviny. Globus bude své zákazníky informovat o akcích prostřednictvím letáků a katalogů. Hypermarkety Carrefour odmítají informace o slevových kampaních uveřejnit.
</TEXT>
</DOC>
<DOC>
<DOCID>LN-20021202060</DOCID>
<DOCNO>LN-20021202060</DOCNO>
<DATE>12/02/02</DATE>
<TITLE>
cena stromků:
</TITLE>
<TEXT>
I přesto, že letní povodně poničily část mladých stromů, měl by být trh vánočními stromky dostatečně zásoben a neměly by výrazně stoupat ani ceny. Vyplývá to z vyjádření státního podniku Lesy České republiky. "Povodně poškodily asi 1000 hektarů mladých stromových kultur, to pro nás ale znamená jen nepatrnou ztrátu," řekl mluvčí Lesů ČR Jan Řezáč.
Nabídka proto bude stejná jako v jiných letech. K sehnání budou smrky, borovice i jedle. "Metrový smrk budeme prodávat za 20 Kč, stejně velkou borovici za 25 Kč a jedli zhruba za 30 Kč," vypočítává velkoobchodní ceny Řezáč. Konečná cena stromků však bude několikrát vyšší. Musejí se ještě připočítat náklady pouličních prodejců - a samozřejmě i jejich rabat. "Lesy ČR prodávají stromy nastojato. V praxi to znamená, že prodejce si od nás koupí kus lesa, odkud stromky na vlastní náklady vytěží a odveze. I proto se ceny na ulicích vyšplhají třeba na čtyřnásobek naší ceny," upozorňuje Řezáč. Cena za metr smrku by tak letos mohla stoupnout na 60 až 80 korun. To však proti loňskému roku nepředstavuje výrazný nárůst.
</TEXT>
<HEADING>
Živé vánoční stromky
</HEADING>
<TEXT>
Na tuzemském trhu s vánočními stromky se začíná také rozšiřovat poměrně nový trend. Jde o pěstování stromků na speciálních plantážích, většinou zřizovaných na bývalých zemědělských pozemcích. Plantáže mají hned několik výhod. Zejména to nepoškozuje lesy, které těžbou stromků vždy trpí. Navíc jsou stromky "hezčí" - dostává se jim větší péče než v lese. Větší jsou ale i výdaje na jejich pěstování - což se přirozeně promítne i na konečné ceně takových stromků. "Zákazník má ale záruku, že za své peníze dostává vysokou kvalitu. Stromky z plantáží jsou souměrnější a také déle vydrží," dodává Řezáč. Stále více zákazníků také dává přednost stromkům pěstovaným v květináčích. "Živé stromky ale vyžadují speciální péči - na přechod do vyhřátých bytů je musíte připravit. Cena je pochopitelně vyšší - za průměrně velký smrček zaplatíte okolo 300 Kč. Pokud by se někdo rozhodl "ušetřit" a vypravit se do lesa pro stromek "načerno", vystavuje se nebezpečí poměrně vysokých pokut. "Lesní stráž může na místě udělit blokovou pokutu do výše 1000 korun, častěji se tyto případy řeší přestupkovým řízením přes policii. Ta může hříšníka postihnout až pětitisícovou pokutou. Pokud by šlo o organizovanou akci s velkou napáchanou škodou, může se jednat i o trestný čin a pachatelům hrozí pokuta i 100 000 korun," varuje Řezáč.
Orientační ceny vánočních stromků
100 cm 150 cm 200 cm 250 cm
</TEXT>
</DOC>
<DOC>
<DOCID>LN-20021202061</DOCID>
<DOCNO>LN-20021202061</DOCNO>
<DATE>12/02/02</DATE>
<TITLE>
cena ryb:
</TITLE>
<TEXT>
Ceny vánočních ryb budou letos zhruba stejné jako loni. Přestože letní povodně zasáhly i jižní Čechy, které jsou nejvýznamnější rybníkářskou oblastí v republice. Tvrdí to distributoři a prodejci ryb pro vánoční trh.
Relativně nejlépe jsou na tom rybáři moravští. "Letošní povodně se našich ryb výrazně nedotkly, měli jsme sice jiné problémy, ale poptávku zvládneme uspokojit," říká Pavel Míšek ze společnosti Rybníkářství Pohořelice. Podle jeho slov vyloví tato společnost pro vánoční trh asi 750 až 800 tun ryb. V letošní nabídce budou prakticky všechny druhy: tedy kapr, amur, tolstolobik, karas, ale i vzácnější druhy jako sumci, candáti či štiky. "Ceny vánočních ryb se proti loňsku prakticky nemění. Kapr bude k dostání okolo 75 korun za kilogram, tolstolobik asi za 38 korun, candát bude stát kolem 270 korun za kilogram," vypočítává Míšek. Výrazně dražší proti loňsku nebudou ani ryby z jižních Čech, tedy z oblastí, které se musejí vypořádat s následky povodní. "Očekáváme výlov asi o 10 procent nižší, ale ryb bude určitě dost," ubezpečuje Josef Mareš, obchodní manažer společnosti Fish market. Tato firma zajišťuje distribuci ryb z Hluboké nad Vltavou, Tábora a také z největší tuzemské rybníkářské oblasti v Třeboni.
</TEXT>
<HEADING>
Nárůst cen zhruba o pět procent
</HEADING>
<TEXT>
Jeho slova potvrzuje i obchodní ředitel Rybářství Třeboň Milan Malecha: "Plánovaný výlov byl 3000 tun, ztráta bude asi deset procent," říká. "Vylovili jsme několik rybníků mimo pořadí, takže rozhodně zabezpečíme vánoční trh v rozsahu loňského roku. Očekáváme jen mírný nárůst cen, asi okolo 5 až 8 procent," dodává k tomu ředitel Fish marketu Rudolf Provázek. Stabilitu cen potvrzují i další prodejci ryb. Peter Heuer ze společnosti Arybaz, která má své sádky nedaleko Prahy: "Povodňové škody na kaprech byly u nás malé, ale zase jsme přišli o hodně línů. Ceny by se však příliš měnit neměly." Ceny ryb si v konečné fázi určují sami prodejci ryb. Dá se ale předpokládat, že cena nejtradičnějších českých vánočních ryb - kaprů se bude pohybovat mezi 75 a 80 korunami za kilogram ryby o hmotnosti nad 2,5 kilogramu. U menších kaprů pak okolo 70 korun za kilogram. Kromě kaprů se na vánoční stoly začínají v poslední době dostávat i jiné ryby - jejich ceny jsou ale několikanásobně vyšší. Tak zvaně na ulici navíc nebývají k dostání, zákazník se pro ně musí vypravit do specializovaných obchodů či sádek. Například za kilogram candáta zaplatíte až 300 Kč.
Orientační ceny vánočních ryb
1 kg 2 kg 3 kg 4 kg
</TEXT>
</DOC>
<DOC>
<DOCID>LN-20021202062</DOCID>
<DOCNO>LN-20021202062</DOCNO>
<DATE>12/02/02</DATE>
<TITLE>
cena pobytů:
</TITLE>
<TEXT>
Chcete se vyhnout vánočnímu shonu a spoustě starostí, které jsou s ním spojené? Tak pojeďte strávit Vánoce či Silvestra někam mimo domov, radí cestovní kanceláře. Zároveň nabízejí celou řadu nejrůznějších pobytů, které to umožňují.
Silvestrovské pobyty jsou součástí nabídky snad každé cestovní kanceláře. Češi nejraději tráví Silvestra na českých či slovenských horách. Výjimkou ale nejsou ani novoroční oslavy v zahraničí. "Naše kancelář se orientuje zejména na zahraniční výjezdy a silvestrovské pobyty jsou z našeho zimního katalogu vždy vyprodány jako první," uvádí Věra Kudynová, tisková mluvčí cestovní kanceláře Fischer.
</TEXT>
<HEADING>
Exotické Vánoce
</HEADING>
<TEXT>
Méně časté jsou pak pobyty vánoční, ale i tento trend se začíná rozšiřovat. "Lidé začínají volit zahraniční vánoční pobyty, zbaví se tak starostí," říká Kudynová. Pobyty jsou většinou spojeny s dalšími programy, včetně nadílky a večeře. Dita Bachroňová, mluvčí CK Firo-tour říká: "V naší cestovní kanceláři pozorujeme stoupající oblibu vánočních zájezdů, ale Silvestr je pořád silnějším obdobím." I CK Fischer zaznamenala zvyšující se oblibu vánočních dovolených. "Pokud Češi vyjíždějí na Vánoce mimo domov, pak většinou do zahraničí. Z naší zkušenosti také vyplývá, že kdo zkusil zahraniční vánoční dovolenou, většinou pak tuto možnost využívá znovu," dodává Kudynová. A kdy je nejlepší začít plánovat Silvestr? "Pokud chce zákazník mít širokou nabídku, pak je třeba s plánováním začít již v létě. Ale zájemci si ještě dnes mohou vybrat jak tuzemské, tak zahraniční silvestrovské pobyty. Pokud si ale chtějí vybrat, měli by si pospíšit," varuje Brejcha. Dita Bachroňová z CK Firo-tour jeho slova potvrzuje: "Optimální je zabývat se plánováním svátků koncem léta. Klienti včasným objednáním mají možnost získat i určité slevy," říká. Silvestrovké pobyty jsou také dražší než u jiných termínů. V ceně bývá často kromě standardních služeb i slavnostní večeře nebo třeba i láhev sektu. "Ceny za silvestrovské pobyty mohou dosahovat i dvojnásobku ceny pobytů ve stejných lokalitách mimo sváteční sezonu," říká Brejcha.
</TEXT>
<HEADING>
Kde můžete strávit vánoční svátky a silvestrovskou oslavu
</HEADING>
<TEXT>
CK Firo-tour nabízí tuzemské sváteční pobyty zejména na Šumavě a v Krkonoších. Ceny se pohybují od 3000 do 10 000 Kč, nároční klienti pak mohou zaplatit i 17 000 Kč. Ze zahraničních lokalit nabízí například sváteční pobyty v Egyptě, Spojených arabských emirátech či v Mexiku. Cena se pohybuje v rozmezí 14 000 až 40 000 Kč.
CK Čedok stále nabízí volná místa např. na šestidenní pobyt v hotelu Terasy v Železné Rudě za cenu od 8860 Kč. V rámci programu Silvestr letadlem nabízí zahraniční pobyty například v Paříži (4 dny za 8990 Kč) a v Římě (4 dny a 9990 Kč) a dále také zvýhodněné letenky do Paříže (6990 Kč) a do Říma (3990 Kč).
Sváteční zájezdy CK Fischer směřují v tuzemsku např. do Krkonoš, cena za 5 dní ve Špindlerově Mlýně je 2500 až 5290 Kč podle úrovně hotelu. Mimo ČR můžete pobýt třeba týden v Lanzarote ( 18 990 Kč) či v Egyptě ( 12 990 Kč). Pro náročné je 14 dní přes Vánoce i Silvestra v Dominikánské republice za 54 000 Kč.
</TEXT>
</DOC>
<DOC>
<DOCID>LN-20021202063</DOCID>
<DOCNO>LN-20021202063</DOCNO>
<DATE>12/02/02</DATE>
<TITLE>
Carrefour
</TITLE>
<TEXT>
umělý stromek (malý): 89 Kč umělý stromek (velký): 599 Kč sada vánočních ozdob: 65 Kč vánoční čokoládová kolekce: 114,80 Kč vánoční řetěz: 29 Kč balení prskavek: 11,90 Kč vánoční balicí papír: 16,50 Kč láhev sektu: 83,40 Kč háčky na ozdoby: neuvádí
250 g bramborového salátu: 12,30 Kč
1 kg kapra: 74,90 Kč brambory: 6,90 Kč
</TEXT>
<HEADING>
Globus
</HEADING>
<TEXT>
umělý stromek malý: 99,90 Kč umělý stromek velký: 369 Kč sada vánočních ozdob: 19,90 Kč vánoční čokoládová kolekce: 93,90 Kč vánoční řetěz: 4,90 Kč balení prskavek: 4,50 Kč vánoční balicí papír: 7,90 Kč láhev sektu: 84,90 Kč háčky na ozdoby: 3,90 Kč
250 g bramborového salátu: 9,80 Kč
1 kg kapra: neuvádí brambory: 16,90 (2 kg)
</TEXT>
<HEADING>
Tesco
</HEADING>
<TEXT>
umělý stromek malý: 89,90 Kč umělý stromek velký: 2000 Kč sada vánočních ozdob: 39,90 Kč vánoční čokoládová kolekce: 99,90 Kč vánoční řetěz: 6,90 Kč balení prskavek: 2,90 Kč vánoční balicí papír: 7,90 Kč láhev sektu: 89,90 Kč háčky na ozdoby: 4,90 Kč
250 g bramborového salátu: neuvádí
1 kg kapra: neuvádí brambory: 39,90 Kč (5 kg)
</TEXT>
<HEADING>
Interspar
</HEADING>
<TEXT>
umělý stromek malý: 139 Kč umělý stromek velký: 599 Kč sada vánočních ozdob: 139 Kč vánoční čokoládová kolekce: neuvádí vánoční řetěz: 27,90 Kč balení prskavek: 4,50 Kč vánoční balicí papír: 9,90 Kč láhev sektu: 98,90 Kč háčky na ozdoby: neuvádí
250 g bramborového salátu: 14,80 Kč
1 kg kapra: neuvádí brambory: neuvádí
</TEXT>
</DOC>
<DOC>
<DOCID>LN-20021202064</DOCID>
<DOCNO>LN-20021202064</DOCNO>
<DATE>12/02/02</DATE>
<TITLE>
Životního úspěchu a historicky nejlepšího výsledku českých běžců na lyžích v závodě Světového poháru dosáhl v sobotu Lukáš Bauer. Ve finském Kuusamu proletěl 15kilometrovou tratí ve druhém nejrychlejším čase. Na vítězného Rusa Ročeva ztratil jen 3,3 vteřiny.
</TITLE>
<TEXT>
KUUSAMO, Finsko - Běžec na lyžích Lukáš Bauer dokázal v sobotu to, oč se před ním marně snažilo mnoho českých reprezentantů. V závodu Světového poháru ve finském Kuusamu dojel senzačně na druhém místě. Nejlepším umístěním českých běžců na stupních vítězů ve Světovém poháru přitom dosud bylo třetí místo Václava Korunky na třicítce volnou technikou v Lahti 1993. Pětadvacetiletého Bauera dokázal na klasické patnáctce porazit pouze Rus Vasilij Ročev. Až daleko vzadu zůstaly severské a italské hvězdy. Hodnocení Světového poháru vede Ročev, Bauer je se 104 body třetí. "Je to paráda. Ty tři vteřinky mě sice trochu mrzí, ale mojí radost mi zkazit nemůžou," radoval se Bauer, který už v loňské sezoně prokazoval, že míří do světové špičky. V Kuusamu skvěle odstartoval. Na prvních mezičasech byl dokonce s dvouvteřinovým náskokem v čele celého startovního pole. "V prostřední části jsem ale trochu ztratil," komentoval Bauer v jedné chvíli až desetisekundovou ztrátu na Ročeva. "Poslední kilometry už ale Lukáš letěl znovu jako vítr. Byl to fantastický závod. Servis odvedl perfektní práci a Lukáš to zvládl famózně. Smekám před ním, nemám slov," zajíkal se v cíli radostí lyžařův trenér Miroslav Petrásek. Podle něj Bauera dělilo od prvenství opravdu málo. "Kdyby byla trať o pár metrů delší, Ročeva by předhonil. Ale to jsou jen kdyby. Ty tři vteřinky přeci jen trochu mrzí," dodal trenér.
</TEXT>
<HEADING>
Medaile z MS už nejsou utopií
</HEADING>
<TEXT>
Sám Bauer byl ze závodu, který se jel za téměř desetistupňového mrazu, nadšený. "Zase se mi potvrdilo, že když se člověku daří, tak lyžování ani nebolí. Jelo se mi parádně." Svůj výsledek ale Bauer přesto nechce přeceňovat. "Řada favoritů ladí formu až na mistrovství světa a do Finska přijela z plného tréninku," vysvětloval český lyžař, který před sezonou rovněž mluvil o zisku medailích ze světového šampionátu. "Tehdy se to leckomu mohlo připadat jako trochu nadnesený cíl. Ale tímhle výsledkem Lukáš dokázal, že by to mělo být reálné. Je schopen to dokázat," řekl Petrásek. A to, že Bauerův sobotní výkon rozhodně nebyl jen náhoda, český lyžař navíc potvrdil i o den později. V závodě smíšených štafet sice české kvarteto skončilo až desáté, ale na desítce volnou technikou zaběhl Bauer absolutně nejrychlejší čas. Svého sobotního přemožitele Rusa Vasilije Ročeva porazil o 16,4 vteřiny.
Výsledky Světového poháru v Kuusamo
</TEXT>
</DOC>
<DOC>
<DOCID>LN-20021202065</DOCID>
<DOCNO>LN-20021202065</DOCNO>
<DATE>12/02/02</DATE>
<TEXT>
NEW YORK/PRAHA - Nejlepší víkend v průběhu letošního ročníku slavné NHL zažili v zámoří čeští hokejisté. Celkem totiž nasbírali 41 bodů za 14 gólů a 27 asistencí. Nad všemi však čněl střelec zlatého gólu z mistrovství světa v roce 1999 Jan Hlaváč. Útočník Caroliny Hurricanes se totiž postaral o první hattrick českého hokejisty během letošní sezony NHL. Své tři góly navíc vstřelil v repríze posledního finále Stanley Cupu do branky Detroitu Red Wings. "Dvakrát škoda pro Carolinu, že Hlaváče nekoupila o pět měsíců dřív," vracel se reportér USA Today k letošnímu finále Stanley Cupu, v němž si střelci Hurricanes s precizní defenzivou Detroitu nevěděli rady. "Nehledal bych v tom souvislosti. Vždyť tehdy stál v brance Detroitu Dominik Hašek a nyní Curtis Joseph," komentoval to Hlaváč, který do Caroliny přestoupil teprve před měsícem z Vancouveru. "Jsem šťastný, že k tomu trejdu došlo. Po delší době jsem totiž zase v týmu, kde mě trenéři dají na ledě prostor a nechají hrát můj hokej. A tohle je výsledek," radoval se Hlaváč, jemuž poslední dvě angažmá příliš nevyšla. Ve Philadelphii i ve Vancouveru se na led dostával spíše jen sporadicky. Všechny své góly do sítě Detroitu 26letý útočník vstřelil z dorážek při přesilových hrách. Po utkání pak zaslouženě stanul v centru pozornosti. "Hrál skvěle, dneska mohl dát klidně pět šest gólů. Přesně takový zápas potřeboval k tomu, aby si znovu začal věřit," zářil nadšením trenér Caroliny Paul Maurice. "Ukazuje se, že pro náš tým bude opravdu velkou posilou," přidával se útočník Brind'Amour, jedna z největších hvězd mužstva. Vedle Hlaváče se mimořádně dařilo i útočníkovi Ottawy Martinu Havlátovi. Ten v zápase ve Washingtonu jeden gól dal a na tři další přihrál. Měl tak lví podíl na vítězství 6:2, navíc dokonale zastínil Jaromíra Jágra v dresu Capitals.
</TEXT>
</DOC>
<DOC>
<DOCID>LN-20021202066</DOCID>
<DOCNO>LN-20021202066</DOCNO>
<DATE>12/02/02</DATE>
<TEXT>
Michail Južnyj se včera stal ruským hrdinou, když coby náhradník v rozhodujícím utkání porazil Francouze Mathieua a získal pro svou zemi poprvé v historii Davis Cup.
</TEXT>
</DOC>
<DOC>
<DOCID>LN-20021202067</DOCID>
<DOCNO>LN-20021202067</DOCNO>
<DATE>12/02/02</DATE>
<TITLE>
PRAHA - Ze své první inspekční cesty po NHL se včera ráno vrátil trenér české reprezentace Slavomír Lener. V průběhu necelých čtrnácti dnů navštívil deset zápasů, viděl sedmnáct týmů a více než třicet českých hráčů. "Mluvil jsem ale se všemi, tedy is těmi, co z různých důvodů nehráli," pochvaloval si Lener. Pouze v civilu se mohl setkat například s brankářem Romanem Turkem z Calgary či edmontonským útočníkem Jiřím Dopitou, kteří jsou zraněni. "Jirka ale normálně trénuje a dokonce si přidává navíc," podotkl reprezentační kouč. Stejně jako jeho kolega Jaroslav Holík, jenž trénuje juniorský národní tým, se ani Lener nezajímal o vlastní výkony českých hráčů. "Nechtěl bych někoho hodnotit jen na základě jednoho či dvou zápasů. Důležité je, že jsem s nimi navázal osobní kontakt," zdůraznil Lener. "Pro mě je navíc směrodatný počet minut, který mají hráči na ledě, a až poté produktivita," doplnil. Z první zámořské inspekce Lener nedělá závěry ani vzhledem k příštímu mistrovství světa, které se uskuteční ve Finsku. "Jde i o další šampionáty a akce. Potřebujeme být v užším kontaktu," řekl Lener. S více než čtyřměsíčním předstihem se také podle něj těžko domlouvají možné posily. "Sice se dá odhadnout, ze kterých týmů budou hráči volní, ale před koncem sezony může ještě dojít k výměnám. Navíc je také otázka, v jaké budou na konci kondici, zdravotním stavu, zda budou hladoví ještě něco dokázat či jak nám budou zapadat do našich plánů," vypočítal Lener.
</TITLE>
<HEADING>
Za moře se vydá ještě jednou
</HEADING>
<TEXT>
Do Ameriky se před MS chystá ještě jednou, pravděpodobně v polovině ledna. "Abych viděl druhou polovinu mužstev," vysvětlil. Nyní se však již plně soustředí na sestavení týmu pro moskevský turnaj Baltika, třetí díl Euro Hockey Tour. Ten se v ruské metropoli uskuteční od 16. do 22. prosince. "Nominaci bychom chtěli oznámit asi týden předem," dodal Lener.
Do Ameriky se před MS chystá ještě jednou, pravděpodobně v polovině ledna. "Abych viděl druhou polovinu mužstev," vysvětlil. Nyní se však již plně soustředí na sestavení týmu pro moskevský turnaj Baltika, třetí díl Euro Hockey Tour. Ten se v ruské metropoli uskuteční od 16. do 22. prosince. "Nominaci bychom chtěli oznámit asi týden předem," dodal Lener.
</TEXT>
</DOC>
<DOC>
<DOCID>LN-20021202068</DOCID>
<DOCNO>LN-20021202068</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Slovenská kajakářka Elena Kaliská ovládla i druhý ročník exhibičního závodu v paralelním vodním slalomu v plaveckém bazénu v Praze-Podolí. Kanoistům kraloval Tomáš Indruch a mezi kajakáři zvítězil Ivan Pišvejc. Na startu se navzdory předpokladům objevila i dvojnásobná olympijská vítězka a organizátorka show Štěpánka Hilgertová. V závěrečné štafetě ale hájila barvy Itálie a přispěla k postupu do finále, které se stalo kořistí slovenského tria. V doprovodném programu se představili i dva nejlepší čeští veslaři Václav Chalupa a Michal Vabroušek. Místo do skifu však usedli do turistického kajaku. "Jedinou taktikou bylo neutopit se a od poloviny tratě šlo jen o dojetí," smál se Vabroušek, jenž na vodě Chalupu poprvé porazil.
</TEXT>
</DOC>
<DOC>
<DOCID>LN-20021202069</DOCID>
<DOCNO>LN-20021202069</DOCNO>
<DATE>12/02/02</DATE>
<TITLE>
KARVINÁ - Naděje karvinských házenkářů na postup do čtvrtfinále Ligy mistrů zřejmě definitivně zhasla. Český šampion prohrál ve čtvrtém kole skupiny C na domácí palubovce s Montpellierem 23:26, když v utkání nahromadil nezvykle mnoho nepřesností. "Na úspěch jsme mohli pomýšlet jen v případě, že v rámci naší herní filozofie dáme přes třicet gólů. Styl naší hry není stavěn pro vítězství na třiadvacet branek," řekl karvinský trenér Ivan Hargaš.
</TITLE>
<GEOGRAPHY>Výsledek</GEOGRAPHY>
<TEXT>
skupina C: Karviná - Montpellier 23:26 (10:12), nejvíce branek: Juříček 8 Stefanovič 7.
Výsledek - skupina C: Karviná - Montpellier 23:26 (10:12), nejvíce branek: Juříček 8 Stefanovič 7.
</TEXT>
</DOC>
<DOC>
<DOCID>LN-20021202070</DOCID>
<DOCNO>LN-20021202070</DOCNO>
<DATE>12/02/02</DATE>
<TITLE>
ZÁPAS KOLA: Sparta - Zlín 3:0
</TITLE>
<TEXT>
Po čtyřech zápasech bez výhry naplno zabodoval hokejový mistr. Trápící se Spartě však její pozici hostující Zlín značně ulehčil svým matným výkonem. Pražané se tak po 27. kole extraligy posunuli z osmého na sedmé místo. Odvolání trenérů Sýkory s Hynkem ale stále visí ve vzduchu.
PRAHA - Po čtyřech zápasech, ve kterých uhráli jediný bod, se včera sparťané protrápili k výhře nad předposledním Zlínem. Třem a půl tisícovkám fanoušků ve své aréně však místo zábavy opět nabídli upracovaný výkon bez jiskry, nápadu a lehkosti. Z průměru vyčníval jen forward Kratěna, střelec dvou gólů domácích. "Chtěli jsme na Spartě bodovat, je vidět, že není ve formě," litoval kouč Zlína Zdeněk Venera. "Na obou týmech bylo vidět, že nehrají v optimální pohodě," komentoval utkání jeho sparťanský protějšek Václav Sýkora, jenž by v případě porážky zřejmě odvolání neunikl. Ani výhra však neznamená, že bude trenérský tandem Sýkora Hynek stát na sparťanské střídačce i v úterním extraligovém zápase. "Uvidíme, to je těžké říci. Pravděpodobnější však je, že příští zápas ještě povedou. Jiné kandidáty jsme zatím ještě nenašli," tvrdil ředitel Sparty Luboš Koželuh. "Je ale fakt, že náš herní projev není stále ideální," dodal. Jeho slova dosvědčily již první minuty hry. Sparta v úvodní přesilovce nevystřelila na bránu. Naopak na druhé straně zahrozil Martin Filip, jeho rána cinkla o tyč Břízovy brány. To bylo však nejblíž, co se Zlín v Praze dostal ke gólovému úspěchu. "Produktivita je náš veliký problém," souhlasil kouč Venera, proti jehož týmu si zvedl sebevědomí sparťanský brankář Bříza. Poprvé v sezoně udržel čisté konto. Spartě pomohlo z křečovité situace Žemličkovo vyhrané buly a Šrekova utěšená střela, která zapadla do pravého horního rohu zlínské branky. Vedoucí gól, jenž padl už po 43 vteřinách prostřední části, však domácím přesto na klidu nepřidal. Hra se dál odvíjela v duchu řady nepřesností a střelecké nemohoucnosti. Hrozba dělby bodů padla až v poslední části, v níž se dvakrát gólově prosadil nejlepší muž zápasu sparťanský forward Ondřej Kratěna. Při druhém gólu (44. minuta) se proháčkoval krásnou protisměrnou kličkou přes zlínského beka a blafákem oklamal i brankáře Pešata. "Naše zlepšení není otázka jednoho vyhraného zápasu, výměna trenérů je stále aktuální," ví trenér Sýkora. O jeho osudu tak bude sparťanský management rozhodovat asi již dnes.
</TEXT>
</DOC>
<DOC>
<DOCID>LN-20021202071</DOCID>
<DOCNO>LN-20021202071</DOCNO>
<DATE>12/02/02</DATE>
<TITLE>
Vítkovice - Slavia 3:4
</TITLE>
<TEXT>
Branky a nahrávky: 35. Hájek (Rozsíval, Michal Straka), 46. Rozsíval (Plodek) - 60. Kroupa (V. Hübl). Rozhodčí: Bolina - Čech, Machálek. Vyloučení: 6:5. Bez využití. Diváci: 3584. Třetiny: 0:0, 1:0, 1:1. Josef Jandač (Liberec): "Zlepšili jsme defenzivu a bylo vidět, že mužstvo hrálo velmi koncentrovaně po celých šedesát minut. Velmi dobře zachytal brankář Falta." Jaroslav Hübl (Litvínov): "Nehráli jsme špatně, vytvořili jsme si šance, ale náš problém v poslední době se jmenuje zakončení."
</TEXT>
<HEADING>
Vsetín - Plzeň 6:1
</HEADING>
<TEXT>
* Havířov zaskočil favorita. Hokejisté Třince se v poslední době trápí. Nad beznadějně posledním Havířovem sice vedli ještě necelé dvě minuty před koncem 4:2, ale nakonec zápas skončil dělbou bodů.
* Senzační finiš Znojma. Ještě v 35. minutě vedli Karlovarští na ledě Znojma 4:3. Pak se ale domácí nadechli k obrovskému finiši. Poslední třetinu vyhráli 5:0.
* Stý gól Pardubic. Hokejisté Pardubic nadále suverénně vládnou extralize a jako první dosáhli sta vstřelených gólů v soutěži. O jubilejní trefu týmu se postaral obránce Michal Sýkora.
* Souboj o čelo bodování pokračuje. Díky 4 asistencím uhájil třinecký kapitán Král první místo v tabulce produktivity (45 bodů - 16+29). Hudler ale se dvěma góly a asistencí příliš nezaostal (42 - 18+24)
HVĚZDY KOLA
1. Václav Pletka (Třinec). Dal Havířovu hattrick, přesto jeho tým nevyhrál.
2. Jiří Hudler (Vsetín). Opět čaroval, Vsetín mu leží u nohou.
3. Ondřej Kratěna (Sparta). Ve chvíli krize vzal zodpovědnost na sebe a dal dvě branky.
</TEXT>
<HEADING>
Tabulka extraligy
</HEADING>
<TEXT>
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
</TEXT>
</DOC>
<DOC>
<DOCID>LN-20021202072</DOCID>
<DOCNO>LN-20021202072</DOCNO>
<DATE>12/02/02</DATE>
<TITLE>
O vítězství rozhodl v infarktové koncovce ruský náhradník Michail Južnyj lKafelnikov možná ukončí kariéru
</TITLE>
<TEXT>
Pátý zápas, pátý set. Dramatičtěji už letošní finále Davis Cupu skončit nemohlo. Víc odhodlání, odvahy, ale i štěstí měli nakonec ruští tenisté. Před bouřícím pařížským publikem zdolali domácí "mušketýry" a poprvé v historii potěžkali Salátovou mísu.
PAŘÍŽ - Nervák, drama, horror - tato slova asi nejvýstižněji charakteritují letošní finále Davisova poháru. Tenisté Francie byli během něj několikrát velmi blízko k obhajobě titulu. Po sobotní čtyřhře vedli 2:1, a i když o náskok přišli, v závěrečné dvouhře měl francouzský talent Paul-Henri Mathieu triumf nadohled. Vyhrál totiž úvodní dva sety. Jenomže nakonec skončilo všechno jinak. Rusové, o nichž se v minulosti tvrdilo, že k triumfu v Davis Cupu jim chybí bojovnější srdce, zápas senzačně otočili. O rozhodující bod se nakonec prali čtyři hodiny a sedmnáct minut 20letí mladíčci Michail Južnyj a právě Paul-Henri Mathieu. Ten měl být tajnou zbraní Francie, jeho nominace při čtvrtečním losování způsobila velký rozruch. Mathieu nakonec ale obě dvouhry prohrál. To ruský kapitán Šamil Tarpiščev vytáhl svůj trumf až v poslední chvíli a na rozdíl od kolegy Guy Forgeta se rozhodl dobře. Do poslední dvouhry měla totiž původně nastoupit loučící se ruská legenda Jevgenij Kafelnikov. Tarpiščev ale na poslední chvíli nominaci změnil a nasadil Južného, 32. hráče světa. "Když Michail prohrál úvodní dva sety, nebyl jsem si jistý, zda to byla správná volba. I když věřit jsem mu nepřestával. Viděl jsem, že se nevzdává a dál bojuje jako lev," radoval se Tarpiščev z Južného vítězství v poměru 3:6, 2:6, 6:3, 7:5 a 6:4. "Po těch dvou setech mi nebylo úplně dobře. Ale řekl jsem si: 'Přestaň se stresovat a nech tomu volný průběh.' A ono se to vyplatilo," smál se Južnyj. Asi vůbec největším ruským hrdinou však byl Marat Safin. Třetí hráč světa před třemi týdny na Turnaji mistrů v Šanghaji prohrál, co se dalo, ale do Paříže přijel jako vyměněný. Vyhrál suverénně obě dvouhry, tu včerejší proti Grosjeanovi přitom za nepříznivého zápasového stavu 1:2. "Říkalo se o mně, že jsem psychicky labilní hráč. Možná to byla pravda, ale dnes se asi něco změnilo. Je to pro celou naši zemi obrovské vítězství. Rusko zdolalo další metu, v naší tenisové historii je to velký okamžik," komentoval Safin premiérové vítězství.
</TEXT>
<HEADING>
Gratulace od Jelcina
</HEADING>
<TEXT>
Zápas sledoval i bývalý ruský prezident Boris Jelcin, který patřil k prvním gratulantům. Nadšený tenisový fanoušek se objal s kapitánem Tarpiščevem a potom i s každým členem týmu. "Byl jsem na vlně euforie. Južnyj má pevný charakter a je to bojovník," pochválil Jelcin hráče, který rozhodl utkání. Kafelnikov dopředu avizoval, že pokud s týmem získá daviscupový titul, ukončí kariéru. Zatím svá slova nepotvrdil. Zápas v Paříži se mu každopádně nepovedl podle představ. Prohrál páteční dvouhru i sobotní čtyřhru. Nikdo mu to ale nekladl za vinu. "Jevgenij pro náš tenis udělal tolik, že mu musíme být vděční. Jedině s ním jsme si zasloužili vyhrát," dodal Safin.
FRANCIE - RUSKO 2:3
</TEXT>
</DOC>
<DOC>
<DOCID>LN-20021202073</DOCID>
<DOCNO>LN-20021202073</DOCNO>
<DATE>12/02/02</DATE>
<TITLE>
říká bývalý mistr světa v rallye Didier Auriol, který bude v příští sezoně startovat za mladoboleslavský tým
</TITLE>
<TEXT>
Zatím největší eso v historii startů týmu Škoda Motorsport vmistrovství světa usedne za volant octavie. Francouz Didier Auriol (44) se dostal před osmi lety na absolutní vrchol automobilových soutěží, když se stal mistrem světa. Mladoboleslavská stáj si od jeho angažování slibuje další posun ve vývoji octavie a jeho obrovské zkušenosti s vozy specifikace WRC mají přispět k plánovanému nasazení fabie do světového šampionátu. "S novou fabií nás čeká množství práce, ale mám skvělý pocit, že jsem zase součástí mistrovství světa," komentoval svůj přestup.
MLADÁ BOLESLAV - V páté sezoně účasti značky Škoda v nejvyšší fázi mistrovství světa v rallye pojede v české stáji skutečná hvězda. Je jí Francouz Didier Auriol, který patřil v devadesátých letech k absolutní světové špičce. Letos sice neměl veterán smlouvu s žádným továrním týmem a v podniku mistrovství světa se objevil jen jednou, ale očekává se, že se spolujezdcem Denisem Giraudetem budou výraznou posilou českého týmu. Prostřednictvím tiskového mluvčí týmu Škoda Motorsport Romana Melišky poskytl Didier Auriol Lidovým novinám korespondenční cestou exkluzivní rozhovor.
LN: Kdy jste byl prvně kontaktován ze strany týmu Škoda Motorsport? K prvnímu kontaktu došlo v létě po
Deutschland rallye. S radostí jsem přijal pozvání manažera týmu pana Pavla Janeby na zkušební jízdu do Belgie.
LN: Co od svého angažmá v mladoboleslavských barvách očekáváte?
Pro mě jsou klíčové dvě věci. Velmi důležité je mít nějakou vizi, představu, a to bez ohledu na momentální výsledky. Když mám za čím jít, pak je to pro mě velmi zajímavé a získávám tím zvláštní motivaci, abych ze sebe vydal to nejlepší. Hlavním podnětem je pro mě další vývoj vozu Škoda Octavia WRC. Jde o to, abychom byli v mistrovství světa schopní porážet konkurenci, to znamená týmy, jako jsou Hyundai a Mitsubishi. Jsem přesvědčen, že Škoda Motorsport se v blízké budoucnosti na mistrovství světa umístí na vyšších příčkách než dosud. Druhým velice důležitým faktorem jsou pro mě mezilidské vztahy. Seznámil jsem se osobně s několika lidmi ze společnosti Škoda Auto a mám z toho velice dobrý pocit. Těší mě být členem týmu a jsem přesvědčen, že společnými silami můžeme hodně dosáhnout.
LN: Svezl jste se už někdy se soutěžní octavií WRC?
Už jsem se zmínil o krátké jízdě v Belgii. Poté jsem měl příležitost octavii testovat během jednoho a půl dne před Australskou rallye na šotolině v Toskánsku v Itálii. Velmi dobře a intenzivně jsme komunikovali s techniky, na voze jsme provedli drobné úpravy. Bylo to stále lepší a lepší a při závěrečném testu jsem se již ve voze cítil celkem dobře.
LN: Co říkáte letošním výsledkům české stáje v mistrovství světa?
Když vezmu v úvahu přímé srovnání s nejbližší konkurencí a porovnám si podmínky, tak si myslím, že výsledky týmu Škoda Motorsport v sezoně 2002 nebyly vůbec špatné. Všichni kolegové z týmu odvedli velice dobrou práci. Podle mého názoru nejen tým, ale i vůz Škoda Octavia WRC má velice dobrý potenciál.
LN: Jaké máte vůbec povědomí o značce Škoda a o České republice vůbec?
Nešlo přehlédnout, jak Škoda Auto za posledních několik let výrazně zlepšila svůj image. V tom je potřeba dále pokračovat. Povědomí je opravdu mnohem lepší, i lidé ve Francii dnes považují automobily značky Škoda za spolehlivé, s dobrou kvalitou a přijatelnou cenou. Účast v mistrovství světa viditelnosti a známosti značky Škoda dále napomáhá. Abych řekl pravdu, tak jsem v České republice ještě nikdy nebyl. To se ale velice brzy změní a poprvé přijedu ještě tento týden. Pokud to z časových důvodů stihnu, tak bych si chtěl udělat malou vycházku po staré Praze, o které jsem z mnoha stran slyšel, že je velice krásná.
LN: Letos jste v mistrovství světa nestartoval. Jaký byl váš závodní program, s jakým autem jste jezdil?
V roce 2002 jsem startoval s toyotou v Monte Carlu a v Portugalsku. V první případě jsem nedojel, jelikož se vyskytly nějaké problémy s elektronikou. Naopak v Portugalsku, kde se letos jela rallye v rámci mistrovství Evropy, jsem vyhrál, a to s velkým náskokem. Také jsem prováděl testovací jízdy pro Michelin. V žádném případě jsem neztratil kontakt s rallye. Cítím, že mám do ježdění elán a nadšení. Myslím, že jsem toho moc nezapomněl.
LN: Jak hodnotíte letošní šampionát v automobilových soutěžích, v němž kralovaly peugeoty podobně jako ferrari ve formuli 1?
Peugeot byl samozřejmě nejlepší, protože měl kompletní tovární tým, dostatek pracovních sil a velkorysý rozpočet. Navíc měl také nejlepšího jezdce Marcuse Grönholma. Ford a Subaru reprezentují v mistrovství světa de facto soukromé týmy, které mají větší či menší tovární podporu. A právě v tom je proti Peugeotu značný rozdíl. Tím v žádném případě nemám na mysli, že by mistrovství světa tento rok nebylo zajímavé. Pro Peugeot nebylo vůbec jednoduché vždy zvítězit, ačkoli při sledování rallye v televizních přenosech to tak pokaždé nemuselo vypadat. Podle mě byly letošní závody velmi zajímavé, hlavně při závěrečných bojích na sklonku sezony. Platí to i o závěrečné Britské rallye. I když měl Peugeot již oba tituly po nějakou dobu jisté, bylo se na co dívat. Očekávám, že Peugeot si svou pozici udrží i v příštím roce. Pro mne však existuje jen jeden cíl: pomoci k dalším úspěchům značce Škoda.
LN: Myslíte, že suverenitu Peugeotu v mistrovství světa může potlačit nástup stáje Citroën, v níž bude startovat Skot Colin McRae?
Citroën má již teď poměrně rychlé auto. Od Citroënu očekávám množství předních umístění, zvláště proto, že s tímto vozem pojede tak dobrý jezdec, jako je Colin. Jsem přesvědčen, že to bude velice silný tým.
LN: Jaké jsou vaše nejoblíbenější soutěže a co říkáte zařazení rallye do Turecka?
Mezi mé nejoblíbenější rallye patří Korsická a Argentinská rallye. Také mám velice rád obě tyto země. Je pro mě dobré, když se střídají různé typy povrchů, někdy je trať uhlazená, pak zase naopak hrbolatá, jednou je rychlá a pak zase pomalá. K Turecku je těžké se vyjádřit, jelikož jsme tam nikdy nejeli, a tento stát moc dobře neznám. Podle mého názoru trať bude srovnatelná se Řeckem, ale necháme se překvapit.
LN: Na co ve své dlouholeté kariéře jezdce automobilových soutěží nejraději vzpomínáte?
Samozřejmě mám skvělé vzpomínky na dvacet vyhraných soutěží mistrovství světa, ale ty nejlepší zážitky jsou z těsných soubojů. Mám rád těžký boj a vítězství až těsně ve finále. Toto se mi podařilo dvakrát v Monte Carlu a v Argentině, kdy jsem porazil Carlose Sainze těsně před cílem. Něco podobného to bylo jednou i v San Remu.
LN: V čem se nejvíce změnil soutěžní sport od doby, kdy jste se stal mistrem světa?
Rallye se změnila v několika směrech. Za starých časů jsme měli servisní středisko poblíž každé rychlostní zkoušky, kdežto dnes jsme odkázáni na spolehlivost svého auta a vlastní zručnost. Dříve jsme také jezdili i v noci a měli jsme více času na trénink. Dokonce jsme měli speciální testovací vůz. Nebývalo také zvykem, aby se jako v současné době jela jedna rychlostní zkouška několikrát.
LN: Jak hodnotíte finského pilota Toniho Gardemeistera, s nímž v roce 2003 pojedete v barvách týmu Škoda Motorsport kompletní seriál mistrovství světa?
S Tonim se známe už dlouhou dobu. I přesto, že je ještě mladý, jezdí už velmi rychle. Myslím, že potřebuje získat více zkušeností a správně si nastavit auto. Pojede rychle, když mu dáte dobrý vůz, obzvlášť na asfaltu. S Tonim máme velice dobrý a přátelský vztah. Společně můžeme dosáhnout dobrých výsledků.
LN: Mají podle vás robustní vozy Škoda Octavie WRC šanci konkurovat drobnějším a lépe ovladatelnějším peugeotům, CitroĎnům, fordům?
Dostat se na úroveň lídrů mistrovství světa nebude vůbec jednoduché. Octavia je proti ostatním vozům opravdu robustní. Přesto však nevidím důvod, proč neuspět. Přece někde ve voze musí být skrytý potenciál, nemyslíte?
DIDIER AURIOL
ZAMĚSTNÁNÍ: automobilový pilot rallye, od roku 2003 člen továrního týmu Škoda Motorsport
BYDLIŠTĚ: Millau, Francie
NAROZEN: 18. srpna 1958 v Montpellieru
STAV: ženatý, dvě děti
</TEXT>
<HEADING>
HOBBY: golf
</HEADING>
<TEXT>
KARIÉRA: zúčastnil se 136 podniků MS vrallye, získal 20 vítězství (z toho šest v roce 1992), mistrem světa se stal v roce 1994 (Toyota Celica Turbo), vicemistr světa 1992, třetí byl v letech 1991 a 1993 (vždy s Lancií Delta Integrale) a 1999 (Toyota Corolla WRC)
PRVNÍ VÝHRA V MS: Korsická rallye 1988 (Lancia)
ZATÍM POSLEDNÍ VÍTĚZSTVÍ V MS: Katalánská rallye 2001 (Peugeot)
SPOLUJEZDCI: Bruno Occelli a Denis Giraudet
</TEXT>
</DOC>
<DOC>
<DOCID>LN-20021202074</DOCID>
<DOCNO>LN-20021202074</DOCNO>
<DATE>12/02/02</DATE>
<TITLE>
Profil
</TITLE>
<GEOGRAPHY>PRAHA</GEOGRAPHY>
<TEXT>
V barvách mladoboleslavského týmu se bude od ledna pohybovat Didier Auriol, zřejmě nejlepší francouzský jezdec novodobé historie rallye. V roce 1994 získal jako pilot Toyoty titul mistra světa. O dva roky dřív se mu ovšem povedl husarský kousek. Vyhrál šest podniků mistrovství světa, i když na titul tehdy nedosáhl. Pro zajímavost letošní šampion Fin Marcus Grönholm vyjel letos na cílovou rampu jako první pětkrát. Auriol ve své kariéře spolupracoval se dvěma spolujezdci. Bruna Occelliho vystřídal v roce 1995 na pravém sedadle navigátora Denis Giraudet. Ještě než začal profesionálně jezdit, živil se Auriol jako řidič sanitky. Prvně jel rallye v roce 1979 s francouzským vozem Simca. Výhry se mu dlouho vyhýbaly, ale v roce 1986 se stal francouzským šampionem. Následující sezonu obhájil s Fordem domácí titul, a to mu pomohlo ke vstupu do mistrovství světa. První vítězství zaznamenal roku 1988 na Korsické rallye s Fordem Sierra. Ve světě rallye si tím udělal jméno a začal jezdit na tehdy vynikající Lancii Delta Integrale. V roce 1992 se stal u Lancie týmovou jedničkou a i když vyhrál šest soutěží mistrovství světa, nestal se šampionem. Titul mu tenkrát vyfoukl španělský lišák Carlos Sainz. Auriol proto jako vicešampion odešel od Lancie stal se továrním jezdcem Toyoty. V roce 1994 bojoval znovu hlavně se Sainzem a vysněný titul si pojistil až po skončení poslední soutěže. O rok později zažil pro změnu diskvalifikaci svého týmu, protože Toyota použila ve svých vozech Corolla nedovolené technické vybavení. Značka se vrátila do světových soutěží v roce 1997, ale dokazovala, že je schopna soupeřit s konkurencí. Auriol to potvrdil třeba třetím místem v Austrálii a v další sezoně dokonce vítězstvím v Katalánské rallye. Velkým Auriolovým úspěchem z poslední doby bylo třetí místo v celkovém pořadí světového šampionátu v roce 1999 a vůbec poslední vítězství zaznamenal loni ve Španělsku, kdy jezdil v barvách stáje Peugeot. Na konci sezony ale tým se lvem ve znaku se svým krajanem rozvázal spolupráci, a ten se ocitl bez angažmá. Nyní bude ne příliš vlasatý Francouz jezdit s vozy Škoda Octavia WRC a podílet se na vývoji Fabie WRC, která by měla být v průběhu roku nasazena do mistrovství světa. Spolu s Finem Tony Gardemaisterem absolvuje kompletní čtrnáctidílný program šampionátu. Podle Pavla Janeby, manažera stáje Škoda Motorsport, Auriolovou motivací je dokázat, že ještě není na rallye starý. "Věřím, že nám svými zkušenostmi pomůže s octavií, kde už moc tolerance na zlepšení není, a bude se podílet na vývoji dalších sportovních modifikací týmu," uvedl nedávno Janeba. Čas a výsledky tedy prověří, zda byl Auriol pro mladoboleslavskou stáj, jejíž rozpočet je nejnižší ze všech účastníků MS značek, tou správnou volbou.
PRAHA - V barvách mladoboleslavského týmu se bude od ledna pohybovat Didier Auriol, zřejmě nejlepší francouzský jezdec novodobé historie rallye. V roce 1994 získal jako pilot Toyoty titul mistra světa. O dva roky dřív se mu ovšem povedl husarský kousek. Vyhrál šest podniků mistrovství světa, i když na titul tehdy nedosáhl. Pro zajímavost letošní šampion Fin Marcus Grönholm vyjel letos na cílovou rampu jako první pětkrát. Auriol ve své kariéře spolupracoval se dvěma spolujezdci. Bruna Occelliho vystřídal v roce 1995 na pravém sedadle navigátora Denis Giraudet. Ještě než začal profesionálně jezdit, živil se Auriol jako řidič sanitky. Prvně jel rallye v roce 1979 s francouzským vozem Simca. Výhry se mu dlouho vyhýbaly, ale v roce 1986 se stal francouzským šampionem. Následující sezonu obhájil s Fordem domácí titul, a to mu pomohlo ke vstupu do mistrovství světa. První vítězství zaznamenal roku 1988 na Korsické rallye s Fordem Sierra. Ve světě rallye si tím udělal jméno a začal jezdit na tehdy vynikající Lancii Delta Integrale. V roce 1992 se stal u Lancie týmovou jedničkou a i když vyhrál šest soutěží mistrovství světa, nestal se šampionem. Titul mu tenkrát vyfoukl španělský lišák Carlos Sainz. Auriol proto jako vicešampion odešel od Lancie stal se továrním jezdcem Toyoty. V roce 1994 bojoval znovu hlavně se Sainzem a vysněný titul si pojistil až po skončení poslední soutěže. O rok později zažil pro změnu diskvalifikaci svého týmu, protože Toyota použila ve svých vozech Corolla nedovolené technické vybavení. Značka se vrátila do světových soutěží v roce 1997, ale dokazovala, že je schopna soupeřit s konkurencí. Auriol to potvrdil třeba třetím místem v Austrálii a v další sezoně dokonce vítězstvím v Katalánské rallye. Velkým Auriolovým úspěchem z poslední doby bylo třetí místo v celkovém pořadí světového šampionátu v roce 1999 a vůbec poslední vítězství zaznamenal loni ve Španělsku, kdy jezdil v barvách stáje Peugeot. Na konci sezony ale tým se lvem ve znaku se svým krajanem rozvázal spolupráci, a ten se ocitl bez angažmá. Nyní bude ne příliš vlasatý Francouz jezdit s vozy Škoda Octavia WRC a podílet se na vývoji Fabie WRC, která by měla být v průběhu roku nasazena do mistrovství světa. Spolu s Finem Tony Gardemaisterem absolvuje kompletní čtrnáctidílný program šampionátu. Podle Pavla Janeby, manažera stáje Škoda Motorsport, Auriolovou motivací je dokázat, že ještě není na rallye starý. "Věřím, že nám svými zkušenostmi pomůže s octavií, kde už moc tolerance na zlepšení není, a bude se podílet na vývoji dalších sportovních modifikací týmu," uvedl nedávno Janeba. Čas a výsledky tedy prověří, zda byl Auriol pro mladoboleslavskou stáj, jejíž rozpočet je nejnižší ze všech účastníků MS značek, tou správnou volbou.
</TEXT>
</DOC>
<DOC>
<DOCID>LN-20021202075</DOCID>
<DOCNO>LN-20021202075</DOCNO>
<DATE>12/02/02</DATE>
<TITLE>
Fotbal v zahraničí: René Wagner se blýskl hattrickem, v bundeslize skórovali Jarolím a Lokvenc
</TITLE>
<TEXT>
Oslnivou formu si udržuje francouzský útočník ve službách londýnského Arsenalu Thierry Henry. Po hattricku v Lize mistrů přidal i dva góly v anglické lize.
ŘÍM - Pavel Nedvěd vybojoval pro Juventus bod na Olympijském stadionu v Římě. Turínský klub prohrával s domácím AS téměř celý druhý poločas 1:2, ale český reprezentant v 88. minutě vyrovnal a nadále uchoval Juventusu neporazitelnost. Střelecké galapředstavení přichystal včera fanouškům Interu Milán útočník Christian Vieri, který čtyřmi góly zařídil modro-černým vysoké vítězství nad fotbalisty Brescie. Kolega Pavla Srníčka v brance hostujícího týmu Matteo Sereni inkasoval rovnoměrně vždy dvakrát v každém poločase. Ve dvanácti zápasech italské ligy dal Vieri dvanáct branek a jasně vede tabulku střelců.
LONDÝN - Manchester United zvítězil ve šlágru 16. kola anglické ligy nad fotbalisty Liverpoolu na jejich hřišti 2:1 a ztrácí na ně v tabulce už jen dva body. Náskok vedoucího Arsenalu díky tomuto výsledku vzrostl na čtyři body. Hráčům Manchesteru výrazně pomohl liverpoolský brankář Jerzy Dudek, který si neporadil s malou domů, kterou mu hlavičkou poslal Jamie Carragher, a Diego Forlan šokoval diváky na Anfield Road vedoucím gólem. Smolná branka domácí mužstvo zaskočila a vzápětí inkasovalo podruhé - opět z kopačky Forlana. Liverpool dokázal už jen snížit. Na hřišti byli vidět i čeští fotbalisté. Vladimír Šmicer v 28. minutě zpoza vápna těsně přestřelil branku, Milana Baroše zastavil při jedné z akcí těsně před poločase nedovoleně Wes Brown a byl za to napomínán. Baroše vystřídal v 58. minutě Emile Heskey, Šmicera nahradil o deset minut později Hadji Diouf. Skvělou střeleckou formu potvrdil útočník Thierry Henry, který po hattricku v Lize mistrů s AS Řím dal tentokrát dva góly do sítě Aston Villy. Henry se nejprve trefil z volného kopu a další zásah si připsal z penalty. "Měl by být zvolen nejlepším fotbalistou v Anglii," řekl po zápase trenér Arsenalu Arsene Wenger. Podle něj je Henry favoritem i v anketě o Zlatý míč pro nejlepšího hráče Evropy. "Je výborně fyzicky vybavený a dobře se po zápasech zotavuje," pěl na Henryho ódy francouzský kouč.
BERLÍN - David Jarolím málem obral o body fotbalisty Borussie Dortmund. Norimberk díky jeho střele z třetí minuty vedl v patnáctém kole nad mistrem německé ligy 1:0, ale nakonec s favoritem prohrál. Druhé vítězství v sezoně vybojoval Kaiserslautern, který tak přenechal poslední místo v tabulce Chotěbuzi. Úvodním gólem v zápase s Wolfsburgem se o výhru zasloužil i Vratislav Lokvenec. "Před takovým publikem a se stejným nasazením jako dnes můžeme ještě hodně dokázat," prohlásil potěšený trenér Eric Gerets.
VÍDEŇ - Útočník René Wagner z Rapidu Vídeň se v sobotním utkání rakouské ligy blýskl hattrickem do sítě Bregenzu. Hosté, za něž chytal další český fotbalista Ladislav Maier, zvítězili 6:3. Wagner se poprvé trefil v 25. minutě a zvýšil na 2:0. Domácí tým sice do poločasu vyrovnal, ale po hodině hry přišly v krátkém sledu další Wagnerovy chvíle. V 66. minutě už Rapid jeho zásluhou vedl 4:2 a v závěru mohl hrát v klidu. Wagner, kdysi nejlepší střelec rakouské ligy, dal naposledy tři góly v dubnu roku 1997 Linci; v letošním ligovém ročníku se ale trefil vůbec poprvé.
</TEXT>
</DOC>
<DOC>
<DOCID>LN-20021202076</DOCID>
<DOCNO>LN-20021202076</DOCNO>
<DATE>12/02/02</DATE>
<TITLE>
Brankář nechce v prosinci chytat. Brankář a kapitán Racingu Lens Guillaume Warmuz vynechá všechny prosincové zápasy a doufá, že jeho rozhodnutí pomůže týmu z krize. Francouzskému vicemistrovi se nedaří a dvaatřicetiletý gólman na sebe vzal zodpovědnost za poslední neúspěch, kterým byla čtvrteční porážka 0:3 v Portu v prvním utkání třetího kola fotbalového Poháru UEFA. Předtím Lens vypadl z Ligy mistrů. "Beru na sebe plnou zodpovědnost za porážku i případné vyřazení z poháru se všemi důsledky. Všechny góly šly na můj účet," prohlásil Warmuz.
</TITLE>
<TEXT>
Lúcio rozšířil marodku Leverkusenu. Brazilský stoper Lúcio z německého Leverkusenu si v sobotním utkání sHamburkem poranil nohu a až do ledna bude mimo hru. Podle trenéra Klause Topmöllera se pilíř obrany musí podrobit operaci a ke hře se bude moci vrátit až po zimní přestávce. Lúcio je pátým zraněným hráčem Leverkusenu. Na marodce se připojil k Juanovi, Jensi Nowotnému, Zoltanu Sebescenovi a Pascalu Ojigwemu.
Klose má pohmožděné koleno. Obavy německého reprezentačního útočníka Miroslava Kloseho, že si přetrhl vazy v koleně, se nenaplnily. Včerejší vyšetření na tomografu potvrdilo, že kanonýr Kaiserslauternu má kloub jen silně pohmožděný a brzy se bude moci vrátit ke hře. Čtyřiadvacetiletý fotbalista se při sobotním utkání s Wolfsburgem srazil s brankářem soupeře a musel být vystřídán.
</TEXT>
</DOC>
<DOC>
<DOCID>LN-20021202077</DOCID>
<DOCNO>LN-20021202077</DOCNO>
<DATE>12/02/02</DATE>
<TITLE>
NHL viděla první český hattrick sezony * Havlát nasbíral proti Washingtonu 4 body a zastínil Jágra
</TITLE>
<TEXT>
Již potřetí během své zámořské kariéry se mohl Jan Hlaváč, střelec zlatého gólu z mistrovství světa v roce 1999, radovat z hattricku. Ten poslední je ale zcela jistě jeho nejcennějším. Bývalý hokejista Sparty totiž tentokrát nastřílel tři góly vítězům Stanley Cupu z Detroitu.
NEW YORK - Velkou noc zažila z pátku na sobotu Severní Karolína. Po téměř půl roce se proti sobě postavili k velké odvetě poslední finalisté Stanley Cupu. A jestliže v červnu se z nejcennější hokejové trofeje radovali hokejisté Detroitu, tentokrát odjížděli z ledu s rukama nad hlavou hráči Carolina Hurricanes. Pomsta to byla opravdu sladká. Lví podíl na vítězství 6:4 měl český útočník, který v červnovém finále nehrál. Jan Hlaváč pokračovatele slavného Dominátora, Curtise Josepha, pokořil hned třikrát. A všechny góly přitom vstřelil při přesilovkách. "Bylo to báječné. Jsem šťastný, že hraju právě v tomhle týmu. Protože tady mě trenéři nechají hrát můj hokej," radoval se Hlaváč, který tak narážel na svá dvě poslední angažmá. Loňské působení ve Philadelphii i to letošní ve Vancouveru totiž pro českého útočníka skončila fiaskem. "Skoro jsem se nedostal na led, chybělo mi sebevědomí. Byl jsem rád, když se mě Vancouver před měsícem rozhodl vyměnit," vysvětloval Hlaváč, který v zápase s Detroitem vystřelil hned osmkrát. Všechny jeho góly pak padly z pohotových dorážek. "Ví, kam se má na ledě postavit. Zatím se zdá, že se nám povedl opravdu dobrý trejd. Jsme s ním spokojeni," pěl na útočníka ódy trenér Paul Maurice. Hlaváč zatím v 11 zápasech za Karolínu nasbíral 10 bodů.
</TEXT>
<HEADING>
Kouč Washingtonu se pustil do ostré kritiky
</HEADING>
<TEXT>
Skvělý zápas odehrál i útočník Ottawy Martin Havlát. Jeho Ottawa na ledě Jágrova Washingtonu vyhrála vysoko 6:2 i díky jeho brance a třem asistencím. "Přehráli jsme je ve všech směrech. Lépe jsme bruslili, přihrávali si i stříleli. Odehráli jsme jedno z našich nejlepších letošních utkání," radoval se Havlát. V táboře Washingtonu byla naopak nálada pod bodem mrazu. Ani návrat zraněných hvězd Capitals Jágra s Bondrou totiž týmu nepomohl z krize. Washington prohrál již popáté z posledních sedmi zápasů a nad koučem Cassidym se začínají stahovat temná mračna. I proto trenér po zápase nikoho nešetřil a pustil se do ostré kritiky. "Hrajeme nekoncentrovaně a útočníci málo pomáhají obraně. S některými hráči je to pořád stejná potíž. Úplně přestanou hrát, když se puk dostane mimo jejich dosah," kroutil hlavou Cassidy. Tíha zápasu pak prý leží jen na gólmanovi Olafu Kölzigovi. "Jsme teď jeden z mnoha průměrných týmů, jenž čas od času vynikne jen díky brankáři. Tomu navíc nikdo ani příliš nepomáhá. To, že by se hráči vrhali do střel, v tomhle týmu prakticky neexistuje," čertil se kouč a jeho slova byla mířena i směrem k Jaromíru Jágrovi. Tomu poslední zápas vůbec nevyšel. Na ledě sice pobyl téměř 22 minut, ale během nich pouze třikrát vystřelil a připsal si dva minusové body za účast při inkasovaných brankách. V tomto směru byl s Kipem Millerem vůbec nejhorším mužem svého týmu.
</TEXT>
<HEADING>
Prusek opět vychytal vítězství
</HEADING>
<TEXT>
Hokejisté Ottawy pak naopak pokračovali ve skvělých výkonech i v sobotu. Porazili Islanders 4:2 a již 10 zápasů v řadě neprohráli. Velkou zásluhu na vítězství přitom měli opět čeští hokejisté. Martin Prusek chytil 22 střel a při svém čtvrtém startu v NHL zaznamenal třetí výhru. Radek Bonk se blýskl třemi asistencemi a Martin Havlát pečetil výhru Ottawy trefou do opuštěné branky.
</TEXT>
<HEADING>
Víkendové výsledky NHL
</HEADING>
<TEXT>
Pozn.: Údaje v jednotlivých sloupcích označují počet odehraných zápasů, výher, nerozhodných zápasů, proher v prodloužení (tým získává jeden bod), porážek v normální hrací době, skóre a počet bodů.
České hvězdy týdne v NHL podle LN
</TEXT>
<HEADING>
1. JAN HRDINA (Pittsburgh)
</HEADING>
<TEXT>
Skvělá forma Maria Lemieuxe nakazila i řadu jeho spoluhráčů. Patří mezi ně ičeský útočník Jan Hrdina. Ten v posledních třech zápasech nasbíral 7 bodů za 3 góly a 4 asistence a v tabulce produktivity klepe už na dveře elitní dvacítky. To se odráží i v jeho pozici v mužstvu. Patří mezi nejvytíženější hráče.
</TEXT>
<HEADING>
2. JAN HLAVÁČ (Carolina)
</HEADING>
<TEXT>
Střelec zlatého gólu z MS '99 se v poslední době v NHL trápil. Po přestupu z Vancouveru do Karolíny ale možná konečně našel sám sebe a získal důvěru trenérů. Jako první český hokejista v letošní sezoně NHL zaznamenal hattrick, navíc do sítě vítězů Stanley Cupu z Detroitu. To jeho pozici v novém klubu ještě posílí.
</TEXT>
<HEADING>
3. MARTIN HAVLÁT (Ottawa)
</HEADING>
<TEXT>
V úvodu sezony mladého útočníka brzdilo zranění, teď už je ale opět ve formě. V posledních třech zápasech pokaždé bodoval, skvěle mu vyšel především páteční zápas proti Washingtonu, v němž nasbíral gól a ještě tři asistence. Takový bodový příděl v jednom zápase ještě letos nezaznamenal žádný český hráč.
</TEXT>
<HEADING>
Kanadské bodování
</HEADING>
<TEXT>
* Jiří Dopita, zotavující se ze zranění kolena, stále nehraje. S týmem sice do Columbusu odcestoval, ale opět jen seděl na tribuně.
brankář Calgary Roman Turek se trápí. V pátek inkasoval v St. Louis z 21 střel 6 gólů a v 52. minutě byl vystřídán.
* Roman Čechmánek se dostal do branky Philadelphie až v sobotním utkání v Montrealu a po předchozích špatných výkonech byl tentokrát oporou týmu
* poprvé v letošní sezoně se v NHL trefil útočník Bostonu Michal Grošek a jeho kolega z Floridy Jaroslav Bednář
</TEXT>
</DOC>
<DOC>
<DOCID>LN-20021202078</DOCID>
<DOCNO>LN-20021202078</DOCNO>
<DATE>12/02/02</DATE>
<TITLE>
V létě podepsal novou lukrativní smlouvu, která mu zajišťuje roční příjem 3,2 milionu dolarů (asi 102 milionů korun). I kvůli ní se počítalo s tím, že hokejový útočník Radek Bonk (26) se letos stane hlavní hvězdou týmu NHL Ottawa Senators. Skutečnost je ale zatím jiná: robustní centr se kvůli zranění dostává do formy pomaleji a klub začíná uvažovat o jeho výměně.
</TITLE>
<TEXT>
NEW YORK (od dopisovatele LN v USA) - Už devátou sezonu nastupuje v dresu Ottawy Senators útočník Radek Bonk. Vzhledem k tomu, že v roce 1994 byl draftovaný jako třetí v celkovém pořadí, byly jeho výkony dlouho považovány za velké zklamání. Až v loňské sezoně nasbíral 70 bodů a zařadil se tam, kde měl být podle odborníků už dávno: mezi elitu NHL. Nálepky trochu problémového a laxního hráče se ale nikdy nezbavil. I proto se při letošním trochu slabším vstupu do soutěže nabízí otázka, zda se až příliš neuspokojil poté, co v létě podepsal novou lukrativní smlouvu. "To odmítám. Na vině bylo mé zranění," tvrdí však sám hráč.
LN: V poslední době se objevily informace o tom, že vás Ottawa chce vyměnit, protože jste pro ni příliš drahý. Tohle jsou věci, které jdou mimo mě.
Nemůžu je nijak ovlivnit, proto se o ně nestarám. Ale rád bych v Ottawě zůstal, jsem v tomhle týmu spokojený.
LN: A jak jste spokojený se svými výkony v průběhu letošní sezony?
Určitě by to mohlo být lepší. Na konci října jsem si natáhl prsní sval a po mém návratu na led se mi to zranění bohužel ihned obnovilo. Nehrál jsem skoro dva týdny, a to se na mé formě projevilo.
LN: Minulá sezona patřila mezi vaše nejlepší. Nemůže být letošní mírný pokles formy způsoben i vaším uspokojením po podpisu nové smlouvy? To odmítám, vůbec si to nemyslím.
Mnohem víc mě zbrzdilo to moje zranění.
LN: Po výrazném navýšení platu od vás vedení klubu také víc očekává. Nesvazuje vás to trochu?
Samozřejmě, že s vyšším platem přijde i větší očekávání. A nejen od vedení klubu, ale i od spoluhráčů, od fanoušků. I já sám chci dokázat, že si ten plat zasloužím. Nemyslím si však, že by mě to nějak svazovalo či znervózňovalo. Hraju stejně jako vloni: nejlépe, jak umím.
LN: V minulém roce získal Petr Sýkora od Devils v arbitráži také lukrativní smlouvu, ale jeho následující sezona byla pro klub zklamáním. Letos si výrazně polepšili třeba Holík a Hnilička, ale ani jednomu z nich se nedaří. Neříká to něco o české povaze?
To s českou povahou nemá nic co dělat. Jak Milan, tak Bobby jsou kvalitní hráči a každý takový případ je potřeba posuzovat jednotlivě. Bobby si teprve zvyká na nové prostředí, a to je vždycky náročný. Navíc i on byl zraněný. Podle mě se z toho všichni dostanou. Opravdu si nemyslím, že moje či jejich problémy mají něco společného se zvýšením platu.
LN: V Ottawě působíte už osmou sezonu, jste klubovým rekordmanem v počtu sehraných utkání. Nepřipadáte si již trochu jako místní inventář?
To vůbec ne, naopak moje role mi sedí. Máme v týmu řadu mladých hráčů. Havláta, Fishera, Hossu. A tak je my starší musíme vést a jít jim příkladem. Občas jim poradit, někdy i něco vytknout. I když na nějaké mazáctví si tady nikdo nehraje.
LN: Do prvního týmu Ottawy se letos probojoval i český brankář Martin Prusek. Jak se mu podle vás zatím daří?
Nastoupil letos ve třech zápasech a pokaždé jsme vyhráli. To mu zvedlo sebevědomí, což mě těší. Je sice naší dvojkou, ale přeju mu, aby chytal co nejvíc.
</TEXT>
<HEADING>
LN: Pomáhal jste mu adaptovat se na NHL?
</HEADING>
<TEXT>
Martin není typickým nováčkem, je mu už sedmadvacet. Dlouho chytal v české lize, navíc je stejně starý jako já. Dobře tedy ví, co a jak potřebuje. Navíc chytal rok na farmě, a tak se měl možnost adaptovat na zámořský hokej. Gólmani se navíc liší od nás hráčů. Jsou takoví sami pro sebe, trochu samotáři. Těm se těžko něco radí.
LN: Ottawa nevstoupila do letošní sezony příliš úspěšně, zato v posledních 10 zápasech jste neprohráli. Kde nastala změna?
Začali jsme hrát jednodušší hokej. Přestali jsme toho tolik na ledě vymýšlet a uvědomili jsme si, v čem spočívají naše přednosti. Myslím, že už jsme přišli na to, jak vyhrávat, a když se toho budeme držet, tak snad naše úspěšná šňůra bude pokračovat.
</TEXT>
</DOC>
<DOC>
<DOCID>LN-20021202079</DOCID>
<DOCNO>LN-20021202079</DOCNO>
<DATE>12/02/02</DATE>
<TITLE>
říká vícebojař Roman Šebrle, který se chystá na první Vánoce se synem Štěpánkem Volnějšího režimu v přípravě na příští rok využil nejlepší český atlet a světový rekordman v desetiboji Roman Šebrle mimo jiné i k oslavě narozenin, které mají se svou manželkou Evou vjednom týdnu.
</TITLE>
<GEOGRAPHY>PRAHA</GEOGRAPHY>
<TEXT>
Letošní dvojnásobný mistr Evropy z Vídně a z Mnichova se už od začátku listopadu připravuje v domácích podmínkách a o víkendu se přesunul se skupinou trenéra Dalibora Kupky na soustředění na Kanárských ostrovech.
LN: Máte za sebou první tréninkové týdny. Jak obtížné bylo zapomenout na oslavy, které přišly po titulu mistra Evropy a po narození syna?
Nebylo to tak hrozné. Už jsem se na to po měsíci volna hrozně těšil. Přišlo mi to jednodušší než loni, kdy jsem se ze zdravotních důvodů vracel ještě později. Těší mě, že dokážu běhat důležité úseky se čtvrtkaři, jako jsou Jirka Mužík nebo Štěpán Tesařík. To bych do sebe nikdy neřekl.
LN: Přípravné období kolidovalo s vyhlášením ankety o nejlepšího světového atleta v Monte Carlu. Jaký máte na taková setkání celebrit názor?
Tak velký zásah do tréninku to zase nebyl. Kvůli příjezdu El Guerrouje do Prahy jsem se dostal do soukromého letadla, takže jsem byl mimo jenom jeden den. Podobné ankety moc nemiluju. Jiný by to bylo, snad jen kdybych vyhrál... (Smích) Hrozně si ovšem vážím, že jsem byl mezi deseti. To bezpochyby. A taky jsem si mohl popovídat se světovým rekordmanem v dálce Mikem Powellem a slavným německým diskařem Larsem Riedlem.
LN: Nejbližším sportovním cílem je halová sezona. Je v ní pro vás větší motivací Dvořákův evropský rekord, nebo světový O'Briena v sedmiboji?
Pro příští sezonu je pro mě největší motivací vyhrát letní mistrovství světa a další rok olympiádu. Co se týká haly, tak bych chtěl mít taky absolutní rekord. Ještě předtím, než jsem se loni stal světovým rekordmanem v desetiboji, jsem si říkal, že halové maximum je pro mě dosažitelnější.
LN: Máte přehled o tom, co teď dělají vaši největší soupeři?
Momentálně toho o nich moc nevím. Snad jen to, že Tomáš Dvořák trénuje s tyčkařskou skupinou Bolka Patery. Jinak se ke mně nic nedoneslo, ale asi trénujou. Nemůžu je sledovat, ale dělám všechno pro to, abych se připravil líp než oni.
LN: Jak se vám mezi tréninkem a společenskými a mediálními povinnostmi daří zvládat roli otce?
Snažím se, ale chtělo by to víc času. Nicméně, jak mám volnou chvilku, tak se snažím Štěpánka si užít. Teď beru Evu i jeho na soustředění na Kanárské ostrovy a tam se, myslím, užijeme dost.
LN: Blíží se Vánoce, které budete poprvé slavit ve třech. Jak se na ně chystáte a co dostane Štěpánek pod stromeček?
Myslím, že dostane nějaké oblečky a hračky. Co se týká Vánoc, tak v nich bude mít asi hlavní slovo Eva. Všechno vyzdobí a vymyslí, co koupíme. Přitom mi občas vynadá, že nad tím nepřemýšlím. Docela se na to ale těším na kapra a salát, a hlavně na tu pohodu.
</TEXT>
</DOC>
<DOC>
<DOCID>LN-20021202080</DOCID>
<DOCNO>LN-20021202080</DOCNO>
<DATE>12/02/02</DATE>
<TITLE>
říká oštěpař Jan Železný, který pomýšlí na olympijské hry v roce 2004 v Aténách, ale pořád neví, jestli ještě bude moci házet
</TITLE>
<TEXT>
Opět se škrábe nahoru. Po operaci zad ještě nezačal světový rekordman a trojnásobný olympijský vítěz v oštěpu Jan Železný (36) pořádně trénovat, ale už má před sebou vidinu OH 2004 v Aténách. Proto ještě nemíní hovořit o svých plánech po skončení kariéry a diplomaticky se vyjadřuje i k možnosti vstoupit do politiky.
PRAHA - Letošní sezona byla pro slavného oštěpaře nepovedená. Kvůli zdravotním problémům neměl ve finále mistrovství Evropy jediný platný pokus. V lednu se nicméně hodlá začít chystat na další sezonu, i když zatím neví, jestli mu to zdraví po chirurgickém zákroku dovolí.
LN: Letos jste si opět vytrpěl svoje, záda se ozvala. Jakým způsobem?
Začalo to už zkraje roku v Africe. Myslel jsem, že bolesti překonám, protože jsem podobné problémy měl i dřív. Teď to byla pravá strana, kde mě bolely žebra. Obstřiky pomáhaly vždycky jen na chvíli, bolest vystřelovala do levé nohy. To byl základní kámen úrazu celé sezony. Nemohl jsem se opřít o levačku a bez toho se nedá házet.
LN: Lékaři řešili vaši situaci operací v čem vlastně zákrok spočíval? V říjnu mě v nemocnici na Homolce
operoval doktor Chrobok. Určitě to byl správný krok, všechno jsme konzultovali s fyzioterapeutem Pavlem Kolářem, s nímž dlouhodobě spolupracuji. Konkrétně šlo o to, že mi nařízli záda, sval se posunul a zbrousili výrůstky na obratli, který byl srostlý se žebrem.
</TEXT>
<HEADING>
LN: Tím bolesti přestaly?
</HEADING>
<TEXT>
Momentálně se cítím dobře. I když mi doporučili, abych se sedm týdnů nijak extrémně nehýbal, tak už jsem něco vyzkoušel. Na horách jsem si zahrál squash, který je docela náročný na pohyb, hrál jsem i tenis a fotbal a trochu jsem i posiloval. Všechno se ale ukáže, až začnu házet oštěpem. Agresivnější disciplínu totiž neznám, ostatní jsou proti hodu oštěpem sranda.
LN: Kdy vezmete poprvé oštěp do ruky? To bude až někdy v lednu, ale už
předtím si zkusím párkrát hodit kuličkou. To je pro mě takový malý ukazatel. S oštěpem to bude až v africkém teple, jinak to nemá význam.
LN: Kde jste po operaci rehabilitoval? Ve vojenské zotavovně ve Špindlerově
Mlýně. Tam jsou výborné regenarační možnosti - sauny, vířivky, bazény. Chodil jsem plavat, hrál nohejbal. To asi bylo vdaném období nejlepší.
LN: Je vám šestatřicet a půl roku. Proč se vlastně zase pouštíte do rizika vrcholového sportu?
Protože mě sport baví. Vždycky mám nějaká svoje předsevzetí a za těmi jdu. Kdybych takhle neuvažoval, mohl jsem to zabalit v devětadvaceti. To už je na sportovce nějaký věk, ale zase bych nezískal medaile, které potom přišly. Všechno je individuální, já to ale chci ještě pokoušet.
LN: Hraje roli i srpnový Mnichov, kde jste odkráčel ze stadionu jako poražený šampion, a takhle se vám uzavírat kariéru nechtělo?
Tak jsem to nebral. Pro mě je nejvíc olympiáda. Z 'Evropy' jsem sice odešel poražený, ale ne zlomený. Tam to nešlo, tam jsem nemohl. Udělal jsem pro úspěch všechno, i když jsem to možná přehnal, protože jsem trénoval až moc tvrdě. Horší by ale bylo, kdybych na to měl a nehodil, jako se mi to stalo na 'Evropě' v Helsinkách před osmi lety. To by byla větší porážka.
LN: Nepomýšlel byste na rozloučení s atletikou ani v případě, kdyby se vám v Mnichově podařilo vyhrát? Pak byste mohl odejít jako vítěz.
Takhle neuvažuju. Podle mě je lepší skončit po olympijských hrách. 'Evropa' byla u mě zajímavá mediálně, protože jsem ji nikdy nevyhrál. Když se to ale vezme světově, tak je na hony vzdálená olympiádě. Nejen co se týká výkonnosti, ale i dozvuků a ohlasu.
LN: Vracíte se ještě nějak ve vzpomínkách k mnichovskému vystoupení, nestraší vás ve snech?
Ne, vůbec ne. Tam jsem zkrátka pořádně házet nemohl. Bolesti byly daleko silnější než já. Nešlo předvést nic kvalitního.
LN: Nebylo možná lepší mnichovský šampionát vynechat a v klidu se vyléčit?
O účasti jsem pochyboval, ale dlouho před mistrovstvím jsem neházel, a tak jsem si říkal, že se třeba něco stane. Když se mi pak povedl jeden kvalifikační dvaaosmdesátimetrový pokus, byl to vlastně zázrak. Ale že by pro mě byl Mnichov noční můrou, to ne.
</TEXT>
<HEADING>
LN: Jak by tedy měla vypadat další sezona?
</HEADING>
<TEXT>
To se teprve uvidí. V tuhle chvíli nemůžu říkat, že všechno bude úplně super. Uzdravuju se a zatím jsem spokojený. Všechno se pozná, až začnu házet, a podle toho se pak dá něco říkat. Ale, jak jsem už povídal, můj hlavní cíl je olympiáda v roce 2004. Neříkám, že rok před ní nechci házet, ale to nejdůležitější přijde později.
LN: Úvahy z doby po mistrovství Evropy, že se v příští sezoně objevíte jen v několika závodech, vynecháte světový šampionát v Paříži a vše budete směřovat k olympijským Aténám, tedy zřejmě zatím nikam nedospěly...
To teď opravdu nevím, všechno bude záviset na mém zdraví. Přes koleno nic lámat nebudu. V tom jsem poučený z doby, kdy jsem měl úrazy se zády a s ramenem. To byly taky postupné rozjezdy. Pokud budu v pořádku a bude se mi házet dobře, tak zůstane všechno otevřené.
LN: Na druhou stranu už nejste nejmladší. Co obnáší příprava na takový šampionát?
Už je to velká zátěž. Nejde o otázku jednoho měsíce, ale půl roku. Když pak přijde nějaký problém, tak se musí řešit razantně. Je třeba se rozhodnout - dám si klid, nepojedu na mistrovství světa, protože si potřebuju odpočinout. Jak tělo, tak hlava, to je spojené.
LN: Vyhrát příští mistrovství světa ale může lákat, navíc je za vítězství šedesát tisíc dolarů.
Paříž je hezké město a mně se tam většinou i dobře házelo. (úsměv) Mistrovství světa je mistrovství světa, ale jaká bude realita, se teprve ukáže. A peníze? O ty mně nejde. Jsou prima, ale dostanu je i na mítinku.
LN: Tahle otázka také souvisí s vaším věkem - jak krátkou pauzu mezi dvěma závody si teď můžete dovolit?
Samozřejmě nemůžu házet naplno dvakrát v týdnu, ale to bych neudělal ani dřív. Vyřízený bych byl, i kdybych závodil týden co týden. Je to pocitové, ale vím, že ideál je tak jednou za dva až tři týdny. Tedy - když je člověk v pořádku. Když jsem byl mladší, tak jsem během tří týdnů házel i čtyřikrát. Vůbec mi to ale neprospělo. Úplně mi odešla hlava, a světový šampionát v roce 1997 dopadl mizerně i z tohoto důvodu.
LN: Je vaše olympijská motivace velká i proto, že byste se po případném vítězství počtem zlatých medailí vyrovnal atletickým legendám jako jsou Američané Al Oerter v disku a Carl Lewis v dálce?
Takovými myšlenkami se zatím vůbec nezaobírám. Je to ještě moc daleko. Nejsem zase takový, abych vykřikoval, že tam půjdu a chci vyhrát. Taky bych si totiž mohl říkat, že jsem blbec. Vždyť já ty čtyři zlatý už mohl mít! V Soulu v roce 1988 to byla v podstatě smůla. Myslím, že jsem tenkrát byl nejlepší, ale prohrál jsem nešťastnou náhodou. Zkrátka - jestli bych měl volit mezi třemi nebo čtyřmi zlatými, tak jsem pro čtyři. Špatný by to rozhodně nebylo, přál bych si to.
LN: Neříkáte si občas, že už jste ve sportovní historii zapsaný víc než dost? Nenapadne vás někdy - vždyť už by to mohlo stačit?
Zapsaný je svým způsobem každý sportovec. Když vyhrajete olympiádu víckrát, tak se zapisujete víc a víc. Pro mě je olympiáda něco naprosto výjimečného. Není to ani mistrovství Evropy nebo světa, čímž ty šampionáty nijak nesnižuju. Je to prostě historická událost, která je dlouhodobá a má svou obrovskou tradici. O olympijské medaile se bojovalo dávno předtím, než začaly vznikat nějaký šampionáty. I z mediálního hlediska nemá olympiáda konkurenci. Lidi zajímá nejvíc, má obrovskou sledovanost a neopakovatelnou atmosféru.
LN: Jasně. Na olympijské Atény 2004 se ale chystá celá řada soupeřů. Máte o nich nějaké signály? Třeba jestli si někdo z nich nemyslel, že po mnichovském neúspěchu skončíte?
V tomhle směru ne, ale před pár dny mi volal Rus Makarov a ptal se, jestli pojedu do Afriky. Takže ani nevěděl, že jsem byl na operaci. V Jižní Africe se tedy uvidíme, ale teď mu nesmím tolik radit. (úsměv) Udělal jsem to loni a on si pak přivezl z Mnichova stříbro.
LN: Do Afriky za vámi na krátký čas přiletí i vaše choť s dětmi. Obě už, zdá se, zakotvily u atletiky. Jste rád?
Já je do toho nenutím, do atletiky šly přes jiné sporty. Honzík přes hokej a badminton a všechno možný. Katka si chtěla zkusit atletiku, když jsme byli posledně v Africe. Dva dny tam trénovala s Jarmilou Kratochvílovou a docela jí to chytlo. Celkem jsem se divil, protože když mi pověděla, s kým to zkusí, tak jsem si myslel, že je hotovo. Jarmila jí naloží, bude odepsaná a už to nikdy nebude chtít dělat. Kupodivu ale holka přišla úplně vykulená a že jde druhý den znova.
</TEXT>
<HEADING>
LN: Snažíte se dětem nějak odborně poradit?
</HEADING>
<TEXT>
Nechci se jim do toho plést. S klukem jsme zkusili asi dvakrát házet, ale on nechce, abych u toho byl. Máme na to každý jiný pohled. Já bych ho učil techniku, ale on si chce spíš jen tak zaházet. Holka zase chce, abych s ní jel na trénink a učil ji překážky. Je v tom úplně jiná, takže občas hledám výmluvu, protože s ní zase pořád chodit nemůžu.
LN: A co kdyby se ze syna stal oštěpař? Nehrozilo by, že by ho s vámi pořád srovnávali?
Asi určitě. Kdyby se tomu chtěl věnovat vážně, tak by to měl dost blbý. Příkladem může být třeba Fin Kinnunen. Dokud nevyhrál mistrovství světa, tak to byl pořád jen syn toho velkýho táty.
LN: Ještě jste neodpověděl na otázku, jestli jste rád, že jdou děti ve vašich stopách...
Hlavně jsem rád, že sportujou. Kdyby hrály nohejbal nebo badminton, tak by mě to nevadilo. Sport jo, ale když si rozhodnou, že teďka skončí a budou dělat něco jinýho, tak já to beru.
LN: Už máte představu, co budete dělat, až přestanete házet oštěpem?
Představy mám, s pár lidmi jsem je konzultoval. Na veřejnost s tím ale nechci chodit, protože tahle věc bude aktuální až v době, když přijde. Ale přemýšlím o tom a mám určité možnosti.
LN: Promiňte, říkal jste představy?
Ne, možnosti.
LN: Bylo by to něco kolem sportu?
</TEXT>
<HEADING>
Jo, motalo by se to okolo sportu.
</HEADING>
<TEXT>
LN: Byl jste členem Mezinárodního olympijského výboru, vaše jméno figurovalo na seznamu šéfů komise sportovců. Jste rád, že už nemusíte cestovat na různá zasedání?
Chtěl jsem ještě dávat víc oštěpu, a proto jsem tomu nemohl věnovat tolik času, kolik bylo potřeba. Nemyslím ale, že bych si odchodem v tomto směru úplně zavřel dveře. Když jsem byl nedávno v Lausanne na odhalení sochy Emila Zátopka, tak jsem právě o tom mluvil spředsedou MOV Jacquesem Roggem.
LN: Cítíte se tedy pořád víc sportovcem než funkcionářem?
Jasně, protože žádnou funkci nemám (smích). Jedině snad, že jsem patronem atletického mítinku Zlatá tretra. To mě docela uspokojuje. Jsem rád, že se lidem okolo "tretry" podařilo zvýšit její prestiž až na mítink druhé nejvyšší kategorie. Mají s tím spoustu práce. Třeba musejí skloubit dohromady sponzory, média a sportovce. Je to obchod, ale nedělá se to pro vlastní kapsu.
LN: Nelákalo by vás třeba podle vzoru Heleny Fibingerové vstoupit do politiky a začít se vyjadřovat k veřejným věcem?
Ne, politika by mě nelákala. Sice platí nikdy neříkej nikdy, ale já v tom nevidím svůj životní cíl. Politika, to je množství kompromisů, často se musí spolknout hořká pilulka. V politice se pohybuje hodně různých lidí a nevím, jestli bych to unesl a jestli by mi to stálo za to.
LN: A co politika na regionální úrovni? Pro lidi z Mladé Boleslavi byste byl určitě vhodným kandidátem.
Musel bych kandidovat v Kosmonosech. Teď už ale volby proběhly, takže bych do toho mohl jít až za čtyři roky. Politika by to byla, i když v malých poměrech, ale ono to není jednoduchý nikde. Možná by ale výsledky byly daleko čitelnější než ve velké politice. Tam je to určitě mnohem složitější.
LN: Cesta do politiky by možná byla pro sportovce vašeho jména přirozená. Lidé vám věří, určitě by na vás dali.
Možná jo, ale člověk v tom nikdy není sám. Určitě by záleželo, jaký by byli lidi kolem mě. Jestli by naše představy byly stejné. Když někdo vstoupí do politiky a jeho názor se částečně neshoduje s jeho kolegy, tak nemá šanci. Musí existovat politická shoda. Na změnách se dá postupně pracovat, ale nejde přijít s extremismem. Ale zatím opravdu o téhle kariéře neuvažuju, protože chci jednak dokončit svoje věci, a pak - politika je hodně složitá. Vždyť já ani nevím, jestli bych měl sílu poslouchat řeči některých idiotů.
LN: Když se ještě vrátíme k mnichovskému neúspěchu - necítíte se s odstupem času tak trochu jako ukřivděný šampion?
To rozhodně ne. Nepovedlo se to, ale předtím se to nepovedlo už víckrát. S tím se nedá nic dělat. Sport je prostě takový - jednou nahoru, podruhý dolů. Kdybych měl vycházet z toho, že se mi mistrovství Evropy nikdy nepovedlo, a to další pak bylo super, tak bych to klidně bral. Co má říkat takový Steve Backley? Je čtyřikrát mistrem Evropy, jednou světovým rekordmanem, ale nic k tomu. Na dvou olympiádách jsem ho sestřelil a na mistrovství světa vlastně taky. To je v podstatě dost strašný a mnohem větší neštěstí než u mě, kterému chybí jen ta 'Evropa'.
Dlouhá trať Jana Železného
1986 ME vyř. v kval.
1987 MS 3. místo
1988 OH 2. místo
1990 ME vyř. v kval.
1991 MS vyř. v kval.
1992 OH 1. místo
1993 MS 1. místo
1994 ME 3. místo
1995 MS 1. místo
1996 OH 1. místo
1997 MS 9. místo
1998 ME zranění
1999 MS 3. místo
2000 OH 1. místo
2001 MS 1. místo
2002 ME 12. místo
</TEXT>
</DOC>
<DOC>
<DOCID>LN-20021202081</DOCID>
<DOCNO>LN-20021202081</DOCNO>
<DATE>12/02/02</DATE>
<TITLE>
NBA: Welschův tým poprvé v sezoně zvítězil dvakrát za sebou
</TITLE>
<TEXT>
Výbornou formu v zámořské NBA prokazují v posledních zápasech basketbalisté týmu Golden State Warriors: ze sedmi zápasů vyhráli hned čtyři. Jiří Welsch ale do posledních dvou utkání nezasáhl.
NEW YORK - Na sobotním vítězství Golden State nad Phoenixem v poměru 100:90 se nejvíce podílel Antawn Jamison, který nastřílel 37 bodů, z toho 12 v rozhodující třetí čtvrtině, v níž se zrodil náskok Warriors. Všichni hráči základní pětky překonali desetibodovou hranici a tým tak vyhrál dva zápasy vřadě poprvé od dubna. "Byli agresivnější než my a chtěli zvítězit víc než my," přiznal s 32 body nejlepší střelec Phoenixu Stephon Marbury. Český basketbalista Jiří Welsch se na palubovce neobjevil. New York Knicks dokázali v zápase proti New Orleansu strhnout vítězství na svou stranu až v prodloužení, v němž je podržel hlavně Latrell Sprewell. Přesto se po utkání opět vyrojily spekulace o výměně tohoto problémového hráče z týmu Knicks. "Tyhle věci nemohu ovlivnit, ale chtěl bych určitě zůstat v New Yorku," řekl Sprewell. "Hrát každý večer v Madison Square Garden je něco úžasného," dodal. V utkání mezi Philadelphií a Washingtonem nastoupil poprvé v této sezoně Michael Jordan v základní pětce Wizards, ale jeho 16 bodů na vítězství nestačilo. Výhru 76ers totiž opět režíroval skvělý Iverson, který zaznamenal 35 bodů. Jordan navíc ztratil míč při posledním útoku Washingtonu, a Philadelphia tak těsné vítězství uhájila. "Všichni jsme věděli, že míč půjde k Michaelovi a naše obrana na to dobře zareagovala," pochvaloval si Keith Van Horn. 76ers vyhráli už posedmé v řadě, ale hlavní hvězda týmu Allen Iverson stále není spokojený: "Ještě pořád se můžeme zlepšovat," prohlásil po utkání.
</TEXT>
<HEADING>
Lakers málem prohráli s outsiderem celé ligy
</HEADING>
<TEXT>
Jiří Welsch nenastoupil ani v pátečním utkání NBA, v němž basketbalisté Golden State zvítězili v Denveru o deset bodů 92:82. Ze spoluhráčů českého reprezentanta měl nejlepší mušku autor 27 bodů Gilbert Arenas. Denver přitom v polovině třetího dějství vedl 65:44, ale hosté ještě do sirény ztrátu dotáhli a v závěrečné čtvrtině už zápasu kralovali oni. "V závěrečných osmnácti minutách byla naše obrana absolutně fenomenální," rozplýval se trenér vítězů Eric Musselman. Nejhorší celek Západní konference Memphis pořádně prohnal šampiony z Los Angeles Lakers. Ti zvítězili až po prodloužení 112:106. V hostujícím mužstvu se tradičně činili především Kobe Bryant, který dal 45 bodů, a Shaquille O'Neal. Ten zakončil zápas s bilancí 33 bodů a třinácti doskoků. Podobně zachraňovala zápas také Philadelphia na palubovce Clevelandu, nejslabšího týmu východní části ligy. Domácí se v závěrečné čtvrtině nadechli k velké stíhací jízdě a téměř smazali osmnáctibodovou ztrátu. Pak ale vzal režii zbývajících minut do rukou Allen Iverson; své střelecké konto dovedl na hodnotu 29 bodů a rozhodující měrou přispěl k vítězství Philadelphie 106:99. Cleveland prohrál už potřinácté za sebou. Druhým mužem po Bryantovi, který v pátečním programu NBA dokázal překročit hranici 40 bodů, byl Stephon Marbury z Phoenixu. Ten dal v utkání proti San Antoniu 43 bodů, bezmála polovinu součtu domácího mužstva, které vyhrálo 94:87. V první půli mu přitom střelba moc nešla a po třech čtvrtinách měl v zápisu teprve 17 bodů, ale po koncertu v závěru mu rozhodčí připočetli dalších šestadvacet.
Výsledky NBA
</TEXT>
</DOC>
<DOC>
<DOCID>LN-20021202082</DOCID>
<DOCNO>LN-20021202082</DOCNO>
<DATE>12/02/02</DATE>
<TITLE>
Český trenér zažívá na lavičce Štrasburku úspěšný podzim
</TITLE>
<TEXT>
Fotbalisté Štrasburku jsou pod vedením trenérského tandemu Hašek - Jarolím překvapením francouzské nejvyšší soutěže. Pozornosti médií tak neunikl především bývalý kouč Sparty Ivan Hašek.
PAŘÍŽ - Jako velkou a komplexní osobnost včera Haška ocenil francouzský sportovní deník L'Équipe. Hašek tým Racingu Štrasburk v minulé sezoně společně s asistentem Karlem Jarolímem dovedl do nejvyšší soutěže a klub se zatím překvapivě drží v horní polovině tabulky. L'Équipe v obsáhlém Haškově profilu píše, že dlouholetý český reprezentant a bývalý trenér pražské Sparty by se svou skvělou profesionální minulostí mohl mít mnohem větší sny než angažmá ve Štrasburku. "Alsaské město jej však už dvakrát okouzlilo," připomíná deník jeho hráčské působení ve Štrasburku na počátku 90. let. Letošní návrat Racingu do nejvyšší soutěže nebyl podle L'Équipe nijak brilantní a vypadalo to, že tým čeká v první lize sezona plná trápení. "Hašek však pozvolna našel recept, když z rozestavení 4-4-2, v jakém Štrasburk hrával druhou ligu, přešel na 3-4-2-1," píše deník.
</TEXT>
<HEADING>
Haškovy analýzy jsou prý "brutální"
</HEADING>
<TEXT>
Českého kouče popisuje jako na první pohled málomluvného, který však říká vše přímo. "Hašek vše říká jasně. Někdy stroze. V šatně jsou jeho analýzy často brutální," píše L'Équipe a cituje Haškova slova: "Nemohu skrývat chyby. Když jsi špatný, tak jsi špatný. To je všechno. Zamlčovat něco, to nic neřeší". Ligový podzim zatím vychází fotbalistům Štrasburku, mezi nimiž jsou i čeští hráči David Kobylík a Václav Drobný, nad očekávání skvěle. Lepší umístění, než je současná pátá příčka v průběžném pořadí, pamatuje Racing naposled v roce 1979, kdy se mu poprvé a naposledy podařilo získat titul. Hašek však z výkonů svých svěřenců zatím nehodlá vyvozovat žádné velké závěry, neboť mezi týmy v horní části tabulky jsou minimální bodové rozdíly. "Pokud prohrajeme dva zápasy, tak je po všem. Musíme hrát stále naplno," říká Hašek. L'Équipe si také všímá toho, že v realizačním týmu Štrasburku po dlouhé době panuje naprostá pohoda. Hašek si totiž skvěle rozumí se sportovním manažerem Markem Kellerem. "Zůstali jsme takoví, jací jsme byli jako hráči. Chceme vyhrát," řekl deníku Hašek.
Českého kouče popisuje jako na první pohled málomluvného, který však říká vše přímo. "Hašek vše říká jasně. Někdy stroze. V šatně jsou jeho analýzy často brutální," píše L'Équipe a cituje Haškova slova: "Nemohu skrývat chyby. Když jsi špatný, tak jsi špatný. To je všechno. Zamlčovat něco, to nic neřeší". Ligový podzim zatím vychází fotbalistům Štrasburku, mezi nimiž jsou i čeští hráči David Kobylík a Václav Drobný, nad očekávání skvěle. Lepší umístění, než je současná pátá příčka v průběžném pořadí, pamatuje Racing naposled v roce 1979, kdy se mu poprvé a naposledy podařilo získat titul. Hašek však z výkonů svých svěřenců zatím nehodlá vyvozovat žádné velké závěry, neboť mezi týmy v horní části tabulky jsou minimální bodové rozdíly. "Pokud prohrajeme dva zápasy, tak je po všem. Musíme hrát stále naplno," říká Hašek. L'Équipe si také všímá toho, že v realizačním týmu Štrasburku po dlouhé době panuje naprostá pohoda. Hašek si totiž skvěle rozumí se sportovním manažerem Markem Kellerem. "Zůstali jsme takoví, jací jsme byli jako hráči. Chceme vyhrát," řekl deníku Hašek.
</TEXT>
</DOC>
<DOC>
<DOCID>LN-20021202083</DOCID>
<DOCNO>LN-20021202083</DOCNO>
<DATE>12/02/02</DATE>
<TITLE>
Francouzská sjezdařka Melanie Suchetová přežila ošklivý náraz do časomíry
</TITLE>
<TEXT>
První krok k tomu, aby sesadila chorvatskou královnu Janicu Kosteličovou z trůnu, udělala švédská lyžařka Anja Pärsonová. Velkou soupeřku porazila v závodě Světového poháru v Aspenu.
ASPEN - Švédská lyžařka Anja Pärsonová předvedla ve druhém kole slalomu Světového poháru v coloradském Aspenu výborný výkon a o 41 setin porazila Janicu Kosteličovou. Chorvatské mistryni točivých disciplín, která po prvním kole vedla o 17 setin právě před Pärsonovou, se druhá jízda nevydařila podle představ a zajela až pátý čas. Na třetí místo se díky nejlépe zvládnutému druhému kolu posunula Marlies Schildová. Rakušanka, jež byla po úvodní jízdě dvanáctá, nakonec za Pärsonovou zaostala o 53 setin. Švédka, jež v minulé sezoně vyhrála čtyři slalomy a v celkovém hodnocení disciplíny skončila třetí, se netají tím, že by ráda získala malý Křišťálový globus. "Zkusím letos vyhrát hodnocení slalomu. Pokud budu lyžovat jako dneska, je to možné," věří jedenadvacetiletá Pärsonová. V cíli musela po druhém kole čekat, až jak se druhá jízda podaří Kosteličové, vítězce úvodního slalomu z Park City. V okamžiku, kdy zjistila čas soupeřky, se Pärsonová nadšeně rozběhla směrem k publiku a k fanouškům doklouzala po břiše. Kosteličové ovšem i stříbro stačilo ke zvýšení náskoku v průběžném pořadí Světového poháru i disciplíny. Celkové hodnocení vede s náskokem 143 bodů před Pärsonovou, ve slalomu se na druhém místě drží v Aspenu pátá Francouzka Christel Pascalová-Saioniová. Jediná česká reprezentantka Petra Zakouřilová první kolo nedokončila. Na start se postavila s číslem 44, ale udělala chybu a do cíle nedojela.
</TEXT>
<HEADING>
Závodnici zachránil vzduchový polštář
</HEADING>
<TEXT>
Už v pátek mohlo dojít při superobřím slalomu k tragédii podobné té, při níž zahynula francouzská závodnice Régine Cavagnoudová. Její šestadvacetiletá krajanka Melanie Suchetová ovšem měla štěstí v neštěstí a přežila hrozivě vypadající pád v cíli. Francouzka najela ve vysoké rychlosti na kryt časomíry a při pádu si poranila záda, hrudník a koleno. Pořadatelé ji okamžitě nechali převézt do nemocnice na rentgen. Suchetová měla štěstí, že byla časomíra obalená polštářem se vzduchem, takže nenarazila přímo na jeho kovovou kostru. Na to před osmi lety doplatila Rakušanka Ulrike Maierová v Garmisch-Partenkirchenu, která po nárazu do nedbale zabezpečené časomíry utrpěla těžká zranění, kterým později podlehla. Cavagnoudová zemřela loni na následky pádu, k němuž došlo při tréninku sjezdu. Mistryně světa v superobřím slalomu se tehdy ve vysoké rychlosti srazila s německým trenérem.
Už v pátek mohlo dojít při superobřím slalomu k tragédii podobné té, při níž zahynula francouzská závodnice Régine Cavagnoudová. Její šestadvacetiletá krajanka Melanie Suchetová ovšem měla štěstí v neštěstí a přežila hrozivě vypadající pád v cíli. Francouzka najela ve vysoké rychlosti na kryt časomíry a při pádu si poranila záda, hrudník a koleno. Pořadatelé ji okamžitě nechali převézt do nemocnice na rentgen. Suchetová měla štěstí, že byla časomíra obalená polštářem se vzduchem, takže nenarazila přímo na jeho kovovou kostru. Na to před osmi lety doplatila Rakušanka Ulrike Maierová v Garmisch-Partenkirchenu, která po nárazu do nedbale zabezpečené časomíry utrpěla těžká zranění, kterým později podlehla. Cavagnoudová zemřela loni na následky pádu, k němuž došlo při tréninku sjezdu. Mistryně světa v superobřím slalomu se tehdy ve vysoké rychlosti srazila s německým trenérem.
</TEXT>
</DOC>
<DOC>
<DOCID>LN-20021202084</DOCID>
<DOCNO>LN-20021202084</DOCNO>
<DATE>12/02/02</DATE>
<TITLE>
Slovinec Peterka vede pořadí Světového poháru skokanů. Druhý závod seriálu však vyhrál Andreas Widhölzl.
</TITLE>
<GEOGRAPHY>KUUSAMO</GEOGRAPHY>
<TEXT>
Rakušan Andreas Widhölzl zvítězil ve druhém závodu Světového poháru skokanů na lyžích ve finském Kuusamu. Po pátečním pátém místě se k vítězství katapultoval ve druhém kole nejdelším skokem dne, 143,5 metru. Šestadvacetiletý Rakušan, jenž byl po prvním kole sedmý, odsunul o 5,4 bodu na druhé místo domácího favorita Janneho Ahonena, který po prvním kole vedl. Třetí skončil páteční vítěz Primož Peterka ze Slovinska, který se ujal vedení v průběžném pořadí. Po dvou závodech má na kontě 160 bodů, o patnáct víc než druhý Widhölzl. "Povedl se mi opravdu super druhý skok. Včera jsem si říkal, že se musím víc snažit, protože umím skákat lépe, a to jsem dnes potvrdil," pochvaloval si nadšený Rakušan, jenž si za sedmnácté vítězství ve Světovém poháru připsal prémii 20 000 švýcarských franků (asi 418 000 korun).
</TEXT>
<HEADING>
Hannawald: Jako bych narážel hlavou do zdi
</HEADING>
<TEXT>
Stejně jako v pátek se závod nevydařil Svenu Hannawaldovi a Simonu Amannovi. Německá hvězda, jež se vrací po operaci kolena, ani dvojnásobný olympijský vítěz ze Švýcarska se ve Finsku nedokázali kvalifikovat do druhého kola. Hannawald dokonce skočil jen 58 metrů a skončil poslední. "Nemám ponětí, co se děje. Jako bych narážel hlavou do zdi," komentoval své fiasko Hannawald. Čeští skokané ve Finsku nezávodili.
Stejně jako v pátek se závod nevydařil Svenu Hannawaldovi a Simonu Amannovi. Německá hvězda, jež se vrací po operaci kolena, ani dvojnásobný olympijský vítěz ze Švýcarska se ve Finsku nedokázali kvalifikovat do druhého kola. Hannawald dokonce skočil jen 58 metrů a skončil poslední. "Nemám ponětí, co se děje. Jako bych narážel hlavou do zdi," komentoval své fiasko Hannawald. Čeští skokané ve Finsku nezávodili.
</TEXT>
</DOC>
<DOC>
<DOCID>LN-20021202085</DOCID>
<DOCNO>LN-20021202085</DOCNO>
<DATE>12/02/02</DATE>
<GEOGRAPHY>KUUSAMO</GEOGRAPHY>
<TEXT>
Když je na pořadu Světového poháru běžkyň na lyžích závod klasickou technikou, pak je snadné předpovědět vítězku. Norka Bente Skariová potvrdila i v sobotu, že nemá v tomto stylu konkurenci, a ve finském Kuusamu jasně vyhrála v mrazivých podmínkách závod na deset kilometrů. Třicetiletá Skariová dosáhla času 28: 23,7 a zvítězila téměř o třicet vteřin před Estonkou Kristinou Šmigunovou, která se díky druhému místu dostala do čela Světového poháru. Překvapením bylo třetí místo doposud neznámé Rusky Liliji Vasiljevové. České běžkyně vyšly v Kuusamu bodově naprázdno. Nejlepší z nich Kamila Rajdlová doběhla devětačtyřicátá se ztrátou dvou a tři čtvrtě minuty. Helena Balatková skončila o dvě místa za ní a Kateřina Smutná obsadila až 63. pozici.
</TEXT>
</DOC>
<DOC>
<DOCID>LN-20021202086</DOCID>
<DOCNO>LN-20021202086</DOCNO>
<DATE>12/02/02</DATE>
<TITLE>
LAKE LOUISE, Kanada - Rakušan Stephan Eberharter slavil v kanadském Lake Louise druhé a třetí vítězství v této sezoně Světového poháru. V sobotu nejdříve vyhrál první sjezd Světového poháru a o čtyřiadvacet hodin později vyhrál i superobří slalom. Porazit ho včera nedokázal ani jeho kolega z reprezentace Josef Strobl, který přitom svým časem nastavil laťku hodně vysoko. Závod se jel za ideálních podmínek, problémy byly jen s brankami, které se občas uvolnily, a pořadatelé je museli znovu upevňovat. Sjezdaři na trati rychle vyjezdili stopu, která pak dalším závodníkům komplikovala život. Doplatil na to například Rakušan Hans Knauss, jenž do ní najel v ostré zatáčce, podjela mu lyže a upadl. Strobl předvedl naprosto bezchybnou jízdu a v cíli svým rivalům nadělil více než šest desetin sekundy. Nadějně měl závod rozjetý i jeho jmenovec Fritz, který na něj na prvním mezičasu ztrácel pouhých devět setin sekundy, ale ve střední pasáži trati udělal chybu a v cíli z toho byl nakonec devátý čas. Hned za ním odstartoval Francouz Didier Cuche, který vyrovnal poslední Stroblův mezičas před dojezdem do cíle, ale ani jemu to nestačilo na první místo. Strobla sesadil až Eberharter, který si po celou dobu udržoval vyšší průměrnou rychlost, aniž udělal vážnější chybu. Už na prvním mezičase měl náskok dvou setin sekundy, který v cíli rozšířil na téměř dvě desetiny.
</TITLE>
<HEADING>
Rakouskou hegemonii narušil jen Aamodt
</HEADING>
<TEXT>
V sobotním sjezdu kralovali Rakušané. Roli největšího favorita potvrdil Eberharter, který časem 1: 42,61 porazil o 49 setin svého krajana Hannese Trinkla. Další Rakušané Josef Strobl, Fritz Strobl a Michael Walchhofer se seřadili od čtvrtého do šestého místa. Nadvládu alpské velmoci narušil jen třetí Nor Kjetil-Andre Aamodt. Druhým cizincem, který narušil hegemonii Rakušanů, byl Bode Miller ze Spojených států. Slalomářský specialista, jenž se v posledním pátečním tréninku blýskl nejrychlejším časem, obsadil sedmé místo. Mezi patnáctku nejlepších se vešli jen čtyři závodníci z jiné země než Rakouska.
V sobotním sjezdu kralovali Rakušané. Roli největšího favorita potvrdil Eberharter, který časem 1: 42,61 porazil o 49 setin svého krajana Hannese Trinkla. Další Rakušané Josef Strobl, Fritz Strobl a Michael Walchhofer se seřadili od čtvrtého do šestého místa. Nadvládu alpské velmoci narušil jen třetí Nor Kjetil-Andre Aamodt. Druhým cizincem, který narušil hegemonii Rakušanů, byl Bode Miller ze Spojených států. Slalomářský specialista, jenž se v posledním pátečním tréninku blýskl nejrychlejším časem, obsadil sedmé místo. Mezi patnáctku nejlepších se vešli jen čtyři závodníci z jiné země než Rakouska.
</TEXT>
</DOC>
<DOC>
<DOCID>LN-20021202087</DOCID>
<DOCNO>LN-20021202087</DOCNO>
<DATE>12/02/02</DATE>
<TEXT>
MEXIKO CITY - Kanadští funkcionáři by měli tlačit na Mezinárodní olympijský výbor, aby jejich běžkyně na lyžích Beckie Scottová dostala zlatou medaili z kombinace v Salt Lake City. V pátek to po oznámení verdiktu sportovního arbitrážního soudu prohlásil šéf světové antidopingové agentury WADA Dick Pound. Soud v Lausanne zamítl odvolání ruských běžkyň Larisy Lazutinové a Olgy Danilovové proti diskvalifikaci z olympijských her a proti dvouletému trestu za doping. Tím padla poslední překážka k tomu, aby výkonný výbor MOV mohl změnit pořadí olympijských soutěží v Salt Lake City. Danilovová, která kombinaci vyhrála, však měla pozitivní nález až o týden později. Ve stejném závodě doběhla čtvrtá česká závodnice Kateřina Neumannová. Kanaďan Pound je toho názoru, že by dopující duo mělo přijít o všechny medaile ze Salt Lake City. "Pokud to MOV neudělá sám, měli by kanadští funkcionáři přijít za jeho členy a říci: seberete jim ty medaile, nebo ne? To by snad situaci rozhýbalo," soudí Pound.
</TEXT>
</DOC>
<DOC>
<DOCID>LN-20021202088</DOCID>
<DOCNO>LN-20021202088</DOCNO>
<DATE>12/02/02</DATE>
<GEOGRAPHY>KUUSAMO</GEOGRAPHY>
<TEXT>
Silné nárazy větru donutily organizátory zrušit včerejší závod Světového poháru v severské kombinaci. Na velkém můstku ve finském Kuusamu dosahovala rychlost větru až 40 kilometrů za hodinu a skokanská část individuálního závodu se tedy nemohla konat. Náhradní termín zatím nebyl stanoven. Ohroženy jsou přitom i další závody v Harrachově. Ty jsou na programu za dva týdny, v českém lyžařském středisku ale není dost sněhu. "Nemohli bychom zaručit bezpečnost sportovců na můstku. Navíc při tak extrémně proměnlivém větru bychom stejně neviděli férový závod," vysvětlil důvody zrušení šéf úseku severské kombinace FIS Ulrich Wehling.
</TEXT>
</DOC>
<DOC>
<DOCID>LN-20021202089</DOCID>
<DOCNO>LN-20021202089</DOCNO>
<DATE>12/02/02</DATE>
<TITLE>
přiznává lyžařka Kateřina Neumannová a tvrdí, že žádné jiné miminko nemělo v Čechách takovou popularitu jako její
</TITLE>
<TEXT>
Těhotenství nejlepší české lyžařky Kateřiny Neumannové vzbudilo snad ještě větší pozdvižení, než když získala olympijské medaile. Po předčasném návratu ze soustředění ve švédské Kiruně prožila nervózní dny plné shonu. Poté, co úvahy médií, že je skutečně v jiném stavu, oficiálně potvrdila, z ní ale napětí očividně spadlo. V těchto dnech už se devětadvacetiletá blondýnka především spokojeně usmívá a těší se na začátek léta, kdy by se měla stát matkou.
LN: Nenapadlo vás s odstupem času, že jste po příletu z Kiruny mohla o své situaci informovat hned, a nemusela tak zbytečně prožít neklidné dny? Ta doba byla celkově bláznivá.
Samozřejmě, že po bitvě je každý generál, pro mě ale bylo opravdu moc důležité nejprve si promluvit s pár lidmi, což se mi povedlo. Kdyby se všechno přihodilo o měsíc dříve, asi by vládl klid. Jenže já se bohužel vracela těsně před začátkem Světového poháru... Pakliže bych měla něco udělat jinak, musela bych určité lidi obvolat telefonem a všechno pak říct skutečně hned na letišti. Teď už je to ale jedno.
LN: Trochu se zpočátku zdálo, že vás ohromný mediální ohlas po příletu od polárního kruhu možná i zaskočil. Vy jste s ním snad nepočítala?
Čekala jsem ohlas ze strany bulvárního tisku. Negativně mě ale překvapily reakce několika deníků, o nichž jsem si myslela, že bulvárně zaměřené nejsou. Pokud někdo rozebírá, jestli jsem zodpovědná anebo nejsem profesionální a že bych si měla dávat větší pozor, když neberu antikoncepci... Při čtení zmíněných řádek se ve mně všechno ježilo vzteky. Tyhle věci se mě hodně dotkly.
LN: Kdy jste vlastně poprvé pojala podezření, že byste mohla být v jiném stavu?
Kdybych byla pozorná, pojala bych podezření už těšně před odjezdem do Kiruny. Jenže před cestou jsem prožívala jako obvykle dost hektické dny. Ve Švédsku jsem se zklidnila a zpětně jsem přemýšlela o věcech, které měly proběhnout a neproběhly. Začala jsem být čím dál víc nervózní, protože příznaky, které se dostavily brzy, takřka s jistotou napověděly, o co jde.
LN: Říkáte, že jste cítila nervozitu. Vy jste zprvu nevnímala radost?
Nejdřív jsem asi pocítila lehký šok. Když jsem se z něho vzpamatovala, dostavily se už pozitivní prožitky. Věděla jsem, že vzhledem k načasování těhotenství vznikne nejspíš trochu problém. Podobný mediální ohlas ale asi nečekal nikdo. Myslím, že tak velkou popularitu ještě žádné miminko v Čechách nemělo.
LN: Nenapadlo vás, třeba jen na chvilku, že si i vzhledem k začátku sezony dítě necháte vzít?
Kdyby se mi tohle stalo přesně před rokem, asi bych o tom popřemýšlela. Přeci jen jsem měla před olympiádou, k níž směřovalo dlouhé tréninkové úsilí mé i dalších lidí. Jak bych se zachovala, ale stejně nevím. Nic takového se ale naštěstí před rokem nestalo. Letos jsem už jasně věděla, že miminko chci, a že přišlo zrovna teď, mi vůbec nevadilo. Neváhala jsem ani vteřinu.
</TEXT>
<HEADING>
LN: Kdo se dozvěděl první, že jste těhotná?
</HEADING>
<TEXT>
Naprostou jistotu měl jako první brácha, protože jsem u něj byla na odběru krve. V Kiruně jsem to řekla samozřejmě trenérovi Standovi Frühaufovi, no a pak se to taky dozvěděl člověk, který by to asi měl vědět jako první...
</TEXT>
<HEADING>
LN: Jak zmíněné trio vašich blízkých reagovalo?
</HEADING>
<TEXT>
Na mém partnerovi bylo vidět velké překvapení, ale jednoznačně mě podpořil. Brácha byl v šoku a Standa prohlásil, že si musí dát panáka.
LN: Na tiskové konferenci, na níž jste novinku oznámila, jste zároveň požádala média i veřejnost, aby tolerovaly váš úmysl nezveřejňovat jméno budoucího otce. Počítáte s tím, že své rozhodnutí za čas změníte?
Chci především žít normální, klidný a pohodový život. Pokud budu sportovat, určitá část mého života by asi měla patřit i veřejnosti, určitá by ale měla být čistě moje soukromá. Rozhodně se nechci schovávat před světem, nevím ale ještě, jak se vše bude vyvíjet. Zcela jistě ale neplánuji za měsíc další tiskovku, kde bych oznámila, kdo je ten šťastný.
LN: Nemrzí vás trochu, že v době, kdy je zřejmé, že čekáte potomka, nejste vdaná?
Fakt ne. Myslím si, že důležitější jsou trochu jiné věci. Samozřejmě bych chtěla, abychom fungovali trochu jako rodina, měli se rádi a dítě mělo kolem sebe potřebné zázemí. Svatba ale pro mě momentálně není důležitá. Tím nechci říct, že jsem zásadně proti ní, to vůbec ne. Znamenala by pro mě docela hezký romantický den. Jenže pro život zase až tak moc neznamená.
LN: Když už jsme se pustili do teoretizování, byla byste u oltáře ochotna přijmout jméno vašeho manžela a vzdát se slavného příjmení Neumannová?
Reálně si dovedu představit, že se budu jmenovat pořád Neumannová. Ne snad, že bych na svém jménu nějak lpěla, jen necítím potřebu ho měnit.
LN: Mimochodem, po kom by v tom případě vaše ratolest zdědila příjmení?
Samozřejmě existuje víc možností, jen ještě nevím, kterou si vyberu. (Směje se)
LN: S křestními jmény už snad máte o trochu víc jasno...
Mám okruh asi tak deseti až patnácti jmen, která se mi líbí. Na rozhodování by ovšem měli být dva, aby mohli udělat třeba i trochu kompromis. Zatím ale na tyhle věci mám čas.
LN: S jakými reakcemi na vaše těhotenství jste se setkala? Nevyčítá vám třeba někdo, že vám v zimě nebude moc držet na běžkách palce?
Lidi, s nimiž jsem spojena profesionálním vztahem, byli všichni pozitivně naladěni a většinou mi říkali, ať na sebe dávám pozor. Velice mile jsem byla překvapená reakcí široké veřejnosti. V obchodech mě zastavují úplně cizí lidi a gratulují mi. Někdy je mi to skoro až nepříjemné, sem tam dokonce i chodím se sklopenou hlavou. Kdekoliv se objevím, jsem momentálně středem zájmu. Mám sponzorskou oktávii se svým jménem, a když ji nechám stát někde před krámem, většinou za stěrači najdu vzkazy. Všechny byly zatím jen pozitivní, lidé mi přejí zdraví, hodně štěstí a tak. Neskrývám, že mi tím udělali radost.
LN: Máte už představu, jak byste své dítě chtěla vychovávat?
Každé dítě je jiné, a tak už stoprocentně vím, že některé představy vezmou za své. Určitě bych chtěla být pro něj alespoň trochu autorita, aby si se mnou od malička nedělalo, co chce, jak se občas stává. Nechci mít rozmazlenýho mrňouse, jsou tu ale také babičky a dědečkové. Uvidíme, jak to všechno dopadne...
LN: Ve vašich plánech s návratem na běžky hraje nezanedbatelnou roli i vaše matka. Prohlásila jste, že byste byla ráda, kdyby cestovala s vámi a pomáhala vám s děckem. A jsme rázem u vámi zmíněného babičkovství...
Mámě, myslím, můžu důvěřovat. Když jí třeba řeknu, ať malému nedává čokoládu, tak mu ji určitě dávat nebude. Znám ji a vím, že mě bude respektovat. Anebo případně seženeme ještě nějakou přísnou chůvu. (Směje se)
LN: Občas se necháte slyšet, že nyní vlastně nemáte v pravém smyslu žádný domov. Kde ho chcete pro své dítě vytvořit?
Tahle věc ještě dořešená není, je tak trochu na pochodu. Určitě budu cestovatelská máma, ale v začátcích by mělo mít moje děcko určitě klid. Nemyslím si ale, že by ideálním místem, alespoň na první půlrok, měla být Praha.
LN: Na jaře jste počítala se zahájením stavby penzionku na Šumavě. Možná by se vám teď hodilo, kdybyste se jeho výstavbu pokusila urychlit...
Jenže já jsem počítala i s určitými finančními částkami z letošní sezony. Ještě uvidím, jestli se na jaře skutečně začne stavět. Byla bych sice ráda, ale kdyby to mělo zásadně komplikovat můj život, jsem ochotna začátek prací trochu odsunout. Momentálně existují daleko důležitější věci.
LN: Škrtnutí sportu ze dne na den by asi vašemu organismu příliš neprospělo. Přemýšlíte proto v době těhotenství alespoň o rekreačním sportu?
Byla jsem zvyklá běhat denně patnáct dvacet kilometrů, což teď není asi to pravé. S lyžováním ale problémy nebudou. Hlavně při něm nedochází k nárazům jako při běhání. Sníh už vyhlížím, zatím ale především trochu posiluju a plavu.
LN: Trénink vám dosud zabíral značnou část dne. Necítíte se bez něj nesvá, nervóznější?
Minulý týden se v Praze usadilo ošklivé až hnusné počasí, nebylo na to, jít se proběhnout. Trochu jsem hledala nějakou činnost, přestože určité povinnosti samozřejmě zůstaly. Den byl najednou poněkud volnější, bez pevného řádu, na což jsem nebyla zvyklá. Nervózní z toho, že moc netrénuju, ale určitě nejsem, nasportovaná jsem celkem dost. Spíše se snažím svůj stav vychutnávat.
LN: Jak se změnila vaše strava od chvil, kdy jste poznala, že jste těhotná?
Hned na začátku svého podezření jsem vyhodila veškeré výživové doplňky, které se k vrcholovému sportu používají. Určitě totiž v těhotenství nejsou vhodné. Když jsem mířila do lékárny pro vitaminy pro těhotný ženský, hrozně jsem se styděla. Napadlo mi, že bude trapné říkat si o ně. A co se týče jídla, dost zásadně se mi změnily chutě. Dostala jsem docela chuť na maso. Dříve jsem ho jedla jen občas a hlavně bílé, teď jsem si ale dala třeba roštěný biftek a minulý týden jsem si koupila bílou vinnou klobásu. Přesto se ale snažím jíst spíše zdravě.
LN: Některé ženy v těhotenství, vědomé si, že stejně dost přiberou, podlehnou nezřízenému obžerství. Nebojíte se něčeho podobného?
Představte si, že jsem teď dokonce zhubla... Asi to bude tím, že nemám vůbec chuť na sladké. Určitě se ale budu kontrolovat, možná víc, než když jsem sportovala. Je mi totiž jasné, jak bych taky mohla vypadat... Hladovět ale určitě nehodlám.
LN: Ví se o vás také, že máte ráda červené víno. Jak často si ho hodláte dopřávat?
Říká se sice, že jedna sklenička neuškodí, ale slyšela jsem o nejnovějších studiích, podle nichž je nejlepší alkohol po dobu těhotenství úplně vysadit. Víno mám sice skutečně ráda, ale mileráda se ho v příštích měsících vzdám.
LN: Prý chystáte v únoru cestu na mistrovství světa v italském Val di Fiemme. Nebojíte se, že vám tam bude smutno?
Možná tam ve mně něco trochu hryzne. Iv Itálii ale budu moc dobře vědět, že závodit nemůžu kvůli něčemu, na co se těším a je pro mě mnohem cennější než medaile.
LN: Tvrdíte sice, že se chcete za rok mezi nejlepší lyžařky světa vrátit, ale co když se vám najednou už nebude chtít do tvrdé dřiny?
Slibovat, že se jistě vrátím, by bylo nezodpovědné. V mém případě ale nejde o chtění anebo nechtění, to mám vyřešený. Jen nevím, jestli bude vše v pořádku, jestli malé nebude třeba nemocné. Kdyby mělo problémy, jsem si jista, co pro mě bude důležitější. Za normálních okolností se ale budu chtít vrátit.
LN: Prozradila jste, že budete po doktorech chtít už dopředu vědět, jestli se vám narodí syn, anebo dcerka. Cožpak vás neláká onen pocit napjatého očekávání a moment překvapení?
Když se mě při ultrazvuku zeptají, jestli chci vědět, co se mi narodí, těžko řeknu, že nechci. Proto myslím, že to vědět budu, ale možná to nikomu nepovím. A co se týče toho překvapení... Asi je lepší děcku pořídit nějaké věci dopředu, a koupit klukovi růžový dupačky, by asi nebylo to pravé.
LN: Koho vlastně chcete víc - syna, anebo dcerku?
Je mi to víceméně jedno, hlavně aby děcko bylo zdravé a vyrostl z něj slušný člověk. Kdybych si ale opravdu mohla trošičku vybrat, tak bych možná chtěla o kousek víc kluka. Vždycky jsem si ho přála mít. A když se mi narodí holka, asi nemusím zdůrazňovat, že z toho nebudu ani trochu smutná.
</TEXT>
</DOC>
<DOC>
<DOCID>LN-20021202090</DOCID>
<DOCNO>LN-20021202090</DOCNO>
<DATE>12/02/02</DATE>
<TITLE>
O KOM SE MLUVÍ
</TITLE>
<TEXT>
Shaquille O'Neal, dominantní postava basketbalové NBA, se po zranění vrátil do kolotoče zápasů
Úřadující šampioni NBA, basketbalisté Los Angeles Lakers se po tragickém začátku sezony pomalu vracejí do vítězného rytmu. Důvod ukončení šňůry porážek měří 217 cm, váží 153 kg a jmenuje se Shaquille O'Neal.
PRAHA - Obrovitý pivot v posledních třech sezonách zcela ovládl NBA. Pokud byla devadesátá léta právem nazývána érou Michaela Jordana a jeho Chicago Bulls, tak začátek nového tisíciletí probíhá ve znamení naprosté hegemonie Shaquillea O'Neala a jeho Los Angeles Lakers. Ti získali tři tituly šampionů NBA za sebou a nikdo nepochybuje o tom, že právě probíhající sezona se ponese ve znamení útoku Lakers na čtvrtý titul v řadě, což se naposledy povedlo dynastii Boston Celtics v šedesátých letech. Shaquille O'Neal byl navíc třikrát za sebou vyhlášen nejužitečnějším hráčem play off. V celé slavné lize se nenajde nikdo, kdo by ho dokázal zastavit. Po finálové sérii posledního ročníku NBA, v níž Lakers především díky O'Nealovi zneškodnili New Jersey Nets hladce 4:0 na zápasy, si kouč poraženého týmu Byron Scott ulevil: "Shaq je monstrum." A monstrum je zpátky. Přes léto ho sice přibrzdila operace bolavého palce na noze, kvůli které promarnil přípravný kemp a prvních dvanáct zápasů nové sezony, ale nyní už Shaq opět ničí protivníky. A právě jeho absence ve zmíněných dvanácti utkáních ukázala, kdo je tím mužem, který činí z Lakers šampiony. Tým totiž dokázal v době O'Nealovy rekonvalescence horko těžko vyhrát pouhé tři zápasy a nic mu nebyly platné ani střelecké výkony Kobeho Bryanta. Fanoušci Lakers čekali na Shaqovo uzdravení jako na smilování a dočkali se 22. listopadu ve vítězném zápase proti Chicagu. O'Neal nastřílel 17 bodů za pouhých 21 minut a chytili se i jeho spoluhráči. "Se Shaqem na palubovce to je úplně něco jiného, všechno je jednodušší," přiznal Kobe Bryant. "Protihráči mě v obraně hodně zdvojují, takže moji spoluhráči pak mají na své střelecké pokusy víc času a klidu," říká O'Neal. Absence hvězdného pivotmana se nejvýrazněji projevila v jednom z nejnapjatěji očekávaných duelů této sezony, v němž tým z Los Angeles hostil Houston Rockets. V dresu Rockets totiž nastupuje čínský obr Yao Ming, jednička letošního draftu a podle mnoha odborníků i jediný možný soupeř O'Neala v podkošových soubojích. Číňan využil Shaqovy nepřítomnosti dokonale a přispěl k porážce Lakers 20 body, přičemž neminul ani jediný střelecký pokus z pole! "Gratuluji panu Mingovi," naštvaně utrousil O'Neal, který podle vlastních vyjádření nehodlá trůn přenechat nikomu - tedy ani Yao Mingovi. "Toho čínského kluka je mi líto," nechal se zase slyšet trenér Lakers Phil Jacskon: "Shaq ho přerazí vejpůl." Souboj titánů tak NBA čeká až 17. ledna, kdy tým obhájců titulu přijede na horkou texaskou půdu do Houstonu.
</TEXT>
<HEADING>
Image dobráka začíná dostávat trhliny
</HEADING>
<TEXT>
Fanoušky NBA je tento duel očekáván s napětím a spekulacemi, protože Shaquille O'Neal postupně přichází o gloriolu dobráka, který vypadá zle jen tehdy, když smečuje míč do koše. "Vím, že násilím ničeho nedosáhnu. Naučil mě to můj otec," často prohlašoval O'Neal, který mimo jiné napsal knihu pohádek pro děti a k autogramům na své fotografie s oblibou připisuje vzkaz "Poslouchej maminku". V soukromí, podle vlastních slov "příjemný a ke všem milý" Shaquille začíná ukazovat i svou odvrácenou tvář. V minulém ročníku NBA byl totiž mohutný pivotman Lakers distancován vedením soutěže na několik zápasů, když v utkání proti Chicagu šokujícím způsobem - sevřenou pěstí zezadu zaútočil na protihráče, jehož hlavu minul úder o pouhé centimetry. Ve vypjatém finále Západní konference proti Sacramento Kings zase slovně napadl respektovaného kouče Sacramenta Ricka Adelmana. A rivalita mezi Los Angeles Lakers a Sacramentem se před touto sezonou ještě prohloubila, když O'Neal v jednom rozhovoru "překřtil" Kings na Queers, což je slangový výraz pro homosexuály. Shaquille Rashaun, což je plné O'Nealovo jméno znamenající "malý bojovník", tak pomalu přichází o image dobromyslného, velkého dítěte. Pivot jde nyní tvrdě za svým cílem. "Chci čtvrtý titul v řadě a nic jiného mě nezajímá. Před sezonou změním své myšlení a budu po titulu stejně hladový jako tehdy, když jsem ještě žádný nezískal," prohlásil bezprostředně po ukončení poslední finálové série proti New Jersey Nets. Basketbalista, který si v této sezoně vydělá pohádkových 23,6 milionů (což z něj dělá druhého nejlépe placeného hráče NBA), se zkrátka dál hodlá řídit heslem, které si dal vytetovat na biceps pravé ruky: "Svět je můj."
Fanoušky NBA je tento duel očekáván s napětím a spekulacemi, protože Shaquille O'Neal postupně přichází o gloriolu dobráka, který vypadá zle jen tehdy, když smečuje míč do koše. "Vím, že násilím ničeho nedosáhnu. Naučil mě to můj otec," často prohlašoval O'Neal, který mimo jiné napsal knihu pohádek pro děti a k autogramům na své fotografie s oblibou připisuje vzkaz "Poslouchej maminku". V soukromí, podle vlastních slov "příjemný a ke všem milý" Shaquille začíná ukazovat i svou odvrácenou tvář. V minulém ročníku NBA byl totiž mohutný pivotman Lakers distancován vedením soutěže na několik zápasů, když v utkání proti Chicagu šokujícím způsobem - sevřenou pěstí zezadu zaútočil na protihráče, jehož hlavu minul úder o pouhé centimetry. Ve vypjatém finále Západní konference proti Sacramento Kings zase slovně napadl respektovaného kouče Sacramenta Ricka Adelmana. A rivalita mezi Los Angeles Lakers a Sacramentem se před touto sezonou ještě prohloubila, když O'Neal v jednom rozhovoru "překřtil" Kings na Queers, což je slangový výraz pro homosexuály. Shaquille Rashaun, což je plné O'Nealovo jméno znamenající "malý bojovník", tak pomalu přichází o image dobromyslného, velkého dítěte. Pivot jde nyní tvrdě za svým cílem. "Chci čtvrtý titul v řadě a nic jiného mě nezajímá. Před sezonou změním své myšlení a budu po titulu stejně hladový jako tehdy, když jsem ještě žádný nezískal," prohlásil bezprostředně po ukončení poslední finálové série proti New Jersey Nets. Basketbalista, který si v této sezoně vydělá pohádkových 23,6 milionů (což z něj dělá druhého nejlépe placeného hráče NBA), se zkrátka dál hodlá řídit heslem, které si dal vytetovat na biceps pravé ruky: "Svět je můj."
</TEXT>
</DOC>
<DOC>
<DOCID>LN-20021202091</DOCID>
<DOCNO>LN-20021202091</DOCNO>
<DATE>12/02/02</DATE>
<TITLE>
Očima Šárky Kašpárkové
</TITLE>
<TEXT>
Katka Neumannová, které dětátko strašně přeju, by se teď měla starat jenom o to, aby těhotenství proběhlo v pořádku. Ať je na sebe opatrná jako ostatní maminky, i když samozřejmě s přihlédnutím k tomu, že je špičková sportovkyně. Brzy sama pozná, jak moc se může v jednotlivých fázích těhotenství pohybovat, pohyb by jí totiž chyběl. Změní se i její stravování, bude potřebovat větší přísun vitaminů, ale to a řadu dalších věcí jí už určitě poradila paní doktorka. V jídle ať se neomezuje, ať jí, na co má chuť. Ve sportovním životě si musela hlídat váhu, jenže teď už živí jednoho človíčka navíc. Potom ať si najde dobrou porodnici, kde bude mít zajištěnou péči. Brzy pozná, co to obnáší - začne chodit na předporodní semináře a podobně. Ale hlavně ať je v klidu, ať se děje co se děje. Kvůli miminku i kvůli sobě. A taky bych jí doporučila, ať se schovává před novináři, i když to je asi individuální. Teď nemám na mysli dobu těhotenství, to jsem s nimi neměla problém, ale co se dělo, když se narodila Terezka, to bylo hotové šílenství. Kdybych měla mít druhé dítě, a já věřím, že k tomu po olympiádě v Aténách dojde, už bych všechno řešila úplně jinak. Katka se určitě bude moci spolehnout na pomoc maminky, což bude potřebovat hlavně po porodu. Maminky, vlastně už babičky, toho zastanou hodně, tak aby se Katka mohla starat jenom o miminko. Navíc má na Šumavě spoustu kamarádů a kamarádek, takže o ni strach nemám.
</TEXT>
</DOC>
<DOC>
<DOCID>LN-20021202092</DOCID>
<DOCNO>LN-20021202092</DOCNO>
<DATE>12/02/02</DATE>
<TITLE>
* Tady v tom to máte, tu informaci. Myslím, že když si to přečtete, tak je ta zpráva tak obšírná, jasná a exaktní, že už k tomu jaksi není co říct v daném okamžiku, takže komunikujeme, co komunikujeme. Tiskový mluvčí pražské Sparty Jiří Vopršal objasňuje novinářům, proč je jediným zdrojem z jednání vedení klubu o odvolání trenéra Jarabinského nicneříkající tiskové prohlášení.
</TITLE>
<TEXT>
* Já do toho v euforii praštil, vlaječka spadla a pomezní sudí řekl, abych ji dal zpátky. Jan Koller popisuje svou radost ze vstřeleného gólu v Lize mistrů, kterou odnesl rohový praporek.
* Kdybych někdy sáhl po dopingu, v Harrachově by mě považovali za hovado a táta by mě zabil. Sdruženář Milan Kučera vysvětluje své rozhodnutí ukončit sportovní kariéru s poukazem na to, že severská kombinace není čistým sportem.
* Kufry mi stále stojí u dveří a jen čekám, kdy zase poputuju. Hokejový útočník Jan Hlaváč popisuje kočovný život v NHL.
* Zase se ukázalo, že góly nestřílíme, ale rodíme. Asistent trenéra hokejistů Zlína Jaroslav Stuchlík naříká na slabou střeleckou produktivitu svého mužstva.
* Je přesně jako já! Kolumbijská fotbalová legenda Carlos Valderrama jásá nad vlastní šestimetrovou sochou z bronzu, kterou na jeho počest vztyčili obyvatelé přístavního města Santa Marta, kde slavný záložník vyrostl.
</TEXT>
</DOC>
<DOC>
<DOCID>LN-20021202093</DOCID>
<DOCNO>LN-20021202093</DOCNO>
<DATE>12/02/02</DATE>
<TEXT>
Nervy na pochodu. Vznětlivý brankář Bayernu Mnichov a německé reprezentace Oliver Kahn se opět dostal na hřišti do potyčky. V sobotním zápase bundesligy "vyjel" na hráče Herthy Berlín Dicka van Burika tak razantně, že ho museli uklidňovat spoluhráči. Sammy Kuffour (vpravo) slavného gólmana dokonce pevně držel, aby nedošlo k nejhoršímu.
</TEXT>
</DOC>
<DOC>
<DOCID>LN-20021202094</DOCID>
<DOCNO>LN-20021202094</DOCNO>
<DATE>12/02/02</DATE>
<TITLE>
Sportovní diář Lukáše Tomka
</TITLE>
<TEXT>
Když před časem Lidové noviny žádaly o rutinní předzápasový rozhovor sparťanského fotbalistu Miroslava Baranka, dostaly od něj překvapivou odpověď: "Beze všeho, ale nejdřív musíte požádat o svolení našeho tiskového mluvčího. Minule jsem to neudělal a bylo zle." Mluvčí pak svolení dal a Baranek si povídal. Přesto tahle historka výstižně vypovídá o současné atmosféře ve fotbalové Spartě. Štědře placení hráči jako nesvépravní moulové, co mohou do novin něco nešikovného plácnout, a mlčení špiček klubu v čele s prezidentem Vlastimilem Košťálem. Tak se dnes prezentuje fotbalová Sparta. Možná je to tím, že lidé Košťálova ražení mají až příliš silnou touhu mít věci pod kontrolou. Vadí jim, když je kritizují takové nuly, jako je například Milan Luhový (kvůli jeho komentářům si fotbalový boss prý před časem i odhlásil LN). Vadí jim i novináři, kteří se chtějí šťourat v současné krizi klubu. Proto se pro noviny ve chvíli, kdy Sparta uvažuje o výměně trenéra a prodeji hráčů, Letná neprodyšně uzavře. Bodyguard drží pisálky na bráně a jediným zdrojem oficiálních informací se stanou prohlášení tiskového mluvčího Jiřího Vopršala. I když ten umí situaci popsat opravdu výstižně. "Komunikujeme, co komunikujeme," vysvětlí například mediální strategii klubu. Jeden deník ale na začátku minulého týdne přesto vzal Košťál na milost - sparťanský věstník Večerník Praha. Důvod? Je jednoduchý. Letenský boss byl donedávna předsedou představenstva společnosti Vltava-Labe-Press, která list vydává. Nyní je sice "jen" v dozorčí radě, ale na oddanost "svých" fotbalových redaktorů může spoléhat nadále. O čem takové vystupování svědčí? Košťál rozhodně není osobnost a možná se i bojí. Jinak by přece nepříjemným otázkám dokázal čelit. A jaký předseda, takový krám.
Nejen arogantní mlčení ale vládne v českém sportu. Příkladem opačného přístupu k médiím a jejich prostřednictvím i k fanouškům je Jiří Novák. Čerstvý držitel Zlatého kanára pro nejlepšího českého tenistu silnými slovy šetří. Jeho skromnost se někomu může zdát až přehnaná nebo i naivní. Ale o to víc za Nováka mluví výsledky, opět na rozdíl od současné Sparty a jejího prezidenta. A i jinak je svět Jiříka, který jako by vypadl z Foglarových příběhů o Rychlých šípech, v lecčem sympatičtější. Není v něm místo pro neprůhledné taktizování, ani pro polopravdy, za které se může skrýt vlastní neschopnost. Málo vídaný je i tenistův postoj k domácí konkurenci. Novák má například velký podíl na tom, že jeho deblový partner Radek Štěpánek (před pár měsíci téměř neznámý hráč) je dnes před dveřmi nejlepší světové padesátky. Vychovávat si konkurenci může jen opravdová osobnost. I proto už vím, pro koho budu letos hlasovat v anketě o nejlepšího českého sportovce.
</TEXT>
</DOC>
<DOC>
<DOCID>LN-20021202095</DOCID>
<DOCNO>LN-20021202095</DOCNO>
<DATE>12/02/02</DATE>
<TITLE>
Populární rockový písničkář Ivan Hlas přichází po několika letech s novým albem
</TITLE>
<TEXT>
Za tři roky by mladá rocková kapela stačila několikrát vystřídat sestavu, styl i autorský rukopis. U "hotových" umělců s jasně danou koncepcí tvorby naopak známe příklady i mnohem delších prodlev, které završují díla bez výraznějších změn stylu. V poslední době to platí například o Bruceovi Springsteenovi či Peteru Gabrielovi.
Novinku Ivana Hlase Obrátíš mi naruby ráno lze vzhledem k interpretovu věku i žánru, ve kterém se odjakživa pohybuje, přiřadit samozřejmě ke druhé skupině. Je sice možné konstatovat, že album obsahuje deset nových typických "hlasovek", ale bude to hodnocení přece jenom příliš zjednodušené. Už název alba pochopitelně naznačuje, že se nic podstatného v Hlasově výpovědi nemění - ráno je jedno z jeho klasických textových témat (vzpomeňme ostatně jeho stejnojmenného evergreenu) a právě tak celou píseň, jež dala albu název a otevírá jej, lze označit přímo za čítankovou "hlasovku" s typickými harmonickými postupy, zpěvnou melodií a hlavně nezaměnitelným šarmem, jenž dokáže i tisíckrát probrané téma povýšit na nový zážitek.
</TEXT>
<HEADING>
Několik atypických písní
</HEADING>
<TEXT>
To je i případ skladby A já tu dál slyším zvony, Jó, holka, O starém Valentýnovi nebo Tyrkysová růže. Jistou návaznost na Hlasovu zálibu v popisování atmosféry specifických pražských čtvrtí najdeme v písničce Psí počasí - někdejší Hanspaulku či Karlín tentokrát následuje Libeň. "Mejdanová" Havaj se zase díky svému nápřahu jistě dostane do zpěvníčků amatérských kytaristů, stejně jako třeba dnes už klasická Aranka umí hula hop. Jsou tu ale i písně, které se dosavadnímu Hlasovu rukopisu vymykají. U jediné coververze alba (a vůbec první v Hlasově diskografii), Slunečnice - tedy Dylanově Love Minus Zero/No Limit se starým Hutkovým textem ze 60. let - je to pochopitelné. Na druhé straně je pozoruhodné, jak písnička do kontextu alba i Hlasovy tvorby dobře zapadá. Mnohem překvapivější jsou některé hudební prvky, které jsou u Ivana Hlase dosud zcela neznámé. V refrénu Jó, holka znějí zvláštní reverzní zvuky, připomínající například některé experimenty Beatles, písně Rujána a Absolutní sen trochu zarazí orientálními hudebními postupy. Halucinogenní atmosféra i obrazný text druhé jmenované písně pak přímo navozují dojem, jako by Ivan Hlas prošel nějakým iniciačním psychedelickým zážitkem (takovou narážku ostatně najdeme i v Havaji). Hudební doprovod, na němž se tentokrát netypicky podílelo hned třináct instrumentalistů a dvě vokalistky, vesměs ctí podstatu té které písně. V některých partech však - a to je jediná podstatnější výhrada k albu - neměl Ivan Hlas zjevně nejsilnější chvilku jako zpěvák. Jeho sympatickému civilnímu projevu ovšem lze drobné prohřešky ve frázování a dotahování výšek nakonec odpustit. Ivan Hlas je z těch autorů, kteří pravidelně zásobují písničkový "národní poklad". Bude zajímavé sledovat, zda se v onom zlatém fondu objeví i některá z nových písní.
Ivan Hlas: Obrátíš mi naruby ráno
Sony Music Bonton
</TEXT>
</DOC>
<DOC>
<DOCID>LN-20021202096</DOCID>
<DOCNO>LN-20021202096</DOCNO>
<DATE>12/02/02</DATE>
<GEOGRAPHY>LONDÝN</GEOGRAPHY>
<TEXT>
Členové nejslavnější britské kapely Beatles - Paul McCartney a Ringo Starr - si v pátek večer na koncertu připomněli první výročí úmrtí svého druha George Harrisona. V londýnské Royal Albert Hall před 5000 nadšenými fanoušky vystoupily také popové hvězdy Eric Clapton, Joe Cocker a Tom Petty, stejně jako Harrisonův syn Dhani. Clapton zahájil show beatlesovskou písní I Want To Tell You a potom společně s Cockerem a Ravim Shankarem přednesli Here Comes The Sun. Za bouřlivého potlesku vběhl na pódium, jemuž vévodil obrovský Harrisonův portrét, Ringo Starr a zvolal: "Je to úžasná noc! Měl jsem George rád a on měl rád mě." Ringo pak zazpíval píseň Photograph, kterou složil spolu s Harrisonem. Virtuózní hráč na sitár Shankar řekl, že cítí Harrisonovu přítomnost na slavnostním koncertu. "A jak by tu také mohl nebýt, vždyť se zde shromáždili všichni, kdo ho měli tak rádi." Výnos z představení šel do nadace, kterou založil Harrison v roce 1973.
</TEXT>
</DOC>
<DOC>
<DOCID>LN-20021202097</DOCID>
<DOCNO>LN-20021202097</DOCNO>
<DATE>12/02/02</DATE>
<TEXT>
LOS ANGELES - Herec Bruce Willis vyklouzl ze "smrtonosné pasti" svého kontraktu s hollywoodským studiem 20th Century Fox na film Man of War velmi originálně - místo něj pro studio Fox natočí čtvrté pokračování série Smrtonosná past. Nasmlouvaný a mnohokrát odložený projekt Man of War režiséra Antoina Fuquy (nazývaný rovněž Tears of the Sun) tedy Willis nahradí Smrtonosnou pastí 4, která vznikne v jeho produkční společnosti Cheyenne Enterprises.
</TEXT>
</DOC>
<DOC>
<DOCID>LN-20021202098</DOCID>
<DOCNO>LN-20021202098</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Luxusní obrazovou publikaci nazvanou National Geographic - Fotografie vydalo nakladatelství Slovart. Dílo Leah Bendavid-Valové nabízí kolekci pozoruhodných barevných snímků - jsou to "nejlepší fotografie uveřejněné v časopise National Geographic za posledních patnáct let". Nejde však jen o obrazové album, výrazná je tu také textová část. Dočteme se, jak byly záběry pořízeny, navíc se poučíme z komentářů jejich autorů. Poutavé historky vypravované slavnými fotografy přibližují práci v terénu na různých místech naší planety. Tematické bloky v plátně vázané knihy o 336 stranách symbolizují hlavní oblasti, jimiž se zabývá Společnost National Geographic, založená roku 1888 za účelem "rozšiřování a propagace geografických poznatků". Je tu zachycen život zvířat v přírodě, kultura USA a dalších zemí, lidé uprostřed civilizace i na jejím okraji.
</TEXT>
</DOC>
<DOC>
<DOCID>LN-20021202099</DOCID>
<DOCNO>LN-20021202099</DOCNO>
<DATE>12/02/02</DATE>
<TITLE>
Divadlo v Dlouhé uvedlo slavnou hru Ronalda Harwooda Garderobiér
</TITLE>
<TEXT>
Hra Garderobiér proslavila svého autora Ronalda Harwooda po celém světě, zvláště potom, co se jako scenárista podílel i na její filmové podobě.
Příběh velkého shakespearovského herce a principála souboru Sira a jeho oddaného garderobiéra napsal Harwood na základě vlastních zkušeností. Sám přiznává, že na něj hluboce zapůsobila tradice hereckých ředitelů, kteří často za zoufalých podmínek křižovali zemi, aby zde šířili klasický repertoár a přinášeli osvětu do všech koutů Británie.
</TEXT>
<HEADING>
Cit pro odvrácenou tvář divadla
</HEADING>
<TEXT>
Kolem herce a ředitele Sira se zde také všechno točí, ale ve skutečnosti hlavním hrdinou hry je jeho garderobiér Norman, člověk handicapovaný umělecky i společensky. Svou vášeň pro divadlo promítl do svého vztahu k Sirovi, kterému slouží a bezmezně ho obdivuje. Sir pro něj znamená všechno, jistotu, rodinu, partnera, je jeho celý život. Ovšem Sir ho akceptuje jen jako součást toho, co mu umožňuje předvést vlastní velikost. Patří do rodu hereckých hvězd, které jsou sice mistry jeviště, ale také ješity, egoisty a megalomany. Vztah těchto dvou lidí je důvodem, proč Garderobiér přesahuje hranice pouze obratně napsané hry o divadelním zákulisí, které jistě nepostrádá atraktivnost. Divadlo v Dlouhé přizvalo ke spolupráci Martina Hubu, který se zde představuje hned v dvojí roli - jako režisér inscenace a zároveň jako Sir. Huba samozřejmě má cit pro odvrácenou tvář divadla, dokáže postihnout jeho specifickou atmosféru jak v její jedinečnosti, tak v její směšnosti. Pomáhá mu k tomu scéna Josefa Cillera s řadou pohupujících se kostýmů a průhledem na jeviště, kde Sir předvádí své vrcholné výstupy, méně už další postavy hry, které režisér odsoudil spíše do pozic statistů. Zvláště v případě ženských postav je to škoda, protože i když jejich místo v Sirově životě je pomíjivé jako všechny jeho vztahy, přece jen by nemusely tak výrazně pouze ilustrovat téma hry. Tím se v Dlouhé opravdu stává především stárnoucí a nemocný Sir, jeho nadlidský zápas s obyčejnou lidskou slabostí, kterou musí překonat ve svém posledním vystoupení. V kulisách bombardované Británie se zmocňuje postavy Shakespearova Leara i publika, jako by je vyzýval na poslední souboj. A vyhraje ho, i když smrt je nakonec přece jen silnější.
</TEXT>
<HEADING>
Příliš jednoznačný protihráč
</HEADING>
<TEXT>
Hubův výkon v Sirovi je opravdu virtuózní, každé gesto, pohled, úsměv, pauza má svůj význam, ale přitom je postava složená z množství detailů obdivuhodně celistvá. Patetické výzvy neadresným nepřátelům, které vrhá do prostoru, jsou sice komické, ale působí také jako výraz energie velké osobnosti. Jsou sice jako celý Sir sebezálibné, ale mají v sobě vášeň tvůrčí posedlosti. Postavu, která vlastně nemá nějaký velký vývoj, Huba problematizuje tím, že staví do kontrastu Sirovo zbožštění sebe sama a pocity vyhaslosti lidské i umělecké. Otázkou pouze zůstává, jestli sugestivní Hubův výkon nepostrádá trochu šmíráctví, kterou vsobě postava Sira jistě nese. Pokud se ovšem režisér rozhodl, že tuto stránku opomine, má na to právo stejně jako na to, že potlačí prvek homosexuality u Normana. Problém spočívá v tom, že se postava garderobiéra stává statičtější a jednoznačnější, což ještě podtrhuje výkon Miroslava Táborského. Ten od začátku představuje člověka frustrovaného, labilního až téměř vyšinutého. V konkrétních situacích se sice této vnější stylizace zbavuje a zvláště se mu daří ve chvílích, kdy suše komentuje Sirovy výstřelky, ale o člověku, kterému se Sirovou smrtí zhroutí celý svět, se dozvíme přece jen trochu málo. Možná ovšem, že je to otázka dalších repríz, protože šance na to, aby se Garderobiér v Dlouhé stal něčím víc než jen sólem jedné velké herecké osobnosti, tu jistě je.
Ronald Harwood: Garderobiér
Překlad: Jan Hančil a Alexandra Ruppeldtová
Režie: Martin Huba
Scéna: Josef Ciller
Kostýmy: Milan Čorba
Hudba: Petr Malásek
Divadlo v Dlouhé Praha, premiéra 23. 11. 2002 v Divadle Na zábradlí.
</TEXT>
</DOC>
<DOC>
<DOCID>LN-20021202100</DOCID>
<DOCNO>LN-20021202100</DOCNO>
<DATE>12/02/02</DATE>
<GEOGRAPHY>PRAHA</GEOGRAPHY>
<TEXT>
Rekord letošní dražební sezony byl překonán na včerejší aukci výtvarného umění v Praze. Největší klenot této akce - olejomalba Růžový spektr od výtvarnice Marie Čermínové, známé pod jménem Toyen - se totiž podařilo prodat za 3 150 000 korun. Vyvolávací cena činila 2,8 milionu. "Letos nikdo bariéru tří milionů neprolomil. Toyen vede a prvenství jí zřejmě dlouho zůstane," řekl majitel aukční síně Martin Kodl. Celkový výtěžek dražby podle něj představuje asi 16 milionů korun, nové majitele získaly přibližně tři čtvrtiny z 350 nabízených výtvarných děl. Dalším aukčním unikátem byl obraz Josefa Šímy Odpoutaný strom s vyvolávací cenou 1,7 milionu korun. Jeho kupec za něj zaplatil o sto tisíc korun více. Aukce určila nového majitele také sérii obrazů Emila Filly Hlava - její cena se zvýšila z 1,25 milionu korun na 1,5 milionu.
</TEXT>
</DOC>
<DOC>
<DOCID>LN-20021202101</DOCID>
<DOCNO>LN-20021202101</DOCNO>
<DATE>12/02/02</DATE>
<TITLE>
Mezinárodní festival Alternativa vstupuje do druhé poloviny
</TITLE>
<TEXT>
Desátý ročník jednoho z nejvýznamnějších českých hudebních festivalů Alternativy, pořádaného sdružením Unijazz, je dnes v polovině.
PRAHA - Dosavadní průběh potvrzuje dobrý vkus dramaturgie, diváků proti dřívějším ročníkům ovšem letos ubylo. Jde určitě o dočasný jev - vinou letních záplav se totiž Alternativa musela přesunout ze své tradiční scény, Divadla Archa v centru Prahy, na periferii, do povrchovou dopravou ztíženě dosažitelného ruzyňského klubu Delta a břevnovského Kaštanu. Dvě z hlavních zahraničních hvězd festivalu už mají své koncerty za sebou. Newyorské Matt Darriau's Paradox Trio, v jehož čele stojí saxofonista a klarinetista, známý též ze souboru Klezmatics, bylo lákadlem zahajovacího večera minulé úterý. Skupina nezůstala nic dlužna dobré pověsti, kterou si vybudovala dvěma svými pražskými vystoupeními v minulých letech (byť v částečně jiné sestavě). Ohromující, ale nikoli exhibující muzikantství všech hráčů, strukturovanost skladeb, namíchaná ve správném poměru s improvizací, a balkánské a židovské etnické prvky spojené s jazzovým přístupem ke hře byly hlavními zbraněmi Paradox Tria.
</TEXT>
<HEADING>
Hvězda David Thomas
</HEADING>
<TEXT>
O den později patřilo pódium Delty samostatnému vystoupení amerického zpěváka Davida Thomase, slavného představitele alternativního rocku a zakladatele kultovních Pere Ubu. Tentokráte přijel do Prahy za doprovodu dua Two Pale Boys. Pro většinu diváků bylo zřejmě setkání s tímto projektem zcela novým pohledem na Thomasovu osobnost - poněkud "utajenou" pražskou premiéru před několika lety v klubu Roxy sledovala skutečně jen hrstka návštěvníků. Ve srovnání s Pere Ubu jsou Two Pale Boys, hrající v obsazení trubka a kytara (občas se zpěvák přidává s melodeonem, miniaturní tahací harmonikou), v jistém ohledu komornější, nikoli však konzervativnější. Elektronické efekty, napojené na instrumenty, mění sound každé skladby, jejich stavba je rozvolněná, podstata nicméně stále zůstává v písňové formě a velmi osobním přístupu k hudbě i textu. Sobota patřila na Deltě Malé Alternativě - soutěži pěti kapel, vybraných ze zaslaných demonahrávek. Palmu vítězství si na základě rozhodnutí odborné poroty nakonec odnesl pražský tvrdý soubor Děti deště. Téhož dne se v Kaštanu oblíbené brněnské trio Sledě, živé sledě (pro něž byla před několika lety právě Malá Alternativa vstupenkou mezi českou alternativní elitu) zřejmě definitivně rozloučilo s publikem - jeho členové se rozcházejí do různých nových hudebních projektů. Do konce desáté Alternativy zbývá ještě šest koncertů na Deltě (Kaštan bude tento týden hostit v rámci festivalu přehlídku filmů s hudební tematikou). Hned dnes mají možnost diváci navštívit vystoupení oblíbených Už jsme doma. Zítra zahraje Pavel Fajt společně s francouzskými Zakarya a slavný britský zpěvák Phil Minton vystoupí s norským souborem No Spaghetti Edition. V dalších dnech je připravena world music maďarských Besh o droM, zvláštní vystoupení Chadimova MCH Bandu, který tak oslaví dvacetiletou existenci. Závěr festivalu obstará populární slovenská Tornádo Lue, australští Methylated Spirits a američtí Sabot.
O den později patřilo pódium Delty samostatnému vystoupení amerického zpěváka Davida Thomase, slavného představitele alternativního rocku a zakladatele kultovních Pere Ubu. Tentokráte přijel do Prahy za doprovodu dua Two Pale Boys. Pro většinu diváků bylo zřejmě setkání s tímto projektem zcela novým pohledem na Thomasovu osobnost - poněkud "utajenou" pražskou premiéru před několika lety v klubu Roxy sledovala skutečně jen hrstka návštěvníků. Ve srovnání s Pere Ubu jsou Two Pale Boys, hrající v obsazení trubka a kytara (občas se zpěvák přidává s melodeonem, miniaturní tahací harmonikou), v jistém ohledu komornější, nikoli však konzervativnější. Elektronické efekty, napojené na instrumenty, mění sound každé skladby, jejich stavba je rozvolněná, podstata nicméně stále zůstává v písňové formě a velmi osobním přístupu k hudbě i textu. Sobota patřila na Deltě Malé Alternativě - soutěži pěti kapel, vybraných ze zaslaných demonahrávek. Palmu vítězství si na základě rozhodnutí odborné poroty nakonec odnesl pražský tvrdý soubor Děti deště. Téhož dne se v Kaštanu oblíbené brněnské trio Sledě, živé sledě (pro něž byla před několika lety právě Malá Alternativa vstupenkou mezi českou alternativní elitu) zřejmě definitivně rozloučilo s publikem - jeho členové se rozcházejí do různých nových hudebních projektů. Do konce desáté Alternativy zbývá ještě šest koncertů na Deltě (Kaštan bude tento týden hostit v rámci festivalu přehlídku filmů s hudební tematikou). Hned dnes mají možnost diváci navštívit vystoupení oblíbených Už jsme doma. Zítra zahraje Pavel Fajt společně s francouzskými Zakarya a slavný britský zpěvák Phil Minton vystoupí s norským souborem No Spaghetti Edition. V dalších dnech je připravena world music maďarských Besh o droM, zvláštní vystoupení Chadimova MCH Bandu, který tak oslaví dvacetiletou existenci. Závěr festivalu obstará populární slovenská Tornádo Lue, australští Methylated Spirits a američtí Sabot.
</TEXT>
</DOC>
<DOC>
<DOCID>LN-20021202102</DOCID>
<DOCNO>LN-20021202102</DOCNO>
<DATE>12/02/02</DATE>
<TITLE>
Českou televizi čekají opět Vánoce bez ředitele * Kdo nahradí Jiřího Balvína?
</TITLE>
<TEXT>
Tradice pokračuje. Rada po roce znovu odvolala ředitele České televize. Balvín vydržel ve funkci dvanáct měsíců.
PRAHA - Každoroční odvolávání generálního ředitele České televize jako by se stávalo pravidelným koloritem blížících se Vánoc. Kavčí hory opouští čtvrtý ředitel za posledních pět let, a pátý v celé její historii. Od odchodu Iva Mathého v dubnu 1998 dosud žádný šéf ČT nevydržel celé šestileté funkční období, většina skončila po prvním roce ředitelování. Jakub Puchalský rezignoval v prosinci 1999 několik dní poté, co tehdejší rada pod vedením Jana Jiráka neúspěšně hlasovala o jeho odvolání. Bylo mu jasné, že jediný hlas potřebný pro jeho "odejití" se dříve či později najde. Radní Puchalskému vyčítali špatný výběr spolupracovníků, vysílání normalizačního seriálu Třicet případů majora Zemana a nekvalitní zpravodajství. Nelíbilo se jim také, že mladý ředitel jmenoval za šéfa programu Brita Gordona Lovitta. Zatímco Puchalský vedl televizi dvacet měsíců, nový ředitel Dušan Chmelíček se v křesle neohřál ani rok: Jirákova rada ho zvolila koncem ledna 2000 a v prosinci téhož roku ho nová rada - už pod vedením brněnského politologa Miroslava Mareše - odvolala. Své rozhodnutí odůvodnila špatnou komunikací a neplněním projektu, s nímž Chmelíček uspěl ve výběrovém řízení.
</TEXT>
<HEADING>
Ředitele nedáme!
</HEADING>
<TEXT>
Chmelíček se nepovažoval za profesionála, obklopil se ale lidmi, kteří v televizi působili už za Mathého a jichž se Puchalský postupně zbavil. Ti se rázně postavili za "svého" ředitele. Jejich odpor ještě zesílil poté, co zpolitizovaná rada zvolila během jediného týdne od vyhlášení výběrového řízení šéfem televize neúspěšného ředitele zpravodajství Jiřího Hodače. Televizní stávku proti politickému nátlaku na ČT podpořily desetitisíce lidí, situací se musel urychleně zabývat parlament. Poslanci během jediné noci schválili nový zákon o České televizi, krátce nato odvolali Marešovu radu a vedením televize pověřili Jiřího Balvína. Balvínovo působení na Kavčích horách začalo slibně. Několik hodin po svém zvolení uzavřel se vzbouřenci dohodu o ukončení stávky, zbavil funkce ředitelku zpravodajství Janu Bobošíkovou a další členy Hodačova managementu, a postupně se mu tak dařilo klidnit rozjitřené vášně. Sněmovnou zvolená rada ČT jej loni v listopadu potvrdila ve funkci řádného generálního ředitele. V té době se ale Balvín už netěšil takové důvěře podřízených jako těsně po stávce. Řediteli uškodily sliby, které rozdával doslova na každém kroku, ale s jejich plněním si příliš nelámal hlavu. Už v dubnu 2001 překvapil odbory prohlášením, že nezruší funkci ředitele zpravodajství, a obsadil ji nejkritizovanějším členem svého managementu Zbyňkem Honysem. Další šok přišel ve chvíli, kdy se Balvín odmítnul zabývat nesrovnalostmi v hospodaření brněnského studia ČT a jejího ředitele Zdeňka Drahoše fakticky potvrdil ve funkci.
</TEXT>
<HEADING>
Balvín na odstřel
</HEADING>
<TEXT>
Balvínovi nejprve uhasínající podpora zaměstnanců nevadila, protože se mohl spolehnout na dobré vztahy s Radou ČT. Ty se povážlivě zhoršily už na sklonku loňského roku, kdy navzdory požadavku rady na vyrovnaný rozpočet pro rok 2002 předložil návrh s půlmiliardovým schodkem. Letos v lednu Balvín narazil s návrhem, aby šéfem brněnského studia zůstal Zdeněk Drahoš. Tomu se sice podařilo zvítězit v opakovaném výběrovém řízení, ztratil však důvěru rady a části podřízených. Radní žádali, aby ve vedení mimopražských studií ČT došlo ke změně. Zatímco v Ostravě Miloslava Petronce poměrně hladce nahradil současný ředitel Ilja Racek, v Brně nadále zůstával šéfem Drahoš. Balvínovu důvěryhodnost značně narušilo v květnu zahájené trestní stíhání kvůli nákupu přenosového vozu od České nezávislé televizní společnosti, bývalé servisní firmy TV Nova. Společnost, pro niž Balvín dříve pracoval jako ředitel výroby, zažalovala ČT kvůli neproplacení faktury za vůz. V médiích se objevily spekulace, že penále, které má televize vyplatit za pozdní splátku ČNTS, má formou "vratného" získat sám Balvín. Policie případ vyšetřovala pro podezření z nezákonného zadávání veřejných zakázek. O měsíc později objevili zaměstnanci ČT na čtyřech pracovištích skryté kamery a mikrofony. Balvín uvedl, že si je objednal kvůli podezření ze zneužívání drahého technického zařízení pro osobní účely. Proti použití kamer se ostře ohradily odbory, které Balvína vyzvaly krezignaci. V červenci Balvín jmenoval novým šéfredaktorem sportovní redakce bývalého mluvčího ministerstva zdravotnictví a někdejšího moderátora televizní Debaty Otakara Černého. Končící šéfredaktor Jaromír Bosák označil konkurs za frašku a na veřejném zasedání Rady ČT Balvína obvinil z klientelismu. Začátkem října Balvín opět navrhnul radě, aby ředitelem brněnského studia potvrdila Drahoše. Krátce nato Drahošovi upravil manažerskou smlouvu tak, že by v případě odchodu z ČT získal odstupné ve výši desetinásobku měsíčního platu. Radním začala docházet trpělivost a 13. listopadu navrhli Balvínovo odvolání. Po bouřlivé debatě přesunuli jednání na 18. listopadu, k ředitelově odvolání však scházel jediný hlas. Ten se našel o dva týdny později, ve středu 27. října. Jakým způsobem budou radní vybírat Balvínova nástupce, zatím není jasné. "Budeme o tom jednat až tento týden ve středu," říká předseda Jan Mrzena. Většina radních by uvítala, kdyby první kolo konkursu provedla některá renomovaná personální agentura. Někteří se nebrání ani myšlence výběrového řízení přímým oslovením, při kterém by rada vyzvala omezený počet osobností k účasti v konkursu, a pro ostatní by řízení zůstalo uzavřeno. A kdo by se mohl stát novým ředitelem ČT? Odbory a profesní organizace preferují návrat Iva Mathého, na Kavčích horách se hovoří také o herci a bývalém ministru kultury Martinu Stropnickém, šéfovi ostravského studia ČT Iljovi Rackovi, producentovi Janu Šternovi či šéfdramaturgyni Aleně Mullerové. Zda se skutečně přihlásí do konkursu, však není vůbec jasné.
Balvínovi nejprve uhasínající podpora zaměstnanců nevadila, protože se mohl spolehnout na dobré vztahy s Radou ČT. Ty se povážlivě zhoršily už na sklonku loňského roku, kdy navzdory požadavku rady na vyrovnaný rozpočet pro rok 2002 předložil návrh s půlmiliardovým schodkem. Letos v lednu Balvín narazil s návrhem, aby šéfem brněnského studia zůstal Zdeněk Drahoš. Tomu se sice podařilo zvítězit v opakovaném výběrovém řízení, ztratil však důvěru rady a části podřízených. Radní žádali, aby ve vedení mimopražských studií ČT došlo ke změně. Zatímco v Ostravě Miloslava Petronce poměrně hladce nahradil současný ředitel Ilja Racek, v Brně nadále zůstával šéfem Drahoš. Balvínovu důvěryhodnost značně narušilo v květnu zahájené trestní stíhání kvůli nákupu přenosového vozu od České nezávislé televizní společnosti, bývalé servisní firmy TV Nova. Společnost, pro niž Balvín dříve pracoval jako ředitel výroby, zažalovala ČT kvůli neproplacení faktury za vůz. V médiích se objevily spekulace, že penále, které má televize vyplatit za pozdní splátku ČNTS, má formou "vratného" získat sám Balvín. Policie případ vyšetřovala pro podezření z nezákonného zadávání veřejných zakázek. O měsíc později objevili zaměstnanci ČT na čtyřech pracovištích skryté kamery a mikrofony. Balvín uvedl, že si je objednal kvůli podezření ze zneužívání drahého technického zařízení pro osobní účely. Proti použití kamer se ostře ohradily odbory, které Balvína vyzvaly krezignaci. V červenci Balvín jmenoval novým šéfredaktorem sportovní redakce bývalého mluvčího ministerstva zdravotnictví a někdejšího moderátora televizní Debaty Otakara Černého. Končící šéfredaktor Jaromír Bosák označil konkurs za frašku a na veřejném zasedání Rady ČT Balvína obvinil z klientelismu. Začátkem října Balvín opět navrhnul radě, aby ředitelem brněnského studia potvrdila Drahoše. Krátce nato Drahošovi upravil manažerskou smlouvu tak, že by v případě odchodu z ČT získal odstupné ve výši desetinásobku měsíčního platu. Radním začala docházet trpělivost a 13. listopadu navrhli Balvínovo odvolání. Po bouřlivé debatě přesunuli jednání na 18. listopadu, k ředitelově odvolání však scházel jediný hlas. Ten se našel o dva týdny později, ve středu 27. října. Jakým způsobem budou radní vybírat Balvínova nástupce, zatím není jasné. "Budeme o tom jednat až tento týden ve středu," říká předseda Jan Mrzena. Většina radních by uvítala, kdyby první kolo konkursu provedla některá renomovaná personální agentura. Někteří se nebrání ani myšlence výběrového řízení přímým oslovením, při kterém by rada vyzvala omezený počet osobností k účasti v konkursu, a pro ostatní by řízení zůstalo uzavřeno. A kdo by se mohl stát novým ředitelem ČT? Odbory a profesní organizace preferují návrat Iva Mathého, na Kavčích horách se hovoří také o herci a bývalém ministru kultury Martinu Stropnickém, šéfovi ostravského studia ČT Iljovi Rackovi, producentovi Janu Šternovi či šéfdramaturgyni Aleně Mullerové. Zda se skutečně přihlásí do konkursu, však není vůbec jasné.
</TEXT>
</DOC>
<DOC>
<DOCID>LN-20021202103</DOCID>
<DOCNO>LN-20021202103</DOCNO>
<DATE>12/02/02</DATE>
<TITLE>
JIŘÍ BALVÍN, bývalý generální ředitel ČT
</TITLE>
<TEXT>
Mé odvolání je neúčinné, zůstávám generálním ředitelem ČT. Tento management byl nejprofesionálnější v historii ČT, a některým lidem, které jsme odřízli od rozhodovacích pravomocí, od toho, kam půjdou peníze, to zjevně vadilo. Můj projekt je na šest let, odvolání po roce je zlovůle.
</TEXT>
<HEADING>
JAN MRZENA, předseda Rady České televize
</HEADING>
<TEXT>
Jiřího Balvína jsme odvolali v souladu se zákonem, takže nevím, proč takto mystifikuje. Jedním z důvodů bylo i porušení manažerské smlouvy. Pan ředitel nenaplnil projekt a sliby, na jejichž základě byl vybrán do funkce. Je proto legitimní, že jsme své dřívější rozhodnutí revidovali.
</TEXT>
<HEADING>
HELENA FIBINGEROVÁ, členka Rady České televize
</HEADING>
<TEXT>
Myslím si, že by Jiří jen těžko po zlatých padácích a podobných kauzách dokázal plnit dohody, které s námi uzavřel. Chtěla jsem navrhnout, aby odstoupil první týden v lednu. Já jsem ho podporovala, já jsem mu futrovala záda. Takovou jsem měla povinnost jako členka rady.
</TEXT>
<HEADING>
LUCIE WEISSOVÁ, místopředsedkyně Rady ČT
</HEADING>
<TEXT>
Důvody, které jsme uvedli při hlasování o odvolání Jiřího Balvína, se mi nezdají být dostatečné. Nechci říkat, že má pan Balvín pravdu, ale nejsem si jistá neprůstřelností našich argumentů. Očekávám, že se obrátí na soud.
</TEXT>
<HEADING>
MILAN HORÁLEK, člen Rady České televize
</HEADING>
<TEXT>
Konec Balvína nastal de facto už v květnu, kdy zcentralizoval smlouvy a tok peněž uvnitř ČT. To mu lidé z televize nedokázali odpustit. Lituji toho manažera, který přijde na Kavčí hory a nebude mít podporu rady, parlamentu a vlivných politiků.
Konec Balvína nastal de facto už v květnu, kdy zcentralizoval smlouvy a tok peněž uvnitř ČT. To mu lidé z televize nedokázali odpustit. Lituji toho manažera, který přijde na Kavčí hory a nebude mít podporu rady, parlamentu a vlivných politiků.
</TEXT>
</DOC>
<DOC>
<DOCID>LN-20021202104</DOCID>
<DOCNO>LN-20021202104</DOCNO>
<DATE>12/02/02</DATE>
<TITLE>
IVO MATHÉ - prezidentský kancléř a historicky první ředitel České televize vydržel zatím jako jediný po celé šestileté funkční období (1992 - 1996). I když o účasti ve výběrovém řízení neuvažuje, jeho návrat by si přály televizní odbory a profesní organizace jako Filmový a televizní svaz. V únoru patrně opustí Pražský hrad společně s odcházejícím prezidentem Václavem Havlem. Mathé nevylučuje, že se jednou do televize vrátí.
</TITLE>
<TEXT>
MARTIN STROPNICKÝ - herec, diplomat, za úřednické vlády Josefa Tošovského byl v roce 1998 krátce ministrem kultury. Jako velvyslanec České republiky působil postupně v Portugalsku, Itálii a Vatikánu. Během diplomatické dráhy i nyní zůstává nestraníkem. Jeho jméno se objevuje mezi horkými kandidáty na ředitele ČT, svůj zájem o tuto funkci však zatím veřejně nekomentoval.
JAN ŠTERN - režisér a producent, místopředseda Filmového a televizního svazu. Za Jakuba Puchalského mu ČT zrušila pořad Nadoraz. Zúčastnil se již minulého výběrového řízení na generálního ředitele ČT, ale neprošel do užšího výběru. Produkuje pořady Taxi, prosím! nebo ze Života zvířat. Je jedním z největších kritiků odvolaného ředitele Jiřího Balvína.
ILJA RACEK - ředitel ostravského studia České televize, v letošním roce vystřídal na základě výběrového řízení Miloslava Petronce. Šéf ostravského zpravodajství ČT Petr Bohuš o něm koncem září prohlásil, že mu nabídl jinou funkci, protože jeho místo dostane redaktorka Šárka Bednářová, která "si to obšlápla u Zaorálka". Po zásahu Jiřího Balvína vydali společné prohlášení, že ostravská ČT nepodléhá žádným politickým tlakům.
ALENA MÜLLEROVÁ - dramaturgyně České televize, jedna z hlavních postav iniciativy ČT - věc veřejná. Při loňském výběrovém řízení na generálního ředitele ČT rada její přihlášku vyřadila kvůli chybějící úvaze o veřejnoprávním poslání ČT. Müllerové nepomohl ani argument, že ji její asistentka při kopírování omylem zapomněla v kopírce. Patří ke kritikům odvolaného ředitele Jiřího Balvína.
</TEXT>
</DOC>
<DOC>
<DOCID>LN-20021202105</DOCID>
<DOCNO>LN-20021202105</DOCNO>
<DATE>12/02/02</DATE>
<TITLE>
Kultovní pořad pro děti vyvolává kontroverzi, má náruživé fandy i zaryté odpůrce
</TITLE>
<TEXT>
Fenomén Teletubbies ve světě pozvolna odeznívá, čeští diváci tomuto seriálu ale začínají propadat teprve teď. Průměrný věk fanoušků Teletubbies prudce vzrostl.
LONDÝN - Když šestapadesátiletá Britka Anne Woodová přišla v roce 1995 za producenty televizní stanice BBC a nabídla jim svůj scénář na dětský pořad s legračně vypadajícími postavičkami, neměla ani ponětí, co ji v následujících letech čeká. Jak sama opakovaně přiznala v nesčetných rozhovorech, netušila, že se její barevní Teletubbies stanou nejlepším dětským pořadem Velké Británie po několik let za sebou. Nepředvídala, že se budou mnohadílné série vysílat ve více než osmdesáti zemích po celém světě, budou přeloženy do více než dvaceti jazyků, vyvolají vznik tisíců fanklubů i bezpočet kontroverzních ohlasů. A vydělají jí desítky milionů liber. V Británii se pořad o barevných potvůrkách podivných", které hovoří jednoduchými slovy a vyluzují sladce roztomilé zvuky, začal vysílat už v roce 1997. Do Česka jej přivezla Nova až minulý rok, a to ještě jen náhodou. Přibaleni v balíčku se slavnou soutěží Chcete být milionářem, Teletubbies vrazili na domácí obrazovky takřka nepozorováni. Nova je nasadila na každý všední den v ranních hodinách a podle informací LN navzdory nesouhlasu šéfa Novy Vladimíra Železného. Dnes si ale tvůrčí pracovníci naší nejsledovanější televize nemůžou svůj tehdejší vzdor vynachválit. Dětské diváky si sice Teletubbies v Česku získávali postupně, ale v posledních měsících se pravidelné obecenstvo pořadu začalo radikálně proměňovat.
</TEXT>
<HEADING>
Vysokoškoláci na drogách
</HEADING>
<TEXT>
Před obrazovky televize Nova stále častěji usedá stejné publikum, které si v minulosti výjimečně Novu zapínalo kvůli kultovnímu seriálu South Park. A stejně jako v zahraničí, i v Česku si někteří diváci při sledování pořadu dopřejí doping v podobě lehkých či tanečních drog. Jedna z teorií, totiž hovoří o tom, že příběhy Teletubbies vznikly pod vlivem halucinogenní drogy LSD tak, aby se daly sledovat při požití extáze. Autorka seriálu Anne Woodová to rezolutně popírá, Postavičky La La, Tinky Winky, Po, Dipsy a No No vskutku připomínají obyvatele jiné planety. S televizorem v bříšku se baculatí "ufonkové", oblečení do plyšových pyžámek křiklavých barev, v jednotlivých dílech pohupují, poskakují, převalují a přitom vydávají zpěvavé zvuky, které připomínají dětské žvatlání. "U - O", "ho - ho" či "chi - chi" patří do jejich standardní slovní výbavy. Právě verbální projev postaviček Teletubbies však v Británii i Spojených státech vyvolal ostrou kritiku expertů na vzdělávání. Tvrdí, že tyto pohádky nerozvíjejí dětskou slovní zásobu, a malé diváky tak retardují. Zastánci pořadu zase naopak prohlašují, že právě to, že Teletubbies hovoří jazykem lehce srozumitelným malým dětem (a nepochopitelným pro dospělé), v nich povzbuzuje mozkovou a intelektuální činnost. Odborná studie Hallamské univerzity v Sheffieldu dokonce tvrdí, že Teletubbies mají na děti přímo "elektrizující efekt". Buď jak buď, Teletubbies jsou fenoménem, o kterém vědí i ti, kdo pořad nikdy neviděli. A mít na barevné postavičky ostře vyhraněný názor, ať už je jakýkoliv, je považováno téměř za nutnost. A tak když například kritici pořadu začali jeho autorům vyčítat, že baculatostí postaviček podporují v dětech obezitu, museli Teletubbies vyrazit do středu Londýna a zorganizovat sportovní den pro děti a vydat videokazetu "Go Teletubbies", na níž předcvičovali aerobikové sestavy.
</TEXT>
<HEADING>
Zpěvák kradl Teletubbies v obchodě
</HEADING>
<TEXT>
Teletubbies jsou ale také potvrzením stále častěji se vyskytujícího jevu, kdy pořady určené v první řadě pro dětské publikum získají největší množství příznivců mezi dospělými diváky. O tom, že pořadu bezmezně podlehli starší, hovoří kromě jiného i příklad známého zpěváka skupiny Visage Stevea Strangera. Frontman kapely slavné v osmdesátých letech byl v jednom obchodním domě ve Walesu před dvěma lety přistižen při tom, jak krade panenku Teletubbies v hodnotě zhruba 500 korun. Snaha získat pohádkovou postavičku Strangera nakonec stála čtyři měsíce podmíněného trestu. O tom, že podobná mánie možná čeká v příštích týdnech či měsících i Českou republiku, může hovořit i nečekaný úspěch časopisu Teletubbies, který před třemi měsíci začal vycházet i v češtině. Měsíčník navazující na pořad vysílaný Novou přivedla na trh firma WillMark a už po prvním čísle musela zvýšit náklad ze třiceti na osmatřicet tisíc kusů. Jak pro týdeník Euro uvedla Kateřina Hemzi, 90 procent výtisků prvního čísla zmizelo ze stánků takřka okamžitě.
Teletubbies jsou ale také potvrzením stále častěji se vyskytujícího jevu, kdy pořady určené v první řadě pro dětské publikum získají největší množství příznivců mezi dospělými diváky. O tom, že pořadu bezmezně podlehli starší, hovoří kromě jiného i příklad známého zpěváka skupiny Visage Stevea Strangera. Frontman kapely slavné v osmdesátých letech byl v jednom obchodním domě ve Walesu před dvěma lety přistižen při tom, jak krade panenku Teletubbies v hodnotě zhruba 500 korun. Snaha získat pohádkovou postavičku Strangera nakonec stála čtyři měsíce podmíněného trestu. O tom, že podobná mánie možná čeká v příštích týdnech či měsících i Českou republiku, může hovořit i nečekaný úspěch časopisu Teletubbies, který před třemi měsíci začal vycházet i v češtině. Měsíčník navazující na pořad vysílaný Novou přivedla na trh firma WillMark a už po prvním čísle musela zvýšit náklad ze třiceti na osmatřicet tisíc kusů. Jak pro týdeník Euro uvedla Kateřina Hemzi, 90 procent výtisků prvního čísla zmizelo ze stánků takřka okamžitě.
</TEXT>
</DOC>
<DOC>
<DOCID>LN-20021202106</DOCID>
<DOCNO>LN-20021202106</DOCNO>
<DATE>12/02/02</DATE>
<TEXT>
Biskup Václav Malý zapálil včera při mši v pražské katedrále svatého Víta první svíci na tradičním adventním věnci. První adventní nedělí začal včera, čtyři týdny před vánočními svátky, nový církevní rok.
</TEXT>
</DOC>
<DOC>
<DOCID>LN-20021202107</DOCID>
<DOCNO>LN-20021202107</DOCNO>
<DATE>12/02/02</DATE>
<GEOGRAPHY>LUBLAŇ</GEOGRAPHY>
<TEXT>
Přibližně 1,6 milionu slovinských voličů včera ve druhém kole prezidentských voleb rozhodovalo o budoucí hlavě státu mezi dvěma kandidáty - dosavadním premiérem Janezem Drnovšekem a vrchní prokurátorkou Barbarou Brezigarovou. Velkým favoritem byl Drnovšek, který stojí v čele vlády bezmála deset let. Podle průzkumů veřejného mínění liberální demokrat Drnovšek vedl před svou soupeřkou o více než deset procent. Během prvních čtyř hodin po otevření volebních místností se k urnám za slunného počasí dostavilo 22 procent voličů.
</TEXT>
</DOC>
<DOC>
<DOCID>LN-20021202108</DOCID>
<DOCNO>LN-20021202108</DOCNO>
<DATE>12/02/02</DATE>
<TEXT>
Bouba Diop se podrobí operaci. Fotbalisté Racingu Lens se budou muset dva měsíce obejít bez senegalského reprezentanta Papy Bouby Diopa. Záložník, jehož gólem porazil Senegal na letošním mistrovství světa obhájce titulu z Francie, má podle deníku L'Équipe zraněná třísla a čeká ho operace. Podle prvních předpokladů by měl být Senegalec mimo hru až do začátku února.
</TEXT>
</DOC>
</CZE>