<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020502001</DOCID>
<DOCNO>LN-20020502001</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Mobilním operátorům se stále daří lákat zákazníky. Za první tři měsíce letošního roku se zvýšil počet jejich zákazníků o téměř půl milionu na 7,43 milionu, což představuje zhruba sedmiprocentní nárůst. Česká republika se tak dostala mezi země s největším procentem uživatelů mobilních telefonů na světě. Na konci loňského roku využívalo služeb jedné ze tří mobilních sítí téměř sedm milionů lidí. Výsadní postavení si s 3,41 milionu zákazníků udržel Eurotel, kterého následuje se třemi miliony klientů RadioMobil. Služeb Českého Mobilu využívá podle odhadů téměř milion lidí. Jedním z důvodů nárůstu klientů je, že stále více lidí má více telefonních čísel. Počet uživatelů mobilních telefonů v České republice je totiž podle odhadů operátorů samých zhruba o 15 procent nižší, než je počet zákazníků. To znamená, že přibližně patnáct procent klientů vlastní několik mobilních telefonních čísel. K oblibě mobilů přispívají i masivní reklamní kampaně. Letos by se však měl podle odborníků růst počtu nových zákazníků zpomalit. Celkový počet klientů by se měl zvýšit na 8 až 8,2 milionu, což by znamenalo nárůst až o 1,2 milionu klientů oproti konci loňského roku. V minulém roce vzrostl počet zákazníků mobilních společností o 2,6 milionu.
</TEXT>
</DOC>
<DOC>
<DOCID>LN-20020502002</DOCID>
<DOCNO>LN-20020502002</DOCNO>
<DATE>05/02/02</DATE>
<TITLE>
ODS i já sám jsme své postoje vůči Evropské unii mnohokrát a zcela jasně vysvětlili. ODS naposledy svým volebním letákem ODS volí EU, já velkým počtem článků, projevů a rozhovorů a jako jediný z českých politiků i celou knihou Evropa očima politika, Evropa očima ekonoma (kterou v roce 2001 vydal pražský CEP). Zdá se však, že to nestačí, zdá se, že lidé (a zejména novináři) nečtou, nevnímají argumenty, nezamýšlejí se nad slovy jiných. Je to sice strašně deprimující, ale tím spíše není možné se s tím smiřovat. Není možné přestat polemizovat. Ve čtvrtek 25. dubna uveřejnil v LN Tomáš Menschik článek s názvem ODS volí Evropskou unii. Ale jakou?, který považuji za mimořádně absurdní. Autor tvrdí, že "se postoje ODS k Evropské unii pohybují jako na houpačce". Tvrdím, že je to nesmysl.
</TITLE>
<TEXT>
Naše postoje jsou stabilní a v čase se neměnící. Někteří komentátoři "pouze" nechtějí rozlišovat dvě podstatné věci. Myslí si, že jde o věc jednu, přitom jde o věci dvě. Jednou věcí je názor ODS na vstup naší země - malé středoevropské země - do Evropské unie, která je dnešním ztělesněním a projevem evropského integračního procesu. Zde říkáme ano, proto heslo ODS volí EU. To je pevný bod, to není výkyv houpačky na jednu stranu. Jsme ve středu Evropy, nejsme na jejím okraji, nejsme ostrov, nejsme velmoc, a proto se evropské integraci nemůžeme vymknout, i kdybychom eventuálně chtěli. Nemůžeme se jí vymknout, ať se nám dnešní forma evropského integrování líbí, nebo nelíbí. A to je ta věc druhá. ODS řekla mnohokrát a zcela jasně, že se nám tato forma, a o to více její současné směřování, nelíbí. Opět je to náš dávný názor, opět to není žádný výkyv houpačky. Říkám důrazně, že to s naším zájmem o vstup do EU nemá žádnou souvislost. Kritizuji-li v Bruselu i kdekoli jinde "plíživou unifikaci" kontinentu a levicovou ideologii evropeismu, založenou na paternalistickém státu, byrokracii, regulaci, sociální chartě atd., nikdy, ani v nejmenším to neskrývám a říkám to vždy a všude. Považuji za svou povinnost proti této ideologii evropských sociálních a křesťanských demokratů bojovat vně i uvnitř EU - do té doby, dokud na to budu mít sílu. Třetí, s prvními dvěma bezprostředně nesouvisející věcí je vztah k panu komisaři Verheugenovi a otázka záruk ohledně poválečného uspořádání v Evropě a v naší zemi. Pan Menschik říká, že "ODS dokáže uklidnit až evropský komisař Verheugen, když tvrdí, že Česko vstoupí do EU i s dekrety". Říkám jasně (a názor nikdy nezměním), že nás a mne pan Verheugen vůbec neuklidňuje a že jsme - na rozdíl od jiných - nikdy nezpochybňovali, že vstoupíme do EU i s dekrety. To považujeme za samozřejmé a vůbec nás to netrápí. Dokonce nás to ani moc nezajímá. My ale chceme nejenom vstup do EU beze změny poválečného uspořádání střední Evropy, my chceme nezměněné uspořádání těchto věcí i po vstupu naší země do EU. A proto chceme záruky, a ty nám nemůže dát pan Verheugen, i když se divil, že mně jeho slova, sdělovaná mi v mé kanceláři při jeho nedávné návštěvě v Praze (mezi čtyřma očima), ani v nejmenším nestačí. Chceme záruku jasnou, veřejnou, písemnou, oficiální, od instituce, ne od jedince. Vůbec nediktujeme, kdy a kde a v jakém dokumentu má být tato záruka dána. Opakuji, naše názory jsou zcela jasné, neskrývané a velmi stabilní. Ať pan Menschik nemluví o houpačce.
</TEXT>
</DOC>
<DOC>
<DOCID>LN-20020502003</DOCID>
<DOCNO>LN-20020502003</DOCNO>
<DATE>05/02/02</DATE>
<GEOGRAPHY>BRNO</GEOGRAPHY>
<TEXT>
Oslavy 1. máje včera v centru Brna poznamenaly pochody pravicových i levicových extremistů. Policisté se ve snaze oba tábory oddělit střetli s anarchisty. Za pomoci koní a obušků radikály vytlačili, ti odpovídali házením lahví, kamení a dělbuchů. Podle zástupce brněnského policejního ředitele Josefa Němce organizátoři vyzývali účastníky akce, aby prorazili policejní kordon. To však organizátor Oto Wolf odmítl. "Je to naprostý nesmysl, věděli jsme, že kordon neprorazíme, a ani nám o to nešlo," tvrdil Wolf. Podle něj lidé chtěli před kordonem udělat lidský řetěz a policisté do nich začali šťouchat. "Lidé se začali bránit," odmítl Wolf policejní verzi. Jak sdělil zástupce brněnského policejního šéfa, po zákroku bylo na služebnu předvedeno pět lidí. Akce anarchistů i skinheadů skončily okolo druhé hodiny. Policisté však museli zůstat v pohotovosti, jelikož skinheadi se netajili svým záměrem se s anarchisty utkat. "Teď je pochod, večer bude boj," pokřikovali skinheadi.
</TEXT>
</DOC>
<DOC>
<DOCID>LN-20020502004</DOCID>
<DOCNO>LN-20020502004</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Oslavy Prvního máje spojené s předvolební agitací stran i s demonstracemi radikálních hnutí včera probíhaly po celé republice. Zatímco prezident Václav Havel s manželkou vystoupali na pražský vrch Petřín, okolí Křižíkovy fontány na Výstavišti obsadila ČSSD a deset tisíc stoupenců KSČM přišlo na Letenskou pláň. Tradiční pochod anarchistů ze Střeleckého ostrova centrem Prahy se letos odehrál v klidném duchu, na rozdíl od Brna, kde demonstrovalo přibližně 800 skinheadů a anarchistů. Ti se střetli s policií. Pět lidí bylo zadrženo. Recesistické "totalitní" oslavy se odehrály ve Světlé pod Ještědem.
</TEXT>
</DOC>
<DOC>
<DOCID>LN-20020502005</DOCID>
<DOCNO>LN-20020502005</DOCNO>
<DATE>05/02/02</DATE>
<TEXT>
Nebýt vrtulníku v nadhlavníku a průvodu několika desítek anarchistů na Václavském náměstí, sotva byste ve středu Prahy poznali, že ten den je něčím mimořádný. Kdepak jsou ty časy, kdy náměstím tekla řeka statisíců lidí s prapory a transparenty nad hlavami. Ten průvod anarchistů se měl svou velikostí k průvodům před půl stoletím stejně jako ještěrka k brontosaurovi. Také je to pozůstatek po staré geologické epoše. Anarchistů bylo málo maličko, to je snad jediná výhrada, kterou lze na jejich adresu říci. Jinak se podobali jiným mladým a zapáleným lidem v minulosti - obdivuhodným v jistotě, s jakou nepochybují o své pravdě. Když tak jejich průvod, dá se říci průvodek, spěl přes Můstek nahoru na Václavské náměstí, říkal jsem si: Kdyby se hesla napsaná na vašich transparentech měla naplnit, znovu by Václavským náměstím na 1. máje tekla řeka lidí proměněných v mravence. A kolik z vás, kteří tu kráčíte se srdcem plným ideálů, by bručelo v base - do které by vás strčil váš včerejší soudruh? Přeji nám i vám, aby se to nestalo.
</TEXT>
</DOC>
<DOC>
<DOCID>LN-20020502006</DOCID>
<DOCNO>LN-20020502006</DOCNO>
<DATE>05/02/02</DATE>
<TITLE>
Více než 20 dní stráví ministr Karel Březina na zahraničních cestách placených ze státních peněz. Bude na nich sbírat zkušenosti. A to přesto, že po volbách odchází z politiky.
</TITLE>
<GEOGRAPHY>PRAHA</GEOGRAPHY>
<TEXT>
Deset dní ve Spojených státech, pár dní ve Velké Británii, týden ve Slovinsku a nakonec na mistrovství světa ve fotbale do Koreje. Ministr bez portfeje Karel Březina se zřejmě rozhodl, že konec svého funkčního období stráví na cestách. Pak totiž odchází z politiky a těžko se už podívá do světa za peníze úřadu vlády. Březinova mise do Spojených států začíná právě dnes. Trvá celých deset dní. Jaký je program? Podle informací, které LN poskytla Březinova mluvčí Vladimíra Dufková, bude ministr prakticky neustále jednat. Na seznamu má uvedeny společnosti jako Microsoft, Novell, Oracle, tedy firmy, které se zabývají informačními technologiemi, což by měl být i Březinův obor. Pak ovšem zůstává otázkou, proč si s sebou ministr bere i svoji manželku Barbaru Nesvadbovou. "Ministrova žena si ale náklady hradí sama," uvádí k tomu pouze Dufková. Další otázkou je i to, proč jede ministr Březina jednat do USA s počítačovými firmami, když s nimi jednala před půlrokem obchodní delegace premiéra Miloše Zemana. Zeman tehdy desítkám významných firem nabídl daňové úlevy v Česku. Březinův sekretariát na tuto otázku odpověděl: "Jde o seznámení se s nejnovějšími trendy a programy u význačných firem."
Pozoruhodný je také výčet úředníků, kteří Březinu na cestě po USA doprovázejí. O informačních technologiích mají jednat Březinův náměstek Martin Turek, předseda Úřadu pro veřejné informační systémy Jiří Krump a jeho náměstek Vladimír Šiška, ministrův poradce Pavel Dvořák, ale také ředitel jeho kanceláře Jiří Frkal a mluvčí Vladimíra Dufková. "Někteří tam jistě jednat budou, ale pochybuji, že všichni. Před koncem volebního období to na mě působí jako výlet pro věrné úředníky," komentoval Březinovu delegaci bývalý vysoce postavený zaměstanec úřadu vlády, který si nepřál zveřejnit své jméno. Podle jeho odhadu přijde taková zahraniční cesta na několik milionů korun.
Březina v OSN o dětech a pak do Koreje na fotbal
Na závěr své cesty po Spojených státech Březina přednese v New Yorku projev na zvláštním zasedání Valného shromáždění OSN o dětech. Jde o závěrečné čtyři dny, a není přitom jasné, co bude po tuto dobu v USA dělat zbytek původní delegace. Březinova mluvčí odpověděla v úterý na otázku, jaké jsou další plánované cesty ministra do zahraničí do konce volebního období, že už se chystá jen na ministerskou konferenci v Lublani. A to první týden v červnu. Na další otázku, zaslanou obratem, zda tedy není pravda, že jsou naplánovány i cesty do Velké Británie a Koreje, odpověděla: "O cestě do Londýna se již uvažuje delší dobu. Zatím ale není nic potvrzeno. Co se týče cesty do Koreje - na pozvání korejské vlády by měl ministr odletět na mistrovství světa ve fotbale. Jako zástupce vlády ČR s pověřením ministra zahraničních věcí." Světový šampionát v kopané trvá téměř celý měsíc červen. Mluvčí Českomoravského fotbalového svazu Jaroslav Kolář zatím nemá informaci, že by měl na mistrovství světa odcestovat i někdo z ministrů. "Obecně platí, že na podobné šampionáty jezdí ti představitelé země, kteří mají co do činění se sportem," řekl Kolář. Ve vládní agendě ministra Březiny sport chybí. O nejmladším ministrovi současné vlády je ovšem známo, že je velkým fandou fotbalu. O cestě ministra Březiny do Velké Británie nemá jeho sekretariát zatím žádné bližší informace. Cesta do Londýna v létě roku 1999 přitom byla pro Karla Březinu jeho prvním skandálem. Tehdy se ukázalo, že jako vedoucí úřadu vlády utratil Březina odhadem 12 milionů korun za víkendovou cestu do hlavního města Velké Británie, kde "navštívil" společnost Xerox a také "své známé".
</TEXT>
<HEADING>
Cestomanie ministrů ČSSD
</HEADING>
<TEXT>
Eduard Zeman, ministr školství - V roce 2000 stihl navštívit téměř dvacet zemí. Deset dní například strávil v Austrálii na olympijských hrách. Za zkušenostmi vyjel služebně také do Peru a Bolívie.
Pavel Dostál, ministr kultury - Loni v srpnu "přerušil dovolenou" a odjel na čtyři dny pracovně na Kanárské ostrovy. Hlavním bodem návštěvy bylo zhlédnutí dokumentu o Thoru Heyerdahlovi.
Jan Kavan, ministr zahraničí - Opoziční poslanci a senátoři loni v listopadu upozornili na to, že Jan Kavan prosazuje na zahraničních cestách nejen zájmy země, ale i osobní. Prý během nich lobbuje za své zvolení do funkce předsedy Valného shromáždění OSN. kub
Pramen: ČTK
</TEXT>
<HEADING>
PLÁNOVANÉ CESTY MINISTRA BŘEZINY
</HEADING>
<TEXT>
* desetidenní návštěva USA * několikadenní cesta do Velké Británie * týden ve Slovinsku * mistrovství světa v Jižní Koreji a Japonsku
* desetidenní návštěva USA * několikadenní cesta do Velké Británie * týden ve Slovinsku * mistrovství světa v Jižní Koreji a Japonsku
</TEXT>
</DOC>
<DOC>
<DOCID>LN-20020502007</DOCID>
<DOCNO>LN-20020502007</DOCNO>
<DATE>05/02/02</DATE>
<TITLE>
PRAHA - 3, 22, 23, 25. To nejsou čísla z výherního tiketu sportky, ale skrývají se pod nimi politické strany: ČSSD, ODS, KSČM a Koalice lidovců a unionistů. A pod těmito čísly se v červnu pustí do volebního klání. Státní volební komise vylosovala vládním sociálním demokratům trojku - stejné číslo jako ve volbách před deseti lety. "Trojka se mi líbí, ale volby jsou o programu a kandidátech," říká Karel Kobes, místopředseda ČSSD, který význam čísla tři nepřeceňuje, ale v kampani je zkusí nějak využít. Jenže numerolog Josef Kudrna, který z čísel dokáže vyčíst překvapivé údaje, to vidí jinak: trojka ze sociální demokracie udělala "císařovnu" a pravděpodobně jí dopomůže k volebnímu vítězství. "Posvátné číslo tři dalo sociálním demokratům punc klikařů, zvyšuje jejich obratnost a komunikativnost, jsou jasnými favority," prohlašuje numerolog a tarotový věštec Kudrna. Zatímco sociální demokraté si tedy z tohoto pohledu mohou los jen pochvalovat, pro občanské demokraty - horké kandidáty na volební primát - dopadl špatně. "ODS čekají kvůli číslu 22 bezesné noci, přestože se vyznačuje kvalitou a šikovností," tvrdí Kudrna. "ODS samozřejmě využije toho, že ve volbách v roce 2002 dostala číslo 22. Je to hezká výzva a naděje pro budoucnost," oponuje místopředseda Občanské demokratické strany Miroslav Beneš.
</TITLE>
<TEXT>
Průzkum agentury TNS Factum předpovídá, že právě ODS má šanci ve volbách vyhrát hned v deseti ze čtrnácti krajů. ČSSD ve třech a Koalice v jediném - na jižní Moravě. Průzkum agentura uskutečnila pro internetový server iHNed.cz v březnu a dubnu a zeptala se téměř čtyř tisíc lidí. Letos ve volbách bude kandidovat 29 stran a uskupení, i když některá jen v jediném kraji. To je případ Strany demokratického socialismu, která pod číslem 29 kandiduje jen v Praze. Stejně jako Nové hnutí, které má desítku. Možná že touha po milionovém státním příspěvku, který obdrží každá strana, jež se přehoupne přes hranici 1,5 procenta obdržených hlasů, přivábila k volbám i další regionální strany: Romská občanská iniciativa má pro kandidátku na severu Moravy číslo 14. České sociálně demokratické hnutí osloví pouze voliče v Ústeckém kraji pod číslem 18. Také ostatní strany teď horečně přemýšlejí, jak vylosované číslo v kampani co nejlépe využít. Koalice lidovců a unionistů (před čtyřmi lety kandidovala ještě každá strana zvlášť pod číslem 1, respektive 11) půjde do voleb pod číslem 25. "Pětadvacet je výzvou a hranicí, čeho bychom chtěli ve volbách minimálně dosáhnout," řekl volební manažer Patrik Nacher. Z těch neparlamentních to má Humanistická aliance poměrně snadné: dostala sedmičku. "Doufáme, že nám přinese štěstí," uvedl její místopředseda Jan Bednář. Naopak smolnou třináctku dostala Česká strana národně sociální. Tato strana nemá s losem dobré zkušenosti - jako třináctka kandidovala i před čtyřmi lety a do parlamentu se nedostala. Numerolog Kudrna už dopředu odepsal komunisty. "Dopadli nejhůře, číslo 23 je velmi negativní, znamená roztříštěnost, snad je i ohroženo setrvání komunistů v parlamentu," domnívá se.
Seznam čísel stran pro volby do Poslanecké sněmovny
1 Národně demokratická strana (NDS)
2 Demokratická liga (DL)
3 Česká strana sociálně demokratická (ČSSD)
4 Balbínova poetická strana (BPS)
5 Občanská demokratická aliance (ODA)
6 Volba pro budoucnost (VPB)
7 Humanistická aliance (HA)
8 Akce za zrušení Senátu a proti vytunelování důchodových fondů
9 Naděje 10 Nové hnutí (NH)
11 Republikáni Miroslava Sládka (RMS)
12 Cesta změny
13 Česká strana národně sociální (ČSNS)
14 Romská občanská iniciativa ČR (ROI ČR)
15 Strana zdravého rozumu (SZR)
16 Strana venkova - spojené občanské síly (SV-SOS)
17 Československá strana socialistická (ČSS)
18 České sociálně demokratické hnutí (ČSDH)
19 Česká pravice (ČP)
20 Republikáni
21 Sdružení nezávislých
22 Občanská demokratická strana (ODS)
23 Komunistická strana Čech a Moravy (KSČM)
24 Moravská demokratická strana (MDS)
25 Koalice (US-DEU a KDU-ČSL)
26 Strana za životní jistoty (SŽJ)
27 Pravý blok (PB)
28 Strana zelených (SZ)
29 Strana demokratického socialismu (SDS)
POD JAKÝMI ČÍSLY KANDIDUJÍ PARLAMENTNÍ STRANY
ČSSD 3
ODS 22
KSČM 23
Koalice 25
</TEXT>
</DOC>
<DOC>
<DOCID>LN-20020502008</DOCID>
<DOCNO>LN-20020502008</DOCNO>
<DATE>05/02/02</DATE>
<TITLE>
Rath stupňuje nátlak. Před dnešním verdiktem sněmovny o zachování povinného členství v komorách přišel prezident ČLK s pohrůžkou celostátního protestu.
</TITLE>
<GEOGRAPHY>PRAHA</GEOGRAPHY>
<TEXT>
V boji proti návrhu ODS zrušit povinné členství v lékařské, lékárnické a stomatologické komoře získal prezident České lékařské komory David Rath dalšího cenného spojence. Pro zachování současného stavu se vyslovil i předseda ČSSD Vladimír Špidla. Změnu zákona o komorách má dnes při projednávání transplantačního zákona posoudit sněmovna. ČLK pohrozila, že pokud návrh projde, svolá svůj mimořádný sjezd a na něm projedná možnost vyhlásit celostátní demonstrativní stávku lékařů. Už koncem minulého týdne oznámil Rath odvetná opatření vůči ODS a jejímu předsedovi Václavu Klausovi. Dnes se má předsednictvo lékařské komory sejít a posvětit Rathův návrh rozjet plošnou reklamní kampaň založenou na srovnání Václava Klause s Klementem Gottwaldem. ČLK do ní chce investovat několik milionů korun z vlastních prostředků. Odvolání této akce podmínil Rath stažením návrhu. ODS však na úterním jednání svého grémia nátlak komory odmítla. "Emotivní výroky Davida Ratha vůči osobě Václava Klause a celé ODS zbytečně vyhrotily situaci, a proto se od nich co nejdůrazněji distancujeme," uvedl místopředseda občanských demokratů Miroslav Beneš.
</TEXT>
<HEADING>
Průzkum: lékaři povinnost odmítají
</HEADING>
<TEXT>
Představitelé ODS obvinili Ratha, že lékařskou komoru zneužívá ke svým politickým cílům. Upozornili také na to, že s jeho radikálním postojem mnoho lékařů nesouhlasí a většina je i pro zrušení povinného členství. Odvolávají se na prosincový průzkum agentury INRES-SONES. Povinné členství v něm obhajovalo jen 33 procent z více než 1100 dotázaných lékařů. Naopak pro dobrovolné se vyslovilo 53 procent dotázaných. Z výzkumu však také vyplynulo, že Rathovy obavy o další osud komory v případě nepovinného členství nejsou neopodstatněné. O dobrovolném setrvání v takové organizaci byla přesvědčena jen čtvrtina respondentů, další třetina byla spíše pro, 30 procent na vážkách a 11 procent by z organizace vystoupilo. Tím by komora ztratila jednu z hlavních rolí: být zárukou dodržování kvality, erudovanosti a etiky profese. Podle Ratha by to vedlo k přeměně stavovské organizace na pouhé odbory. Prezident ČLK průzkum zpochybnil s tím, že ze sjezdu komory vyplynul jasný požadavek na povinném členství trvat. Pro zachování povinného členství se vyslovili i zástupci stomatologů a lékárníků, představitelé stran Koalice a ministr Bohumil Fišer.
Představitelé ODS obvinili Ratha, že lékařskou komoru zneužívá ke svým politickým cílům. Upozornili také na to, že s jeho radikálním postojem mnoho lékařů nesouhlasí a většina je i pro zrušení povinného členství. Odvolávají se na prosincový průzkum agentury INRES-SONES. Povinné členství v něm obhajovalo jen 33 procent z více než 1100 dotázaných lékařů. Naopak pro dobrovolné se vyslovilo 53 procent dotázaných. Z výzkumu však také vyplynulo, že Rathovy obavy o další osud komory v případě nepovinného členství nejsou neopodstatněné. O dobrovolném setrvání v takové organizaci byla přesvědčena jen čtvrtina respondentů, další třetina byla spíše pro, 30 procent na vážkách a 11 procent by z organizace vystoupilo. Tím by komora ztratila jednu z hlavních rolí: být zárukou dodržování kvality, erudovanosti a etiky profese. Podle Ratha by to vedlo k přeměně stavovské organizace na pouhé odbory. Prezident ČLK průzkum zpochybnil s tím, že ze sjezdu komory vyplynul jasný požadavek na povinném členství trvat. Pro zachování povinného členství se vyslovili i zástupci stomatologů a lékárníků, představitelé stran Koalice a ministr Bohumil Fišer.
</TEXT>
</DOC>
<DOC>
<DOCID>LN-20020502009</DOCID>
<DOCNO>LN-20020502009</DOCNO>
<DATE>05/02/02</DATE>
<TEXT>
Borci ČSSD prohráli prvomájový fotbalový zápas s legendami pražského klubu Bohemians 5:7. "Bohužel, Česká strana sociálně demokratická prohrála v řádném čase," řekl po zápase mluvčí pražské ČSSD Miroslav Poche. Za ČSSD skóroval nejčastěji ministr Karel Březina a za Bohemians legendární útočník Antonín Panenka. Kapitán mužstva ČSSD Karel Šplíchal před zápasem sliboval, že nasadí "růžovou pěst" svého týmu: ministry Březinu a Stanislava Grosse. Ministr vnitra se omluvil a poslal za sebe svého náměstka Petra Ibla. Aktéři zápasu pak v klubovém salonku Bohemians utkání zapili becherovkou.
</TEXT>
</DOC>
<DOC>
<DOCID>LN-20020502010</DOCID>
<DOCNO>LN-20020502010</DOCNO>
<DATE>05/02/02</DATE>
<GEOGRAPHY>BRUSEL</GEOGRAPHY>
<TEXT>
Evropská komise nechce nastolovat otázku Benešových dekretů v době před volbami v ČR a bude se držet společného dubnového prohlášení komisaře Güntera Verheugena a premiéra Miloše Zemana. Teprve po volbách bude s novou vládou debatovat o zbývajících sporných bodech. "S ohledem na výsledek voleb a na složení nové vlády se bude komise rozhodovat, jak tuto věc společně řešit. Do té doby bude prověrka na straně komise pokračovat, v žádném případě však nebude vůle přilévat olej do předvolebního ohně," sdělil zdroj EU, který má k této problematice blízko. Generální ředitel Eneko Landaburu, vrchní vyjednavač EK s kandidátskými zeměmi, nepovažuje za naléhavě nutné, aby právní služba EK záhy vyplodila analýzu dekretů. "Problém byl do značné míry vyřešen prohlášením Verheugen Zeman; tento dokument není v rozporu se závěry rozboru našich právníků. Ti souhlasí také s tím, že dekrety nemají nic společného s rozhovory o přistoupení ČR k EU," uvedl.
</TEXT>
</DOC>
<DOC>
<DOCID>LN-20020502011</DOCID>
<DOCNO>LN-20020502011</DOCNO>
<DATE>05/02/02</DATE>
<TEXT>
NEW YORK - USA odsuzují rozhodnutí české vlády o nákupu stíhaček Jas-39 Gripen. Nákup považují za zbytečný a může prý ovlivnit česko-americké vztahy. Předsedovi zahraničního výboru Senátu Michaelu Žantovskému to v úterý ve Washingtonu řekl náměstek amerického ministra obrany Paul Wolfowitz. "Nepředpokládal jsem, že náměstek tak jednoznačně odsoudí nákup a řekne nám jednoznačně, že je zbytečný. Ani já, ani velvyslanec Palouš jsme nečekali, že tak jasně dá najevo, že by to mohlo mít nepříznivé dopady na česko-americké vztahy," řekl Žantovský. Ten se setkal i s náměstkyní ministra zahraničních věcí Heather Connelyovou, která mu prý diplomatičtějšími slovy řekla totéž.
</TEXT>
</DOC>
<DOC>
<DOCID>LN-20020502012</DOCID>
<DOCNO>LN-20020502012</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Auto, které v úterý vezlo ministra zahraničí Jana Kavana, mělo nehodu. Na jižní spojce v Praze u sjezdu na Braník do něj zezadu naboural osobní vůz. Nikomu se nic nestalo, škoda zatím nebyla vyčíslena. Podle policie řidič jedoucí za ministrovým autem svůj vůz neubrzdil a vrazil do nich. Ministr neřídil, seděl vzadu. Po chvíli pro něj přijel náhradní vůz. Kavan má s dopravními nehodami zkušenosti. V lednu 1998 v Praze na Malé Straně naboural tři zaparkované vozy. Dechovou zkoušku a odběr krve odmítl. Připustil, že vypil určité množství alkoholu. Senátní mandátový a imunitní výbor mu udělil pokutu 15 tisíc korun.
</TEXT>
</DOC>
<DOC>
<DOCID>LN-20020502013</DOCID>
<DOCNO>LN-20020502013</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Senátor Richard Falbr, který opustil všechny odborářské funkce, v pondělí obnovil členství v ČSSD. Předsedovi Vladimíru Špidlovi nabídl, že s ním bude vystupovat na volebních mítincích. "Samozřejmě že mám zájem na tom, aby ČSSD vyhrála volby. Pokud tomu budu moci přispět malým dílem, tak to udělám," řekl. Falbr byl členem ČSSD od listopadu 1990. Členství pozastavil v roce 1992, když byl zvolen do čela odborů, a v červnu 1996 je ukončil. "Členství jsem zrušil, když jsem poprvé kandidoval do Senátu jako nezávislý," řekl. V roce 1998 kandidoval jako nestraník za ČSSD.
</TEXT>
</DOC>
<DOC>
<DOCID>LN-20020502014</DOCID>
<DOCNO>LN-20020502014</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Ministr zdravotnictví Bohumil Fišer se včera zranil při vyjížďce na kole. "Má zlomenou klíční kost a drobné odřeniny," řekl mluvčí ministerstva Otakar Černý. Zranění si vyžádá zhruba týdenní klid a léčení. O Fišerovi je známo, že také rád běhá. Před dvěma lety v květnu se zúčastnil 6. ročníku Pražského mezinárodního maratónu, když úspěšně absolvoval trasu Městského běhu.
</TEXT>
</DOC>
<DOC>
<DOCID>LN-20020502015</DOCID>
<DOCNO>LN-20020502015</DOCNO>
<DATE>05/02/02</DATE>
<TITLE>
Svátek práce si připomněli politici i extremisté
</TITLE>
<TEXT>
Pět anarchistů brněnská policie zadržela. Podle dostupných informací nebyl při průvodu nikdo z anarchistů ani skinheadů zraněn. Oba tábory se přímo nestřetly.
BRNO - V centru Brna na Prvního máje probíhaly policejní manévry. Do města totiž přijelo na 360 anarchistů a více než 400 skinheadů. V ulicích byly od rána stovky policistů. K zásahu byla připravena speciální pořádková jednotka jihomoravské policejní správy, která je vycvičena na zákroky proti rozvášněným demonstrantům. V centru se shromáždili i psovodi a jízdní hlídky a v záloze bylo také vodní dělo. Začátek akce anarchistů na náměstí 28. října měl krátce po poledni happeningovou atmosféru. "Svou akcí chceme upozornit na řádění fašistických chuligánů a skinheadů v Brně," řekl jeden z mladíků. Po projevech se vydali na pochod městem. V okolních ulicích jim nadšeně z oken mávali Romové, žádný se však k akci nepřipojil. Skinheadi se naopak scházeli u hlavního železničního nádraží. V čele shromáždění brzy zavlála mimo jiné vlajka s černým říšským křížem. Jeden z mužů, který měl obličej zahalený do šátku, krátce vysvětlil smysl celé akce. Podle něj měla upozornit na růst násilí ze strany levicových aktivistů. "Na tuto dobu patří brněnské ulice jen a jen vám, protože jste si je přišli vybojovat," hřímal z megafonu. Po projevu se dal za rytmického znění bubnu průvod skinheadů na pochod městem. Za policejní asistence trval několik desítek minut, než jej pořadatelé opět u nádraží rozpustili. Při pochodu se skinheadi nepokusili změnit směr trasy.
</TEXT>
<HEADING>
Létaly kameny a dělbuchy
</HEADING>
<TEXT>
Obě znesvářené strany se nestřetly. Nedlouho před koncem skinheadské akce se účastníci anarchistického pochodu pokusili prolomit policejní kordony oddělující od sebe ulice, kde se shromáždění konala. Během chvilky se mezi nimi a policisty strhla potyčka. Z davu demonstrantů vylétlo několik lahví, kamenů a dělbuch. Policisté použili obušky a demonstranty poté vytlačil jízdní oddíl zpět na náměstí. Tam celá akce po několika desítkách minut za asistence policistů skončila a účastníci se přesunuli na koncert do klubu na okraji města. Pět anarchistů skončilo na policii. Kriminalisté zváží, zda je obviní z výtržnictví, útoku na veřejného činitele, nebo jestli je předají přestupkové komisi. Při zákroku nebyl zřejmě nikdo zraněn. Na obě akce dohlížely Občanské právní hlídky. "Někteří policisté měli zakrytá identifikační čísla," řekl ČTK jejich člen Michal Tošovský. Podle něj je nutné také posoudit, zda policie jednala v souladu se zákonem, když na Moravském náměstí obklíčila anarchisty. Z kruhu je pak pouštěla po malých skupinkách. Policie byla připravena i večer. "Akce skončily. Zůstáváme ale v pohotovosti. Víme, že na obou stranách je chuť k dalším potyčkám," řekl zástupce šéfa brněnské policie Josef Němec.
Obě znesvářené strany se nestřetly. Nedlouho před koncem skinheadské akce se účastníci anarchistického pochodu pokusili prolomit policejní kordony oddělující od sebe ulice, kde se shromáždění konala. Během chvilky se mezi nimi a policisty strhla potyčka. Z davu demonstrantů vylétlo několik lahví, kamenů a dělbuch. Policisté použili obušky a demonstranty poté vytlačil jízdní oddíl zpět na náměstí. Tam celá akce po několika desítkách minut za asistence policistů skončila a účastníci se přesunuli na koncert do klubu na okraji města. Pět anarchistů skončilo na policii. Kriminalisté zváží, zda je obviní z výtržnictví, útoku na veřejného činitele, nebo jestli je předají přestupkové komisi. Při zákroku nebyl zřejmě nikdo zraněn. Na obě akce dohlížely Občanské právní hlídky. "Někteří policisté měli zakrytá identifikační čísla," řekl ČTK jejich člen Michal Tošovský. Podle něj je nutné také posoudit, zda policie jednala v souladu se zákonem, když na Moravském náměstí obklíčila anarchisty. Z kruhu je pak pouštěla po malých skupinkách. Policie byla připravena i večer. "Akce skončily. Zůstáváme ale v pohotovosti. Víme, že na obou stranách je chuť k dalším potyčkám," řekl zástupce šéfa brněnské policie Josef Němec.
</TEXT>
</DOC>
<DOC>
<DOCID>LN-20020502016</DOCID>
<DOCNO>LN-20020502016</DOCNO>
<DATE>05/02/02</DATE>
<TITLE>
Dvě levicové politické strany včera v Praze slavily Svátek práce. Jak sociální demokraté, tak komunisté využili oslav i k předvolební agitaci. Menší oslavy se konaly i v desítkách dalších měst.
</TITLE>
<GEOGRAPHY>PRAHA</GEOGRAPHY>
<TEXT>
"Dobrý den, já jsem nestárnoucí hvězda české pop-music," volá zpěvák Jiří Helekal do mikrofonu na pódiu před Křižíkovou fontánou na pražském Výstavišti. Není to však začátek hudebního festivalu, ale včerejší sociálnědemokratické prvomájové oslavy, i když bez předsedy strany. Vladimír Špidla totiž spolu se šéfem Českomoravské konfederace odborových svazů Milanem Štěchem uctil položením věnce a kytice růží památku prvních pražských oslav Svátku práce na Střeleckém ostrově už o den dříve - v úterý. 1. květen se rozhodl strávit ve svém volebním kraji, v jižních Čechách. Během hudební produkce před fontánou se zájemcům podepisují další známé tváře ČSSD, především jednička na pražské kandidátce Petra Buzková a středočeský volební lídr Stanislav Gross. Zakrátko Buzková na pódiu Helekala střídá. K údivu asi tisícovky diváků si zouvá boty a před mikrofonem přešlapuje jen v punčocháčích. Za ní, uprostřed fontány, stojí nafukovací maskot Socánek. V projevech se kromě Buzkové a Grosse vystřídá ještě sedm kandidátů do sněmovních voleb. Jednotliví řečníci vesměs citují z volebního programu. Pozornost posluchačů není stoprocentní, do politických proklamací se mísí hlasitý hovor, dětský pláč a ostré rány, jak na slunci praskají nafukovací balonky s logem ČSSD. Krátce po třetí hodině politická část akce končí a z pódia už zní střídavě jen hudba několika pozvaných kapel.
</TEXT>
<HEADING>
Letnou zněla Internacionála
</HEADING>
<TEXT>
"Vy šupáci, že se nestydíte, je mi z vás špatně!" vykřikuje rozzlobený důchodce na skupinku vesměs mladých lidí, kteří na Letenské pláni rozvinuli transparent s nápisem Rudá bída. Protestovali tak proti oslavám 1. máje, které zde pořádá KSČM. Další stoupenci komunismu se k nadávkám připojují, ale transparent zůstává na svém místě. Na opodál stojícím pódiu, obklopeném asi deseti tisícovkami lidí, se mezitím střídají komunističtí kandidáti na poslanecké posty se zpěvákem řeckého původu Statisem Prusalisem. Někteří z přítomných ale dávají přednost obcházení blízkých stánků. Většina ze zdejších obchodníků má s idejemi komunismu pramálo společného: nabízejí oblečení, autopotahy, perníková srdce i moravskou slivovici. Jeden ze stánkařů sice prodává odznaky se státním znakem ČSSR a odznáčky socialistické armády, ale zároveň má na pultu vyloženy kovové symboly Skauta a Junáka. Političtější zaměření mají naopak stánky Komunistického svazu mládeže nebo Společnosti česko-kubánského přátelství, kde si zájemci mohou koupit knihy a informační brožury nebo podepsat některou z několika vystavených petic. S úderem jedenácté hodiny zaznívá československá hymna a poté už přichází zlatý hřeb programu: vystoupení předsedy KSČM Miroslava Grebeníčka. Ačkoliv opakuje známé komunistické teze, dav, tvořený převážně důchodci, mu visí na rtech a mnohokrát ho přehlušuje potleskem, zvláště když kritizuje minulé vlády, prezidenta Václava Havla (nazývá jej "od reality odtrženým dramatikem"), americkou politiku nebo praktiky NATO. Na úplný závěr zaznívá z reproduktorů Internacionála. Všichni spořádaně strnou v pozoru a mnozí zpívají. Někteří přitom ještě zdvihají pěst k nebi.
</TEXT>
<HEADING>
Co také zaznělo během prvomájových oslav
</HEADING>
<TEXT>
"Jsem přesvědčen, že boj za civilizované pracovní podmínky je nekončící proces, že má svůj význam i v tomto tisíciletí a že zřejmě bude mít význam do té doby, dokud budou lidi a práce." předseda ČSSD Vladimír Špidla
"Děkuji vám za pozornost, snad to až tak strašné nebylo, ani žádné shnilé rajče na mě nepřilétlo." místopředseda ČSSD Stanislav Gross
"Spojené státy americké by měly změnit svou politiku. Důstojným projevem by bylo odškodnění obětí vietnamské totální války. Odškodnění si zaslouží i civilní oběti amerického bombardování bývalé Jugoslávie." předseda KSČM Miroslav Grebeníček
"Proč se po listopadu 1989 přestalo zdravit Čest práci? Protože ti, co měli čest, přišli o práci, a ti, co měli práci, přišli o čest." kandidátka KSČM do sněmovny Marta Semelová
</TEXT>
</DOC>
<DOC>
<DOCID>LN-20020502017</DOCID>
<DOCNO>LN-20020502017</DOCNO>
<DATE>05/02/02</DATE>
<TITLE>
PRAHA - Tradiční pražský pochod anarchistů ze Střeleckého ostrova ulicemi metropole, při němž v minulosti několikrát došlo k vážným konfliktům, měl letos klidnější průběh. Zhruba dvě stovky levicových radikálů se na Střeleckém ostrově začaly scházet už okolo dvanácté hodiny. Po několika projevech, v nichž organizátoři kromě jiného popřáli hodně štěstí "bratrům, bojujícím proti neonacismu v Brně", se dav vydal s vlajkami a transparenty do centra Prahy.
</TITLE>
<HEADING>
Policisté odkláněli dopravu
</HEADING>
<TEXT>
Během cesty demonstranti spolupracovali s policií a ochotně pouštěli projíždějící sanitku i tramvaje. Policisté z trasy pochodu odkláněli dopravu. Anarchisté protestovali proti fašismu, rasismu a také proti přípravám podzimního summitu Severoatlantické aliance v Praze. Za mohutného bubnování a skandování hesel typu "Špína a hnus - kapitalismus" nebo "Proti státu, proti kapitálu, za svobodu a samosprávu" došli přes Václavské náměstí až na Žižkov, kde demonstraci po několika krátkých proslovech rozpustili. Policisté museli zasahovat pouze ve dvou případech, kdy zabránili asi patnáctičlenným skupinám skinheadů napadnout anarchisty. Jednoho z příznivců hnutí skinheads policie zadržela pro podezření z propagace fašismu, řekl zástupce ředitele pražské policejní správy Vladislav Husák. "Dá se předpokládat, že mu bude sděleno obvinění," uvedl.
Během cesty demonstranti spolupracovali s policií a ochotně pouštěli projíždějící sanitku i tramvaje. Policisté z trasy pochodu odkláněli dopravu. Anarchisté protestovali proti fašismu, rasismu a také proti přípravám podzimního summitu Severoatlantické aliance v Praze. Za mohutného bubnování a skandování hesel typu "Špína a hnus - kapitalismus" nebo "Proti státu, proti kapitálu, za svobodu a samosprávu" došli přes Václavské náměstí až na Žižkov, kde demonstraci po několika krátkých proslovech rozpustili. Policisté museli zasahovat pouze ve dvou případech, kdy zabránili asi patnáctičlenným skupinám skinheadů napadnout anarchisty. Jednoho z příznivců hnutí skinheads policie zadržela pro podezření z propagace fašismu, řekl zástupce ředitele pražské policejní správy Vladislav Husák. "Dá se předpokládat, že mu bude sděleno obvinění," uvedl.
</TEXT>
</DOC>
<DOC>
<DOCID>LN-20020502018</DOCID>
<DOCNO>LN-20020502018</DOCNO>
<DATE>05/02/02</DATE>
<TITLE>
Předpokládaný souhlas občana pro posmrtné nakládání s jeho orgány se patrně stane základním kamenem nového zákona o transplantacích. Zástupci pacientů tvrdí, že je to porušení lidských práv.
</TITLE>
<GEOGRAPHY>PRAHA</GEOGRAPHY>
<TEXT>
Česká transplantační medicína se zřejmě konečně dočká zákonné úpravy. Právní předpis, který by ošetřil principy pro odnímání orgánů a jiných částí těl zemřelých osob a nakládání s nimi, se tvoří už deset let. Zákon by dnes měla schválit sněmovna. Celou dobu se zároveň vede spor o základní filozofický princip: zachovat z komunismu převzatý předpokládaný souhlas zemřelého s odběrem, pokud se za života nevyjádřil jinak, nebo podobně jako ve většině vyspělých zemí přejít na předpokládaný nesouhlas, kdy je odběr možný jen u předem zaregistrovaných dárců nebo se souhlasem rodinných příslušníků. Lékaři jsou pro zachování současné praxe. Tvrdí, že na změnu principu souhlasu není naše společnost ještě připravena. Předpokládají, že by nadlouho ochromila transplantační program a zapříčinila smrt mnoha pacientů, kteří by neměli šanci získat potřebný orgán pro svou záchranu. Zástupci pacientské veřejnosti namítají, že pravidla platná ve vyspělých státech postupně přejímají i další východoevropské země. Tělo zemřelého považují bez svolení za nedotknutelné. Jakýkoli jiný přístup považují za porušení lidských práv, daných mezinárodní úmluvou o právech v biomedicíně, kterou ČR ratifikovala. Ministerstvo zdravotnictví a vláda se návrhem zákona přidaly na stranu lékařů. Ministr Bohumil Fišer soudí, že princip předpokládaného souhlasu není v rozporu s mezinárodními normami. "Pro zvýšení právní jistoty osob nesouhlasících s posmrtným odběrem se zavádí kromě možnosti prokazatelného nesouhlasu přímo ve zdravotnickém zařízení národní registr osob nesouhlasících s posmrtným odběrem tkání a orgánů," uvedl Fišer před poslanci.
</TEXT>
<HEADING>
Děti dostanou výjimku?
</HEADING>
<TEXT>
Část zákonodárců navrhuje alespoň drobný ústupek. Rodiče nezletilých dětí a právní zástupci osob zbavených svéprávnosti by měli získat možnost odmítnout dárcovství orgánů svěřené osoby i po její smrti. "Názor na odběr lze od právního zástupce získat kdykoli. Bylo by absurdní říci, že není možné ho říci, jakmile dítě zemře," tvrdí poslanec KDU-ČSL Josef Janeček. Podle něho tento pozměňovací návrh nepopírá princip předpokládaného souhlasu. Pokud se rodič nevyjádří, lze odběr automaticky uskutečnit. Podobnou změnu navrhuje poslankyně za ČSSD Eva Fischerová i v případě odběrů lidských tkání pro výzkum či výrobu biopreparátů (např. očních či kloubních protéz). I v tomto případě žádá Fischerová výslovný souhlas zemřelých. Lékařům se tyto návrhy příliš nezdají. "Rozbíjí to zavedený princip předpokládaného souhlasu. Přijde mi to zbytečné. Vždyť i v případě dětí má rodič možnost odběr kdykoli odmítnout už za života," namítá Eva Pokorná z transplantačního centra pražského Institutu klinické a experimentální medicíny. Naopak Vladimíra Bošková, předsedkyně Občanského sdružení na ochranu pacientů, považuje pozměňovací návrhy za jeden z mála pozitivních bodů navrženého zákona. "Bez nich bychom ho museli odmítnout jako naprosto nevyhovující. Z pohledu práv občana je mnohem horší, než jaký přijali například v Litvě, Gruzii, Maďarsku či Polsku," míní Bošková. Podle ní by i v českém zákonodárství mělo platit, že dispoziční právo k tělu zemřelé osoby má její rodina, nikoli zdravotnické zařízení.
Část zákonodárců navrhuje alespoň drobný ústupek. Rodiče nezletilých dětí a právní zástupci osob zbavených svéprávnosti by měli získat možnost odmítnout dárcovství orgánů svěřené osoby i po její smrti. "Názor na odběr lze od právního zástupce získat kdykoli. Bylo by absurdní říci, že není možné ho říci, jakmile dítě zemře," tvrdí poslanec KDU-ČSL Josef Janeček. Podle něho tento pozměňovací návrh nepopírá princip předpokládaného souhlasu. Pokud se rodič nevyjádří, lze odběr automaticky uskutečnit. Podobnou změnu navrhuje poslankyně za ČSSD Eva Fischerová i v případě odběrů lidských tkání pro výzkum či výrobu biopreparátů (např. očních či kloubních protéz). I v tomto případě žádá Fischerová výslovný souhlas zemřelých. Lékařům se tyto návrhy příliš nezdají. "Rozbíjí to zavedený princip předpokládaného souhlasu. Přijde mi to zbytečné. Vždyť i v případě dětí má rodič možnost odběr kdykoli odmítnout už za života," namítá Eva Pokorná z transplantačního centra pražského Institutu klinické a experimentální medicíny. Naopak Vladimíra Bošková, předsedkyně Občanského sdružení na ochranu pacientů, považuje pozměňovací návrhy za jeden z mála pozitivních bodů navrženého zákona. "Bez nich bychom ho museli odmítnout jako naprosto nevyhovující. Z pohledu práv občana je mnohem horší, než jaký přijali například v Litvě, Gruzii, Maďarsku či Polsku," míní Bošková. Podle ní by i v českém zákonodárství mělo platit, že dispoziční právo k tělu zemřelé osoby má její rodina, nikoli zdravotnické zařízení.
</TEXT>
</DOC>
<DOC>
<DOCID>LN-20020502019</DOCID>
<DOCNO>LN-20020502019</DOCNO>
<DATE>05/02/02</DATE>
<GEOGRAPHY>DUKOVANY</GEOGRAPHY>
<TEXT>
Nečekaný azyl zřejmě najdou o prázdninách běloruské děti, které žijí na území postiženém havárií v jaderné elektrárně Černobyl. Starosta Hluboké nad Vltavou Tomáš Jirsa se už několik týdnů snaží najít v České republice obce, které by se v rámci ozdravného pobytu postaraly o zhruba dvě stovky dětí z černobylské oblasti. A výsledek? Dosud jedinou obcí, která by byla ochotna hradit kompletní ubytování a stravu alespoň pětině z těchto dětí, jsou jihomoravské Dukovany. Děti z oblasti postižené jadernou katastrofou v roce 1986 se tak zřejmě budou o prázdninách rekreovat hned vedle atomové elektrárny. "Prostřednictvím Svazu měst a obcí jsem se se žádostí o pomoc pro černobylské děti obrátil prakticky na všechny své kolegy v Česku. Zatím jsou ale jen Dukovany připravené zajistit dětem kompletní péči," tvrdí Jirsa. I když se k pomoci dětským obyvatelům černobylské oblasti přihlásily podle něj ještě dvě další obce, Vedrovice a Palkovice, pouze radní v Dukovanech nabídli ubytování, stravu i doprovodný program. "V civilizovaných evropských zemích patří jaksi k dobrým mravům, že země o prázdninách přijme děti z Černobylu. Itálie se například loni postarala o prázdninové pobyty 40 tisíc černobylských dětí, zatímco Česko jich přijalo jen čtyřicet," řekl starosta Hluboké, kterého o pomoc s organizací humanitárních pobytů požádal český velvyslanec v Minsku. Jirsa je členem kongresu místních a regionálních samospráv Rady Evropy a Bělorusko jako zástupce této instituce často navštěvuje. Starosta Dukovan Vítězslav Jonáš připouští určité obavy z toho, jak se budou černobylské děti cítit o prázdninách ve stínu jaderné elektrárny. Zároveň ale tvrdí, že pomoc, kterou obec nabízí, nemá se sousedstvím s atomovou elektrárnou nic společného. "Vůbec nechceme tyto dvě věci spojovat. Dětem určitě dokážeme vysvětlit, že se nemusejí ničeho obávat," uvedl Jonáš. Obec však zřejmě podle něj požádá také provozovatele elektrárny, aby se na pobytu dětí z Černobylu finančně podílel. Loni zajistila ubytováním všem čtyřiceti černobylským dětem, které strávily prázdniny v České republice, severomoravská obec Palkovice.
</TEXT>
</DOC>
<DOC>
<DOCID>LN-20020502020</DOCID>
<DOCNO>LN-20020502020</DOCNO>
<DATE>05/02/02</DATE>
<GEOGRAPHY>BUDAPEŠŤ</GEOGRAPHY>
<TEXT>
Evropské středisko pro práva Romů (ERRC) se sídlem v Budapešti opět ostře kritizovalo situaci Romů v ČR, kteří prý čelí rasové diskriminaci v téměř všech aspektech svých hospodářských a sociálních práv. ERRC zaslalo stanovisko Výboru OSN pro hospodářská, sociální a kulturní práva, který v uplynulých dvou dnech jednal o tom, jak ČR vyhověla standardům Mezinárodního paktu o hospodářských, sociálních a kulturních právech. ERRC tvrdí, že v ČR chybí politická vůle ke zlepšení situace Romů. Velká je prý absence legislativních opatření k boji proti rasové diskriminaci, takže její oběti se nemohou dovolat nápravy. Ve stanovisku ERRC se uvádějí projevy diskriminace Romů: sedmkrát vyšší nezaměstnanost, než je celostátní průměr, údajná segregace a diskriminace ve školství a diskriminace na trhu práce. Čeští Romové prý čelí systematické diskriminaci, co se týče práva na patřičné ubytování. Legislativní novely údajně usnadňují jejich vyhánění z bytů. Zdravotní stav Romů je prý hluboko pod stavem průměrného českého občana a průměrná délka života je u Romů nižší o více než deset let.
</TEXT>
</DOC>
<DOC>
<DOCID>LN-20020502021</DOCID>
<DOCNO>LN-20020502021</DOCNO>
<DATE>05/02/02</DATE>
<TEXT>
Na čtyři hodiny museli v úterý policisté zastavit provoz na dálnici D 8 u Nové Vsi na Mělnicku. Při silniční kontrole kamionu si všimli, že z jednoho z převážených sudů vytéká na silnici neznámá chemická látka. Jeden policista se látky nadýchal a byl s dýchacími problémy převezen na ošetření do nemocnice. Při likvidaci nehody zasahovali hasiči v ochranných protichemických oblecích a dýchacích přístrojích. Hexachlorbenzen, který ze sudu unikal, převážela k likvidaci ústecká Spolchemie. Její mluvčí Zdeněk Rytíř řekl, že Spolchemie má smlouvu se specializovanou firmou na odvoz a ekologické zneškodnění odpadního hexachlorbenzenu a ta je odpovědná za zacházení s tímto odpadem. Hexachlorbenzen je nehořlavá a nevýbušná látka, která je při dlouhodobém styku toxická
</TEXT>
</DOC>
<DOC>
<DOCID>LN-20020502022</DOCID>
<DOCNO>LN-20020502022</DOCNO>
<DATE>05/02/02</DATE>
<TITLE>
Ministerstvo financí i centrální banka snížily prognózy růstu spotřebitelských cen
</TITLE>
<TEXT>
Zvýšení cen pro spotřebitele by letos nemělo o mnoho přesáhnout tři procenta. Méně oproti prognózám ale zřejmě poroste i ekonomika.
PRAHA - Česká ekonomika i spotřebitelské ceny porostou letos o něco pomaleji, než odborníci původně očekávali. Důvodem je zejména sílící koruna a pomalejší oživování ekonomik v západní Evropě. Centrální banka minulý týden mírně snížila inflační výhled do příštího roku. V dubnu 2003 by se míra inflace měla pohybovat v rozmezí 2 až 3,4 procenta. Inflační odhad v úterý snížilo i ministerstvo financí, které předpokládá, že letos porostou spotřebitelské ceny průměrně 3,3procentním tempem, když dosud odhadovalo růst na 3,9 procenta. Podle Davida Marka z Patria Finance je nová prognóza reálnější. Patria letos očekává průměrnou míru inflace ve výši 3,1 procenta. Analytička Helena Horská z České spořitelny poznamenala, že inflační odhad je však vzhledem ke stále sílící koruně dost optimistický - silná měna snižuje růst cen. Proti silné koruně však minulý týden vytáhla centrální banka, když snížila klíčové úrokové sazby. Repo sazba je nyní 3,75 procenta. Uvolnění měnové politiky by mělo pomoci exportérům, kterým silná měna ubírá zisky z vývozů. Nízké sazby však s sebou nesou riziko růstu inflace. "ČNB nižším odhadem inflace mimo jiné ospravedlňuje poslední redukci úrokových sazeb," řekl Ivo Nejdl z Raiffeisenbank.
</TEXT>
<HEADING>
Státu mohou chybět peníze
</HEADING>
<TEXT>
Centrální banka již letos podruhé snížila prognózu růstu hrubého domácího produktu (HDP) pro letošní rok. Ekonomika by měla růst tempem v rozmezí 2,1 až 3,1 procenta. Odhad z ledna hovořil o dynamice 2,4 až 3,4 procenta, předchozí odhad byl dokonce v pásmu o procento vyšším. Ministerstvo financí tento týden ponechalo prognózu růstu HDP na nezměněné úrovni ( 3,4 procenta). Letos však již jednou odhad snižovalo. Původní odhad MF týkající se růstu ekonomiky byl 3,8 procenta. Z něj vycházel předpoklad daňových příjmů státního rozpočtu. Trh nyní čeká růst HDP kolem tří procent. Nižší růst ekonomiky může způsobit vyšší schodek rozpočtu či nutnost škrtů. Pokud by tedy růst poklesl na tříprocentní úroveň, příjmy rozpočtu se mohou snížit o několik miliard. Podle Mezinárodního měnového fondu česká ekonomika letos vzroste o 3,3 procenta. OECD předpokládá letos tříprocentní růst, který v příštím roce zrychlí na 3,7 procenta. Kurs koruny by se podle ministerstva financí měl po celý rok pohybovat na úrovni 30 CZK k euru. Schodek zahraničního obchodu by měl poklesnout z 105 miliard na 97 vliv koruny podle MF nebude negativní.
Vývoj inflace v České republice
Pramen: ČNB
</TEXT>
</DOC>
<DOC>
<DOCID>LN-20020502023</DOCID>
<DOCNO>LN-20020502023</DOCNO>
<DATE>05/02/02</DATE>
<TITLE>
Jako na houpačce. Někteří tahouni české ekonomiky si v prvním čtvrtletí polepšili, jiní naopak.
</TITLE>
<GEOGRAPHY>PRAHA</GEOGRAPHY>
<TEXT>
Nejvýkonnější český exportér a největší východoevropská automobilka Škoda Auto se v prvním kvartálu vyhouplo do čistého zisku. Ten činil 431 milionů korun oproti ztrátě 91 milionů korun ve stejném období loni. Automobilka se vrátila do černých čísel i přes pokles tržeb a prodeje vozů. Elektrárenská společnost ČEZ zvedla nečekaně čistý zisk o téměř dvě miliardy na české poměry gigantických 5,1 miliardy korun. S otevřením trhu sice ČEZ poklesly tržby za elektřinu, ale díky silné koruně vzrostly finanční výnosy. V zisku bank vede Česká spořitelna Z trojlístku největších českých bank si nejlépe vede Česká spořitelna. V prvním čtvrtletí vydělala 1,546 miliardy korun, což je o 76 procent více než loni. Komerční banka zaznamenala úbytek vložených peněz. Zisk se jí mírně snížil o dvaatřicet milionů na 1,28 miliardy korun. Hospodářský výsledek klesl i ČSOB, když vydělala 1,312 miliardy korun. To bylo o zhruba sedm set milionů méně než ve srovnatelném období loni. Za propadem stojí mimořádná úvěrová splátka.
</TEXT>
<HEADING>
Problémy ocelářů s odbytem trvají
</HEADING>
<TEXT>
Třinecké železárny v 1. čtvrtletí roku zopakovaly loňský hrubý zisk 75 miliónů Kč. Hospodaření ovlivnil pokles poptávky ve světě a rostoucí tlak na snížení prodejních cen. Nová huť, největší tuzemský producent oceli, ukončila první čtvrtletí s hrubým ziskem 380,9 milionu Kč. Za stejné období loňského roku firma měla ztrátu 128,6 milionu Kč. Tržby za prodej výrobků a služeb hutě na konci března meziročně však klesly na 6,614 miliardy ze 7,332 miliardy Kč loni. Hospodaření prvního čtvrtletí nadále ovlivňovaly problémy s poruchovostí minihutě, která vyráběla maximálně na 90 procent plánované kapacity. Vítkovice ukončily první čtvrtletí s hrubým ziskem 413,1 miliónu korun. Za první tři měsíce loňského roku firma vykázala prodělek 62,6 miliónu Kč. Tržby za prodej výrobků a služeb společnosti na konci března meziročně klesly na 1,774 miliardy ze 2,623 miliardy korun loni. Výši Růst čtvrtletního zisku ovlivnil prodej hutní firmy Vítkovice Steel, za kterou společnost získala 3,31 miliardy korun od a.s. Osinek, dceřiné firmy Fondu národního majetku.
</TEXT>
<HEADING>
Telecom si zákazníky i rentabilitu udržel
</HEADING>
<TEXT>
Českému Telecomu klesly za první tři letošní měsíce celkové výnosy o deset procent na 12,8 miliardy korun. Zisk zůstal na 1,47 miliardy korun. Výnosy z nově nastavených paušálních poplatků stouply meziročně o třicet procent. Navzdory sílící konkurenci udržel Telecom počet uživatelů pevných linek na 3,84 milionu. V souladu s očekáváním hospodařily dceřiné společnosti holdingu Unipetrol. Česká rafinérská, Benzina a Spolana vykázaly ztrátu, do červených čísel se podle očekávání dostal i Chemopetrol. Naopak ziskové byly Kaučuk a Paramo.
Českému Telecomu klesly za první tři letošní měsíce celkové výnosy o deset procent na 12,8 miliardy korun. Zisk zůstal na 1,47 miliardy korun. Výnosy z nově nastavených paušálních poplatků stouply meziročně o třicet procent. Navzdory sílící konkurenci udržel Telecom počet uživatelů pevných linek na 3,84 milionu. V souladu s očekáváním hospodařily dceřiné společnosti holdingu Unipetrol. Česká rafinérská, Benzina a Spolana vykázaly ztrátu, do červených čísel se podle očekávání dostal i Chemopetrol. Naopak ziskové byly Kaučuk a Paramo.
</TEXT>
</DOC>
<DOC>
<DOCID>LN-20020502024</DOCID>
<DOCNO>LN-20020502024</DOCNO>
<DATE>05/02/02</DATE>
<GEOGRAPHY>BRUSEL</GEOGRAPHY>
<TEXT>
Nejdříve v listopadu má Česká republika šanci uzavřít při rozhovorech s Evropskou unií kapitolu Hospodářská soutěž. Evropská komise z Prahy dostala dokumentaci, kterou potřebovala, její vyhodnocení však potrvá řadu měsíců. "Dlouho jsme české vládě říkali, že nemůže poskytovat hutím státní pomoc, protože je to v rozporu s Evropskou dohodou; dostávalo se nám odpovědi, že mají ekonomické a sociální problémy. Projevovali jsme porozumění a nezavedli jsme sankce pro porušení dohody. Byli jsme pružní a možná i laxní," rekapituloval Eneko Landaburu, generální ředitel Evropské komise odpovědný za rozšíření Evropské unie.
</TEXT>
</DOC>
<DOC>
<DOCID>LN-20020502025</DOCID>
<DOCNO>LN-20020502025</DOCNO>
<DATE>05/02/02</DATE>
<GEOGRAPHY>TOKIO</GEOGRAPHY>
<TEXT>
Prodej nových automobilů na japonském trhu v dubnu dále klesl a byl pro tento měsíc na své nejnižší úrovni za posledních 28 let. Meziročně se prodej včetně minivozů snížil o 1,6 procenta na 403 398 vozů. Duben tak byl osmým měsícem poklesu za sebou. Oznámilo to Sdružení japonských automobilových dealerů (JADA). Prodej běžně registrovaných vozů klesl v dubnu o 2,7 procenta, naproti tomu odbyt minivozů stoupl o 0,7 procenta na 137 944 kusů. Za první čtyři měsíce tohoto roku byly celkové prodeje nižší o 4,4 procenta.
</TEXT>
</DOC>
<DOC>
<DOCID>LN-20020502026</DOCID>
<DOCNO>LN-20020502026</DOCNO>
<DATE>05/02/02</DATE>
<TITLE>
PRAHA - Ceny pohonných hmot se v nejbližších dnech zřejmě příliš nezmění. Lokálně by se mohly i mírně snížit. Vyplývá to z informací prodejců. V minulém týdnu dokonce ceny benzinu mírně poklesly, a to po několika týdnech zdražování. Jak je zřejmé z údajů společnosti RR-Auto, natural za posledních sedm dní zlevnil v průměru asi o pět haléřů, nafta přibližně o sedm haléřů. Nákupní ceny pro čerpací stanice sice v uplynulém týdnu mírně narostly, nicméně v předcházejícím období naopak klesly, čehož prodejci využili ke zlepšení svých marží. Ceny benzinu proto u tuzemských pump zatím neporostou, naopak se regionálně spíše sníží. Lokální zlevnění až o 50 haléřů ohlásila firma OMV, k žádným výraznějším změnám cen se ale společnost rozhodně v nejbližších dnech nechystá, uvedl vedoucí provozu čerpacích stanic OMV Jiří Holovač. Neměnnost cen v následujících dnech potvrdil také Vladimír Vacek ze společnosti Shell. Litr naturalu dnes na tuzemských čerpacích stanicích stojí 24,73 až 25,62 koruny. Za litr nafty motoristé zaplatí 22,04 až 22,55 koruny.
</TITLE>
<TEXT>
Loni v květnu byl benzin o tři koruny dražší
Situace před letní sezonou je tedy letos pro motoristy mnohem příznivější než vloni, kdy v dubnu byla průměrná cena naturalu 26,48 koruny a nafta stála přibližně 24,35 koruny. V květnu to již bylo 28,51 koruny za litr naturalu a 24,68 Kč za litr nafty. Během motoristické sezony se pak ceny pohonných hmot loni pohybovaly až nad hranicí 30 korun. Taková situace by letos podle některých analytiků neměla nastat a cena naturalu by se měla pohybovat pod hranicí 27 korun.
</TEXT>
</DOC>
<DOC>
<DOCID>LN-20020502027</DOCID>
<DOCNO>LN-20020502027</DOCNO>
<DATE>05/02/02</DATE>
<TITLE>
Sloučení gigantů Hewlett-Packard a Compaq Computer už nic nebrání. Vzniká tak největší dodavatel osobních computerů.
</TITLE>
<GEOGRAPHY>WILMINGTON</GEOGRAPHY>
<TEXT>
Soud státu Delaware v noci na včerejšek zamítl žalobu Waltera Hewletta, která měla zablokovat fúzi počítačové společnosti HewlettPackard s konkurenční Compaq Computer. Svým rozhodnutím soud uvolnil cestu k největšímu sloučení v počítačovém průmyslu. Soudce delawarského soudu William Chandler došel k závěru, že hlasování akcionářů Hewlett-Packard z 19. března bylo v souladu se zákony. Odmítl obvinění Hewletta, podle něhož si vedení firmy hlasy kupovalo a klamalo akcionáře neodpovídajícími finančními prognózami.
</TEXT>
<HEADING>
Uznání porážky
</HEADING>
<TEXT>
Walter Hewlett, který byl mezi akcionáři největším odpůrcem fúze a až do minulého týdne byl členem správní rady firmy, brzy po vynesení rozsudku porážku přiznal. Uvedl, že proti rozhodnutí se neodvolá a nechá výsledek hlasování o fúzi úředně potvrdit. Hodnota fúze obou firem je podle současných cen akcií obou firem asi 18 miliard dolarů. Nyní začne proces integrace obou společností, z něhož vznikne největší dodavatel osobních počítačů na světě a druhá největší světová počítačová skupina za IBM s tržbami přes 87 miliard dolarů. HP bude v novém podniku se 145 000 zaměstnanci vlastnit asi 64 procent akcií.
Walter Hewlett, který byl mezi akcionáři největším odpůrcem fúze a až do minulého týdne byl členem správní rady firmy, brzy po vynesení rozsudku porážku přiznal. Uvedl, že proti rozhodnutí se neodvolá a nechá výsledek hlasování o fúzi úředně potvrdit. Hodnota fúze obou firem je podle současných cen akcií obou firem asi 18 miliard dolarů. Nyní začne proces integrace obou společností, z něhož vznikne největší dodavatel osobních počítačů na světě a druhá největší světová počítačová skupina za IBM s tržbami přes 87 miliard dolarů. HP bude v novém podniku se 145 000 zaměstnanci vlastnit asi 64 procent akcií.
</TEXT>
</DOC>
<DOC>
<DOCID>LN-20020502028</DOCID>
<DOCNO>LN-20020502028</DOCNO>
<DATE>05/02/02</DATE>
<TITLE>
Masové pouliční akce provázely oslavy Svátku práce po celém světě. V několika případech došlo i na srážky demonstrantů s policií.
</TITLE>
<GEOGRAPHY>PAŘÍŽ/BERLÍN</GEOGRAPHY>
<TEXT>
Více než milion lidí se včera vydal do francouzských ulic, přičemž jen v Paříži jich demonstrovaly stovky tisíc. Hlavním důvodem nebylo ani tak oslavovat Svátek práce, ale spíš vyjádřit odpor vůči prezidentskému kandidátovi extremistovi Jean-Marie Le Penovi. Ten se střetne tuto neděli ve druhém kole voleb se současnou hlavou státu Jacquesem Chirakem. "N jako nacista, F jako fašista," skandovali Francouzi na Le Penovu adresu. Na transparentech pak měli například napsáno: "17 procent na Hitlerově škále" - Le Pen dostal v prvním kole 17 procent hlasů. Demonstraci ale uspořádal i Le Pen. V Paříži se podle policejních odhadů sešlo asi deset tisíc příznivců vůdce francouzské krajní pravice. Sám JeanMarie Le Pen položil kytici u sochy Johanky z Arku. "Volba je jasná. Přijďte a volte mě," řekl Le Pen svým příznivcům. Pouliční akce se při příležitosti 1. máje konaly i v řadě německých měst, nejhorší násilnosti ale zažil už v noci na včerejšek Berlín. Při střetu policie s levicovými a pravicovými radikály bylo lehce zraněno přes 80 policistů a několik demonstrantů. Jedna mladá žena, pravděpodobně náhodná chodkyně, byla zraněna vážně. Nejméně tři desítky radikálů byly v německém hlavním městě zatčeny. V berlínské čtvrti Prenzlauer Berg museli policisté proti pěti stům levicových extremistů použít vodní děla. V jiné části města zasáhly bezpečnostní složky proti 200 mladých radikálů demolujících supermarket. V mnoha německých městech se pak konaly protesty proti domácím neonacistům. Například v Drážďanech proti pravicovým radikálům demonstrovalo 10 000 lidí. V Moskvě se letošní oslavy Svátky práce staly politickou fraškou, při které spojily své síly odbory a nejsilnější politická strana Jednotné Rusko. Asi 140 000 lidí třímalo v rukou transparenty kritizující vládu a chválící prezidenta Vladimira Putina. Hesla Konec svévoli byrokratů! a Premiére Kasjanove, probuď se! se objevila i v průvodu vedeném moskevským starostou Jurijem Lužkovem, následovaným šiky úředníků a provládních poslanců. Komunistický mítink oproti tomu přilákal podle policejních odhadů jen necelých patnáct tisíc přívrženců starých pořádků. Rudé vlajky a balonky, alegorické vozy, čestná tribuna pro stovku lidí, Píseň práce a dvouhodinový průvod desetitisíců sociálních demokratů (SPÖ), odborářů a přívrženců různých levicových sdružení za doprovodu pochodové hudby - tak vypadaly oslavy Svátku práce ve Vídni. Masová akce nakonec skončila jako protivládní demonstrace. Rudými prapory a transparenty s protivládními hesly se vyzbrojily i necelé tři stovky příznivců Komunistické strany Slovenska (KSS), které přišly na náměstí SNP v Bratislavě oslavit 1. máj. Oslavy Svátku práce se však posléze změnily na předvolební mítink komunistů a protest proti vstupu Slovenska do NATO. Pouliční akce probíhaly i mimo evropský kontinent. Zatímco v Sydney došlo ke srážkám mezi policisty a převážně levicovými demonstranty, průvod asi dvou tisíc indických prostitutek v Kalkatě se obešel bez incidentů.
PAŘÍŽ/BERLÍN - Více než milion lidí se včera vydal do francouzských ulic, přičemž jen v Paříži jich demonstrovaly stovky tisíc. Hlavním důvodem nebylo ani tak oslavovat Svátek práce, ale spíš vyjádřit odpor vůči prezidentskému kandidátovi extremistovi Jean-Marie Le Penovi. Ten se střetne tuto neděli ve druhém kole voleb se současnou hlavou státu Jacquesem Chirakem. "N jako nacista, F jako fašista," skandovali Francouzi na Le Penovu adresu. Na transparentech pak měli například napsáno: "17 procent na Hitlerově škále" - Le Pen dostal v prvním kole 17 procent hlasů. Demonstraci ale uspořádal i Le Pen. V Paříži se podle policejních odhadů sešlo asi deset tisíc příznivců vůdce francouzské krajní pravice. Sám JeanMarie Le Pen položil kytici u sochy Johanky z Arku. "Volba je jasná. Přijďte a volte mě," řekl Le Pen svým příznivcům. Pouliční akce se při příležitosti 1. máje konaly i v řadě německých měst, nejhorší násilnosti ale zažil už v noci na včerejšek Berlín. Při střetu policie s levicovými a pravicovými radikály bylo lehce zraněno přes 80 policistů a několik demonstrantů. Jedna mladá žena, pravděpodobně náhodná chodkyně, byla zraněna vážně. Nejméně tři desítky radikálů byly v německém hlavním městě zatčeny. V berlínské čtvrti Prenzlauer Berg museli policisté proti pěti stům levicových extremistů použít vodní děla. V jiné části města zasáhly bezpečnostní složky proti 200 mladých radikálů demolujících supermarket. V mnoha německých městech se pak konaly protesty proti domácím neonacistům. Například v Drážďanech proti pravicovým radikálům demonstrovalo 10 000 lidí. V Moskvě se letošní oslavy Svátky práce staly politickou fraškou, při které spojily své síly odbory a nejsilnější politická strana Jednotné Rusko. Asi 140 000 lidí třímalo v rukou transparenty kritizující vládu a chválící prezidenta Vladimira Putina. Hesla Konec svévoli byrokratů! a Premiére Kasjanove, probuď se! se objevila i v průvodu vedeném moskevským starostou Jurijem Lužkovem, následovaným šiky úředníků a provládních poslanců. Komunistický mítink oproti tomu přilákal podle policejních odhadů jen necelých patnáct tisíc přívrženců starých pořádků. Rudé vlajky a balonky, alegorické vozy, čestná tribuna pro stovku lidí, Píseň práce a dvouhodinový průvod desetitisíců sociálních demokratů (SPÖ), odborářů a přívrženců různých levicových sdružení za doprovodu pochodové hudby - tak vypadaly oslavy Svátku práce ve Vídni. Masová akce nakonec skončila jako protivládní demonstrace. Rudými prapory a transparenty s protivládními hesly se vyzbrojily i necelé tři stovky příznivců Komunistické strany Slovenska (KSS), které přišly na náměstí SNP v Bratislavě oslavit 1. máj. Oslavy Svátku práce se však posléze změnily na předvolební mítink komunistů a protest proti vstupu Slovenska do NATO. Pouliční akce probíhaly i mimo evropský kontinent. Zatímco v Sydney došlo ke srážkám mezi policisty a převážně levicovými demonstranty, průvod asi dvou tisíc indických prostitutek v Kalkatě se obešel bez incidentů.
</TEXT>
</DOC>
<DOC>
<DOCID>LN-20020502029</DOCID>
<DOCNO>LN-20020502029</DOCNO>
<DATE>05/02/02</DATE>
<GEOGRAPHY>ISLÁMÁBÁD</GEOGRAPHY>
<TEXT>
Referendum o setrvání generála Parvíze Mušarafa v čele Pákistánu dopadlo podle očekávání: drtivá většina hlasů byla pro. Podle předběžných výsledků Mušarafa podpořilo kolem 98 procent voličů. Opozice společně s některými pozorovateli ale referendum označily za zmanipulované. Zpochybněna byla i deklarovaná vysoká účast: podle oficiálních odhadů přišlo k urnám 60 až 70 procent voličů, podle opozice jen pět až sedm procent.
</TEXT>
</DOC>
<DOC>
<DOCID>LN-20020502030</DOCID>
<DOCNO>LN-20020502030</DOCNO>
<DATE>05/02/02</DATE>
<TITLE>
FBI zatkla v Chicagu bin Ládinovu spojku. Agenti Federálního úřadu pro vyšetřování (FBI) zatkli v úterý v Chicagu ředitele muslimské charitativní organizace, který údajně deset let udržoval úzké vztahy se sítí Al Kajda teroristy Usámy bin Ládina a sháněl pro ni peníze. 39letý Enaam Arnaout, Američan syrského původu, bude obviněn, že lhal ve své žalobě proti americké vládě. Tu podal poté, co byl po teroristických útocích z 11. září obstaven majetek jeho organizace. Důkazem o jeho spojení s Al Kajdou jsou dopisy a fotografie nalezené v Bosně.
</TITLE>
<TEXT>
Velká operace na hranicích s Pákistánem. Pentagon vyslal na hranice Afghánistánu s Pákistánem na 1000 vojáků. Ti mají pátrat po členech Talibanu a Al Kajdy. Na americké vojáky v Pákistánu včera vystřelili neznámí útočníci raketu, která však nikoho nezranila.
Na severu Afghánistánu se bojuje. Ve městech Šulgara a Sari Pul proti sobě bojují oddíly dvou představitelů prozatímní afghánské vlády Rašída Dóstuma a Muhammada Atty. Srážky si zatím vyžádaly 12 mrtvých či raněných.
</TEXT>
</DOC>
<DOC>
<DOCID>LN-20020502031</DOCID>
<DOCNO>LN-20020502031</DOCNO>
<DATE>05/02/02</DATE>
<TITLE>
Krátce před začátkem semifinále Ligy mistrů v Madridu vybuchla poblíž dějiště zápasu silná bomba.
</TITLE>
<GEOGRAPHY>MADRID</GEOGRAPHY>
<TEXT>
Silný výbuch otřásl včera okolím stadionu Santiaga Bernabeua v centru Madridu, na němž se mělo večer odehrát odvetné fotbalové utkání semifinále Ligy mistrů mezi místním Realem a Barcelonou. Bomba byla nastražená v automobilu na parkovišti asi padesát metrů od stadionu. Při explozi bylo lehce zraněno sedmnáct lidí. Větším škodám a obětem se podařilo zabránit díky tomu, že policie stačila oblast téměř uzavřít po anonymním telefonátu, který jménem teroristické organizace ETA před výbuchem varoval. Zhruba hodinu poté vybuchla v Madridu asi dva kilometry od místa první exploze další malá nálož. Z místa výbuchu u stadionu Realu Madrid stoupal hustý černý dým. Do oblasti se sjely záchranářské týmy. Před deseti dny ve stejné oblasti výbuch bomby poškodil budovy a zaparkované automobily, ale žádné lidské životy ani větší hmotné škody si nevyžádal. Pořadatelé očekávali, že se na večerní utkání přijde podívat na 75 tisíc lidí. Proto se ještě vpodvečer sešli bezpečnostní experti fotbalové federace, aby rozhodli, zda se zápas vůbec bude konat. Utkání španělských rivalů nakonec začalo podle plánu. Na znamení solidarity se zraněnými ho zhlédl i španělský princ Felipe.
MADRID - Silný výbuch otřásl včera okolím stadionu Santiaga Bernabeua v centru Madridu, na němž se mělo večer odehrát odvetné fotbalové utkání semifinále Ligy mistrů mezi místním Realem a Barcelonou. Bomba byla nastražená v automobilu na parkovišti asi padesát metrů od stadionu. Při explozi bylo lehce zraněno sedmnáct lidí. Větším škodám a obětem se podařilo zabránit díky tomu, že policie stačila oblast téměř uzavřít po anonymním telefonátu, který jménem teroristické organizace ETA před výbuchem varoval. Zhruba hodinu poté vybuchla v Madridu asi dva kilometry od místa první exploze další malá nálož. Z místa výbuchu u stadionu Realu Madrid stoupal hustý černý dým. Do oblasti se sjely záchranářské týmy. Před deseti dny ve stejné oblasti výbuch bomby poškodil budovy a zaparkované automobily, ale žádné lidské životy ani větší hmotné škody si nevyžádal. Pořadatelé očekávali, že se na večerní utkání přijde podívat na 75 tisíc lidí. Proto se ještě vpodvečer sešli bezpečnostní experti fotbalové federace, aby rozhodli, zda se zápas vůbec bude konat. Utkání španělských rivalů nakonec začalo podle plánu. Na znamení solidarity se zraněnými ho zhlédl i španělský princ Felipe.
</TEXT>
</DOC>
<DOC>
<DOCID>LN-20020502032</DOCID>
<DOCNO>LN-20020502032</DOCNO>
<DATE>05/02/02</DATE>
<TITLE>
Více než měsíční blokáda sídla Jásira Arafata skončila. Izrael se v noci na dnešek začal stahovat z Ramalláhu.
</TITLE>
<GEOGRAPHY>JERUZALÉM</GEOGRAPHY>
<TEXT>
Palestinský vůdce Jásir Arafat včera po napjatém jednání s emisary USA a Británie přistoupil na požadavek Washingtonu, podle kterého budou palestinští extremisté vězněni pod dohledem amerických a britských strážců v palestinském Jerichu. Díky tomu nyní po více než měsíci může opustit své sídlo, které od března blokovaly izraelské tanky. V Arafatově komplexu byli drženi i palestinští extremisté. Šest Palestinců opustilo v noci na dnešek Ramalláh v americko-britském diplomatickém konvoji. Krátce nato ukončila izraelská armáda obléhání Arafatova sídla a její tanky se začaly stahovat z města. Izrael zároveň oznámil, že tím skončila jeho ofenziva na západním břehu Jordánu. Čtyři z vězněných mužů byli palestinským soudem odsouzeni za vraždu izraelského politika Rechavama Zeeviho. Arafat ale do poslední chvíle váhal vyslovit souhlas s dohledem nad dvěma prominenty - generálním tajemníkem Lidové fronty pro osvobození Palestiny Ahmadem Saadatem a finančníkem palestinské samosprávy Fuádem Šubakím. Saadat je Izraelci viněn z organizace Zeeviho vraždy a Šubakí zas má zodpovídat za letošní pašování zbraní z Íránu na lodi Karine A. Ukončení blokády Arafata je součástí nového mírového plánu prezidenta USA George W. Bushe, na němž se dohodl se Saúdskou Arábií. Včera o dohodě informoval list The New York Times a potvrdil ji i vůdce republikánů v Senátu Trent Lott.
</TEXT>
<HEADING>
Vojáci jsou stíháni za rabování
</HEADING>
<TEXT>
Podstatou plánu je, že zatímco se Šaronem si při jeho chystané návštěvě Washingtonu "bez obalu" promluví Bush, Saúdové vyvinou tlak na Arafata. Palestinský vůdce bude přesvědčován, aby souhlasil s přebudováním bezpečnostních složek pod mezinárodním dohledem tak, aby byly schopny účinně potírat terorismus. Izraelce by na druhé straně měl tlak USA přimět, aby napomohli obnově institucí palestinské samosprávy a spolupracovali s její policií. O tom, že ani toto koordinované úsilí nemusí uspět, ovšem svědčí osud americké myšlenky nechat prozkoumat okolnosti izraelského zásahu v palestinském táboře Džanín. Šaronovy předběžné podmínky pro působení týmu OSN, který měl jednat i o obviněních Izraelců z masakrů civilistů, nakonec vedly v úterý generálního tajemníka OSN Kofi Annana k prohlášení, že se kloní k rozhodnutí o zrušení stále odkládané mise. Pozitivním gestem, určeným i mezinárodní veřejnosti, se naopak z izraelské strany stalo trestní stíhání vojáků, kteří se při nedávných vojenských operacích dopustili vandalismu a rabování na palestinských územích. Podle oficiálních údajů je zatím v této souvislosti vyšetřováno asi deset Izraelců.
Podstatou plánu je, že zatímco se Šaronem si při jeho chystané návštěvě Washingtonu "bez obalu" promluví Bush, Saúdové vyvinou tlak na Arafata. Palestinský vůdce bude přesvědčován, aby souhlasil s přebudováním bezpečnostních složek pod mezinárodním dohledem tak, aby byly schopny účinně potírat terorismus. Izraelce by na druhé straně měl tlak USA přimět, aby napomohli obnově institucí palestinské samosprávy a spolupracovali s její policií. O tom, že ani toto koordinované úsilí nemusí uspět, ovšem svědčí osud americké myšlenky nechat prozkoumat okolnosti izraelského zásahu v palestinském táboře Džanín. Šaronovy předběžné podmínky pro působení týmu OSN, který měl jednat i o obviněních Izraelců z masakrů civilistů, nakonec vedly v úterý generálního tajemníka OSN Kofi Annana k prohlášení, že se kloní k rozhodnutí o zrušení stále odkládané mise. Pozitivním gestem, určeným i mezinárodní veřejnosti, se naopak z izraelské strany stalo trestní stíhání vojáků, kteří se při nedávných vojenských operacích dopustili vandalismu a rabování na palestinských územích. Podle oficiálních údajů je zatím v této souvislosti vyšetřováno asi deset Izraelců.
</TEXT>
</DOC>
<DOC>
<DOCID>LN-20020502033</DOCID>
<DOCNO>LN-20020502033</DOCNO>
<DATE>05/02/02</DATE>
<GEOGRAPHY>WASHINGTON</GEOGRAPHY>
<TEXT>
Libyjský vůdce Muammar Kaddáfí je připraven nabídnout celkem asi tři a půl miliardy dolarů pozůstalým po obětech atentátu proti letadlu společnosti Pan - Am, ke kterému došlo v roce 1988 nad skotským městečkem Lockerbie. Za útokem, při němž zemřelo 270 lidí, stojí podle vyšetřovatelů právě Libye. Pozorovatelé předpokládají, že Kaddáfí bude za odškodnění od USA požadovat zrušení sankcí na libyjskou ropu. Informace o Kaddáfího nabídce získal americký týdeník Time od newyorského právníka, který se účastní vyjednávání o kompenzacích.
</TEXT>
</DOC>
<DOC>
<DOCID>LN-20020502034</DOCID>
<DOCNO>LN-20020502034</DOCNO>
<DATE>05/02/02</DATE>
<GEOGRAPHY>TBILISI</GEOGRAPHY>
<TEXT>
Do Gruzie přijelo prvních 20 z celkového počtu 200 amerických vojáků, kteří budou pomáhat gruzínské armádě v nácviku protiteroristických operací. Výcvik, který začne asi za měsíc, je zaměřený zejména na pomoc gruzínským silám v boji proti muslimským extremistům v odlehlé horské soutěsce Pankisi u gruzínské hranice s Čečenskem. Podle amerických zdrojů by tito radikálové mohli být napojeni na teroristickou síť Al Kajda.
</TEXT>
</DOC>
<DOC>
<DOCID>LN-20020502035</DOCID>
<DOCNO>LN-20020502035</DOCNO>
<DATE>05/02/02</DATE>
<GEOGRAPHY>HAAG</GEOGRAPHY>
<TEXT>
Kosovský prezident Ibrahim Rugova má v pátek u Mezinárodního trestního tribunálu pro bývalou Jugoslávii (ICTY) svědčit proti bývalému jugoslávskému prezidentovi Slobodanu Miloševičovi. Ten mimo jiné čelí obvinění z odpovědnosti za zabíjení a masové vyhánění Albánců ze srbské provincie. Do Haagu mají dnes dorazit dva obvinění Srbové, kteří se ICTY vzdali dobrovolně: bývalý místopředseda jugoslávské vlády Nikola Šainović a bývalý velitel srbského internačního tábora v Bosně Momčilo Gruban.
</TEXT>
</DOC>
<DOC>
<DOCID>LN-20020502036</DOCID>
<DOCNO>LN-20020502036</DOCNO>
<DATE>05/02/02</DATE>
<GEOGRAPHY>LONDÝN</GEOGRAPHY>
<TEXT>
Britská královna Alžběta II. ve svém úterním projevu k parlamentu při příležitosti oslav 50. výročí svého panování potvrdila své odhodlání setrvat na trůně. Tím zřejmě nadlouho uklidnila spekulace, že by se mohla pokusit předat žezlo korunnímu princi Charlesovi. Úterním projevem a pondělní večeří se všemi svými žijícími ministerskými předsedy panovnice zahájila oficiální program oslav 50. výročí nástupu na trůn.
</TEXT>
</DOC>
<DOC>
<DOCID>LN-20020502037</DOCID>
<DOCNO>LN-20020502037</DOCNO>
<DATE>05/02/02</DATE>
<GEOGRAPHY>BERLÍN</GEOGRAPHY>
<TEXT>
Německé město Hamburk nabídlo africkým zemím peněžní hotovost, pokud přijmou zpět Afričany, kteří v tomto městě neuspěli při žádosti o azyl. Ministr vnitra německého spolkového státu Hamburk Roland Schill prohlásil, že město vyplatí africkým státům až 7500 dolarů za každého neúspěšného uchazeče o azyl. Podle hamburského ministerstva vnitra je v tomto severoněmeckém městě na 2600 odmítnutých žadatelů, z nichž každý stojí radnici ročně přes 7200 dolarů.
</TEXT>
</DOC>
<DOC>
<DOCID>LN-20020502038</DOCID>
<DOCNO>LN-20020502038</DOCNO>
<DATE>05/02/02</DATE>
<TITLE>
Politické diskuse mimo politické strany jsou podle poslance Payna nezákonné
</TITLE>
<TEXT>
Občanská společnost je jedním z hlavních témat nadcházejících voleb. Žádná politická strana nezpochybňuje, že občané mají mít vliv na chod věcí, ale panuje mezi nimi nesoulad v tom, v jaké míře a jakým způsobem mohou takové právo uplatňovat. Princip občanské společnosti je protiváhou poměrně rozšířeného názoru, že občané ovlivňují politiku pouze v době voleb, a jestliže zvolení politici neplní své předvolební sliby, tak voličům nezbývá než tomu bezmocně přihlížet. Z toho vyvěrají pocity rezignace a frustrace. Hlavním úskalím občanské společnosti je to, že na její vytvoření neexistuje žádný obecně použitelný návod. Občanské spolky ani sdružení nelze zakládat podle nějaké šablony, protože pak by fungovaly jen formálně a byly by stejně k ničemu. Kde tedy s budováním občanské společnosti začít? V Česku je asi nejpřirozenějším místem hospoda.
</TEXT>
<HEADING>
Ideál občanské společnosti
</HEADING>
<TEXT>
V hospodě se o politice mluvilo vždycky, většinou však takové řeči nepřekročily rámec nespokojeného reptání. Štamgasti jedné restaurace v Roztokách u Křivoklátu se ale pokusili o něco nového. Zjistili, že hádkám o politice věnují desítky hodin. A tak dostali někdy loni nápad: pořádat pravidelné veřejné debaty na vybraná témata a s pozvanými hosty. A protože si nekladli malé cíle, rozeslali pozvánku mnoha politikům včetně více či méně významných poslanců. Někteří se omluvili a jiní vůbec neodpověděli, ale řada z nich do poměrně zapadlé obce v křivoklátských lesích skutečně přijela. Dalo by se říct, že se roztockým štamgastům podařilo do jisté míry naplnit ideál občanské společnosti. Místo planých pivních řečí se mohli konkrétních politiků ptát na motivy či důvody konkrétních politických rozhodnutí. A minimálně získali iluzi, že jejich názory a postoje mají pro tyto politiky svou váhu a důležitost. V tom jsou jejich aktivita a opětovaný zájem politiků oboustranně sympatické.
</TEXT>
<HEADING>
Neregistrovaná politická činnost zakázána
</HEADING>
<TEXT>
Organizátory roztockých debat úspěchy povzbudily a dodaly jejich úsilí na vytrvalosti až houževnatosti. Lze samozřejmě vést spor o tom, nakolik je vhodné bombardovat pozvánkami člověka, který o podobné setkání zjevně nemá zájem. Ale Roztočtí vycházeli z celkem správného předpokladu, že politici jsou ve funkcích pro lidi (a nikoliv naopak), takže by měli mít aspoň dostatek slušnosti na jejich dopisy odpovědět. Poslance Jiřího Payna však mnohatýdenní úsilí organizátorů debat vyprovokovalo k odpovědi, kterou snad ani nemohl psát s jasnou hlavou. Mimo jiné totiž do e-mailu uvedl: " Jako skupina občanů, pokud se pravidelně a systematicky zabýváte politikou, porušujete zákony. Jsem přesvědčen, že jsou to špatné zákony, ale platí. Podle našich zákonů se můžete věnovat jakýmkoliv tématům kromě politiky. Chcete-li se věnovat politickým diskusím, podle našich zákonů to smíte činit pouze v rámci politických stran. Neregistrovaná politická činnost je u nás zakázána ." Je to skandální a šokující rozuzlení: pokud se v hospodě bavíte o politice, můžete za to jít do kriminálu. Takový je aspoň názor člověka, který se jako poslanec a nikoliv bezvýznamný člen ODS na tvorbě a schvalování zákonů v posledním desetiletí podílel. Formulku "zákony mohou být špatné, ale stejně se musí dodržovat" neslyšíme prvně (zvlášť z řad ODS), ještě nikdy to však nebyl takový nesmysl. Jistě: Jiří Payne v primárních volbách v ODS neuspěl a z vysoké politiky či spíše politiky úplně odchází. Sám v jednom z dalších mailů roztockým debatérům píše, že " jako soukromá osoba s perspektivou nezaměstnanosti " věnuje volný čas " zařizování soukromých věcí a hledání zaměstnání ". Stále je však zvoleným a zároveň slušně placeným poslancem. A protože ani po vypršení mandátu nebude na dlažbě ze dne na den a bez prostředků, nemusí kvůli tomu ztrácet hlavu a glanc už měsíce dopředu. Když se poslanec parlamentu hodlá bavit o politice pouze s voliči, kteří mají "jasný právní statut", je to nejen nekonečná arogance, ale také popření všech principů občanské společnosti. Či spíše normálních vztahů politiků a jejich voličů. Ale Roztočtí mohou být spokojeni: o jednom poslanci a určitém politickém myšlení se nakonec dozvěděli víc, než kdyby k nim Jiří Payne na pivo nakonec přijel.
Organizátory roztockých debat úspěchy povzbudily a dodaly jejich úsilí na vytrvalosti až houževnatosti. Lze samozřejmě vést spor o tom, nakolik je vhodné bombardovat pozvánkami člověka, který o podobné setkání zjevně nemá zájem. Ale Roztočtí vycházeli z celkem správného předpokladu, že politici jsou ve funkcích pro lidi (a nikoliv naopak), takže by měli mít aspoň dostatek slušnosti na jejich dopisy odpovědět. Poslance Jiřího Payna však mnohatýdenní úsilí organizátorů debat vyprovokovalo k odpovědi, kterou snad ani nemohl psát s jasnou hlavou. Mimo jiné totiž do e-mailu uvedl: " Jako skupina občanů, pokud se pravidelně a systematicky zabýváte politikou, porušujete zákony. Jsem přesvědčen, že jsou to špatné zákony, ale platí. Podle našich zákonů se můžete věnovat jakýmkoliv tématům kromě politiky. Chcete-li se věnovat politickým diskusím, podle našich zákonů to smíte činit pouze v rámci politických stran. Neregistrovaná politická činnost je u nás zakázána ." Je to skandální a šokující rozuzlení: pokud se v hospodě bavíte o politice, můžete za to jít do kriminálu. Takový je aspoň názor člověka, který se jako poslanec a nikoliv bezvýznamný člen ODS na tvorbě a schvalování zákonů v posledním desetiletí podílel. Formulku "zákony mohou být špatné, ale stejně se musí dodržovat" neslyšíme prvně (zvlášť z řad ODS), ještě nikdy to však nebyl takový nesmysl. Jistě: Jiří Payne v primárních volbách v ODS neuspěl a z vysoké politiky či spíše politiky úplně odchází. Sám v jednom z dalších mailů roztockým debatérům píše, že " jako soukromá osoba s perspektivou nezaměstnanosti " věnuje volný čas " zařizování soukromých věcí a hledání zaměstnání ". Stále je však zvoleným a zároveň slušně placeným poslancem. A protože ani po vypršení mandátu nebude na dlažbě ze dne na den a bez prostředků, nemusí kvůli tomu ztrácet hlavu a glanc už měsíce dopředu. Když se poslanec parlamentu hodlá bavit o politice pouze s voliči, kteří mají "jasný právní statut", je to nejen nekonečná arogance, ale také popření všech principů občanské společnosti. Či spíše normálních vztahů politiků a jejich voličů. Ale Roztočtí mohou být spokojeni: o jednom poslanci a určitém politickém myšlení se nakonec dozvěděli víc, než kdyby k nim Jiří Payne na pivo nakonec přijel.
</TEXT>
</DOC>
<DOC>
<DOCID>LN-20020502039</DOCID>
<DOCNO>LN-20020502039</DOCNO>
<DATE>05/02/02</DATE>
<TITLE>
Klesající inflaci provází pokles produkce
</TITLE>
<TEXT>
Ceny letos nahoru zřejmě příliš nepoletí. Ruku v ruce s Českou národní bankou snížilo odhad inflace i ministerstvo financí. Obě instituce se víceméně shodují na tom, že by spotřebitelské ceny neměly vzrůst o víc než o tři procenta a nějaké drobné. Laik by zřejmě očekával, že davy nadšených ekonomů začnou vestoje aplaudovat. Jenže klesající míru inflace obvykle doprovází také pokles hospodářské produkce. Samozřejmě nejde o žádné tajemství, jen tu není důvod k nadšeným výkřikům. Odhad růstu HDP letos snížila centrální banka už dvakrát. Nižší prognózu hospodářského růstu v tichosti předvídá i ministerstvo financí. Příčina je jasná: dosud zběsile zpevňující koruna a pomalá rekonvalescence z recese ekonomik západní Evropy. Odborníci vidí trhliny i v inflační prognóze. Centrální banka totiž minulý čtvrtek zdůvodnila nečekanou redukci klíčových úrokových sazeb i nižším odhadem inflace. Ekonomové si přitom za zády bankovní rady šuškají, že spíš než nižší inflací byl krok ČNB vyvolán nátlakem českých exportérů. Ti už drahně měsíců silné měně spílají, nepříznivým kursem jim prý klesají tržby. Skeptik pak jen dodává, že snížení úrokových sazeb vyjde banku levněji než další nevydařená intervence.
</TEXT>
</DOC>
<DOC>
<DOCID>LN-20020502040</DOCID>
<DOCNO>LN-20020502040</DOCNO>
<DATE>05/02/02</DATE>
<TITLE>
Ministr Březina se loučí v cestovní horečce
</TITLE>
<TEXT>
Nejmladší ministr vlády sebevrahů zakončí svou politickou dráhu sérií naučných výletů. Představa, že už od léta bude cestovat "za své", jako obyčejní smrtelníci, vyvolala v Karlu Březinovi vlnu nebývalé aktivity. Až se za deset dnů vrátí z USA, čeká jej v červnu cesta do Slovinska a pak na fotbalový šampionát do Koreje. Důležitou služební cestu do Británie ještě nemá jistou - snad mu to vyjde. V USA se bude ministr "seznamovat s nejnovějšími trendy a programy u význačných firem". Rýpaly možná napadne, že v elektronickém věku by ministrovi mohly stejné informace poskytnout místní pobočky renomovaných firem, případně četba odborných periodik. Ale dočasní obyvatelé Strakovy akademie se řídí příslovím "lepší jednou vidět než stokrát slyšet". Není špatné seznámit se na vlastní oči s proslulým Silicon Valley, zvlášť když to platí erár, rozuměj ti, kteří jezdí do zahraničí za své. Představa úřadu jako dojné krávy, která úředníky zabezpečí a k platu jim přilepší nějakou tou naturální prebendou (třeba výletem), patří do jiných zeměpisných oblastí. Karel Březina reprezentuje ten druh úředníků, kteří si při odchodu z funkce s sebou vezmou vše, co obrazně řečeno není přišroubované, a ještě si nechají umýt auto. Možná je to předobraz sebevědomých úředníků slibovaných Vladimírem Špidlou, kteří jsou za svou práci spravedlivě odměněni. Jen zahořklý, zakomplexovaný a závistivý rovnostář by nepřál dlouholetému zapálenému fotbalovému fanouškovi výlet na mistrovství světa.
</TEXT>
</DOC>
<DOC>
<DOCID>LN-20020502041</DOCID>
<DOCNO>LN-20020502041</DOCNO>
<DATE>05/02/02</DATE>
<TITLE>
Kdo a proč včera vyrazil do ulic?
</TITLE>
<TEXT>
Stalo se už tradicí, že První máj slaví v městských ulicích skinheadi a anarchisté, přičemž jim letos opatrně - a neskrývaně předvolebně - sekundovaly některé politické strany. Český rozhlas se v anketě dotazoval, co pro jeho posluchače První máj symbolizuje, zda oslavu lásky, nebo práce. Většina těch, kdo odpověděli, se vyjádřila pro lásku. Práci zřejmě netřeba oslavovat, a v jednom úterním komentáři jsme se dokonce mohli dočíst, že lidé jsou raději, když nemusejí dělat nic. Tím si vůbec nejsem jista, protože znám hodně lidí, kteří pracují docela rádi (i když rádi také odpočívají nebo prostě lelkují), a kdyby neměli nic na práci, nudili by se. Také jsem ovšem ráda, že zmizely oficiální průvody, kam většina účastníků chodila jen proto, aby se vyhnuli potížím, a nad kterými se skvěla hesla, kterým nevěřili ani ti, kdo je malovali, ani ti, kdo je v průvodě nesli. Přece jen však mám pocit, že české společnosti cosi schází. Oslavujeme jen soukromé události, náboženských slavností se účastní jen věřící, kterými naše společnost neoplývá. Členové a stoupenci (ale hlavně vedení) politických stran oslavují své úspěchy ve volbách a pak ovšem známe masové a okázalé oslavy vítězství českých hokejistů nebo fotbalistů. Práce, láska ani česká státnost viditelně lidi do ulic nevábí. Že by tedy vítězné sportovní týmy opravdu byly to jediné, co českou společnost tmelí, na čem jí záleží a na čem se dokáže shodnout?
</TEXT>
</DOC>
<DOC>
<DOCID>LN-20020502042</DOCID>
<DOCNO>LN-20020502042</DOCNO>
<DATE>05/02/02</DATE>
<TITLE>
František Radkovský, římskokatolický biskup plzeňský
</TITLE>
<HEADING>
1. Kdo vyhraje volby?
</HEADING>
<TEXT>
Nevím, ale bylo by dobře, kdyby to byla strana (či strany) poctivá a neúplatná, která by věrně naplňovala svůj program.
</TEXT>
<HEADING>
2. Kdo bude příštím premiérem?
</HEADING>
<TEXT>
Také nevím, ale měl by to být opravdový státník, ryzí a poctivý, schopný a skromný, který by stavěl zájmy státu nad zájmy osobní i nad zájmy vlastní strany a který by byl schopen sjednotit v dobře pracující vládě vynikající politiky a odborníky.
</TEXT>
<HEADING>
3. Jaký problém by měla příští vláda vyřešit?
</HEADING>
<TEXT>
Měla by zemi přivést do EU a napravit pošramocené vztahy se sousedními státy. Odvážně vést společnost k čestnému vyrovnání s minulostí, a pomoci jí tak zbavit se xenofobního komplexu. Zasazovat se o zmírnění či zastavení nepříznivého morálního a demografického vývoje. A definitivně upravit vztahy mezi státem a církvemi a náboženskými společnostmi k vzájemné spokojenosti.
Měla by zemi přivést do EU a napravit pošramocené vztahy se sousedními státy. Odvážně vést společnost k čestnému vyrovnání s minulostí, a pomoci jí tak zbavit se xenofobního komplexu. Zasazovat se o zmírnění či zastavení nepříznivého morálního a demografického vývoje. A definitivně upravit vztahy mezi státem a církvemi a náboženskými společnostmi k vzájemné spokojenosti.
</TEXT>
</DOC>
<DOC>
<DOCID>LN-20020502043</DOCID>
<DOCNO>LN-20020502043</DOCNO>
<DATE>05/02/02</DATE>
<TITLE>
Ad LN 27. 4.: Skončí diktatura cechů?
</TITLE>
<TEXT>
Nechci na malém prostoru polemizovat s příkrými odsudky komor, prezentovanými panem Koreckým. Dovolím si však upozornit na jiný aspekt návrhu poslance Bendy, který autor nazval bleskem rozumu. Myslím, že spíše než o blesk rozumu jde o nepoctivý způsob, jak obejít regulérní projednávání zákonů a jejich novel. Odhlédnu-li od toho, že právě takovéto novely náš právní řád z nepřehledňují, je zde i další vážná námitka proti takovémuto způsobu úprav zákonů. Zdravotnická legislativa se potýká s mnoha problémy, zejména s blížícím se rušením okresních úřadů. Přidáme-li k tomu razantní zásah do systému osvědčování odbornosti a povolování soukromých lékařských praxí bez promyšlené vazby na další zákony, nemůže to pro fungování zdravotnictví přinést nic dobrého. Ačkoli jsem zastáncem současného modelu povinného členství i pravomocí komor při osvědčování odbornosti, nebráním se diskusím o těchto tématech. Důrazně však protestuji proti způsobu novelizace, který předvedl poslanec Benda, i proti zjednodušujícím odsudkům pana redaktora Koreckého.
</TEXT>
</DOC>
<DOC>
<DOCID>LN-20020502044</DOCID>
<DOCNO>LN-20020502044</DOCNO>
<DATE>05/02/02</DATE>
<TITLE>
Ad LN 23. 4. 2002: Hřbitovní kvítka.
</TITLE>
<TEXT>
Souhlasím s každým slovem pana Vaculíka o dětském vandalismu. Vždy platilo, že za nezletilé děti odpovídají rodiče nebo jejich zákonití zástupci. Hřbitovy se za mých let neplundrovaly, vandalských činů a napadení také mnoho nebylo a žáci nechodili do školy ozbrojeni. Zato se ale pamatovalo ve sdruženém pojištění domácnosti na škody zaviněné dětmi. Samozřejmě, že škody museli uhradit rodiče. Uvažovat o snížení hranice trestní zodpovědnosti je směšné. Je třeba zvýšit vědomí rodičovské odpovědnosti, jinak se brzy dočkáme toho, že se nejtěžších hrdelních zločinů a atentátů budou na objednávku dopouštět děti ve věku 12 - 14 let. Návodné ukázky se jim předvádějí dnes a denně včetně poučení, že se jim nic nestane. Policie případ pro jejich nízký věk odloží.
</TEXT>
</DOC>
<DOC>
<DOCID>LN-20020502045</DOCID>
<DOCNO>LN-20020502045</DOCNO>
<DATE>05/02/02</DATE>
<TITLE>
Ad LN 27. 4.: Trojka pro vládu?...
</TITLE>
<TEXT>
V rozhovoru pro LN předseda demokratické strany kategoricky odmítl podílet se na vládě s předsedou jiné demokratické strany. Kdyby tohle vyslovila soukromá osoba o jiné soukromé osobě, nelze nic namítat. Každý má právo vybrat si spolupracovníky. Při obsazení vládních funkcí je tomu jinak. Václav Klaus je - či s velkou pravděpodobností bude - osobou, která bude při dodržení všech demokratických principů zvolena velkým počtem občanů. Ohlašuje-li Špidla předem, že ho jako spolupracovníka odmítá, vyjadřuje tím své pohrdání desítkám či stovkám tisíc spoluobčanů. Dává tak najevo, že zájmy své strany, v horším případě své osobní, klade nad zájmy veřejné.
</TEXT>
</DOC>
<DOC>
<DOCID>LN-20020502046</DOCID>
<DOCNO>LN-20020502046</DOCNO>
<DATE>05/02/02</DATE>
<TITLE>
Ad LN 27. 4.: Tabáková reklama končí.
</TITLE>
<TEXT>
Jako celoživotní nekuřák bych měl nad zákonem o zákazu tabákové reklamy zřejmě jásat. Zmizí reklama, klesne počet kuřáků a - já budu tam, kde jsem byl předtím. Důvod k jásotu mi totiž kalí fakt, že stále zůstane dost lidí, kteří budou na veřejnosti v mé těsné blízkosti vydechovat tabákový dým a vnucovat mi roli pasivního kuřáka. Zákon změní pouze to, že si na tramvajové zastávce v ideálním případě nezapálí cigaretu devět lidí, ale o třetinu méně. Smrtelné nebezpečí pro mě ovšem představují už zplodiny z jedné cigarety. Netvrdím, že zákon přijatý sněmovnou nemá žádný smysl, ale pro nekuřáky je minimální. Více bych ocenil, kdyby stát místo boje s reklamou dbal na to, aby na veřejných místech, kde je zákaz kouření vyhlášen, byl důsledně dodržován.
</TEXT>
</DOC>
<DOC>
<DOCID>LN-20020502047</DOCID>
<DOCNO>LN-20020502047</DOCNO>
<DATE>05/02/02</DATE>
<TITLE>
Ad LN 27. 4.: Tragédie v německé škole.
</TITLE>
<TEXT>
Nesouhlasím s názorem, že agresivita dětí souvisí s rostoucí agresivitou ve společnosti, v níž se, jak se s oblibou generalizuje, uplatňují pouze ti, kteří jdou bezohledně za svými sobeckými cíli. Bezduchá, zdraví a život ohrožující agresivita, s níž se setkáváme už na základních školách, vypovídá o neschopnosti a méněcennosti agresorů. Ti již ve školních lavicích zakoušejí, že nemohou uspět ve světě, v němž jsou požadovány výsledky, jichž lze dosáhnout jedinou cestou: "nudnou" pravidelnou systematickou prací, při níž je třeba podstupovat duševní nebo tělesnou námahu a vyrovnávat se se zklamáním, nedostaví-li se napoprvé očekávaný výsledek. Vždy se najdou tací, kteří se budou pokoušet zakrýt svoji neschopnost soustředěně pracovat drzostí vůči učiteli či bezohledností k úspěšnějším spolužákům. Že je možné kvůli neúspěchu, který patří k životním zkušenostem, zabít sebe i jiné, s tím je už třeba počítat. Čelíme problému, který je více psychologický než společenský.
</TEXT>
</DOC>
<DOC>
<DOCID>LN-20020502048</DOCID>
<DOCNO>LN-20020502048</DOCNO>
<DATE>05/02/02</DATE>
<TITLE>
Ad LN 19. 4.: Volič že rozdá karty?...
</TITLE>
<TEXT>
V rozhovoru s Janem Hartlem mne znepokojil již nadpis, poněkud zpochybňující smysl i výsledek voleb, budou-li o další podobě země rozhodovat stranické elity. Proč se tedy mají volby konat? Snad ne pouze proto, aby byl určen předseda vítězné strany, který by usedl do křesla premiéra? Vyjadřuje-li se v tomto smyslu o volbách šéf největší domácí agentury pro zjišťování veřejného mínění, může to vést k oslabení účasti občanů ve volbách a ke zpochybnění objektivity při hodnocení volebních preferencí. Jan Hartl považuje za úkol realistických politiků začít hledat způsob, jak vtáhnout KSČM do hlavního politického proudu. Je cílem společnosti zjednodušit sestavování funkčních vlád? To jsme si mohli ponechat Národní frontu. Po spolupráci s KSČM na komunální úrovni by měla začít integrace KSČM i do vrcholné politiky. Dovedl by si někdo něco podobného představit i po více než 12 letech v bývalém západním Německu?
</TEXT>
</DOC>
<DOC>
<DOCID>LN-20020502049</DOCID>
<DOCNO>LN-20020502049</DOCNO>
<DATE>05/02/02</DATE>
<TITLE>
Ad LN 15. 4.: Demokrati druhé kategorie
</TITLE>
<TEXT>
Politické subjekty ucházející se o přízeň voličů by měly mít stejné podmínky pro možnost uspět u nich. V pořadu Bez imunity na ČT 1 mají přednost strany, které byly úspěšné ve volbách minulých. Politických subjektů je příliš a vybrat způsob, který by dal všem prostor pro zviditelnění, je obtížné. Spravedlivé by bylo, kdyby losování na konci pořadu určilo příští subjekty, zatímco stávající politické strany by seděly mezi nevylosovanými. Teprve pak by bylo možné považovat pořad za demokratický.
</TEXT>
</DOC>
<DOC>
<DOCID>LN-20020502050</DOCID>
<DOCNO>LN-20020502050</DOCNO>
<DATE>05/02/02</DATE>
<TITLE>
LN přinášejí třetí ukázku z nového románu spisovatele Michala Viewegha
</TITLE>
<TEXT>
Báječná léta s Klausem Třetí část
Dnešní hodnocení kuponové privatizace je úsměvné a absurdní.
</TEXT>
<HEADING>
Václav Klaus, Narovinu
</HEADING>
<TEXT>
Existovaly tu i další záhady. Také Kvidův otec byl při nákupu akcií Skláren Kavalier veden nejen logicky vysvětlitelnou důvěrou v prosperitu podniku, v němž byl dlouhá léta zaměstnán, a který tudíž dobře znal, ale zjevně i jakousi tajuplnou geniální intuicí: hodnota sklárenských akcií totiž rostla doslova každým dnem a brzy bylo zřejmé, že se v rámci kuponové privatizace zařadí do nepočetné skupiny opravdu výnosných investic. Kdyby kdokoli z rodiny prodal akcie už dnes, utržil by více než sedmdesát tisíc korun. "No já zírám!" komentovala to Kvidova matka. Kvidův otec se stal pro rodinu dočasným hrdinou. "Teda otče, ty seš úplnej kapitalista!" chválil ho Paco. "Že jo?!" souhlasil s bratrem Kvido. "Vždyť on se úplně minul povoláním. Vždyť on je doslova předurčenej pro kapitálový spekulace!" "Nema problema," usmíval se otec skromně, ale bylo vidět, že mu uznání manželky i obou synů (jakkoli šlo o respekt dosti udivený) dělá velice dobře.
Překvapivě uznale se o nákupu akcií sázavských skláren vyjádřil i dědeček Josef, který se ze zapřisáhlého odpůrce kuponové metody během několika týdnů proměnil v jejího oddaného stoupence - ale rodina, vedena ohledem na jeho pokročilý věk a nemocné srdce, tento kopernikánský obrat taktně mlčky přešla. Všichni viděli, že dědeček prožívá dosud nepoznané vzrušení, a nechtěli mu je kazit. Chápali ho: v minulosti sice mnohokrát hrával s ostatními havíři karty o peníze, ale většinou se jednalo o desetníkový mariáš - a i když se v den výplaty na šachtě tradičně hrával rovněž mariáš korunový, dědečkovy nejslavnější životní výhry se přesto pohybovaly sotva v řádu stokorun. Nyní hrál Kvidův dědeček o celé desetitisíce. V lékárně na náměstí Bratří Synků si zakoupil velkou černou lupu a s její pomocí v novinách denně procházel dlouhé sloupce drobných čísel, referujících o pohybu kursu akcií; nikdy se ovšem nespokojil pouze s informací o Sklárnách Kavalier (které si k jeho radosti vedly stále lépe), nýbrž si se škodolibou potěchou četl také údaje o zcela ztrátových podnicích. "Šroubárny Hvězdonice klesly na šestnáct korun!" volal posměšně. "Rád bych teď viděl toho debila, kterej do nich těch tisíc korun vrazil! Ten si asi rve vlasy! Hehehe!" "Nerozčiluj se!" upomínala ho babička Věra. "Prosím tě, nerozčiluj se!" Ale dědeček jen mávl rukou. Když se dostatečně pobavil předpokládaným cizím neštěstím, vrátil se k nejčastější české otázce oněch pohnutých dní: Prodat, nebo ještě počkat? Ona otázka mu způsobovala trýznivé dilema, jež se pokoušel řešit během neklidného přecházení z obývacího pokoje do kuchyně a zase nazpět samozřejmě se zapálenou cigaretou, jejíž popel zkušeně odklepával do své svraštělé hornické dlaně. Rozhodování, provázené oblaky kouře a naříkavým vrzáním parket, zaměstnávalo dědečka natolik, že mu nezbýval čas na tradiční stížnosti a nadávky: babičce velkoryse odpustil nanejvýš riskantní objednávku z katalogu firmy Jana už to zná (tentokrát si zakoupila dvě dosti kluzké protiskluzové podložky do vany a do sprchového koutu) a Kvidovi s Pacem dokonce útrpně toleroval jejich účast na nedávné demonstraci za práva Romů. Bratři dědečkovi o své přítomnosti na manifestaci pochopitelně neřekli, neboť se obávali (jak se s veselým cynismem vyjádřil Paco), že takovou zradu rasistických ideálů by dědečkovo srdce nemuselo vydržet - jenže dědeček je naneštěstí zahlédl v jednom ze záběrů České televize, která ve večerních zprávách o proběhnuvší akci krátce referovala. "A sakra," ulevil si Kvido, když se to od babičky dozvěděl. Když však o pár dní později přišel prarodiče navštívit, dědeček se nečekaně omezil na nebývale strohý komentář. "Jo tak voni maj cikáni málo práv?!" podivil se pouze, aniž zvýšil hlas. "A manifestovali jste taky za jejich právo nás vokrádat?" dodal vítězoslavně a s lupou na oku se dále věnoval novinám. "Vypadalo to jako velkorysost," psal Kvido, "ale ve skutečnosti to byl jen nedostatek času." Sedl si naproti dědečkovi a babička mu vzápětí přinesla kávu s mlékem a dvoubarevnou kakaovou buchtu, kterou si v posledních letech zvykla péct v remosce. Kvido ji pohladil po nahrbených zádech a babička mu nervózně stiskla ruku. "No tak se na toho dědka podívej," vzdychla. "Aspoň se něčím zabaví," řekl Kvido. "Jo tak tendle hotel vám teda rozhodně moc neponese!" rozesmál se nad rozloženými novinami dědeček, který Kvidovu přítomnost už příliš nevnímal. "Mamlasové jedni!" Vznikající šedý zákal nedokázal Kvido v lupou zvětšeném dědečkově oku rozpoznat, ale zato v něm viděl jiné věci: jeho místy až dojemný úžas z toho, že mu poprvé v životě něco doopravdy vyšlo; výsměch všem hlupákům, kteří investovali do ztrátových podniků; pohrdání všemi přizdisráči, kteří se spokojili s jistotou desetinásobku Harvardských fondů - a především pak stále silnější obdiv k člověku, který byl na žlutočervené kuponové knížce vlastnoručně podepsán. K Václavu Klausovi.
Jakmile Kvidův otec rozhodl, že nastal vhodný čas k prodeji akcií (ani tentokrát se ve svém odhadu nezmýlil), dědeček jej s těžkým srdcem poslechl. "No, uvidíme. Uvidíme!" opakoval zamračeně znovu a znovu a výstražně zdvihal od cigaret zažloutlý ukazováček, jako by naznačoval, že má jisté znepokojivé informace. "Uvidíme, jestli jsme udělali dobře..." Věděl sice, že sám by se k prodeji patrně nikdy neodhodlal - ale na druhou stranu si svými okázalými pochybnostmi potřeboval otevřít zadní vrátka pro případ, že by se otcem doporučená transakce nakonec ukázala finančně nevýhodná. ("Já vám to říkal!" mohl by se pak rozčilovat dědeček. "Neříkal jsem vám, že je blbost to teďkonc prodávat?!") Jak ovšem Kvidův otec správně předpokládal, v následujících dnech a týdnech hodnota sklárenských akcií začala klesat, což dědečkovy pochybnosti výrazně rozptýlilo - a když mu posléze banka peníze skutečně vyplatila a plnoštíhlá pokladní do příslušné kolonky vkladní knížky vepsala ohromující cifru 186 790 korun (slovy sto osmdesát šest tisíc sedm set devadesát), definitivně uvěřil, že se mu povedl životní kauf. Takové peníze nejenže nikdy v životě neměl, ale ani je nikdy neviděl - a nyní byly jeho. Přičetl-li k získané částce celoživotní úspory, měli s babičkou na knížce něco přes čtvrt milionu. "Máme na knížce čtvrt milionu, tak to by bylo, abysme na starý kolena s bábou nevyšli..." opakoval v příštích letech často spokojeně. Za přepážkou v Komerční bance v Michli se alespoň na chvíli stal tím, kým chtěl být vždycky - totiž kapitalistou. "Držte si kloboučky, jedeme z kopce!" smál se na zaraženou pokladní, hladil ji po vlasech a štípal ji do buclatých tváří. "Velké napětí," psal Kvido, "se zpravidla uvolňuje nedůstojným způsobem."
A komu za to všechno dědeček vděčil? Václavu Klausovi. Kvido si už dříve několikrát všiml, že dědeček má sklon (tak jako tisíce jiných) podléhat Klausovu profesorskému charismatu - ale teprve nyní jej začal bez nadsázky uctívat. "Kdyby pana premiéra potkal na ulici, nejspíš by si před ním kleknul," tvrdil Kvido. "Každopádně by se přinejmenším uklonil." Klaus se v dědečkových očích stal jakýmsi českým Davidem Copperfieldem: všude kolem (řečeno dědečkovými slovy) byl jen samej šlendrián a bordel, ale Klaus z toho šlendriánu a bordelu dokázal dědečkovi vyčarovat skoro dvě stě tisíc. No není to lepší než nechat zmizet lokomotivu?
Michal Viewegh: Báječná léta s Klausem. Vydává nakladatelství Petrov, Brno 2002. 213 stran, náklad a cena neuvedeny.
</TEXT>
</DOC>
<DOC>
<DOCID>LN-20020502051</DOCID>
<DOCNO>LN-20020502051</DOCNO>
<DATE>05/02/02</DATE>
<TITLE>
Tvůrce kultovního kresleného seriálu o americké rodince Matt Groening zvažuje jeho ukončení
</TITLE>
<TEXT>
Překvapit diváky je stále těžší, tvrdí tvůrce úspěšného seriálu. To má být také hlavní příčina pravděpodobného konce "žluté rodinky".
LONDÝN - "Myslím, že se blížíme ke konci," řekl tvůrce kresleného seriálu Simpsonovi Matt Groening pro list Financial Times. Odůvodnil to tím, že seriál je za zenitem a nové příběhy "takové normální americké rodinky" již nemohou diváky nadále překvapovat. "Proces tvorby je čím dál tím těžší," uvedl Groening. "Když je nějaká postava tak stupidní jako Homer Simpson, stojí dost úsilí vymyslet, jak by diváky překvapil," řekl dále. Proti tomuto tvrzení však stojí 60 milionů fanoušků "žluté rodiny" ze Springfieldu, kteří bedlivě sledují její příběhy v šedesáti zemích světa. Simpsonovi se za dvanáct let svého působení na televizní obrazovce stali symboly krize středního věku i pubertální rebelie. V časopise TV Guide se v nedávno zveřejněném žebříčku 50 nejlepších televizních show tento seriál umístil na osmém místě. Časopis Time označil Simpsonovy za "televizní program století". Příběhy Homera, Marge, Barta, Lisy a Maggie udělaly z jejich tvůrce multimilionáře. Ostatní tvůrci mohli jen tiše závidět. Existuje ještě další důvod pro ukončení kultovního seriálu. Groening se netají tím, že jeho vztahy se společností Fox, která Simpsonovy vlastní a vysílá ve Spojených státech, nejsou zrovna nejlepší. Nechal se slyšet, že i když pro Fox vydělává stamiliony, když vejde do místnosti, stěží zaznamená na jejich tvářích (vedení společnosti Fox) alespoň náznak úsměvu. Velkým rozčarováním bylo pro Groeninga stažení dalšího jeho kresleného seriálu - Futuramy z vysílání. Následně obvinil Fox, vlastněný mediálním magnátem Robertem Murdochem, z nedostatečné podpory této show. Je tedy pravděpodobné, že Groening je z postupu televizní společnosti natolik rozčarován, že uvažuje také o ukončení Simpsonových. Společnost Fox však jeho slova nebere příliš vážně. V úterý zdůraznila, že Groening "hovořil o ukončení Simpsonových od dob, kdy seriál začínal". Informoval o tom list Daily Telegraph.
</TEXT>
<HEADING>
Emmy - zachránce Simpsonových
</HEADING>
<TEXT>
Simpsonovi začínali skromně. Od roku 1987 do roku 1990 měli vyhrazeno 30 vteřin v Tracey Ullman Show na TV Fox. Čtrnáctého února 1990 nastal konečně jejich velký den: Fox uvedl půlhodinový pilotní díl k seriálu Simpsonovi. Seriál získal za dobu svého trvání čtyři ceny Emmy v letech 1990, 1991, 1995 a 1997. Zdá se, že další cenná soška by konec Simpsonových dokázala oddálit. "Když získáte cenu Emmy za nejlepší kreslenou show, musíte to hnát dál několik dalších let," řekl pro Financial Times Groening.
Simpsonovi začínali skromně. Od roku 1987 do roku 1990 měli vyhrazeno 30 vteřin v Tracey Ullman Show na TV Fox. Čtrnáctého února 1990 nastal konečně jejich velký den: Fox uvedl půlhodinový pilotní díl k seriálu Simpsonovi. Seriál získal za dobu svého trvání čtyři ceny Emmy v letech 1990, 1991, 1995 a 1997. Zdá se, že další cenná soška by konec Simpsonových dokázala oddálit. "Když získáte cenu Emmy za nejlepší kreslenou show, musíte to hnát dál několik dalších let," řekl pro Financial Times Groening.
</TEXT>
</DOC>
<DOC>
<DOCID>LN-20020502052</DOCID>
<DOCNO>LN-20020502052</DOCNO>
<DATE>05/02/02</DATE>
<GEOGRAPHY>LONDÝN</GEOGRAPHY>
<TEXT>
Nejstarší zkameněliny zvířecích stop zaznamenaných na pevnině objevil tým kanadských a britských vědců ve skalách v jihovýchodní Kanadě. Stáří otisků svědčí o tom, že živočichové vyšli z moře asi před 530 miliony lety, tedy o 40 milionů let dříve, než se dosud předpokládalo. Zvíře velikosti humra podobné stonožce se tehdy brodilo navátým pískem, a nikoli po usazeninách na mořském dně. Bylo asi 50 centimetrů dlouhé, mělo 16 až 22 nohou a ocas. Vědci se domnívají, že šlo o živočicha, který byl přechodným článkem mezi hmyzem a korýši. Tato zvířata se asi odvážila na břeh, aby se zde pářila a nakladla vajíčka nebo prchala před predátory.
</TEXT>
</DOC>
<DOC>
<DOCID>LN-20020502053</DOCID>
<DOCNO>LN-20020502053</DOCNO>
<DATE>05/02/02</DATE>
<TEXT>
Nabuzen májovým jitrem uvažuji o třech sortách reprezentantů. Jedni ve smyslu toho slova zastupují určitý celek před veřejností, třeba poslanci a politici vůbec nebo kulturní činitelé, v neposlední řadě též sportovci. Jsou však jedinci, kteří spíš prezentují vlastní názory jako jedinou alternativu všeho moudra. Na všechny dneska dojde. Sněmovna jako jednolitý zastupitelský sbor jednomyslně souhlasila s dubnovým manifestem národní minulosti. V polistopadové éře snad poprvé tak vlastenecky jednotně. Někteří patrioti dokonce v triku, plni odhodlání hájit náš domov až do roztrhání tohoto trika. Možná to mohli předkladatelé prohlášení nařídit i všem ostatním, aby byl efekt ještě působivější. Na hlasy zvenčí nehleďme, jsme přece v právu - a tečka. Podnícen tímto pevným rozhodnutím pohrozil vzápětí předseda ODS, že nebude-li záruka Evropské unie o zachování Benešových dekretů dostatečná, nedoporučí svým voličům, aby v referendu hlasovali pro vstup do unie. - "To mohu odpřísáhnout," dodal pyšně, ale nevybral si nejvhodnější chvíli. O pár hodin dříve totiž nacionalista Le Pen prohlásil, že když vyhraje druhé kolo voleb, plebiscitem rozhodne o vystoupení Francie ze společné Evropy. Premiér Miloš Zeman se zas kuriózně rozloučil s parlamentem nejpitomějším výrokem na zeměkouli, když takto mile oslovil všechny české novináře, a pak ani nestihl hlasovat pro gripeny kvůli podvrtnutému kotníku, jak tvrdí on. Ministr obrany Tvrdík však kritizuje poslance vlastní strany, že místo hlasování popíjeli v poslanecké restauraci alkohol. Nejméně dva - a přitom chyběl jediný hlas. Ale opusťme politiky a věnujme pár řádek umění. Budoucí ředitel Národního divadla přichází s podnětným návrhem, aby se zlatá kaplička nějak přejmenovala. Místo repertoáru chce rozšířit pouze název. Královské české zemské národní divadlo, uvažuje pan nominovaný. Vzhledem k tak problematickým funkcím této scény by se více hodilo "V každé době národ sobě". Zbývá už jen reprezentace sportovní. Po loňském neúspěchu fotbalistů ani nový trenér příliš nejásá, když některé opory odmítly reprezentovat už předem a jiné zas trápí různé neduhy. Například bolavá noha, která za pár dní dostane hráče po zázračné injekci do ideální sestavy kola v německé bundeslize. Navzdory jarnímu sluníčku je tu šampionát hokejistů s všeobecným přesvědčením, že už počtvrté v řadě obhájíme titul mistrů. Do Švédska odcestovala sestava, která v přípravě "školila vyjukané rakouské učedníky", jak nadneseně zhodnotil tisk její výkon. Jen aby tohle vydrželo do 11. května, pokud se do finále vůbec dostaneme. Suma sumárum: reprezentovat znamená hájit čest, a ne být pouhým "prezentem" přemrštěných přání a neukojených ctižádostí.
</TEXT>
</DOC>
<DOC>
<DOCID>LN-20020502054</DOCID>
<DOCNO>LN-20020502054</DOCNO>
<DATE>05/02/02</DATE>
<TITLE>
Zikmund
</TITLE>
<TEXT>
Jméno se překládá jako "vítězná ochrana" nebo "ochránce vítězství". Základem je totiž germánské sieg ("vítězství") a mund, jež označuje "ochranu" nebo "ochránce". Jeden z nejslavnějších nositelů tohoto jména, Zikmund Lucemburský, byl synem Karla IV. a jeho čtvrté manželky Alžběty Pomořanské. V církevním kalendáři má dnes svátek Atanáš Alexandrijský.
</TEXT>
</DOC>
<DOC>
<DOCID>LN-20020502055</DOCID>
<DOCNO>LN-20020502055</DOCNO>
<DATE>05/02/02</DATE>
<TITLE>
Před týdnem snížila Česká národní banka klíčové úrokové sazby. Komerční bankovní domy zareagovaly poměrně rychle. Prodělají na tom spořiví snížení sazeb přinese ještě menší výnosnost například termínovaných účtů. Radost mohou mít naopak ti, kteří chtějí získat od bank úvěry. Zlevňují se jak spotřebitelské neúčelové, tak i účelové úvěry. Kromě toho se stanou dostupnější a levnější i hypoteční úvěry. Ty dosáhly historického minima. Dnes se dá získat hypotéka již s menší než 7% roční úrokovou sazbou.
</TITLE>
<TEXT>
10 rad, jak naložit s penězi
Dnes vám radí Alena Červenková redaktorka přílohy Více peněz
1 Vydělat bez rizika se dá jen se stavebním spořením
Již notoricky známý fakt platí řadu měsíců. Pokud chce spořivý klient získat zaručený výnos a přitom neriskovat, neexistuje pro něj v současnosti jiná alternativa.
</TEXT>
<HEADING>
2 Spořit s bankou se dávno nevyplatí
</HEADING>
<TEXT>
Úrokové sazby termínovaných vkladů se pohybují v současnosti kolem 2,5 % - ovšem ročně. Při kratších dobách vinkulace peněz je výnos samozřejmě nižší. Navíc jsou zisky daněny 15% sazbou. Při inflaci 4,6 % (meziročně v měsíci březnu 3,7 %) tak na termínovaných vkladech klienti prodělávají.
</TEXT>
<HEADING>
3 Nechat peníze ležet na běžném účtu?
</HEADING>
<TEXT>
Stejně tak je můžete mít i doma. Platí totéž jako v případě termínovaných účtů. Pokud je úročení zhruba kolem půl procenta ročně (pokud vůbec), nedá se s žádným výdělkem počítat. K tomu ještě nejrůznější poplatky za provedené transakce, měsíční vedení účtu a zasílání výpisů. Při vkladu třeba sto tisíc korun (a žádných provedených operací) tak na konci roku může klient mít méně peněz, než na účet vložil. Na účtu proto nechávejte jen minimum nezbytně nutných prostředků na běžné výdaje.
</TEXT>
<HEADING>
4 O něco lepší jsou "inteligentní účty"
</HEADING>
<TEXT>
Spořicí účty nabízejí výhodnější úročení než běžný účet. Na podobném typu kont se však vyplatí nechat jenom finanční rezervu pro případ nouze. Jinak ani úrokové míry pohybující se kolem dvou procent nepřinesou dlouhodobě téměř žádný efekt. Ušetřit se však dá na poplatcích doporučujeme používat kanály přímého bankovnictví.
</TEXT>
<HEADING>
5 Kdo chce vydělat, musí riskovat
</HEADING>
<TEXT>
Volné finanční prostředky stále více lidí investuje prostřednictvím podílových fondů. Jejich výběr ovlivňuje celá řada faktorů. Nejdůležitější je určit míru rizika, které je investor ochoten podstoupit. Platí zásada, že riskantnější investice přinášejí dlouhodobě vyšší zisky (ale mohou také přinést i obrovskou ztrátu). To platí třeba pro akciové fondy. Konzervativnější investor volí spíše fondy smíšené. Dluhopisy již nezaručí takové zisky jako v minulém roce. Také investice do fondů peněžního trhu nepřináší vysoké výnosy - především kvůli sílící koruně.
</TEXT>
<HEADING>
6 Investice do podílových fondů má být dlouhodobá
</HEADING>
<TEXT>
Rozhodně se vyplatí nechat peníze ve fondu déle než 6 měsíců - kvůli daním. Po půlroce jsou totiž výnosy osvobozeny od daně z příjmů fyzických osob. Delší časový horizont rovněž vyváží případné poklesy hodnoty podílu. Každý investor by měl předem zvážit, jestli při výrazném poklesu neztratí hlavu a podíl si nenechá vyplatit.
</TEXT>
<HEADING>
7 Investujte část volných peněz do pojištění
</HEADING>
<TEXT>
Určitou část volných prostředků je vhodné investovat i do životního či důchodového pojištění. Z hlediska výnosnosti sice nejde o nejvýhodnější produkty, na druhé straně však představují poměrně bezpečný nástroj pro vytvoření finanční rezervy.
</TEXT>
<HEADING>
8 Půjčovat si v bankách je stále výhodnější
</HEADING>
<TEXT>
Ze snižování úrokových sazeb profitují především ti, kteří žijí na dluh. Postupně se totiž snižují i úrokové sazby úvěrových produktů. Po posledním snížení klíčových úrokových sazeb komerční banky zareagovaly poměrně rychle - úvěrové produkty se snížily až o polovinu procentního bodu. To však platí především pro bankovní sektor.
</TEXT>
<HEADING>
9 Na snížení sazeb vydělají noví klienti
</HEADING>
<TEXT>
Pokud banky snižují úrokové sazby, dotkne se to nově uzavíraných smluv. Ty stávající se mění jen v případě změny takzvaného fixu platí to třeba pro hypoteční úvěry. Ty jsou uzavírány na pevnou úrokovou sazbu po dobu obvykle jednoho, dvou či pěti let. Po tuto dobu zůstávají sazby v platnosti.
</TEXT>
<HEADING>
10 Vyplatí se investovat do bydlení
</HEADING>
<TEXT>
I přes prognózy, že výše úrokových sazeb jsou na historickém minimu, jsou hypoteční úvěry opět o něco výhodnější. Pokud máte možnost investovat do nemovitosti, rozhodně to udělejte - nemovitosti představují poměrně bezpečný nástroj ke dlouhodobému zhodnocení finančních prostředků. Roční zhodnocení investice se pohybuje kolem 10 %. Při tomto druhu investování ale velmi záleží na lokalitě.
I přes prognózy, že výše úrokových sazeb jsou na historickém minimu, jsou hypoteční úvěry opět o něco výhodnější. Pokud máte možnost investovat do nemovitosti, rozhodně to udělejte - nemovitosti představují poměrně bezpečný nástroj ke dlouhodobému zhodnocení finančních prostředků. Roční zhodnocení investice se pohybuje kolem 10 %. Při tomto druhu investování ale velmi záleží na lokalitě.
</TEXT>
</DOC>
<DOC>
<DOCID>LN-20020502056</DOCID>
<DOCNO>LN-20020502056</DOCNO>
<DATE>05/02/02</DATE>
<TITLE>
Klienti nakupují zboží na splátky podle sazebníků, které většinou platí již od závěru loňského roku. Přestože ČNB mezitím několikrát výrazně úrokové sazby snížila, splátkového prodeje se tyto změny prozatím nedotkly. "Naše společnost jako představitel nebankovního sektoru nezískává své zdroje v bankovní sféře. Proto ceny produktů zůstanou prozatím beze změn," vysvětluje Marek Oliva ze společnosti Home Credit. V nejbližším období proto nelze očekávat zlevnění nákupů na dluh. Stejně se ke kroku centrální banky postavily i největší leasingové společnosti. Ty se odvolávají na dlouhodobé finanční smlouvy s bankami, díky kterým by pro ně byl pokles úrokového zatížení nevýhodný.
</TITLE>
<TEXT>
Cetelem
Společnost je připravena reagovat na vývoj trhu. Zatím však zůstávají dosavadní úrokové sazby v platnosti.
</TEXT>
<HEADING>
PŘÍKLADY SAZEB:
</HEADING>
<TEXT>
* při nákupu zboží v hodnotě 10 000 Kč (nulová přímá platba) a době splatnosti 11 měsíců je měsíční splátka 1000 Kč. Roční procentní sazba nákladů (dále RPSN) je 21,31 %.
* cena zboží 20 000 Kč, přímá platba 2000 Kč, počet splátek 24 - výše měsíční splátky je 962 Kč a RPSN 28,26 %
* jestliže si klient koupí zboží v hodnotě 50 000 Kč, na místě zaplatí 5000 Kč a 24 měsíců splácí 2345, pak je RPSN 24,94 % klientům není účtován poplatek za správu či vedení konta
KARTA AURA - měsíční úroková sazba je 1,98 %, za zaslání výpisu poplatek 17 Kč
Home Credit
Ceny nabízených produktů prozatím zůstávají. Sazebník je platný od 1. 11. 2001.
</TEXT>
<HEADING>
PŘÍKLADY SAZEB:
</HEADING>
<TEXT>
* RPSN 35 % na úvěr na zboží v ceně 10 000 Kč při přímé platbě 1000 Kč a době splácení 10 měsíců (první dva měsíce od nákupu zboží je splácení odloženo); výše měsíční splátky je 1083 Kč
* při nákupu zboží v prodejní ceně 20 000 Kč a desetiprocentní platbě v hotovosti je nabízen úvěr na 20 měsíců (opět o dva měsíce odložené splácení). Klient zaplatí RPSN ve výši 30 %; měsíční splátka je 1217 Kč
* pokud zákazník nakoupí zboží za 50 000 Kč a na místě zaplatí 10 000 Kč, pak splácí po dobu 20 měsíců 2704 Kč - RPSN je v tomto případě 35 %
KARTA YES - měsíční úroková sazba je 2,22 %
GE Capital Multiservis
S korekcí úrokových sazeb společnost zatím nepočítá, současné sazby jsou v platnosti od začátku tohoto roku
</TEXT>
<HEADING>
PŘÍKLADY SAZEB:
</HEADING>
<TEXT>
* při ročním splácení úvěru ve výši 10 000 Kč a přímé platbě 10 % (tedy 1000 Kč) je RPSN 42,13 (úroková sazba sama pak 43,60 %)
* dvouletý úvěr na nákupu zboží v hodnotě 20 000 Kč (přímá platba 30 %) je RPSN 32,93 % (úroková sazba sama 32,29 %)
* rovněž dvouletý úvěr na zboží v hodnotě 50 000 Kč při přímé platbě 24 měsíců je úročen RPSN ve výši 32,93 % (úroková sazba 30,37 %)
O. K. KARTA má měsíční úrokovou míru ve výši 1,89 % (platná od 1. 10. 2001)
</TEXT>
</DOC>
<DOC>
<DOCID>LN-20020502057</DOCID>
<DOCNO>LN-20020502057</DOCNO>
<DATE>05/02/02</DATE>
<TITLE>
Snížení klíčových sazeb centrální banky zlevní u většiny českých bank půjčky. Úrokové sazby bezúčelových úvěrů se pohybují mezi deseti až šestnácti procenty. Například u Komerční banky kleslo minimální úročení osobních úvěrů z 10,89 na 10,52 procenta. U snižování úrokového zatížení na straně bankovních půjček si finanční instituce berou čas na důkladnou analýzu mezibankovního trhu. Ke snížení došlo ovšem v mnoha případech především na straně bankovních vkladů - často až o půl procenta. Například Raiffeisenbank snížila úročení běžných účtů z poloviny na desetinu procenta. Banka GE Capital Bank pak v těchto dnech zmenšila úrokové míry u termínovaných vkladů v průměru dokonce o půl procenta. Lidové noviny připravily srovnání nabídky jednotlivých obchodních bank. Při výpočtu splátek byly použity nejnižší úrokové sazby. Ty ovšem většina bank přiděluje zájemcům o úvěr individuálně.
</TITLE>
<TEXT>
GE Capital Bank
BB Centrum, Vyskočilova 1422/Ia
Praha 4-Michle telefon: 02/24 44 11 11 www.gecb.cz
výše úvěru splatnost úroková sazba měsíční splátka zaplaceno (v měsících) (v %)
</TEXT>
</DOC>
<DOC>
<DOCID>LN-20020502058</DOCID>
<DOCNO>LN-20020502058</DOCNO>
<DATE>05/02/02</DATE>
<TITLE>
Snižování úroků: spořiví klienti bank prodělají...
</TITLE>
<TEXT>
Česká spořitelna
</TEXT>
<HEADING>
produkt úroková sazba (v %)*
</HEADING>
<TEXT>
sporožirový účet 0,50 běžný účet podnikatele 0,50 spořicí účet 1,70 - 4,40** spotřebitelský úvěr na 1 rok od 12,30 spotřebitelský úvěr na 2 roky od 12,30 spotřebitelský úvěr na 5 let od 12,30 kontokorent 13,70 kreditní karta
Podnikatelské konto* 0,50 spořicí účet podle doby trvání a výše zůstatku od 1,60 do 3,45 % spotřebitelský úvěr na 1 rok 15,00 spotřebitelský úvěr na 3 roky** 15,00 spotřebitelský úvěr na 5 let - kontokorent k Osobnímu kontu 11,82 kontokorent k Privátnímu TOP Kontu 9,82 kreditní karta při splacení do 1 měsíce se částka neúročí, na 3 měsíce je sazba u TOP Konta 9,82 % a u Osobního konta 1,82 %
Pozn.: *lze sjednat zvýhodněné úročení, **maximální doba trvání úvěru je 3 roky
Pramen: ČSOB
Raiffeisenbank
produkt úroková sazba (v %)
</TEXT>
<HEADING>
běžný účet fyzické osoby 0,10
</HEADING>
<TEXT>
běžný účet fyzické osoby 0,50 běžný účet podnikatele 0,50 spořicí účet do 39 999 Kč je sazba 1,20 %, od 40 tis. do 199 999 Kč je úrok 1,40 %, od 200 tis. 1,60 % spotřebitelský úvěr na 1 rok
spotřebitelský úvěr na 2 roky 16,90 spotřebitelský úvěr na 5 let 16,90 kontokorent pro fyzické osoby 15,00 kreditní karta banka nenabízí
Pramen: GE Capital Bank
Živnostenská banka
</TEXT>
<HEADING>
produkt úroková sazba (v %)
</HEADING>
<TEXT>
běžný účet fyzické osoby 0,50 běžný účet právnické osoby do 999 999 Kč 0,50 %, nad 1 mil. Kč 1,50 % spořicí účet podle doby trvání a výše zůstatku od 1,36 do 2,95 % spotřebitelský úvěr na 1 rok od 11,10 spotřebitelský úvěr na 2 roky od 11,10 spotřebitelský úvěr na 5 let - kontokorent od 9,6 kreditní karta 1,20 %, bezhotovostní transakce do 45 dnů bezúročně
Pramen: Živnostenská banka
</TEXT>
</DOC>
<DOC>
<DOCID>LN-20020502059</DOCID>
<DOCNO>LN-20020502059</DOCNO>
<DATE>05/02/02</DATE>
<TITLE>
...naopak život na dluh se stane finančně méně náročný
</TITLE>
<TEXT>
Dokud se to vyplatí, budeme snižovat sazby, říkají banky poskytující hypotéky. Žádné dramatické snižování sazeb se však už v příštích měsících neočekává.
PRAHA - Lidé, kteří se rozhodli řešit svou bytovou situaci pomocí hypotéky, mohou opět zajásat. Polovina bank poskytující tento typ úvěru totiž v těchto dnech přistoupila ke snížení úrokové sazby, a to v reakci na rozhodnutí ČNB z minulého čtvrtka. Pokles základních úrokových sazeb o půl procentního bodu vedl ke zlevnění úvěrů, a to i hypotečních.
</TEXT>
<HEADING>
Další služby
</HEADING>
<TEXT>
Českomoravská hypoteční banka snižuje ode dneška úrokové sazby hypoték o 0,2 procenta. Úvěr s pětiletou fixací je tak možné získat od 6,2 procenta. "Banka reaguje na střednědobý vývoj na peněžním trhu. Pokles sazeb nevychází bezprostředně z posledního kroku ČNB," uvedl člen představenstva ústavu Jan Sadil. Od 29. dubna snížila minimální sazbu hypotečních úvěrů z 6,04 na 6,00 procenta Komerční banka. Dalším ústavem, který reaguje na pokles sazeb ČNB, je Živnostenská banka. Ta snižuje úročení hypoték z 6,00 na 5,7 procenta, u fixace na tři a pět let poklesla sazba o 0,1 procentního bodu. Raiffeisenbank poskytuje hypoteční úvěry od sazby 6,3 procenta a podle mluvčího Tomáše Kronese banka s největší pravděpodobností tuto sazbu dále sníží 9. května. K poklesu úročení nepřistoupila Česká spořitelna, GE Capital Bank, která sazby snižovala nedávno, a HVB CZ. Během uplynulých několika měsíců došlo k výraznému snížení úrokových sazeb hypotečních úvěrů. Banky se tak v rámci konkurenčního boje mohou dostat až na hranici rentability. "Snížit můžeme jen na takovou úroveň, která bance zajistí přiměřený zisk," sdělil Krones. "Neodvážím se spekulovat o tom, kam až sazby u hypotečních úvěrů mohou klesnout," dodal k tomu Jan Sadil z ČMHB. Průměrné úročení hypoték se v současné době pohybuje kolem sedmi procent. Nejnižší hranice u speciálních hypotečních programů bank jsou kolem šesti procent i níže. "Hypotéku s jednoletou sazbou vázanou na PRIBOR (klíčová úroková sazba na mezibankovním trhu) u nás je možné sjednat od 5,3 procenta," uvedl Sadil. Dodal, že běžné sazby s fixací na několik let, které se u hypoték používají, reagují na změnu úrokových sazeb na trhu se zpožděním. "Pokud budeme uvažovat, že se vstupem do EU budou sazby klesat, může být úrok vázaný na PRIBOR pro klienta výhodnější než pětiletá fixní sazba," poznamenal Sadil s tím, že u úrokových sazeb hypotečních úvěrů k dramatickému poklesu již dojít nemůže. Banky si tak budou konkurovat spíše doprovodnými službami než cenou úvěru. "Připravujeme změny v parametrech hypoték, například ve způsobu splácení," sdělila Markéta Dvořáčková z Komerční banky. Velkým konkurenčním prostředkem je také výše akontace, kterou musí klient bance složit. U většiny hypotečních ústavů je to 30 procent z celkové částky úvěru, výjimku tvoří GE Capital Bank s 15 procenty.
Úroky hypotečních úvěrů bank před a po snížení sazeb v procentech
typ úvěru úrok před úrok po snížení snížením sazeb sazeb
</TEXT>
<HEADING>
* Česká spořitelna
</HEADING>
<TEXT>
hypotéka s pevnou pětiletou sazbou ve speciálním programu 6,30 6,30 hypotéka s pevnou sazbou na jeden rok a pět let mimo program 6,90 9,60
* Českomoravská hypoteční bank
hypotéka s fixní pětiletou sazbou 6,40 6,20 hypotéka s jednoletou sazbou vázanou na PRIBOR 5,30 5,30
</TEXT>
<HEADING>
* GE Capital Bank
</HEADING>
<TEXT>
hypoteční úvěr s jednoletou fixní periodou 6,09 6,09 hypoteční úvěr s dvouletou fixní periodou 6,39 6,39 hypoteční úvěr s pětiletou fixní periodou 6,79 6,79
* Komerční banka
minimální sazba hypotečních úvěrů 6,04 6,00
* HVB CZ
hypotéka s pevnou sazbou po dobu jednoho až dvou let 6,80 6,80 hypotéka s pevnou pětiletou periodou 7,00 7,00
hypotéka s jednoletou fixní periodou 6,00 5,70 hypotéka s tříletou fixní periodou 6,50 6,40 hypotéka s pětiletou fixní periodou 6,80 6,70
PRAMEN: HYPOTEČNÍ BANKY
</TEXT>
</DOC>
<DOC>
<DOCID>LN-20020502060</DOCID>
<DOCNO>LN-20020502060</DOCNO>
<DATE>05/02/02</DATE>
<TITLE>
* Tři sta koní pro Audi Allroad. Výkon rovné tři stovky koní, točivý moment dosahující rozmezí otáček 2700 až 4600 1/min 380 Nm - to jsou základní parametry nového zážehového osmiválce o objemu 4,2 l, který zanedlouho nově obohatí nabídku pohonných jednotek modelové řady Audi Allroad Q uattro. S novým motorem Audi zrychlí z 0 na 100 km/h za 7,2 s a dosahuje nejvyšší rychlosti 240 km/h. Osmiválec 4.2 V8 disponuje technologií proměnného časování sacích ventilů, což zaručuje vysoký točivý moment při nízkých otáčkách i vysoký výkon při maximálních otáčkách. Sací potrubí je vyrobeno z magnezia. Modely s novým motorem by se na trhu měly objevit na konci léta tohoto roku.
</TITLE>
<TEXT>
* Počítač místo autorádia. Nový produkt společnosti Sony, Model MEX-1HD, už snad ani nelze považovat za autorádio, ale spíše za počítač. Vedle zesilovačů, tuneru, CD mechaniky a dalších nezbytností je vybaven pevným diskem o kapacitě 10 GB, na který lze nahrát až 169 hodin hudby formátu MP3. Dále obsahuje rozhraní pro paměťovou kartu a digitální konektor. Přístroj umí digitálně nahrávat přímo na hard disk datovou kompresí Atrac 3, známou z minidisků, a přehrávat vypálené CD-R nebo přepisovatelné CD-R W. Model MEX-1HD je v letošní nabídce Sony nejdražší, bez stokoruny stojí 60 000 Kč.
* Dva miliony Fordů Focus. Na konci března sjel z pásu výrobního závodu v německém Saarlouis již dvoumiliontý Ford Focus vyrobený v Evropě. Zde patří již druhým rokem k nejprodávanějším vozům vůbec a ve své kategorii je úspěšný i v Americe. Získal prestižní titul "Evropské auto roku 1999", o rok později vybojoval stejné ocenění i v USA. Díky velkému zájmu motoristů v roce 2000 ( 942 000 ks) i 2001 ( 917 000 ks) se Ford Focus stal vůbec nejprodávanějším osobním automobilem planety.
* Vozy z výstav se vyplatí. Zánovní vozy Škoda, vystavované na autosalonech či pocházející z vráceného leasingu a reexportu ze zahraničí, nabízí se slevami od 30 do 90 tisíc korun pražská společnost Eurosport. Automobily mají najeto od 50 do 500 km a majitelům jsou předávány s plnou zárukou. Samozřejmostí je možnost pojištění, kvalitního zabezpečí či široký výběr doplňků.
</TEXT>
</DOC>
<DOC>
<DOCID>LN-20020502061</DOCID>
<DOCNO>LN-20020502061</DOCNO>
<DATE>05/02/02</DATE>
<TITLE>
test auta
</TITLE>
<TEXT>
Prvnímu redakčnímu testu jsme podrobili novou českou limuzínu Škodu Superb. Novinka potvrdila, že konkurovat může vozům ze dvou tříd.
Mladoboleslavská automobilka se po dlouhých padesáti letech vrátila na prestižní seznam výrobců luxusních vozů vyšších tříd. Právě od superbu si představitelé Škodovky slibují zvýšení prestiže a image značky Škoda ve světě a první redakční test horké novinky z Boleslavi potvrdil, že Škoda Superb k tomu má ty nejlepší předpoklady. Elegantní nadčasové křivky karoserie superbu na pozorovatele bezesporu zapůsobí seriózním a solidním dojmem. Do vnějšího designu jsou harmonicky zakomponovány typické stylistické prvky automobilů Škoda, vyvážené proporce a čisté linie vyniknou především při pohledu z boku. Hlasy tvrdící, že se superb nápadně podobá sesterskému modelu VW Passat, mají jistě své opodstatnění. I když se ale designéři nepouštěli do žádných výrazných tvůrčích invencí, typicky "škodovácké" ztvárnění dělá ze superbu naprosto odlišný vůz. Daleko více shodných rysů bychom našli u menší octavie. Na ulici se tak může stát, že například při pohledu zezadu klidně superb za octavii zaměníte. Celkově nelze elegantnímu vzhledu rozhodně nic vytknout. Elegantní a účelně řešený interiér nepřináší kromě několika detailů žádné zásadní inovace a zůstává věrný koncernové tradici. První pocit při usednutí do superbu se podobá tomu, který již známe z nejluxusnějších verzí Škody Octavia. S tím rozdílem, že v superbu vás ohromí nadbytek místa. Podobné materiály, podobné uspořádání a v podstatě pouze jinak řešené identické prvky. Kvalitní materiály i úroveň jejich zpracování přispívají k pocitu komfortu, do béžova laděný interiér s prvky z drahého dřeva a kožené čalounění pak splní i vysoké nároky na luxus.
</TEXT>
<HEADING>
Bezkonkurenční prostor pro nohy
</HEADING>
<TEXT>
Vnitřní prostor je opravdu výjimečný. Cestující vzadu mají tolik místa pro nohy, že superb bude v tomto ohledu jen těžko hledat konkurenta, a to bereme-li v úvahu i nejluxusnější vozy na trhu. V oblasti hlavy už se musí posádka trochu uskrovnit, to ale platí pro hodně vysoké postavy. Zavazadlový prostor, i když je oproti konkurenci o něco menší, má dostatečný objem i účelný tvar. Praktickým doplňkem je vestavěný vak na lyže v otvoru za střední loketní opěrkou. Kufr se ale bohužel nedá zvětšit sklopením zadních opěradel, a to ani za příplatek. K vyšší střední třídě patří samozřejmě bohatá výbava. Standardně proto u všech superbů najdeme mj. podélně i výškově nastavitelný volant, výškově nastavitelná přední sedadla se seřiditelnou bederní opěrou, elektrická okna, dálkový centrál, elektrická vyhřívaná zpětná zrcátka, čtveřici airbagů či manuální klimatizaci. O bezpečnost se staral elektronický stabilizační systém ESP a ABS. Luxusním prvkem bylo například osvětlení nástupního prostoru předních dveří pomocí diod ve vnějších zpětných zrcátkách. V pětici motorů určených pro pohon Škody Superb se nacházejí i dva špičkové šestiválcové agregáty. My jsme vyzkoušeli vznětovou jednotku 2.5 TDI s výkonem 114 kW (155 k). Přestože tento motor se čtyřventilovou technikou nevyužívá technologii vstřikování čerpadlo-tryska, superbu dodává dostatek síly i potřebnou akceleraci. Jeho otáčky sice nesmí spadnout pod 1500 1/min, nad touto hodnotou až do 4500 1/min se již ale projevují vynikající dynamické vlastnosti, které si v ničem nezadají s benzinovými agregáty. Značný podíl na tom má i příznivá hodnota točivého momentu. Za zmínku stojí jistě i kultivovaný chod motoru doprovázený sytým zvukem šestiválce. Spotřeba se drží v přijatelných mezích i při svižné jízdě, a to na úrovni 8 l/100 km. Při využívání plného potenciálu motoru jsme se přiblížili i hranici 11 l, naopak při klidné jízdě v rámci u nás povolených limitů jsme se pohybovali na úrovni 6 l/100 km. Přestože superb má nabídnout především pohodlnou jízdu, jeho jízdní vlastnosti i podvozek obstojí i při sportovnější jízdě. Náklon není nijak velký a limuzínu charakterizuje spíše neutrální chování s mírným sklonem k nedotáčivosti. Komfortnější odpružení dobře pohlcuje nerovnosti, ve vyšších rychlostech byl superb citlivější na boční vítr. Posilovač řízení se nám zdál zpočátku až příliš citlivý, po týdnu jsme si však bez problémů na řízení zvykli. Připomínky jsme neměli ani k brzdové soustavě, pochvalu zaslouží přesné řazení pomocí šestistupňové manuální převodovky. Na výborné úrovni je rovněž odhlučnění kabiny od zvuku motoru iaerodynamického hluku.
ŠKODA SUPERB A JEJÍ KONKURENTI
Škoda Superb V6 2.5 TDI
Rozměry: 4803x1765x1469 mm
Rozvor: 2803 mm
Hmotnost: 1565/585 kg (pohotovostní/užitečná)
Motor: vznětový přeplňovaný šestiválec o objemu 2496 cm 3
Maximální výkon: 114 kW (155 k)při 4000 1/min
Největší točivý moment: 310 Nm při 1400 1/min
Nejvyšší rychlost: 219 km/h
Zrychlení 0 - 100 km/h: 9,5 s
Spotřeba paliva (město/mimo město/kombinace): 10,0/ 5,4/ 7,0 l/100 km
Objem zavazadlového prostoru: 462 l
Objem palivové nádrže: 62 l
Základní cena v ČR: 1 004 900 Kč
Peugeot 607 2.2 HDI
Rozměry: 4871x1835x1460 mm
Rozvor: 2800 mm
Hmotnost: 1535/580 kg (pohotovostní/užitečná)
Motor: vznětový přeplňovaný čtyřválec o objemu 2179 cm 3
Maximální výkon: 98 kW (136 k)při 4000 1/min
Největší točivý moment:314 Nm při 2000 1/min
Nejvyšší rychlost: 202 km/h
Zrychlení 0 - 100 km/h: 12,1 s
Spotřeba paliva (město/mimo město/kombinace): 9,8/ 5,8/ 7,2 l/100 km
Objem zavazadlového prostoru: 601 l
Objem palivové nádrže: 80 l
Základní cena v ČR: 1 114 000 Kč
Opel Omega 2.5 DTi
Rozměry: 4898x1776x1456 mm
Rozvor: 2730 mm
Hmotnost: 1675/495 kg (pohotovostní/užitečná)
Motor: vznětový přeplňovaný šestiválec o objemu 2498 cm 3
Maximální výkon: 110 kW (150 k) při 4500 1/min
Největší točivý moment: 250 Nm při 2200 1/min
Nejvyšší rychlost: 206 km/h
Zrychlení 0 - 100 km/h: 9,5 s
Spotřeba paliva (město/mimo město/kombinace): 10,1/ 6,1/ 7,6 l/100 km
Objem zavazadlového prostoru: 530/1460 l
Objem palivové nádrže: 75 l
Základní cena v ČR: 1 129 900 Kč
</TEXT>
</DOC>
<DOC>
<DOCID>LN-20020502062</DOCID>
<DOCNO>LN-20020502062</DOCNO>
<DATE>05/02/02</DATE>
<TITLE>
Před premiérou:
</TITLE>
<TEXT>
Musím tě svést
Andrea Sedláčková 22. 8. 2002
Smradi Zdeněk Tyc - 26. 9. 2002
</TEXT>
</DOC>
<DOC>
<DOCID>LN-20020502063</DOCID>
<DOCNO>LN-20020502063</DOCNO>
<DATE>05/02/02</DATE>
<TITLE>
Loni byl každý Čech alespoň jednou v kině, každý třetí šel na český film * Kolik jich přijde letos?
</TITLE>
<TEXT>
Na plzeňském Finále minulý týden prezentovali producenti a režiséři nové české filmové projekty. V různém stadiu rozpracovanosti je takřka 40 celovečerních snímků. Minimálně deset z nich by se mělo objevit v kinech ještě letos.
PLZEŇ - Přesně před rokem představili filmaři zhruba třicítku filmů, čtrnáct z nich si během uplynulých dvanácti měsíců skutečně odbylo svou premiéru. Na plátně se objevily dokonce i snímky, o nichž před rokem ještě nikdo nahlas nemluvil. Producenti sice jednohlasně říkají, že financovat celovečerní film je takřka nemožné, ale většinou se jim to nakonec podaří. Zdá se, že český film se pomalu dostává do stadia stabilizace: krystalizují schopné producentské týmy, začíná být čitelné, jaké filmy zabezpečí veřejnoprávní televize a do jaké míry, nebo které tituly mají šanci na dotaci či půjčku Fondu na podporu kinematografie. Zřetelně se také ujasnilo, jak velký je český filmový trh: 25 domácích premiérových titulů z let 1995 a 1996 patří neodvratně minulosti, mantinely reálných možností jsou vymezeny spíše lety 1998 (15) a 2000 (20). Loňských 17 snímků můžeme považovat za solidní standard (pro srovnání: slovenským kolegům bohužel obvykle stačí k bilančnímu sčítání tři prsty jedné ruky). Potěšitelně nestandardní je ale zájem diváků. V roce 2001 jich přišlo do kina 10 363 000, což je nejvíc od roku 1994. Teoreticky byl tedy loni každý Čech alespoň jednou v kině a každý třetí si koupil lístek na český film.
</TEXT>
<HEADING>
Další český film uvidíme až v Karlových Varech
</HEADING>
<TEXT>
Po březnové distribuční explozi, kdy měly bezprostředně po sobě premiéru čtyři výrazné domácí tituly, teď máme šanci nabrat dech. Další nový český film uvidíme až na karlovarském festivalu. Do hlavní soutěže byli vedle Zelenkova Roku ďábla vybráni také Smradi Zdeňka Tyce. Příběh manželů (Petra Špalková a Ivan Trojan), kteří na vesnici vychovávají tři převážně adoptivní romské syny, natočil Tyc podle scénáře spisovatelky Terezy Boučkové. Po festivalové předpremiéře se film objeví v kinech v září. Svůj přístup k realizaci filmových projektů zvolil Jan Štern z České televize: natočí film v televizní produkci a pak ho nabídne distributorovi, který zváží, má-li snímek potenci objevit se na velkém plátně. V případě titulu Musím tě svést režisérky Andrey Sedláčkové tento tah vyšel. Tragikomedii o političce (Ivana Chýlková), kterou svede přítel (Jan Kraus) na objednávku jejího manžela (Ivan Trojan), uvidíme v kinech koncem léta. Podle stejné strategie vznikne i režijní debut herce a dramatika Jana Krause Městečko, který by měl být hořkou komedií o nástupu kapitalismu na jednom českém maloměstě. O své místo v kinodistribuci stále bojují dokumenty. Vyrábí se filmová kopie úspěšného snímku Martina Marečka Hry prachu o okolnostech zasedání Mezinárodního měnového fondu a Světové banky. Karel Vachek právě stříhá poslední část své tetralogie Malý kapitalista, více než tříhodinový snímek Kdo bude hlídat hlídače? uvidí diváci na Letní filmové škole v Uherském Hradišti. Ve fázi postprodukce je také snímek Jana Gogoly ml. Ulice (původně vznikal pod názvem Národ sobě), v němž stylizované postavy a situace "zaplňují" reálný prostor pražské Národní třídy. Před pár dny dokončil celoroční natáčení svého druhého hraného filmu Ivan Vojnár. Snímek Lesní chodci o putování dvojice tuláků (Jiří Schmitzer a Zdeněk Novák) krajem severních Čech by měl být dokončen ještě letos. Už v září chce uvést svou novou veselohru Waterloo po česku Vít Olmer. Spojovacím článkem povídek o vztahu muže a ženy je představitel všech hlavních mužských rolí - Jiří Krampol. Slibně vypadají záběry debutu Benjamina Tučka Děvčátko, který se právě dokončuje ve střižně. Titulní roli v generačním snímku o nekompromisním hledání štěstí vytvořila talentovaná Slovenka Dorota Nvotová. V těchto dnech se ve zlínském studiu natáčí jiný autorský debut - snímek Karla Spěváčka se z původního Tři v tom přejmenoval na Jehličí, téma bláznivé komedie ale zůstalo stejné: trojice kamarádů si pro obveselení objedná prostitutku. Nájemného vraha si v Jehličí zahraje Jiří Korn, sexuální pracovnici pornohvězda Paula Wild. Už na Letní filmové škole v Uherském Hradišti by měl mít předpremiéru autorský projekt Láska shora osobitého tvůrce Petra Marka, který už natočil přes třicet krátkých i dlouhometrážních filmů, v široké distribuci si ovšem odbude svou premiéru. Můžeme se také těšit na novou filmovou pohádku, jmenuje se Čert ví proč a právě teď ji natáčí Roman Vávra. Princeznu hraje nový objev - Tatiana Pauhofová, v dalších rolích se objeví Iva Janžurová, Josef Somr nebo Jiří Lábus.
</TEXT>
<HEADING>
Hřebejk i Ondříček připravují komedie
</HEADING>
<TEXT>
Realizace se konečně dočkal náročný projekt Ondřeje Trojana Želary podle novely Květy Legátové. Romantický příběh o neobyčejné lásce se začal v sobotu natáčet na Slovensku, hlavní roli hraje Anna Geislerová. V létě začne natáčet film Pupendo režisér Jan Hřebejk. V komedii z počátku osmdesátých let uvidíme "pelíškovské" herce: Boleslava Polívku, Evu Holubovou, Jaroslava Duška... David Ondříček s Jiřím Macháčkem už dopsali scénář k filmu Hvězdy v očích. V současné době se sestavuje štáb a vybírají herci, jisté je, že chronického smolaře Standu si v černé komedii zahraje spoluscenárista Macháček, další hvězda Samotářů, Ivan Trojan, bude hrát úspěšného podnikatele. Do světa celovečerního filmu pronikají i schopní tvůrci animovaných snímků. Michaela Pavlátová se chystá na režii hraného filmu Únava, Maria Procházková připravuje kombinovaný snímek Žralok v mé hlavě s Petrem Nárožným v hlavní roli a Aurel Klimt chce po dokončení Františka Nebojsy - poslední části werichovské pentalogie Fimfárum - pracovat na autorském snímku Myslivecká odysea. S filmem se chtějí utkat i výrazní divadelní tvůrci: projekt Vladimíra Morávka se jmenuje Nuda v Brně, David Jařab připravuje surrealistický snímek Vaterland - Lovecký deník. Juraj Nvota dokončuje koprodukční film Kruté radosti s Annou Šiškovou a Ondřejem Vetchým. Nejvíce filmů se právě nachází v "prenatálním" stadiu - existují tedy zatím pouze na papíře, nicméně některé z nich už možná příští rok uvidíme v kinech. Dušan Klein by rád natočil pátý díl "básnické" série s Pavlem Křížem. Na filmové plátno by měl být převeden i divadelní muzikál Janka Ledeckého Hamlet. Jako spolurežisérka by se měla představit Halina Pawlowská, která s Lenkou Kny připravuje komedii o mužích, ženách, lásce a sexu.
Realizace se konečně dočkal náročný projekt Ondřeje Trojana Želary podle novely Květy Legátové. Romantický příběh o neobyčejné lásce se začal v sobotu natáčet na Slovensku, hlavní roli hraje Anna Geislerová. V létě začne natáčet film Pupendo režisér Jan Hřebejk. V komedii z počátku osmdesátých let uvidíme "pelíškovské" herce: Boleslava Polívku, Evu Holubovou, Jaroslava Duška... David Ondříček s Jiřím Macháčkem už dopsali scénář k filmu Hvězdy v očích. V současné době se sestavuje štáb a vybírají herci, jisté je, že chronického smolaře Standu si v černé komedii zahraje spoluscenárista Macháček, další hvězda Samotářů, Ivan Trojan, bude hrát úspěšného podnikatele. Do světa celovečerního filmu pronikají i schopní tvůrci animovaných snímků. Michaela Pavlátová se chystá na režii hraného filmu Únava, Maria Procházková připravuje kombinovaný snímek Žralok v mé hlavě s Petrem Nárožným v hlavní roli a Aurel Klimt chce po dokončení Františka Nebojsy - poslední části werichovské pentalogie Fimfárum - pracovat na autorském snímku Myslivecká odysea. S filmem se chtějí utkat i výrazní divadelní tvůrci: projekt Vladimíra Morávka se jmenuje Nuda v Brně, David Jařab připravuje surrealistický snímek Vaterland - Lovecký deník. Juraj Nvota dokončuje koprodukční film Kruté radosti s Annou Šiškovou a Ondřejem Vetchým. Nejvíce filmů se právě nachází v "prenatálním" stadiu - existují tedy zatím pouze na papíře, nicméně některé z nich už možná příští rok uvidíme v kinech. Dušan Klein by rád natočil pátý díl "básnické" série s Pavlem Křížem. Na filmové plátno by měl být převeden i divadelní muzikál Janka Ledeckého Hamlet. Jako spolurežisérka by se měla představit Halina Pawlowská, která s Lenkou Kny připravuje komedii o mužích, ženách, lásce a sexu.
</TEXT>
</DOC>
<DOC>
<DOCID>LN-20020502064</DOCID>
<DOCNO>LN-20020502064</DOCNO>
<DATE>05/02/02</DATE>
<TITLE>
Do kin přichází americký thriller osobitého režiséra Davida Finchera s Jodie Fosterovou v hlavní roli
</TITLE>
<TEXT>
Jeden z nejtalentovanějších hollywoodských filmařů posledního desetiletí natočil variaci na téma: "tady máš jeden dům a ukaž, co umíš". Jeho odpověď na lákavou výzvu je sice rafinovaná, ale drží se více při zemi, než se na značku Fincher sluší.
Filmy, jejichž děj je uzavřený do jediného prostoru, patří mezi nejnáročnější zkoušky scenáristových kombinačních schopností a režisérovy vynalézavosti. Důsledně vymezená hrací plocha, již z nejrůznějších důvodů nelze opustit, předem vylučuje provokativně spásná vnější řešení. Hrdina si prostě musí vystačit s tím, co má už od samého začátku u sebe - lhostejno, je-li zajatcem ve svém vlastním domě, trosečníkem na ostrově či pasažérem vesmírné lodi.
</TEXT>
<HEADING>
Klaustrofobní drama
</HEADING>
<TEXT>
Naposledy jsme byli s tímto tématem konfrontováni v duchařském hororu Ti druzí s Nicole Kidmanovou v hlavní roli. Právě ona měla být zavřená v důmyslném úkrytu newyorského domu, v němž se Fincherův snímek odehrává. Zabránilo jí v tom zlomené žebro a evidentně i strach podruhé vstupovat do téže řeky. Naopak Jodii Fosterovou od lákavého projektu neodradilo ani těhotenství. Scénář klaustrofobně zabarveného dramatu pracuje s jednoduchou zápletkou: rozlehlý, ještě nezařízený dům v centru New Yorku, v něm matka, dcera a trojice zlodějů. Objekt má jednu zvláštnost: důmyslný úkryt, v němž se dá přežít i několik týdnů. Tam také matka s dcerou najdou útočiště. Jenže to, co zloději hledají, je právě v onom úkrytu. Ve scénáři se až do dna vyčerpávají motivy, které prostředí nabízí. Jakkoli jde o pečlivou práci, tu a tam přece jen zakopneme o klišé: speciální telefonní linka je v úkrytu především proto, aby nefungovala, a dcerka figuruje v příběhu kvůli potenciální možnosti smrti, nedostane-li včas svou injekci. Navzdory prohřeškům, na něž film doplácí tradičně nejvíc v závěru, stojí Fincherův snímek dost vysoko nad běžným thrillerovým standardem. Ambiciózní režisér se tentokrát musel spokojit s materiálem, který nenabízel ani studii schizofrenního nitra jako v Klubu rváčů, ani vražednou misi svérázného vykladače bible ze snímku Sedm. Absenci vnitřní komplikovanosti příběhu si Fincher nutně musel vyvážit alespoň formální ekvilibristikou. Těžko říci, zda divák ocení jakousi paralelní vizualitu filmu díky všudypřítomným videokamerám bezpečnostního systému sledujeme dění v několika místnostech současně, což je realizačně velmi pracné. Zcela jistě ale nikdo nepřehlédne vynalézavé čarování s kamerou, která pluje prostorem jako ryba v akváriu, prosmekne se uchem hrníčku nebo se vecpe do telefonního kabelu. Podobné digitální triky tu neslouží jako samoúčelná exhibice, ale snaží se maximálně zhodnotit povinně okleštěnou hrací plochu.
</TEXT>
<HEADING>
Fosterová v tílku a teplácích
</HEADING>
<TEXT>
Pokud by se režisérova invence neubírala tímto směrem, zbyla by nám na plátně "jen" Jodie Fosterová v tílku a teplácích. Ani to by ovšem nebylo málo: ženu v úzkých hraje Fosterová hlavou, neohlíží se na povrchní holčičí estetiku, ale bojuje se svými protivníky i s vlastním strachem. Její vyděšená, nicméně duchapřítomná hrdinka by mohla být slušivou personifikací paranoidní americké společnosti: intimní privátní prostor je narušený a ani to nejbezpečnější místo - tedy domov - už není bezpečné. Pokud ale tuto americkou paranoiu sledujeme filtrem filmového příběhu, může to být příjemně mrazivý zážitek.
Úkryt (Panic Room)
USA 2002
Scénář: David Koepp
Režie: David Fincher
Kamera: Conrad W. Hall, Darius Khondji
Hudba: Howard Shore
Hrají: Jodie Fosterová, Kristen Stewartová, Forest Whitaker, Dwight Yoakam, Jared Leto a další
Distribuce v ČR: Falcon
</TEXT>
</DOC>
<DOC>
<DOCID>LN-20020502065</DOCID>
<DOCNO>LN-20020502065</DOCNO>
<DATE>05/02/02</DATE>
<TITLE>
Lidé s dominantní levou stranou těla se již nemusejí cítit handicapovaní při výběru hudebního nástroje: na světě je obrácený klavír, který si nechal postavit Christopher Seed, pianista z Winchesteru.
</TITLE>
<GEOGRAPHY>LONDÝN/PRAHA</GEOGRAPHY>
<TEXT>
Pětatřicetiletý koncertní pianista Christopher Seed je přesvědčen, že svou hbitější levou rukou dokáže na klaviatuře vyjádřit mnohem více. Naneštěstí je sazba drtivé většiny klavírního repertoáru postavena na tom, že pravé ruce je svěřena melodie, zatímco levá ji doprovází. Na tomto principu také stojí základy klavírní pedagogiky. Doposud museli leváci překonávat svou přirozenost; nyní přišel Christopher Seed s nápadem postavit zrcadlově obrácený klavír a do této myšlenky investoval 28 tisíc liber. Svůj dům sice zatížil druhou hypotékou, ale pod rukama mu konečně zní nástroj nizozemských výrobců Polettiho a Tuinma, který má nalevo diskant a napravo basový rejstřík (představa, z níž běžného pianistu jímá závrať). Nástroj, jehož výroba trvala dva roky, je replikou vídeňského klavíru Conrada Grafa z roku 1826 - jde tedy o fortepiano, lehčí a snáze přenosné než moderní klavíry. Flexibilní umělec Christopher Seed (zvládá samozřejmě i "normální" klavír) nejprve dva roky cvičil na obrácené elektronické klaviatuře (zařízení, které rejstříky elektrického piana otočí, je již v prodeji) a poté se vydal na koncertní turné. V pondělí ho čeká vystoupení v prestižní londýnské Wigmore Hall. Na programu má i skladbu Václava Jana Tomáška. Internetová stránka www.lefthandedpiano.com však důsledně mlčí o tom, zda si Seed také přepisuje notové party.
LONDÝN/PRAHA - Pětatřicetiletý koncertní pianista Christopher Seed je přesvědčen, že svou hbitější levou rukou dokáže na klaviatuře vyjádřit mnohem více. Naneštěstí je sazba drtivé většiny klavírního repertoáru postavena na tom, že pravé ruce je svěřena melodie, zatímco levá ji doprovází. Na tomto principu také stojí základy klavírní pedagogiky. Doposud museli leváci překonávat svou přirozenost; nyní přišel Christopher Seed s nápadem postavit zrcadlově obrácený klavír a do této myšlenky investoval 28 tisíc liber. Svůj dům sice zatížil druhou hypotékou, ale pod rukama mu konečně zní nástroj nizozemských výrobců Polettiho a Tuinma, který má nalevo diskant a napravo basový rejstřík (představa, z níž běžného pianistu jímá závrať). Nástroj, jehož výroba trvala dva roky, je replikou vídeňského klavíru Conrada Grafa z roku 1826 - jde tedy o fortepiano, lehčí a snáze přenosné než moderní klavíry. Flexibilní umělec Christopher Seed (zvládá samozřejmě i "normální" klavír) nejprve dva roky cvičil na obrácené elektronické klaviatuře (zařízení, které rejstříky elektrického piana otočí, je již v prodeji) a poté se vydal na koncertní turné. V pondělí ho čeká vystoupení v prestižní londýnské Wigmore Hall. Na programu má i skladbu Václava Jana Tomáška. Internetová stránka www.lefthandedpiano.com však důsledně mlčí o tom, zda si Seed také přepisuje notové party.
</TEXT>
</DOC>
<DOC>
<DOCID>LN-20020502066</DOCID>
<DOCNO>LN-20020502066</DOCNO>
<DATE>05/02/02</DATE>
<TITLE>
V lipském kostele sv. Tomáše, na místě, kde u varhan sedával Johann Sebastian Bach, zahájí zítra spolkový prezident Johannes Rau desetidenní přehlídku významných interpretů Bachfest.
</TITLE>
<GEOGRAPHY>PRAHA/LIPSKO</GEOGRAPHY>
<TEXT>
Ve srovnání s rokem 2000, kdy se do Lipska k oslavám dvojitého výročí sjel celý svět, bude teprve čtvrtý ročník festivalu o něco skromnější. Hudba v podání špičkových klasických i jazzových interpretů však bude v historických prostorách, kde Bach žil a pracoval, ale i pod širým nebem znít doslova od rána do večera. Tématem koncertní přehlídky je letos vliv, jaký na Bacha měla francouzská hudba, jazyk a kultura. Proto nad ní převzal patronát prezident Francie Jacques Chirac. S napětím se očekává účast proslulého souboru Les Arts Florissants Williama Christieho. Ten do Lipska zavítá v rámci evropského turné s představením Les Divertissements de Versailles, což je pastiš z oper J. B. Lullyho.
</TEXT>
<HEADING>
Crossovery a hudební hostina
</HEADING>
<TEXT>
S velkým ohlasem se setkávají crossoverové projekty inspirované hudbou velkého mistra kontrapunktu. Tentokrát vystoupí svatotomášský sbor s jazzovým pianistou Joachimem Kühnem a večer bude zaznamenán na CD. Šancí pro mladé umělce jsou dopolední matiné, vyhrazená laureátům soutěže, jež má v Lipsku více než padesátiletou tradici. V červnu budou o prestižní ceny bojovat adepti klavíru, barokních houslí a zpěvu. Do pouhých deseti dnů se organizátorům podařilo vtěsnat neuvěřitelné množství akcí. Skutečný hudební nadšenec může ráno navštívit zpívanou mši u sv. Tomáše nebo Mikuláše, pak vyslechnout matiné v historickém sále Bachova muzea nebo na radnici, odpoledne si vybrat z varhanního nebo komorního koncertu, plynule přejít k hlavnímu večernímu programu a po něm se cestou domů zastavit na některé z produkcí pod širým nebem či na "koncertech pro sovy", které začínají v půl jedenácté. Pro ctitele velkého skladatele připravili organizátoři koncertní zájezd k autentickým varhanám, na něž ve své době proslulý instrumentalista hrál: zachovaly se například v Naumburgu, Altenburgu a Rötě. Kdo chce, může také vykonat pouť do Bachova rodiště Köthenu.
S velkým ohlasem se setkávají crossoverové projekty inspirované hudbou velkého mistra kontrapunktu. Tentokrát vystoupí svatotomášský sbor s jazzovým pianistou Joachimem Kühnem a večer bude zaznamenán na CD. Šancí pro mladé umělce jsou dopolední matiné, vyhrazená laureátům soutěže, jež má v Lipsku více než padesátiletou tradici. V červnu budou o prestižní ceny bojovat adepti klavíru, barokních houslí a zpěvu. Do pouhých deseti dnů se organizátorům podařilo vtěsnat neuvěřitelné množství akcí. Skutečný hudební nadšenec může ráno navštívit zpívanou mši u sv. Tomáše nebo Mikuláše, pak vyslechnout matiné v historickém sále Bachova muzea nebo na radnici, odpoledne si vybrat z varhanního nebo komorního koncertu, plynule přejít k hlavnímu večernímu programu a po něm se cestou domů zastavit na některé z produkcí pod širým nebem či na "koncertech pro sovy", které začínají v půl jedenácté. Pro ctitele velkého skladatele připravili organizátoři koncertní zájezd k autentickým varhanám, na něž ve své době proslulý instrumentalista hrál: zachovaly se například v Naumburgu, Altenburgu a Rötě. Kdo chce, může také vykonat pouť do Bachova rodiště Köthenu.
</TEXT>
</DOC>
<DOC>
<DOCID>LN-20020502067</DOCID>
<DOCNO>LN-20020502067</DOCNO>
<DATE>05/02/02</DATE>
<TITLE>
Saramagovy Deníky z Lanzarote * Egon Schiele, autoportrét dvojího vtělení
</TITLE>
<TEXT>
Od počátku 80. let 20. století se v postsalazarovském a postkoloniálním Portugalsku, dlouhá desetiletí izolovaném od zbytku světa, mluví o znovuzrození portugalského románu, který může konečně svobodně reflektovat dobu velkých změn. Je to především zásluhou autorů, jako je například José Saramago (Memorial do Convento - Paměti kláštera, 1982), António Lobo Antunes (Memória de Elefante - Sloní paměť, 1979) či Lídia Jorgeová (O Dia dos Prodígios - Den zázraků, 1980). K těmto jménům musíme přiřadit ještě další, v době před dvaceti lety již velmi uznávaná: Agustina Bessa Luísová, Vergílio Ferreira nebo José Cardoso Pires. Nicméně až na sklonku následující dekády se tato v evropském měřítku okrajová próza dočkává světového uznání, a to především v podobě Nobelovy ceny, udělené v roce 1998 prvně jmenovanému autorovi. V roce 2000 se Portugalsko dokonce stává čestným hostem na Pařížském salonu knihy. Toho se po roční pauze, ačkoli mnohem skromněji, opět účastní. Tentokrát je portugalská literatura reprezentována relativně mladší generací autorů. Jsou to básníci, prozaici, esejisté a literární kritici Eduardo Pitta, Pedro Meixa, José Luís Peixoto, Rui Zink či Eduardo Lourenćo.
</TEXT>
<HEADING>
Evangelium podle Ježíše Krista
</HEADING>
<TEXT>
Vraťme se však ještě k José Saramagovi. Ten, ač není mediální fotbalovou hvězdou nebo významným politikem, dokáže na sebe čas od času obrátit pozornost médií. Saramago totiž, tak jako spousta jeho slavnějších kolegů, trpí sklonem ke kontroverzním, ba přímo provokativním reakcím na určité politické události. Dokonce je schopen se přímo v některých angažovat. Vzpomeňme leden 1999, kdy spolu s Gabrielem Garcíou Márquezem stál po boku Fidela Castra, žehnaje jeho permanentní revoluci. Na konflikty také není skoupý. Například svým románem O Evangelho Segundo Jesus Cristo (Evangelium podle Ježíše Krista) si proti sobě poštval preláty od papežského stolce. A není to tak dávno, kdy v reakci na konflikt na Blízkém východě přirovnal Izraelci obklíčená palestinská území k nacistickým koncentračním táborům. Jeho silně levicová orientace je zde zjevná. Kromě skandálních výroků a činů se José Saramago samozřejmě nadále věnuje literatuře. V únoru letošního roku mu vyšla nová kniha pod názvem Cadernos de Lanzarote (Deníky z Lanzarote). Tentokrát nejde o nějaké fiktivní symbolické podobenství, nýbrž o soubor vybraných zápisků z let 1993 1997, které obsahují například autorovy dojmy z cest, různé aspekty z jeho intimního života, osobní korespondenci atd. Bohužel tento autor u nás nebyl dosud přeložen. Českému čtenáři je naopak znám Fernando Pessoa, a to nejen podobností osudu s Franzem Kafkou, jehož byl současníkem. Navíc jde snad o nejsvětovějšího portugalského moderního spisovatele. Znám je u nás především jako autor slavných Heteronym. V posledních deseti letech se však z jeho z velké části posmrtně vydávaného díla překládá hlavně méně známá próza. Jedním z prvních vynikajících počinů bylo postupné vydávání výboru z textů Knihy neklidu (Livro do Desassossego). První výbor vyšel v Odeonu v roce 1992, druhý v Českém spisovateli o tři roky později. Dílo Fernanda Pessoy je dodnes nejen v Portugalsku horlivě zkoumáno, interpretováno a leckdy teprve objevováno. Za svého života stihl totiž vydat pouze jedinou básnickou sbírku. K vydaným textům tedy přibývají další dosud nepublikované. Pro českého čtenáře vyšel v druhé půli loňského roku v Argu zatím poslední překlad dvou neznámých fikcí nazvaných Testament sebevraha barona de Teive, Ďáblova hodina. Podle současného básníka Valtera Huga Maa jsou všichni, kdo v Portugalsku píší poezii, jeho heteronymy, tj. fiktivními osobnostmi, kterým Pessoa sám napsal životopis a dílo. Jen velmi málo výjimek dokázalo utéct jeho tvůrčí ruce. Jednou z nich je pro Maea například Herberto Hélder, význačný experimentální básník 60. let. Valter Hugo Mae se sám snaží oživit estetiku jeho doby. Mladý autor (nar. 1971) se proslavil v roce 1999 sbírkou Egon Schiele, Auto-Retrato de Dupla Encar - naćčo (Egon Schiele, autoportrét dvojího vtělení), za kterou získal prestižní cenu Almeidy Garretta. Je nutno poznamenat, že poezie si v portugalské literatuře zachovává stále velkou prestiž. Tento fakt potvrzuje zájem kritiky a také počet publikovaných básnických sbírek. Těžko se například v portugalských literárních časopisech hledá hlubší analýza prózy poslední dekády. Zato v oblasti poezie se to rozbory jenom hemží.
Vraťme se však ještě k José Saramagovi. Ten, ač není mediální fotbalovou hvězdou nebo významným politikem, dokáže na sebe čas od času obrátit pozornost médií. Saramago totiž, tak jako spousta jeho slavnějších kolegů, trpí sklonem ke kontroverzním, ba přímo provokativním reakcím na určité politické události. Dokonce je schopen se přímo v některých angažovat. Vzpomeňme leden 1999, kdy spolu s Gabrielem Garcíou Márquezem stál po boku Fidela Castra, žehnaje jeho permanentní revoluci. Na konflikty také není skoupý. Například svým románem O Evangelho Segundo Jesus Cristo (Evangelium podle Ježíše Krista) si proti sobě poštval preláty od papežského stolce. A není to tak dávno, kdy v reakci na konflikt na Blízkém východě přirovnal Izraelci obklíčená palestinská území k nacistickým koncentračním táborům. Jeho silně levicová orientace je zde zjevná. Kromě skandálních výroků a činů se José Saramago samozřejmě nadále věnuje literatuře. V únoru letošního roku mu vyšla nová kniha pod názvem Cadernos de Lanzarote (Deníky z Lanzarote). Tentokrát nejde o nějaké fiktivní symbolické podobenství, nýbrž o soubor vybraných zápisků z let 1993 1997, které obsahují například autorovy dojmy z cest, různé aspekty z jeho intimního života, osobní korespondenci atd. Bohužel tento autor u nás nebyl dosud přeložen. Českému čtenáři je naopak znám Fernando Pessoa, a to nejen podobností osudu s Franzem Kafkou, jehož byl současníkem. Navíc jde snad o nejsvětovějšího portugalského moderního spisovatele. Znám je u nás především jako autor slavných Heteronym. V posledních deseti letech se však z jeho z velké části posmrtně vydávaného díla překládá hlavně méně známá próza. Jedním z prvních vynikajících počinů bylo postupné vydávání výboru z textů Knihy neklidu (Livro do Desassossego). První výbor vyšel v Odeonu v roce 1992, druhý v Českém spisovateli o tři roky později. Dílo Fernanda Pessoy je dodnes nejen v Portugalsku horlivě zkoumáno, interpretováno a leckdy teprve objevováno. Za svého života stihl totiž vydat pouze jedinou básnickou sbírku. K vydaným textům tedy přibývají další dosud nepublikované. Pro českého čtenáře vyšel v druhé půli loňského roku v Argu zatím poslední překlad dvou neznámých fikcí nazvaných Testament sebevraha barona de Teive, Ďáblova hodina. Podle současného básníka Valtera Huga Maa jsou všichni, kdo v Portugalsku píší poezii, jeho heteronymy, tj. fiktivními osobnostmi, kterým Pessoa sám napsal životopis a dílo. Jen velmi málo výjimek dokázalo utéct jeho tvůrčí ruce. Jednou z nich je pro Maea například Herberto Hélder, význačný experimentální básník 60. let. Valter Hugo Mae se sám snaží oživit estetiku jeho doby. Mladý autor (nar. 1971) se proslavil v roce 1999 sbírkou Egon Schiele, Auto-Retrato de Dupla Encar - naćčo (Egon Schiele, autoportrét dvojího vtělení), za kterou získal prestižní cenu Almeidy Garretta. Je nutno poznamenat, že poezie si v portugalské literatuře zachovává stále velkou prestiž. Tento fakt potvrzuje zájem kritiky a také počet publikovaných básnických sbírek. Těžko se například v portugalských literárních časopisech hledá hlubší analýza prózy poslední dekády. Zato v oblasti poezie se to rozbory jenom hemží.
</TEXT>
</DOC>
<DOC>
<DOCID>LN-20020502068</DOCID>
<DOCNO>LN-20020502068</DOCNO>
<DATE>05/02/02</DATE>
<TITLE>
Básník Zdeněk Rotrekl vydal pozoruhodný román, jehož náčrtky vznikly roku 1958 ve vězení
</TITLE>
<TEXT>
Ve svých jedenaosmdesáti letech se básník Zdeněk Rotrekl stal debutantem na románovém poli.
V loňském roce jsme zde psali o souborném vydání básnického díla Zdeňka Rotrekla, jež vyšlo v jeho Spisech s názvem Nezděné město a za něž dostal po zásluze prestižní Seifertovu cenu. Všichni ctitelé Rotreklovy poezie básníkovi toto ocenění ze srdce přáli a vnímali je také jako jistou zaslouženou satisfakci pro jedenaosmdesátiletého básníka, jehož životní osudy byly drasticky deformovány komunistickou totalitou. Zároveň jsme ovšem se značnou zvědavostí čekali na jeho dlouho připravovaný a ve Spisech anoncovaný román, na němž, podle jeho vlastních slov, pracoval řadu let. Naše zvědavost byla myslím víc než oprávněná, protože jak často se stává, aby více než osmdesátiletý básník teprve v tomto věku debutoval jako romanopisec? Nyní tento román s názvem Světlo přichází potmě konečně vychází. Domnívám se, že je to stejná literární událost, jako když vyšel soubor Rotreklovy básnické tvorby.
</TEXT>
<HEADING>
Dlouhá a složitá historie
</HEADING>
<TEXT>
Historie vzniku tohoto románového textu, jak nás s ní autor seznamuje v ediční poznámce, je velmi složitá a dlouhá. První náčrtky vznikaly už v roce 1958, v době Rotreklova uvěznění a práce v uranových dolech na Bytízu. Za tři roky poté v leopoldovské věznici dále promýšlel téma románu a dal mu současný název. V sedmdesátých letech, kdy už byl sice z vězení doma, ale nicméně jakoby navždy vymazán z literatury, se k románu vrátil a pomalu, bez jakékoli naděje na vydání, na textu pracoval. Dokončil jej ale teprve v letech 2000 - 2001, kdy z "původního rukopisu nezůstal kámen na kameni". Původním tématem románu mělo být konfidentství za všech režimů, ale na toto základní tematické jádro se během dlouhého času, kdy román vznikal, nabalovaly další a další zážitkové vrstvy, až vznikl posléze jakýsi "Erziehungsroman" se silně autobiografickými rysy. Vypravěč v mnoha převlecích a maskách putuje minulým stoletím - jež podle slov Milana Kundery za rachotu sveřepých hitů s "hnusem zvrací svou historii" - a hledí jakoby z veliké dálky, která eliminuje sentiment, na vše, co se dělo s ním a okolo něho, a stále si klade jednu jedinou otázku po smyslu všeho.
</TEXT>
<HEADING>
Kapesní město Brno
</HEADING>
<TEXT>
Toto putování časem a prostorem je uzemněno v autorově "kapesním městě", jímž je předválečné Brno, město s jedinečnou česko-německo-židovskou kulturou. Toto město je otisknuto v Rotreklově nitru nesmazatelně; chodí jeho ulicemi, jež mnohokráte změnily svá jména, potkává řadu dávno mrtvých a vnímá proměny času, "v němž město opouštělo svoji duši, vyprazdňovalo se ze svých dějin, ze sebe samého". Niterný půdorys tohoto "kapesního města" spolu s vizí šťastného dětství, plného květin a zeleně (zde je snad nejpatrněji viditelná spojitost Rotrekla básníka s prozaikem), představují základní opěrné body vypravěčova putování minulým stoletím, z něhož se poznenáhlu vytrácel řád a neskutečno se stávalo skutečností. Přízračně viděná doba "Protektorátu", to je posléze čas, kdy se v duši města i lidí začala rodit přetvářka a kolaborace s mocí, již nemohlo zrušit ani Květnové povstání v roce 1945, autorem zcela odheroizované a prožívané jako "sebevražedné vykolejení dějů a věcí". Z lesa hrdinových vzpomínek vystupují příšery osobních pomst a pokrytecké amorálnosti, s nimiž je vypravěč po únoru 1948 konfrontován vpravdě kafkovsky, když je bez jakékoli příčiny zatčen a na řadu let uvězněn. Dlouhá léta vězeňská - zde se nelze odpoutat od Rotreklova osobního údělu - jsou jedinou existenciální analýzou vězeňského času - bezčasí a stálé hrůzy z toho, jak "nepodlehnout a čelit uvnitř sebe moci, jež zaplavila celé kraje". Vypravěčův vězeňský prožitek, literárně konkretizovaný civilně, bez patosu a nenávisti, má v Rotreklově podání zcela výjimečnou mravní dimenzi: vězeň je tím, kdo přesahuje svůj těžký úděl poznáním o smyslu oběti, již dává do vínku budoucí mravní obrodě národa. (S tímto pojetím má k Rotreklovi blízko snad jedině poezie Zahradníčkova Domu strach.) A po amnestii se hrdina vrací domů, kde je cizincem; chodí ulicemi svého "kapesního města", kde potkává bezmála jen dávno mrtvé sousedy a přátele, u nichž už dospěl čas k naplnění. A tímto časem, jenž působí na živé jako vývěva všech ideálů, hrdina doputoval, spíše doklopýtal, až k dnešku a stále hledal ono světlo, které přichází potmě. Rotreklův román je velmi složitě komponován; v hrdinově putování minulým stoletím se prolíná řada časových vrstev a často se střídá vypravěčův zorný úhel, tak jak se vzpomínky střetávají s holou skutečností faktů. Životní příběh, vyprávěný úsporným a básnicky zjemnělým jazykem, ale není tím hlavním a nejpodstatnějším smyslem Rotreklova románu. Tím je především neobyčejně závažné svědectví o době, která "vyhloubila hluboký příkop krve uvnitř naší současnosti", který nelze ani obejít, ani překročit bez hluboké a pokorné sebereflexe všech našich vin a bez níž lze jen velmi těžko uvažovat o naší národní i křesťanské identitě. Klíčem k této sebereflexi je jedno jediné "vysvobozující vnitřní slovo", jež je slovem křesťanské naděje a otevírá světlu dveře z temnoty. Uprostřed soudobé postmoderní fascinace autorským subjektem a populistických nacionalistických tlachů o naší jedinečnosti působí Rotreklův román jako blesk z čistého nebe, protože je nejen apelem na naši paměť, ale i výzvou k hlubokému zamyšlení nad naším soudobým lidstvím.
Zdeněk Rotrekl: Světlo přichází potmě
Spisy, sv. 2, Brno, Atlantis 2001
</TEXT>
</DOC>
<DOC>
<DOCID>LN-20020502069</DOCID>
<DOCNO>LN-20020502069</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Těsně po sedmdesátých narozeninách, v pátek 26. dubna, opustil řady literárních historiků a kritiků Přemysl Blažíček (nar. l6. 4. 1932). V posledním roce 2. světové války utrpěl jako chlapec těžký úraz, s jehož trvalými následky se dokázal obdivuhodně vyrovnat. Po maturitě na pražském gymnáziu studoval na tehdejší Filologické fakultě UK obor čeština - literární věda. Měl jsem štěstí být Blažíčkovým kolegou na studiích i později v Ústavu pro českou literaturu ČSAV. Nemohu nepřipomenout výrazný rys jeho osobnosti, příznačný pro celý jeho život i dílo: byla to povahová ryzost, s jakou přistupoval k lidem i k literatuře (to byla také příčina, že v období tzv. normalizace nemohl publikovat a věnoval se lexikografii). Charakternost dosvědčují už jeho první literární kritiky v časopise Květen, ve kterých projevil jak to, co je příznačné pro jeho pozdější velké studie - vytříbený cit pro umělecké dílo vyplývající ze schopnosti je nejen analyzovat, nýbrž i prožít - , tak neomylný smysl pro otevřenost umění všemu, co přesahuje dané názory, cítění a konvence. Smysl umění se stal předmětem Blažíčkova zájmu ve všech větších pracích počínaje průzkumem poezie Holanovy a Tomanovy až po analýzy próz, jako je monumentální Holečkova kronika Naši, Haškův Švejk či erbovní próza poloviny minulého století, Škvoreckého Zbabělci. Tyto studie, vznikající od konce 60. let, mohly vyjít až po roce 1989. Znalost širokého filozofického zázemí, především z oblasti fenomenologie, mu umožnila klást si nad díly otázky, jaké daleko přesahovaly hranice oboru a mířily k základním problémům existence uměleckého díla. Ohledával je z perspektivy vývoje moderní poezie jako uvolňování formy (Holan), svébytnosti básnického tvaru a obrazu (Toman), epické věcnosti jako panoramatického vidění světa (Holeček) či zajímavosti jako kategorie komiky (Hašek). Všem Blažíčkovým pracím je společné důsledné objevování a řešení otázek po objevném vztahu umění ke skutečnosti rozrušujícím navyklá klišé. Zůstanou trvalou součástí českého literárněvědného myšlení. Poslední rozloučení se koná dnes od 10 hod. v kostele sv. Markéty v Praze 6.
</TEXT>
</DOC>
<DOC>
<DOCID>LN-20020502070</DOCID>
<DOCNO>LN-20020502070</DOCNO>
<DATE>05/02/02</DATE>
<TITLE>
Říká sochař Jan Koblasa, kterému vychází po letech emigrace první velká česká monografie
</TITLE>
<TEXT>
V létě roku 1968 se nevrátil z Itálie a nakonec zakotvil v Německu. Dvacet let se tu o Janu Koblasovi nemluvilo, přestože (či spíš protože) patřil k nejvýraznějším uměleckým postavám 60. let.
LN: Čtenář vaší monografie se na první pohled překvapivě těžko orientuje, co jsou raná díla a co pozdější. Znamená to, že jste kdysi jako mladý výtvarník brzy našel cestu, které jste mohl zůstat věrný?
Naše mládí bylo dlouhou dobou hledání, protože na akademii se mezi dvaapadesátým a osmapadesátým rokem rigorózně vyučoval socialistický realismus. Faldíčky na kalhotách takhle, a ne jinak... Po tomto šestiletém teroru, respektive ke konci studia už jsem si dovolil hledat v sobě. Měl jsem jiné představy, než být sochařem, který dělá pomníky a busty. Bylo nás takových na škole několik, ale procentuálně velmi málo. Dělat něco jiného a jinak bylo zakázané.
LN: Řekl jste, že jste začal nejdřív hledat v sobě. Jste sólista, nebo jste potřeboval přátelskou inspiraci?
Osmapadesátý rok, kdy jsem se sešel s Medkem, Boudníkem a dalšími staršími výtvarníky, hrál pro mě velkou roli, protože mě to utvrdilo ve směru mého pochodu. Směru práce. Byla to doba veliké samoty a já potřeboval lidi, na které se můžu spolehnout.
LN: Jednou z posledních společných akcí zmiňované skupiny byl před vaším odchodem do emigrace interiér kostela v Jedovnicích. Ten slavný vstup moderny do gotického chrámu.
Tenkrát doktor Paukert čili básník Kuběna pracoval v Brně na památkové péči a jednou mi zčistajasna napsal, že v Jedovnicích se rozpadá poměrně bezcenný pseudoslohový oltář a že oni faráři nabízejí nahradit ho novým. Jestli bych do toho nešel. Řekl jsem, že jo, a protože věci rád vidím komplexně, přizval jsem právě Medka, Nepraše a Istlera. Práce měla zahrnovat ještě křížovou cestu, ale nakonec zůstalo jen u oken a oltáře. K dalšímu nedošlo, protože přišel osmašedesátý rok.
LN: A vy jste emigroval. Chybělo vám venku přátelské souznění?
Emigrací ztratíte naprosto všechno. Nejen přátelství, ale i řeč, což je něco strašného.
LN: Vy jste ale výtvarník. Ti používají jazyk dost mezinárodní.
Jenže musíte taky komunikovat. Ne jen něco uplácat a čekat, až to někdo koupí.
LN: Netajíte se, že první sochařskou inspirací vám kdysi byly klukovské toulky českou krajinou. Nepostrádal jste venku i ji?
Fakt je, že krajina, ve které jsem se narodil, pro mě hrála velikou roli. Nejen volná příroda, ale i městská krajina. Jsem z Tábora, a ten tehdy byl velice krásný, navíc jsme bydleli přímo proti Bílkovu pomníku mistra Jana Husa. Když jsme se pak přestěhovali do Teplic, denně jsem chodil přes náměstí kolem Braunova morového sloupu. A to všechno v člověku vytváří podvědomý rejstřík, ze kterého dál žije.
LN: Dneska údajně tvrdíte, že krajina, do které nemůžete postavit sochu, vás nezajímá.
Takhle jsem to snad neřekl, ale domnívám se, že sochy do krajiny patří, protože dělají jakousi spojnici mezi ní a člověkem. Dodávají jí lidské měřítko. Tyhle trojrozměrné věci jsou totiž něco, před čím se cítím jako "jedna ku jedné". Můžu se jich dotknout, můžu je obejít a vidím prostor za nimi.
LN: V emigraci jste žil 22 let. Co vám dala jako výtvarníkovi?
Především šanci dělat, co jsem chtěl. A být si za to zodpovědný. Když se to v Československu v roce 1968 lámalo, dovedl jsem si dobře spočítat, že s mojí prací by mohl být amen. A dělat sochy do šuplete se nedá. Kam je pořád schovávat? Svoboda tedy pro mě byla v emigraci to nejpozitivnější. Navíc jsem najednou žil ve světě, kde se všechno děje. Když v 60. letech někdo vyjel ven a občas zhlédl nějakou výstavu, vrátil se do Prahy s pocitem: Aha, tohle je to moderní umění! Budeme ho dělat taky tak. Jenže já jsem najednou měl čas zorientovat se v něm, zapadnout, procítit ho, a navíc se stát v celém jeho procesu kolečkem.
LN: Potěšilo vás, že vaše jméno tu vzdor dlouhé odmlce pořád znělo?
Upřímně řečeno, bál jsem se, že nebude. A oprávněně, tak moc zase neznělo. Ale dobře jsem se cítil hned na prvním sympoziu v Hořicích, kde jsem tehdy dělal velkou sochu Oběť. První výstava, kterou jsem měl po návratu na Hradě, byla tak trochu uspěchaná a lámaná přes koleno. Neuspokojila mě. Ty další už byly menší, ale těší mě víc.
LN: Je tu někde místo, nad kterým vás jako sochaře svrbí ruce?
Rád bych si třeba udělal Karlův most. Ještě jednou, můj. Prostě most přes řeku se sochami. Už je dokonce mám - anděly. Kdysi, když jsem se zabýval Berliniho mostem, dostal jsem za ně v Římě cenu. Chovám ideu udělat takový vršíček pro kamarády, něco jako Slavín. Odcházíme jeden za druhým, v poslední době mi umřelo pět dobrých přátel. Karel Nepraš byl mezi nimi.
LN: Kostel v Jedovnicích jste dělal těsně před odchodem do emigrace. V roce 2000 jste spolupracoval na zrození nové kapličky v Bílce pod Milešovkou. Jste věřící, nebo ta práce byla prostě další z vašich výtvarných cest za mýtem?
Obojí. Jsem věřící, protože si nedovedu představit, že by se dalo nevěřit. Ale jsem taky člověk, který se tu narodil a cítí zdejší kontinuitu. Nic není jen teď, všechno má svoji minulost, která ho posouvá do budoucnosti. Tak tohle téma chápu já.
LN: Oltář a obrazy pro jedovnický kostel byly v 60. letech první poúnorovou církevní akcí toho druhu u nás. Potřebovali jste odvahu k věřícím promluvit?
Nijak tíživě jsme to necítili. Jedovnice jsou Morava, a tam kontinuita vnímání křesťanského mýtu a jeho symboliky vždycky přetrvávala. Teď v Bílce už byla situace jiná. Od práce v Jedovnicích uběhlo třicet let, z nichž dvacet utlumilo obecnou znalost křesťanství ještě víc. Cítil jsem, že do bílské kapličky je nutné napsat otčenáš, že je nutné napsat tam desatero a v jakýchsi "komiksových" obrázcích vyprávět stvoření světa. Jsem figuralista, i když někdy méně a někdy více, protože podle tématu musím formu modifikovat. A v Bílce jsem věděl, že potřebuju na čitelnost přitlačit. Ostatně, vždycky jsem byl tak trochu misionář.
LN: V čem?
Nemám rád tu věčnou nespokojenost s věcmi, jak jsou. Měli bychom myslet na to, že mohou být lepší.
</TEXT>
</DOC>
<DOC>
<DOCID>LN-20020502071</DOCID>
<DOCNO>LN-20020502071</DOCNO>
<DATE>05/02/02</DATE>
<TITLE>
Univerzita Karlova v Praze a nakladatelství Karolinum vydávají obsáhlou monografii Jana Koblasy, původem českého a dosahem svého umění evropského sochaře. Její autorkou je Mahulena Nešlehová, významná historička umění 20. století.
</TITLE>
<TEXT>
První velká Koblasova monografie po jeho emigraci zdůrazňuje různorodost autorovy práce sahající od sochařství přes malbu ke grafice i divadelním návrhům a literární tvorbě. V první kapitole, následující po předmluvách Josefa Hlaváčka a autorky knihy, se rozvíjí téma mýtu Země. Sahá od raného období konce padesátých let až téměř do současnosti. Doprovázejí ji sochařovy přesné úvahy o smyslu a poslání umění, o pochopení přírodních zákonů a ztrátě kontinuity výtvarného vývoje. Nechybí v ní ani ukázky raných informelních obrazů, kamenné sochy vyjadřující v malém měřítku monumentalitu hor, pozdní obrazy z cyklu Vítr.
</TEXT>
<HEADING>
Meditativní pojetí soch
</HEADING>
<TEXT>
Koblasa dokáže vystihnout procesy, které probíhají v nitru Země. Naznačuje, co se skrývá za obzory, kam nemůžeme dohlédnout. Autorka publikace sleduje také téma oběti, které se proměňuje od rané narativní grafiky přes strukturální sochy a obrazy a transcendentní malby s prozařujícím vnitřním světlem až k téměř minimalistickým sochám osmdesátých let. Po nich dochází opět k návratu figury, která se objevuje ve zjednodušených lapidárních tvarech. Kapitola, jež se zabývá hieratickým typem v sochařově tvorbě, začíná krásnými ukázkami ze série králů z počátku šedesátých let či ještě o něco starší Magdalenou (1959). Ve strukturálním vyjádření pak pokračuje Niké (Černý anděl) z roku 1967. Jejím dalším vyvrcholením je monumentální Denní a noční hlídka (1989). K velkému vnitřnímu napětí dochází v sochách traumatického typu z šedesátých let. V řadě dalších soch se rozvíjí meditativní pojetí, mýty, apokalyptické vize či znaky a symboly, jejichž podoba a způsob ztvárnění se mění v průběhu let. Jan Koblasa se prosadil již koncem padesátých let se skupinou Šmidrů. Pak se stal jedním z hlavních organizátorů Konfrontací, na nichž se scházeli neoficiální umělci. Jeho společná výstava s Mikulášem Medkem v Teplicích (1963) byla událostí. Roku 1968 zůstal v exilu a do našich výstavních síní se vrátil až v devadesátých letech. Velkou retrospektivní výstavu však u nás dosud neměl. Publikace je velkým přínosem nejen pro kvalitu svého zpracování, ale i proto, že čtenářům přibližuje v jasných návaznostech a logických celcích dílo dalšího významného klasika českého moderního sochařství.
Koblasa dokáže vystihnout procesy, které probíhají v nitru Země. Naznačuje, co se skrývá za obzory, kam nemůžeme dohlédnout. Autorka publikace sleduje také téma oběti, které se proměňuje od rané narativní grafiky přes strukturální sochy a obrazy a transcendentní malby s prozařujícím vnitřním světlem až k téměř minimalistickým sochám osmdesátých let. Po nich dochází opět k návratu figury, která se objevuje ve zjednodušených lapidárních tvarech. Kapitola, jež se zabývá hieratickým typem v sochařově tvorbě, začíná krásnými ukázkami ze série králů z počátku šedesátých let či ještě o něco starší Magdalenou (1959). Ve strukturálním vyjádření pak pokračuje Niké (Černý anděl) z roku 1967. Jejím dalším vyvrcholením je monumentální Denní a noční hlídka (1989). K velkému vnitřnímu napětí dochází v sochách traumatického typu z šedesátých let. V řadě dalších soch se rozvíjí meditativní pojetí, mýty, apokalyptické vize či znaky a symboly, jejichž podoba a způsob ztvárnění se mění v průběhu let. Jan Koblasa se prosadil již koncem padesátých let se skupinou Šmidrů. Pak se stal jedním z hlavních organizátorů Konfrontací, na nichž se scházeli neoficiální umělci. Jeho společná výstava s Mikulášem Medkem v Teplicích (1963) byla událostí. Roku 1968 zůstal v exilu a do našich výstavních síní se vrátil až v devadesátých letech. Velkou retrospektivní výstavu však u nás dosud neměl. Publikace je velkým přínosem nejen pro kvalitu svého zpracování, ale i proto, že čtenářům přibližuje v jasných návaznostech a logických celcích dílo dalšího významného klasika českého moderního sochařství.
</TEXT>
</DOC>
<DOC>
<DOCID>LN-20020502072</DOCID>
<DOCNO>LN-20020502072</DOCNO>
<DATE>05/02/02</DATE>
<TITLE>
Andělská tvář (ČR) 27 %
</TITLE>
<TEXT>
Klasik české lidové komedie Zdeněk Troška natočil historický velkofilm o chudé krásce (Michaela Kuklová) a dvou bratrech (Filip Blažek, Jiří Pomeje) z tajemného zámku.
</TEXT>
<HEADING>
Archa pro Vojtu (ČR) 40 %
</HEADING>
<TEXT>
Otec, matka, dcera a syn. Rodina sama pro sebe normální, ale pro okolí hodna zvýšené pozornosti. Malý Vojta (Vojta Orel) má totiž Downův syndrom...
</TEXT>
<HEADING>
Banditi (USA) 60 %
</HEADING>
<TEXT>
Kriminální komedie s Brucem Willisem. Dva úspěšní bankovní lupiči vezmou jako rukojmí ženu v domácnosti Kate a ta jim obrátí život vzhůru nohama.
Černý jestřáb sestřelen (USA) 83 %
Režisér Ridley Scott natočil válečné drama podle vojenské operace amerických ozbrojených sil v Somálsku v roce 1993.
</TEXT>
<HEADING>
Čistá duše (USA) 81 %
</HEADING>
<TEXT>
Russell Crowe jako geniální matematik John Forbes Nash, který dostal Nobelovu cenu, ale za své výjimečné nadání zaplatil duševním zdravím.
</TEXT>
<HEADING>
Dannyho parťáci (USA) 78 %
</HEADING>
<TEXT>
Hvězdně obsazená kriminální komedie Stevena Soderbergha o partě podvodníků, kteří se pokusí za jedinou noc obrat tři kasina o 150 milionů dolarů.
</TEXT>
<HEADING>
E. T. - Mimozemšťan (USA) 96 %
</HEADING>
<TEXT>
Kultovní sci-fi se vrací ve vylepšené verzi. Film byl upraven za pomoci digitálních technologií a doplněn o vystřiženou scénu s Harrisonem Fordem.
Enigma (Velká Británie) 56 %
Thriller podle bestselleru Roberta Harrise. Nacistické ponorky změnily kód a spojencům může pomoci jen geniální dešifrátor Tom Jericho.
Harry Potter a Kámen mudrců (USA, Británie) 76 %
Filmové zpracování prvního dílu pohádkových příběhů o malém kouzelníkovi Harrym Potterovi a jeho přátelích Ronovi a Hermioně.
</TEXT>
<HEADING>
Impostor (USA) 47 %
</HEADING>
<TEXT>
Sci-fi podle knihy Philipa K. Dicka. Mladý vědec je obviněn, že je ve skutečnosti robot z nepřátelské planety Alfa Centauri, který má spáchat atentát na pozemskou kancléřku.
Jay a mlčenlivej Bob vrací úder (USA) 68 %
Aurotská parodie režiséra K. Smithe si bere na mušku Hollywood. Ve filmu vystupují i slavní režisérovi přátelé, kteří parodují sami sebe.
</TEXT>
<HEADING>
Král škorpion (USA) 63 %
</HEADING>
<TEXT>
Úspěch obou mumií si žádal pokračování. Film tentokrát vypráví dramatický příběh bojovníka, který postoupí z nájemného žoldnéře až na post krále.
</TEXT>
<HEADING>
Křižovatka smrti 2 (USA) 65 %
</HEADING>
<TEXT>
Společná dovolená detektiva Leeho (Jackie Chan) a detektiva Cartera (Chris Tucker), které známe z prvního dílu, se zvrhne v boj shongkongským mafiánským bossem.
Léto k nepřežití (USA) 60 %
Hrdinové lehké letní komedie strávili tři týdny jako instruktoři na dětském táboře. Na poslední den je naplánovaná závěrečná besídka...
</TEXT>
<HEADING>
Lásce na stopě (USA) 48%
</HEADING>
<TEXT>
Producent Jonathan (John Cusack) a psychiatryně Sára (Kate Beckinsaleová) si v americké romantické komedii zahrávali s osudem a nevyplatilo se jim to. Naštěstí dostanou ještě jednu šanci.
</TEXT>
<HEADING>
Milionový závod (USA) 72 %
</HEADING>
<TEXT>
Rozverná komedie o zvláštním závodu, který pro své klienty zorganizuje majitel kasina. O dva miliony dolarů se utká šest týmů, ve kterých se objeví i Rowan Atkinson či Whoopi Goldbergová.
</TEXT>
<HEADING>
Mulholland Drive (USA, Francie) 84 %
</HEADING>
<TEXT>
David Lynch natočil další noční můru. Začínající herečka se zaplétá do tajemných záhad a začíná se bát vlastních snů. Film získal cenu za režii na festivalu v Cannes.
</TEXT>
<HEADING>
Na křídlech vážky (USA) 50 %
</HEADING>
<TEXT>
Doktor Darrow (Kevin Costner) se v mystickém dramatu vzpamatovává ze smrti své ženy - lékařky, která zahynula na misi Červeného kříže ve Venezuele. V jeho okolí se začínají dít zvláštní, nadpřirozené věci.
</TEXT>
<HEADING>
Návrat do Země Nezemě (USA) 50 %
</HEADING>
<TEXT>
Studio Walta Disneyho se po letech vrací k úspěšné animované pohádce o chlapci Peteru Panovi, který nechtěl nikdy vyrůst. Ve volném pokračování se opět objeví i zlotřilý kapitán Hook.
Kam čert nemůže, tam nastrčí... ženskou. Darren, Wayne a J. D. se od dětství kamarádili, až se odněkud vynořila Judith, která hrozí jejich přátelství rozbít.
</TEXT>
<HEADING>
Protiúder (USA) 68 %
</HEADING>
<TEXT>
Arnold Schwarzenegger jako losangeleský hasič, který přišel o ženu a syna při teroristickém útoku. Když policie zklame, bere spravedlnost do svých rukou.
Radhošť (ČR) 60 %
Tři povídky mladých českých tvůrců. Zahrádka ráje Bohdana Slámy, Otevřená krajina svobodného muže Pavla Gobla a Radhošť Tomáše Dorušky.
</TEXT>
<HEADING>
Rok ďábla (ČR) 77 %
</HEADING>
<TEXT>
Nový mystifikační film Petra Zelenky je smutnou komedií o andělích. V hlavních rolích Jaromír Nohavica, Karel Plíhal a skupina Čechomor.
Sex a Lucía (Španělsko) 72 %
Výrazná osobnost současné španělské kinematografie režisér Julio Medem natočil erotické drama o hledání lásky a nevyzpytatelných cestách osudu.
</TEXT>
<HEADING>
Ti druzí (USA, Francie, Španělsko) 78 %
</HEADING>
<TEXT>
Matka (Nicole Kidmanová) se dvěma dětmi žije v ponurém venkovském sídle. Noví sloužící jsou poněkud zvláštní a v domě se nejspíš skrývá ještě "něco".
</TEXT>
<HEADING>
V ložnici (USA) 57 %
</HEADING>
<TEXT>
Debut režiséra Todda Fielda už stačil získat tři nominace na Zlaté glóby a pět nominací na Oscara. Popisuje život americké rodiny žijící na pobřeží Nové Anglie.
</TEXT>
<HEADING>
Výlet (ČR) 81%
</HEADING>
<TEXT>
Druhý celovečerní film režisérky Alice Nellis s Ivou Janžurovou a jejími dcerami Sabinou a Theodorou Remundovými. Babička, matka a dvě dospělé dcery se v komediální road movie vydávají na Slovensko, uložit urnu s otcovým popelem.
* Hodnocení čtenářů měsíčníků Cinema. Průměr z procent, která filmu udělili čtenáři v anketě na webové stránce cinema.burda.cz (maximum je 100 %). Údaj je k 29. 4. 2002
</TEXT>
</DOC>
<DOC>
<DOCID>LN-20020502073</DOCID>
<DOCNO>LN-20020502073</DOCNO>
<DATE>05/02/02</DATE>
<TITLE>
Organizátoři přehlídky ruského divadla v Praze měli šťastnou ruku, když se rozhodli představit originální tvorbu Jevgenije Griškovce, autora a herce, který patří ke skutečným hvězdám současného ruského jeviště.
</TITLE>
<TEXT>
Absolvent filologické fakulty v Kemerovu na Sibiři, původně amatérský divadelník se stal diváky i kritikou oblíbeným tvůrcem sugestivních monodramat, s nimiž hostoval také na předních evropských festivalech. Na podzim se zúčastní i Divadla 2002 v Plzni. K jeho prvnímu českému vystoupení připravil Divadelní ústav svazek s autorovými dvěma monodramaty - Jak jsem snědl psa a Současně, které přeložila Vlasta Smoláková. Autorský text Jak jsem snědl psa, který Griškovec uvedl v Divadle v Dlouhé, vychází z jeho osobních zážitků, z tříleté základní vojenské služby u ruské námořní flotily v Tichém oceánu. Griškovec vypráví příběh, který je především subjektivní reflexí této životní zkušenosti, osobitým záznamem široké škály jeho pocitů, které v sobě zahrnují jak naivní nadšení a patos, tak ironii a pochybnosti. Právě jemná ironie spojuje jednotlivé situace s mnoha odbočkami, které vytvářejí svérázný autorský komentář k tomu, co hrdina biografického monodramatu jako námořník prožíval. "Co při tom cítil a co ho napadalo," předkládá Griškovec divákům zdánlivě především v humorné podobě, ale ve skutečnosti se zde objevují témata pro ruskou společnost klíčová, od úvah o vlasti a domově přes národnostní problémy až po pocit vykořeněnosti v současném světě, který ztrácí smysl. Staré hodnoty byly zbourány, zmizel řád a zůstala jen moderní civilizace plná rozporů a nejistot. Autor tento ve své podstatě existenciální problém dokáže nenápadně vtělit do schématu veselých historek z vojny, které tak povyšuje na mimořádnou literární výpověď. Griškovec je ovšem také bytostný divadelník, i když používá minimalistických scénických prostředků. Hrát může vlastně téměř všude, protože si vystačí s jednou židlí, několika provazy ("atributy moře"), hadrem, kbelíkem a dvěma světelnými změnami. Jen občas se v inscenaci ozve hudba, která vytváří kontrapunkt k tomu, co herec "názorně" předvádí. Nejdůležitější rekvizitou je námořnická čepice, která se stává znakem určujícím příslušnost k námořnickému kolektivu a charakterizujícím jeho reprezentanty.
</TEXT>
<HEADING>
Nenápadný pětatřicátník
</HEADING>
<TEXT>
Na jeviště nejdříve přichází nenápadný pětatřicátník v brýlích (rozhodně bychom ho na první pohled módně neoznačili za charizmatickou osobnost), který navazuje kontakt s diváky zřejmě vždy podle situace a nálady v sále. On sám nám bude vyprávět příběh, který je příběhem části jeho života. Ale nebude to stejný člověk. Ne snad proto, že si oblékne něco na způsob námořnické uniformy a sundá si brýle nebo hodinky. Dnes mu totiž některé věci, které službu u flotily provázely, jsou nepochopitelné, už nikdy by je nedokázal zopakovat. To, co ho poutalo k námořnictvu, zmizelo, stejně jako ten zvláštní pocit sounáležitosti, který tak často sbližuje a když všechno skončí, zase rozděluje frontové druhy. I když Griškovcova hra strhne svou autenticitou, není jen pouhým popisem vojenské reality, která se řídí vlastními zákonitostmi. Ty samozřejmě v konfrontaci s civilním světem působí vždy groteskně a do značné míry absurdně. Griškovec důmyslným proplétáním časových rovin a rafinovanou hrou s jazykem vytváří typ moderního reflexivního dramatu, pro které je autentický základ jen odrazovým můstkem. Přitom zřejmě ani jedno představení není úplně stejné, protože Griškovcova metoda je do značné míry postavena na improvizaci. Ostatně text, který vydal Divadelní ústav, je vlastně záznamem staršího data, od něhož se konkrétní pražské vystoupení dost lišilo. Škoda, že právě v Praze se musel Griškovec obejít bez tlumočníka, který ho zatím na jeho zahraničních zájezdech vždy přímo na jevišti provázel. Přesto, že přehlídka je zatím orientována spíše na ruského diváka, neškodilo by do budoucna uvažovat io českém publiku. Ostatně na festivalu v Plzni prý už tlumočník určitě bude. V prestižní všeruské divadelní soutěži o Zlatou masku Jevgenij Griškovec získal v roce 2000 Cenu kritiky a zároveň ocenění v kategorii Inovace. Po hostování v Praze by si možná zasloužil, aby mu nějaké ceny udělili také pražští diváci. Minimálně jednu by si mohl odvézt hned - velkou cenu za moderní monodrama.
Na jeviště nejdříve přichází nenápadný pětatřicátník v brýlích (rozhodně bychom ho na první pohled módně neoznačili za charizmatickou osobnost), který navazuje kontakt s diváky zřejmě vždy podle situace a nálady v sále. On sám nám bude vyprávět příběh, který je příběhem části jeho života. Ale nebude to stejný člověk. Ne snad proto, že si oblékne něco na způsob námořnické uniformy a sundá si brýle nebo hodinky. Dnes mu totiž některé věci, které službu u flotily provázely, jsou nepochopitelné, už nikdy by je nedokázal zopakovat. To, co ho poutalo k námořnictvu, zmizelo, stejně jako ten zvláštní pocit sounáležitosti, který tak často sbližuje a když všechno skončí, zase rozděluje frontové druhy. I když Griškovcova hra strhne svou autenticitou, není jen pouhým popisem vojenské reality, která se řídí vlastními zákonitostmi. Ty samozřejmě v konfrontaci s civilním světem působí vždy groteskně a do značné míry absurdně. Griškovec důmyslným proplétáním časových rovin a rafinovanou hrou s jazykem vytváří typ moderního reflexivního dramatu, pro které je autentický základ jen odrazovým můstkem. Přitom zřejmě ani jedno představení není úplně stejné, protože Griškovcova metoda je do značné míry postavena na improvizaci. Ostatně text, který vydal Divadelní ústav, je vlastně záznamem staršího data, od něhož se konkrétní pražské vystoupení dost lišilo. Škoda, že právě v Praze se musel Griškovec obejít bez tlumočníka, který ho zatím na jeho zahraničních zájezdech vždy přímo na jevišti provázel. Přesto, že přehlídka je zatím orientována spíše na ruského diváka, neškodilo by do budoucna uvažovat io českém publiku. Ostatně na festivalu v Plzni prý už tlumočník určitě bude. V prestižní všeruské divadelní soutěži o Zlatou masku Jevgenij Griškovec získal v roce 2000 Cenu kritiky a zároveň ocenění v kategorii Inovace. Po hostování v Praze by si možná zasloužil, aby mu nějaké ceny udělili také pražští diváci. Minimálně jednu by si mohl odvézt hned - velkou cenu za moderní monodrama.
</TEXT>
</DOC>
<DOC>
<DOCID>LN-20020502074</DOCID>
<DOCNO>LN-20020502074</DOCNO>
<DATE>05/02/02</DATE>
<TITLE>
Desátý ročník mezinárodního festivalu Divadlo se uskuteční v Plzni od 12. do 15. září. Po loňském ročníku odstoupil hlavní dramaturg a festival také nesplnil některé své finanční závazky.
</TITLE>
<GEOGRAPHY>PRAHA</GEOGRAPHY>
<TEXT>
Při přípravě desátého ročníku přehlídky došlo k organizačním i personálnám změnám. Po odchodu Karla Krále, předsedy dramaturgické rady a šéfredaktora časopisu Svět a divadlo, byla ustavena nová osmičlenná dramaturgická rada. "Po domluvě s představiteli města Plzně a Divadelní obce jsem ji volil většinou z lidí, kteří byli dříve s festivalem tak či onak spjati, a doplnil jsem je o specialisty z oblastí, které byly po mém soudu sledovány méně," připomněl ředitel festivalu Jan Burian a zdůraznil také zásluhy Karla Krále. "Vztah města Plzně se k festivalu reálně nezhoršil, ostatně letošní finanční dotace je vyšší," dodal. Burian také soudí, že předposlední ročník byl úspěšnější než poslední. "Při zachování nezávislé dramaturgie se vždy podařilo prezentovat dostatek zajímavého z pohybu divadla. Samozřejmě, výběr titulu lidmi s vyhraněným vkusem a estetickými představami vyvolává nutně kontroverznější reakce u širší veřejnosti." Posun z původního říjnového termínu vysvětlil ředitel festivalu nejen provozními důvody "Pro plzeňské divadlo je celkově výhodnější zahajovat sezonu festivalem. Navíc mnozí divadelníci, kteří mají zájem přijet, ještě nejsou plně vytížení. Chceme festival víc otevřít do ulic města a začátek září slibuje lepší počasí," dodal
</TEXT>
<HEADING>
Festivalová premiéra - La Stodola
</HEADING>
<TEXT>
Přibližně polovinu letošního programu budou tvořit zahraniční produkce. Vedle ruského herce a režiséra Jevgenije Griškovce se představí britská divadelní skupina Spymonkeys, netradiční pojetí Büchnerova Vojcka v režii Arpáda Schillinga uvede budapešťský soubor Krétakör a z Polska přijede Teatr Rozmaitosci - nabídne Magnetismus srdce, který se z provozních důvodů nepodařilo představit na loňském festivalu. Mezi dalšími hosty bude i pouliční divadlo z Nizozemí Warner and Consorten a Štúdio L+S, které přiveze komedii Vtedy na Jamajke. Z českých scén v Plzni vystoupí Dejvické divadlo (Příběhy obyčejného šílenství), Činoherní klub (Osiřelý západ), Divadelní sdružení Petra Bezruče (Skleněný zvěřinec), brněnské Divadlo U stolu (Boží duha) a pražská Viola (Gin Game). Hostitelská scéna se představí operou Samson a Dalila. Překvapením má být premiéra Divadla Continuo, v jehož sídle v jihočeských Malovicích vzniká netradiční divadelní prostor s dřevěnými stěnami a plátěnou střechou La Stodola. Na inscenaci Bazar střepů, která spojuje kabaret s prvky výtvarného divadla a cirkusu, spolupracují francouzští umělci. Podle členky dramaturgické rady Marie Reslové se na festivalu objeví větší počet inscenací mladých či debutujících režisérů. "Určitou dramaturgickou linii tvoří projekty malých scén, které spojuje vyzrálé herectví a vysoká kvalita jevištní mluvy," řekla Reslová.
</TEXT>
<HEADING>
Zachovat dobrou pozici festivalu
</HEADING>
<TEXT>
Podle Buriana letošní ročník naváže na vše dobré včetně dobré pozice, kterou získal ve střední Evropě. "Chceme se co nejvíce zaměřit i na prezentaci soudobé dramatické tvorby, otevírat cestu zajímavým českým tvůrcům do zahraničí, věnovat se inspiraci při profesionální výchově adeptů divadelního umění." Jan Burian, který je v současné době ředitelem Divadla J. K. Tyla a pracuje i v dalších náročných funkcích, podle vlastních slov převzal řízení festivalu na naléhání výboru Divadelní obce jako dočasný úkol s cílem uskutečnit jeho transformaci, zajistit stabilní financování a oživit dialog v jeho vedení. "Věřím, že se v nových podmínkách najde osobnost schopná v dohledné době mou práci převzít. Můj strategický zájem jako ředitele DJKT bude potom zajištěn přes valnou hromadu zájmového sdružení právnických osob. Svůj program i tým spolupracovníků řídím tak, abych měl své profesionální svědomí čisté. V pozicích, které zastávám, je důležité umět se domluvit a rozhodnout. V citově vypjatém životě u divadla se to zdá být někdy těžké, ale je to možné, pokud neztrácíte víru v smysl práce a pokud jsou vaše profesionální a osobní kritéria pevnější než mediální úspěch či neúspěch jednoho představení nebo ročníku festivalu," doplnil. Rozpočet festivalu není uzavřen a pohybuje se kolem 10 milionů korun. Přispěli do něj veřejné zdroje a čeští i zahraniční sponzoři. Visegrádský fond poskytl 35 000 eur (asi milion korun).
Podle Buriana letošní ročník naváže na vše dobré včetně dobré pozice, kterou získal ve střední Evropě. "Chceme se co nejvíce zaměřit i na prezentaci soudobé dramatické tvorby, otevírat cestu zajímavým českým tvůrcům do zahraničí, věnovat se inspiraci při profesionální výchově adeptů divadelního umění." Jan Burian, který je v současné době ředitelem Divadla J. K. Tyla a pracuje i v dalších náročných funkcích, podle vlastních slov převzal řízení festivalu na naléhání výboru Divadelní obce jako dočasný úkol s cílem uskutečnit jeho transformaci, zajistit stabilní financování a oživit dialog v jeho vedení. "Věřím, že se v nových podmínkách najde osobnost schopná v dohledné době mou práci převzít. Můj strategický zájem jako ředitele DJKT bude potom zajištěn přes valnou hromadu zájmového sdružení právnických osob. Svůj program i tým spolupracovníků řídím tak, abych měl své profesionální svědomí čisté. V pozicích, které zastávám, je důležité umět se domluvit a rozhodnout. V citově vypjatém životě u divadla se to zdá být někdy těžké, ale je to možné, pokud neztrácíte víru v smysl práce a pokud jsou vaše profesionální a osobní kritéria pevnější než mediální úspěch či neúspěch jednoho představení nebo ročníku festivalu," doplnil. Rozpočet festivalu není uzavřen a pohybuje se kolem 10 milionů korun. Přispěli do něj veřejné zdroje a čeští i zahraniční sponzoři. Visegrádský fond poskytl 35 000 eur (asi milion korun).
</TEXT>
</DOC>
<DOC>
<DOCID>LN-20020502075</DOCID>
<DOCNO>LN-20020502075</DOCNO>
<DATE>05/02/02</DATE>
<TITLE>
říká o festivalu Divadlo Karel Král
</TITLE>
<TEXT>
Mezinárodní festival Divadlo vznikl v roce 1993 a celkem na něm vystoupilo na sedm desítek divadel. Je spojen s šéfredaktorem časopisu Svět a divadlo Karlem Králem, který naposledy působil jako hlavní dramaturg.
LN: Považujete odstoupení z postu hlavního dramaturga kvůli negativním kritikám na festivalové představení za adekvátní reakci?
To by byla reakce neadekvátní, kdyby opravdu šlo o důvod k rezignaci. Kritika dramaturgie festivalu, vesměs zúžená na představení Zvířecího magnetismu amerického souboru Mabou Mines, byla příčinou rozladění, ale také inspirací k úvaze, zda není na čase koncepci festivalu změnit. To rozladění vzniklo z prosté skutečnosti, že nikdo z kritiků nepřiznal, že nerozuměl. V tomto případě diváci, až na velmi důkladné znalce americké angličtiny, nerozuměli doslova. Z důvodů, které dodnes neznám, nebyly totiž v představeních použity připravené české titulky.
LN: Údajně zazněl také názor, že v inscenaci byly pohoršlivé scény. Oč šlo?
Někde v novinách, pak prý ale i na jednání plzeňského zastupitelstva, zaznělo pitomé tvrzení, že Zvířecí magnetismus je pornografie. Tenhle náznak cenzury, která se vydává za ochranitelku morálky, mě opravdu překvapil. Zvláštní je, že podobných pokusů o cenzurování přibývá. Sirotek naší dramaturgie na letošním ročníku, tím myslím původně "zrcadlovou" produkci k Mabou Mines, Magnetizmus srdce polského Teatru Rozmanitości, by mohl být pro falešné mravokárce taky chutným soustem. Hlavní důvody rezignace byly ale takříkajíc "kuchyňského" rázu. Proto mi je protivné dělat z toho veřejnou kauzu.
LN: Mělo to spojitost s dluhy po devátém ročníku festivalu?
Ano. Nebylo při tom nejpodstatnější, že festival skončil v minusu. Nelze ho dělat jinak než s rizikem. My - myslím tím časopis Svět a divadlo - jsme se však o výši toho dluhu a o nesolventnosti festivalu dozvěděli až ze stížností divadel, vůči nimž festival nesplnil své závazky. Ocitli jsme se tím v trapné situaci partnera, který divadla domlouvá i přemlouvá, když ale nemůže včas splnit, co slíbil, ani se neomluví. Pro mě osobně to byla poslední kapka.
LN: Zmínil jste změnu koncepce festivalu. Co jste chtěl změnit?
Myslím, že festival koncipovaný jako čtyřdenní setkání divadelníků se do jisté míry přežil. Stal se z toho svého druhu abiturientský večírek, na který si divadelníci jedou užít všeho možného, a nebývá to hlavně divadlo. Jako krajní a kuriózní příklad toho přístupu mohu uvést účast ředitele jistého nejmenovaného oblastního divadla a jeho náměstka. Ti se na jeden z ročníků festivalu akreditovali, o vstupenky, tedy o divadlo však zájem neměli. Přijeli na recepce.
LN: Jaký máte pocit, když zavíráte dveře po devíti letech existence festivalu?
Pro mě osobně to bylo hodně těžké. Však je ten festival, jak se obrazně říká, moje dítě. Na druhou stranu to bohudíky žádné dítě není, jen festival. Mrzí mě ovšem náznaky přepisování historie. To, že ten festival vznikl, že je v Plzni a že se z něj stal festival prestižní, je zásluha časopisu Svět a divadlo, všech jeho redaktorů a celé dlouhé řady jeho dalších spolupracovníků. Ti také tvořili skutečnou, velkou a otevřenou dramaturgickou radu. Díky nim se snad i dařilo představovat českému publiku opravdu špičková zahraniční divadla a zahraničním hostům skutečně pozoruhodná divadla česká, a to všech druhů a žánrů, velká i malá, konzervativní i nonkonformní, hlavně však taková, která rozšiřují naše omezené představy o tom, jaké divadlo je a jaké může být. Tahle koncepce - doufám - budoucnost má. Možná i v dalších ročnících plzeňského festivalu.
</TEXT>
</DOC>
<DOC>
<DOCID>LN-20020502076</DOCID>
<DOCNO>LN-20020502076</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Divadelní ústav se letos přiřadil po bok moderních informačních institucí, které zpřístupňují své databáze prostřednictvím internetu. Jeho bohatými dokumentačními a knihovními fondy mohou zájemci listovat na adresách www.divadelniustav.cz a www.divadlo.cz. K dispozici jim bude přehled o 110 000 publikacích knihovny, téměř 80 000 článcích i o tom, co se objevilo ve 130 domácích a šesti desítkách zahraničních periodik. Do automatizovaného katalogu knihovny byly v uplynulých letech převedeny bezmála tři čtvrtiny odborné literatury a divadelních her shromažďovaných v této instituci od roku 1950. Články z deníků a vybraných periodik kulturního zaměření jsou v internetové databázi zařazeny od sezony 1996/97.
</TEXT>
</DOC>
<DOC>
<DOCID>LN-20020502077</DOCID>
<DOCNO>LN-20020502077</DOCNO>
<DATE>05/02/02</DATE>
<GEOGRAPHY>ZLÍN</GEOGRAPHY>
<TEXT>
Ve dnech 7. - 11. května se v Městském divadle ve Zlíně uskuteční již sedmý ročník divadelního festivalu. Přehlídka přináší zajímavou konfrontaci české a slovenské divadelní kultury. Z bratislavských scén se představí například Národní divadlo (Portugálie), Astorka Korzo '90 (Narozeniny) či VŠMU (Paraziti). Z českých divadel přijede mimo jiné pražské Národní divadlo s Markétou Lazarovou, ústecké Činoherní studio (Shopping and fucking).
</TEXT>
</DOC>
<DOC>
<DOCID>LN-20020502078</DOCID>
<DOCNO>LN-20020502078</DOCNO>
<DATE>05/02/02</DATE>
<TEXT>
Laciná putyka nikdy nebude mít o zákazníky nouzi, i když má příšerné pivo a mizernou obsluhu, zatímco sebelepší literární kavárna je odsouzena k tomu, aby zela prázdnotou a deptala své majitele. To je jedno z poučení, které přinesl v sobotu o půlnoci divákům ČT 1 film Roberta Rodrigueze Desperado (1995). Krutá parodie o mstiteli s kytarovým pouzdrem mohla potěšit příznivce Quentina Tarantina nejen svým stylem, ale také etudou slavného režiséra coby herce a vypravěče anekdot. Že své vystoupení nemohl zakončit jinak než s prostřelenou hlavou, snad ani není třeba zdůrazňovat. V sobotu večer se blýskla i Nova, když svým divákům nabídla slavný snímek Luka Bessona Pátý element z roku 1997: průměrný sci-fi příběh, jejž ovšem tvůrčí tým dokázal povýšit o několik úrovní rafinovaným výtvarným zpracováním a nápaditou estetizací jednotlivých postav. Nejen na průměrných, ale i na špatných příbězích se dá najít něco dobrého. Například přiléhavý název, jako v případě snímku Hranice zoufalství režiséra Barbeta Schroedera z roku 1998 (Nova, pátek 22.35) o tom, jak přinutit psychopatického vraha, aby daroval dítěti kostní dřeň. Připomínat národu jeho špatné svědomí není příliš vděčná práce. O to cennější je, že to Jiří Stránský a Hynek Bočan dělají dlouhodobě a důsledně, naposledy televizním filmem Uniforma vysílaným v neděli večer na ČT 1. A co víc: filmy této tvůrčí dvojice jsou nesentimentální, působivé, věrohodné a bez nadsázky napínavé. Uniforma, v níž podali skvělé herecké výkony Jiří Langmajer a Josef Somr, ale i další herci ve vedlejších rolích, nabídla drama rovnocenné slavným příběhům ze zajateckých táborů z druhé světové války. Vězeňský tábor a příběh o vzdoru proti totalitě se objevil ve vysílání České televize ještě jednou, snad záměrně v souvislosti s Prvním májem, svátkem s komplikovanými konotacemi. Proč film Roberta Benigniho Život je krásný obdržel tolik ocenění včetně tří Oscarů, mohli zjistit iti, kdo jej dříve neviděli v kině. Jinak ovšem zůstaly obrazovky státním svátkem prakticky nepoznamenány. Jako by televize nevěděly, co si s ním počít, volily pro jeho vyplnění - možná příznačně - nejčastěji žánr obehraná komedie.
</TEXT>
</DOC>
<DOC>
<DOCID>LN-20020502079</DOCID>
<DOCNO>LN-20020502079</DOCNO>
<DATE>05/02/02</DATE>
<TITLE>
Národní divadlo uvedlo politickou komedii Luboše Baláka
</TITLE>
<TEXT>
Na první pohled je vše v pořádku. Jde o vlast v tak choulostivé situaci, jako jsou volby, a asistují při tom všechny múzy, včetně těch, které staří Řekové ještě neznali. Mladý dramatik si zvolil tak říkajíc aktuální téma a vypůjčil si pro účel groteskní satiry notoricky známé jméno.
Že by Švejkův vnuk dosáhl větší slávy než jeho legendární dědeček (jak naznačuje dodatečný doplněk titulu), toho se nemusíme obávat. Pokus přesadit Švejka do jiné historické situace se nezdařil už Brechtovi a ani nyní není lépe. Postava sama sdílí se svým předkem a vzorem neúnavnou povídavost a šťastnou povahu, méně už bezděčně demaskující komickou vervu. Přesto je Vladislav Beneš jedním zmála, kdo má co hrát. Švejkovský předobraz signalizuje nevyzpytatelnou ambivalencí omezenosti a chytráctví i osvědčenými intonacemi. Překrývá to však současným nátěrem, pro nějž se ujalo krásné české slovo imidž. Promítán při svém závratném vzestupu na velké plátno působí jako mnohé úsměvně prázdné tváře současné politické reprezentace. Tím však možnosti typu zhruba končí. Co schází, to je účinná motivace. Vnucuje se srovnání s jinými, spřízněnými nápady - s českou komedií Matěj Poctivý nebo s americkým filmem Byl jsem při tom. Ale! Matěj Poctivý svou paradoxní taktikou uvedl do pohybu veškeré politické síly a Peter Sellers svou pronikavou naivitou vrhl nový, překvapivý pohled na konvenční řešení. Švejkův vnuk má váhu pouhého hesla, reklamního sloganu. A slovo se nestane činem, není-li zároveň důsledkem a podnětem situace. Svět kolem Švejkova vnuka není smysluplným (respektive nesmysluplným) systémem, je to jen změť obrázků a hlasů. Těžko se vyjadřovat k herectví tam, kde se pouze demonstruje a proklamuje, bez konkrétních zájmů a cílů. S náznakem kompaktního prostředí se setkáme v úvodu, který připomene známý televizní hospodský seriál. Se zjevením politicko-reklamní sféry nastupuje pozvolný, leč nezadržitelný rozklad, vnitřní dramatickou logiku nahrazuje vnějšková ilustrace, dramatickou situaci žánrově nesouladný mumraj všech dostupných efektů - zpěvních i tanečních, bordelových i slavnostních s použitím národních emblémů, ornamentů, vlajek, hesel, citátů... Jistě to může ledakomu ledaco připomenout, ale stačí to pro drama? Švejkův vnuk je několikanásobný omyl. Z hlediska dramaturgického v tom, že malá hra, jež by stěží obstála na malém jevišti, velkolepě rozpřažena v souřadnicích Stavovského divadla svou povrchnost ještě zveličuje a obnažuje.
Luboš Balák: Švejkův vnuk... a slavnější než děd?
Režie: Ondřej Pavelka
Scéna: Ondřej Nekvasil
Kostýmy: Zuzana Ježková
Hudba: Miki Jelínek
Praha, Národní divadlo
Světová premiéra 25. 4. 2002
</TEXT>
</DOC>
<DOC>
<DOCID>LN-20020502080</DOCID>
<DOCNO>LN-20020502080</DOCNO>
<DATE>05/02/02</DATE>
<TITLE>
Lidové noviny otiskly 23. dubna rozhovor s Václavem Postráneckým, který otevřeně kritizuje současný stav činohry ND a postupy jejího vedení. Přinášíme reakci šéfa činohry Josefa Kovalčuka a dalších čtenářů.
</TITLE>
<TEXT>
Když se šéfovi souboru za pěti letou práci dostane tak skvělého vysvědčení, jaké mně udělil Václav Postránecký, nezbývá, než aby zauvažoval nad tím, čím si ho zasloužil. Zřejmě tím, že jsem se snažil o to, aby se vedle tradičněji zaměřených inscenací (jakými byly například Paličova dcera, Pašije nebo Éra Kubánkova - v nichž Václav Postránecký hrával velké, často hlavní role) na repertoáru činohry objevovaly i dynamičtěji koncipované inscenace (jako například Mistr a Markétka, Obsluhoval jsem anglického krále nebo Markéta Lazarová). Případně i tím, že jsem usiloval přivést na scény ND klasická díla inscenovaná s novým režijním pohledem (např. Maryša, Mnoho povyku pro nic či Lucerna). Nebo snad tím, že jsem soustavně otevíral prostor pro práci na scénách ND nové tvůrčí generaci divadelníků ať už režisérů (J. A. Pitínský, V. Morávek, P. Lébl, který se však už režie svého Cyrana z Bergeraku nedožil, aj.), scénografů (J. Štěpánek, J. Konečný, J. Preková aj.), skladatelů (M. Dohnal, V. Franz, aj.) a mnoha dalších. To pochopitelně nebylo bez mnohých rizik. Václava Postráneckého však zajímají především otázky související s hereckým souborem. V pohledu na jeho postavení se poněkud lišíme. Postráneckého ideálem je zřejmě uzavřený soubor se stálými smlouvami. Já mám představu souboru otevřenějšího, otevřeného i proměnám. To, že se v něm postupně objevuje řada nových tváří, souvisí také s tím, že je - podle mého názoru třeba dávat příležitost širšímu spektru herců než doposud. V tomto směru se držím zásady, že je zapotřebí nejméně dvou úspěšných pohostinsky nastudovaných rolí, aby bylo možno uvažovat o angažování. Jestliže Postráneckému vadí takový počet hostujících herců, měl by si uvědomit, že jde z velmi podstatné části také o zkoušku herců, kteří by se v budoucnu mohli stát členy souboru. Jen z velmi malého procenta jde o hosty, kteří byli vybráni na základě přesného inscenačního záměru režisérů i bez výše uvedené úvahy. Je však dobré si uvědomit, jak takové hostování může práci souboru okořenit (například Ch. Poullain, Z. Kronerová). Takovýto "luxus" si dopřávají i kterákoliv jiná divadla, včetně oblastních. Tvůrci, kteří pracovali v činohře ND poprvé, nejednou - např. na tiskových besedách - hovořili o tom, že se zde ke svému překvapení - na rozdíl od různých fám - setkali s vynikající pracovní atmosférou a nasazením. Bohužel tomu není tak vždycky. Jestliže V. Postránecký mluví o citlivém procesu fungování souboru, rád bych ho vyzval, aby se zamyslel, zda to není právě také on, kdo svým mazáckým chováním dusivé klima, např. při zkoušení inscenací Kristinčin návrat nebo Lucerna, vytváří.
</TEXT>
</DOC>
<DOC>
<DOCID>LN-20020502081</DOCID>
<DOCNO>LN-20020502081</DOCNO>
<DATE>05/02/02</DATE>
<TITLE>
Kulturní diář Jaromíra Slomka
</TITLE>
<TEXT>
Do sedmého decennia vstupuje dnes kytarista, skladatel a zpěvák Petr Janda, už skoro čtyřicet let srostlý se skupinou Olympic. Říkáme Olympic, myslíme Janda, říkáme Janda, myslíme Olympic, veršuji si podle Majakovského a Petru Jandovi uděluji pomyslnou medaili za výdrž. Česká tisková kancelář vydala zprávu k Jandovým narozeninám. V ní je nastíněn rockerův životopis (kdysi dětský pěvecký sbor Bohumila Kulínského, pak housličky, kytara atd.) a ovšem i stručné dějiny kapely Olympic. Ta prý dosud "absolvovala osm tisíc koncertů, během kterých vypila 24 000 litrů piva a 100 litrů whisky, vykouřila 8000 krabiček cigaret a posbírala na pódiu 31 podprsenek svých fanynek". Poslední číslo je nejzajímavější. "Součást ženského prádla podpírající prsy" (definice Slovníku spisovného jazyka českého) dopadla tedy jedenatřicetkrát k nohám Jandovým, Chrastinovým, Berkovým, Kleinovým, Kornovým, Čechovým, Pacákovým atd. jako dar svědčící o mocné stimulační síle hudby a zpěvu, respektive jako fetiš dokazující oddanost a odevzdanost ženské části publika. V průměru letěla vzduchem podprsenka jednou za patnáct měsíců. Nevím, je-li to frekvence vysoká, nízká nebo běžná, v každém případě jde o pozoruhodný údaj sociologický, vyvolávající řadu otázek. V jaké cenové škále se hozené kusy prádla pohybovaly? Jak měly své vzrušení vyjádřit ty eventuálně odhazovačné posluchačky, pro něž je podprsenka pouze fakultativní, nikoli obligatorní součástí výstroje, respektive výzbroje? Jak s těmito létavicemi naložil dnešní jubilant? Pouze si vede statistiku, nebo je všechny tezauruje? Atd. Co si Petr Janda přeje k šedesátinám? Podle agentury úspěch nějaké své písně ve světě. A jistě též hodně fanynek - s i bez.
Knížečka nazvaná Slangové výrazy pro drogy (Anglicko-český výkladový slovník), dílo Aleše Launera, je pár dní na světě díky nakladatelství Academia. Takováto práce mezi našimi slovníkovými příručkami dosud nebyla. Vedle výkladového slovníku v rozsahu 2500 hesel je tu také "stručný slovníček českých slangových výrazů pro drogy a přehled a vysvětlení nejfrekventovanějších termínů, které s problematikou drog souvisejí". Kapesní slovník (pomůcka pro "nejrůznější instituce, organizace a zdravotnická zařízení..., ale i pro překladatele, učitele, studenty a další zájemce o anglický jazyk") může zabránit nejednomu trapnému nedorozumění, jež by se v prostředí anglického jazyka mohlo přihodit neinformovanému našinci. "Baby" je marihuana, "baseball" značí crack ("forma kokainu, která je vysoce návyková a poměrně laciná, konzumuje se kouřením"), také "broccoli" je marihuana, zatímco "California cornflakes" označuje kokain. Slovem "coffee" se v jistých kruzích myslí LSD (a mimo jiné i slovy "crystal tea", "Elvis", "flat", "orange sunshine" či "pink robots" - hle, čapkovská stopa), "sister" pojmenovává morfin a "zombie" je jak marihuana, tak PCP. Za zkratkou PCP musíme do Slovníčku termínů a vysvětlujících poznámek. Ten je umístěn na posledních stránkách svazku; před ním se krčí Slovníček českých slangových výrazů pro drogy. Áčko, béčko, éčko, háčko, káčko, péčko jsou poměrně nevynalézavé přezdívky všeho možného návykového, setkáme se však i s názvy poetickými jako "peruánská vločka" či "zelená láska". Čeština, jak patrno, dobyla další území - jazykově pozoruhodné, věcně děsivé.
</TEXT>
</DOC>
<DOC>
<DOCID>LN-20020502082</DOCID>
<DOCNO>LN-20020502082</DOCNO>
<DATE>05/02/02</DATE>
<GEOGRAPHY>PRAHA</GEOGRAPHY>
<TEXT>
Vernisáží výstavy Spolku výtvarných umělců Mánes zahájil včera svou kulturní sezonu Löwitův mlýn v Praze-Libni. Během jara a léta se stane dějištěm hudebních, výtvarných a divadelních projektů pořádaných Sdružením Serpens, kolektivem divadelních pracovníků Svornost a Společností pro soudobou a improvizovanou hudbu. Kromě Löwitova mlýna plánují oživit i synagogu na Palmovce, kde se už 7. května představí Věra Nerušilová se skupinou Nigun v pásmu židovských písní. Kabaret Orten - Kafka, který bude na programu 12. 5., je scénickou koláží z textů těchto dvou autorů. Hudbu k ní napsal Aleš Březina. Ve středu 22. 5. nahlédnou diváci do Tajemství pohybu světla a tónů, taneční improvizace v podání Radany Lencové s tóny tibetské mísy a trubky.
</TEXT>
</DOC>
<DOC>
<DOCID>LN-20020502083</DOCID>
<DOCNO>LN-20020502083</DOCNO>
<DATE>05/02/02</DATE>
<TITLE>
Na konci minulé sezony jsem se zajímal o osud nedozkoušené připravované divadelní inscenace Garderobiér. Jako daňového poplatníka mě zajímalo, proč mi nebylo dodáno zboží, na něž mám právo. V dopisech řediteli Srstkovi, uměleckému šéfovi Kovalčukovi, ministrovi Dostálovi a režiséru inscenace Hubovi jsem napsal, že chápu, že je práce ze zdravotních důvodů nebo z nedostatku fyzických sil přerušena, co že však pochopit schopen nejsem, je skutečnost, jak takhle souborově a finančně vybavené těleso není schopno zajistit dokončení projektu. Odpovědi funkcionářů byly trapné až lživé, neerudované, od režiséra Huby, cizince, jenž v této zemi dostal vydělat, jsem se odpovědi nedočkal. Mimo jiné jsem se dověděl, že Garderobiér "bude" (Srstka), nebo že se dělá "vše pro to, aby byl v příští sezoně uveden" (Kovalčuk). Místo čeho? Nemají dramaturgický plán? Teď se však dovídám od Václava Postráneckého, že to herec Somr "vysvětloval jako vlastní selhání"! Je podivné, že v jedné sezoně je člověk schopen odvést práci na takové úrovni, že dostane "prestižní" oborovou cenu, a současně fyzicky nezvládnout práci ve státním podniku. Znamená to snad, že někoho kryl? Že ti, kteří něco dělali špatně a zapříčinili jeho odchod, jsou pro něj důležitější než ti, kteří dotují činnost i nečinnost činohry ND? Existuje vůbec nějaká úcta k těm, kdo vás tam živí, mistři? A je-li pravda, že bylo herci Somrovi ublíženo, proč okamžitě s ním neodešlo ze souboru dalších několik osobností tak, aby to bylo nepřehlédnutelné a zřejmé gesto? Národ sobě? Ale co, "kolegové"? Peníze na zaplacení složenek? Prý "vyvádějí jako jurodiví carští synkové"? No bodejť - když mají děrévňu plnou otupělých mužiků. Myslím, že současný model činohry ND je přežitek, že jde o mrhání peněz z rozpočtu MK ČR a jsem pro její zrušení.
</TITLE>
<TEXT>
(redakčně kráceno)
</TEXT>
</DOC>
<DOC>
<DOCID>LN-20020502084</DOCID>
<DOCNO>LN-20020502084</DOCNO>
<DATE>05/02/02</DATE>
<TEXT>
"Kopat" do odcházejícího šéfa činohry ND pár dnů před koncem jeho mandátu je poněkud nevkusné. Možná jste měl, pane Postránecký, takto veřejně vystoupit dříve a mohlo to pomoci i ND. Daleko nevkusnější mi však přijdou výpady proti novému vedení ND, které ani nestačilo nastoupit do funkcí. Daniel Dvořák i Michal Dočekal jsou lidé s velkými profesionálními zkušenostmi a s výsledky práce, které za nimi stojí. Nechápu, že vy jako herec se pouštíte do kádrování, který režisér má a který nemá rád velké divadlo. Dokonce co je vhodná dramaturgie pro ND a co ne. Pokud máte takovýto apriorně negativní postoj k nastupujícím tvůrcům, seberte odvahu a odejděte! Možná tím ND pomůžete.
</TEXT>
</DOC>
<DOC>
<DOCID>LN-20020502085</DOCID>
<DOCNO>LN-20020502085</DOCNO>
<DATE>05/02/02</DATE>
<TITLE>
Přinášíme reakci na Mládkovy a Vieweghovy texty publikované v LN.
</TITLE>
<TEXT>
Mám ráda literaturu, ale to, co ji má v poslední době v LN připomínat, mě rozesmutňuje. První rána: Mládek. Sama jsem byla kdysi příznivcem jeho písňových textů, ale jeho současné veršování? Jedno má společné s druhou ránou s Vieweghem. Pro oba platí: vyčerpali se, rozmělňují se a snaží se udržet si přízeň čtenářů hrou na nejnižší strunu. Populismus v literatuře. Prodejnost je prodejnost, a když na takový typ "kultury" naláká tolik lidí Nova, proč by se to nepovedlo i nám?
</TEXT>
</DOC>
<DOC>
<DOCID>LN-20020502086</DOCID>
<DOCNO>LN-20020502086</DOCNO>
<DATE>05/02/02</DATE>
<TITLE>
říká po zápasech v základní skupině mistrovství světa trenér české reprezentace Josef Augusta
</TITLE>
<TEXT>
Pevně za svým mužstvem stojí na mistrovství světa kouč hokejové reprezentace Josef Augusta. Přestože se úřadující světoví šampioni ve dvou ze tří zápasů základní skupiny s papírovými outsidery pořádně natrápili, trenér říká, že mužstvo ho zatím v žádném směru nezklamalo.
LN: Stejně jako minulý rok jste v zápasech se slabšími soupeři nepodali úplně přesvědčivé výkony. Tehdy jste si byl ale přesto silou svého týmu, který nakonec došel až ke zlatu, jistý. Platí to i letos?
Samozřejmě.
LN: Takže všechno funguje dobře?
Ano (rezolutně).
LN: Čekal jste, že zápasy s papírovými outsidery budou stát mužstvo tolik sil?
Myslím si, že relativně slabší soupeři tady na mistrovství už nejsou. To se jen tak bere ze setrvačnosti. Ale Švýcarsko i Německo jsou velice kvalitní mužstva, jsou to země, kde se hraje velice kvalitní liga.
LN: Kapitán Jágr ale připustil, že tým zápasy ideálně nezvládl a v závěru náročného turnaje by mu mohly chybět síly, které v nich ztratil. Nemáte z toho obavy?
Sil máme dost, měli jsme teď dva dny na to, abychom je znovu nabrali. Nemyslím si, že tahle věc by mohla být příčinou toho, že budeme hrát špatně.
LN: Před šampionátem jste říkal, že silnou stránkou tohoto výběru by měla být obrana. Zatím to ale tak úplně neplatí a právě defenziva dělá občas velké chyby. Nejste z toho překvapený?
Tak když se na ty naše zápasy podíváte trochu podrobněji, zjistíte, že se nám stalo něco, co se v zápasech na této úrovni často nestává. Dali jsme si v posledních dvou zápasech tři vlastní branky a Němce v tom posledním navíc drželo to, že využívali přesilové hry. Takže ve hře pět na pět je naše obrana na slušné úrovni. Dostali jsme při hře v plném počtu jen jednu branku, to je slušné.
LN: Oslabení ale zatím opravdu jsou problémem českého týmu. V čem je chyba?
Někdy je hrajeme moc pasivně, to byl případ zápasu s Německem. Ale cením si toho, že mužstvo to utkání nakonec zvládlo, vyhrálo a splnilo první základní cíl. Vyhrálo skupinu a pro další zápasy zůstáváme v Jönköpingu. Navíc každé vítězství zvyšuje sebevědomí mužstva.
LN: Existuje nějaká věc, ve které vás zatím tým zklamal?
</TEXT>
<HEADING>
Ne.
</HEADING>
<TEXT>
LN: Myslíte si například, že první útok funguje, jak by měl? Někdy se zdá, že Jaromír Jágr jako výrazná individualita těžko hledá se svými spoluhráči společnou řeč.
Musíme vycházet z toho, co je. A navíc jsem přesvědčený, že velké chvíle tohoto útoku teprve přijdou.
LN: Takže neplánujete, že byste vedle Jágra zkusili i jiné hráče?
Ne. Musím zopakovat, že si myslím, že ten útok je slušně složený a jeho chvíle přijdou.
LN: Neovlivnilo zranění gólmana Hniličky pohodu v týmu ?
Post gólmana je vždycky hodně citlivý post, ale nedalo se s tím nic dělat. Lékař týmu Ziegelbauer navíc udělal všechno pro to, aby mohl Milan v dalším utkání opět nastoupit.
LN: Mluvil jste o tom, že tým pronásledovala smůla. Věříte, že už je všechno za vámi?
Já věřím pořád. Takové smůly, co jsme tu zatím měli... Já ještě něco podobného v životě nezažil.
</TEXT>
</DOC>
<DOC>
<DOCID>LN-20020502087</DOCID>
<DOCNO>LN-20020502087</DOCNO>
<DATE>05/02/02</DATE>
<TITLE>
JÖNKÖPING (od zvláštního zpravodaje LN ve Švédsku) - Už opět s Milanem Hniličkou v brance nastoupí dnes v 20 hodin čeští hokejisté k zápasu s Lotyšskem. Do osmifinálové skupiny mistrovství světa si výběr trenéra Josefa Augusty přinesl čtyři body ze základní skupiny MS za výhry nad Německem a Švýcarskem. Dnešní případný úspěch tak už tým bez ohledu na další zápasy s Kanadou a USA se stoprocentní jistotou posune do čtvrtfinále. "Lotyši nebudou lehký soupeř. Hrají stylem podobným ruskému, mužstvo mají složený z hokejistů, kteří hrají v kvalitních ligách," upozorňoval Augusta. Útočník Tomáš Vlasák hned vzpomínal na zápas s tímto soupeřem na MS před dvěma roky. "Tehdy jsme v Petrohradu prohrávali 0:1, ale pak nám hodně pomohl gól Varadi po chybě brankáře Irbeho. Snad to tentokrát nebude žádné drama, těch už jsme si tady užili dost," přál si. Psychickou vzpruhou by se pro tým měl stát návrat Hniličky do branky. Gólman Atlanty odehrál skvěle zápas proti Švýcarsku (5:0), ale pak si zranil prst a musel ho nahradit Jiří Trvaj. "Milan je brankář s obrovskými zkušenostmi a vysokou výkonností. Určitě tým pozvedne," říkal trenér a Vlasák s ním souhlasil: "Věříme, že ho forma neopustila a že nás podrží. Je to dobrý pocit, když máte za zády gólmana, o kterém víte, že napraví třeba i nějakou vaši chybičku v poli."
</TITLE>
<HEADING>
Dvojkou bude Salfický
</HEADING>
<TEXT>
Na postu druhého brankáře bude na střídačce připravený Dušan Salfický, který do Švédska původně cestoval jako až třetí gólman. "Prostě to tak je," odmítl Josef Augusta vysvětlit, proč Jiřího Trvaje v hierarchii brankářů odsunul na třetí místo. Příčinou však zřejmě bude osm gólů, které dohromady dostal od Japonců a Němců. V lotyšském týmu, který na MS zatím porazil jen Itálii (4:1), jsou i dvě posily z NHL. Útočník Žoltoks z Minnesoty a obránce Ozolinš z Floridy. "Především Ozolinš je výborný. Je sice obránce, ale na ledě působí spíš jako čtvrtý útočník. Když se rozjde, je těžké ho zastavit," upozorňoval Jágr.
Na postu druhého brankáře bude na střídačce připravený Dušan Salfický, který do Švédska původně cestoval jako až třetí gólman. "Prostě to tak je," odmítl Josef Augusta vysvětlit, proč Jiřího Trvaje v hierarchii brankářů odsunul na třetí místo. Příčinou však zřejmě bude osm gólů, které dohromady dostal od Japonců a Němců. V lotyšském týmu, který na MS zatím porazil jen Itálii (4:1), jsou i dvě posily z NHL. Útočník Žoltoks z Minnesoty a obránce Ozolinš z Floridy. "Především Ozolinš je výborný. Je sice obránce, ale na ledě působí spíš jako čtvrtý útočník. Když se rozjde, je těžké ho zastavit," upozorňoval Jágr.
</TEXT>
</DOC>
<DOC>
<DOCID>LN-20020502088</DOCID>
<DOCNO>LN-20020502088</DOCNO>
<DATE>05/02/02</DATE>
<TEXT>
JÖNKÖPING (od zvláštního zpravodaje LN ve Švédsku) - Trochu zesláblý se cítí na hokejovém MS útočník Jaromír Jágr. Na vině není zranění ani nemoc, ale strava v hotelu Scandic, kde reprezentační tým bydlí. "Jídlo tady není tak kvalitní, jak jsem zvyklý. A když se chvíli zdržím v kabině, na hotelu mi v naší jídelně řeknou, že už je zavřeno a že si musím dojít do restaurace. Jsem z toho trochu zesláblý," kroutí hlavou. "Přiznávám, že jsem ohledně jídla dost vybíravý. Ale není to jen tím. Mám totiž výborný metabolismus, a když jím jen zdravá jídla plná těstovin a zeleniny, jsem hrozně hubený. Já prostě ty knedlíky sem tam potřebuju," dodal s úsměvem Jágr, o jehož mlsný jazýček se přes rok většinou stará maminka Anna, vyhlášená kuchařka.
</TEXT>
</DOC>
<DOC>
<DOCID>LN-20020502089</DOCID>
<DOCNO>LN-20020502089</DOCNO>
<DATE>05/02/02</DATE>
<TITLE>
JÖNKÖPING (od zvláštního zpravodaje LN ve Švédsku) - Mírné rozpaky zatím budí vystoupení české hokejové reprezentace na mistrovství světa. Výběr trenéra Josefa Augusty sice všechny tři zápasy vyhrál, ale nadřel se v nich víc, než se čekalo. Ostatně stejně jako před rokem v Německu, kdy nakonec tým po nevýrazném začátku dokráčel až na vrchol. Co zatím nejvíce brzdí hru mistrů světa?
</TITLE>
<HEADING>
Hra v oslabení
</HEADING>
<TEXT>
Jednoznačně největší slabina českého týmu je zatím hra v oslabení. Projevilo se to především v zápase s Německem, kdy reprezentace v početní nevýhodě inkasovala hned třikrát, jeden gól takto dostala i od Japonců. Bránící čtveřice se až příliš často dostávaly pod velký tlak a nechaly soupeře kombinovat až do těsné blízkosti Trvajovy branky. "Hrajeme v oslabení příliš pasivně. V dalších zápasech musíme být agresivnější," myslí si obránce Kubina.
</TEXT>
<HEADING>
Chaos v defenzivě
</HEADING>
<TEXT>
Defenziva měla být podle trenérů největší předností týmu, ale zatím to neplatí. A nejde jen o hru beků, ale celého mužstva. "Snažíme se pomoct jeden druhému, ale občas to nemá řád. Nedržíme si místa a lítáme v naší třetině trošku beze smyslu," řekl k tomu útočník David Výborný. Zápasy se slabšími soupeři rovněž obránce často sváděly k bezhlavému útočení. "Občas jsme se nedokázali domluvit, kdo z dvojice beků zůstane vzadu," přiznal Kubina.
</TEXT>
<HEADING>
Proti outsiderům chyběla větší motivace
</HEADING>
<TEXT>
Motivovat se v zápasech s papírovými outsidery je pro silné mužstvo vždy problém. České reprezentaci se to v základní skupině podařilo jen v duelu se Švýcarskem. Zbylá dvě utkání odehráli mistři světa příliš vlažně, slabé Japonce jednoznačně podcenili. "Pořád jsem si říkal, že se nám to nesmí stát, ale skutečnost byla jiná," přiznal útočník Viktor Ujčík a David Výborný ho doplnil: "Tak nepovedený zápas jsem hrál na mistrovství poprvé."
</TEXT>
<HEADING>
Útočníci se vedle Jágra hledají
</HEADING>
<TEXT>
Jaromír Jágr coby největší individualita českého týmu zatím složitě hledá společnou řeč se spoluhráči z útoku Janem Hrdinou a Jaroslavem Hlinkou. Ti jakoby až příliš spoléhali na to, co kapitán předvede. Chybí jim větší sebedůvěra k samostatné akci. A nahrávka na Jágra není pokaždé to nejsprávnější řešení situace.
</TEXT>
<HEADING>
Mužstvo mělo smůlu
</HEADING>
<TEXT>
Vedle výše zmíněných nedostatků je nutné přiznat, že štěstí stálo především v duelu s Němci na straně soupeře. Tři vlastní góly během dvou utkání je opravdu věc málo vídaná. Na druhé straně je dobré připomenout loňský výrok trenéra Augusty o tom, že "štěstí přeje připraveným". Snad už ho český tým bude mít v dalších zápasech opět víc.
Nejlepší čeští hráči v základní skupině
1. MILAN HNILIČKA
2. TOMÁŠ VLASÁK
3. JAROMÍR JÁGR
4. PAVEL KUBINA
</TEXT>
</DOC>
<DOC>
<DOCID>LN-20020502090</DOCID>
<DOCNO>LN-20020502090</DOCNO>
<DATE>05/02/02</DATE>
<GEOGRAPHY>JÖNKÖPING</GEOGRAPHY>
<TEXT>
Velké gesto vůči českému hokejovému svazu udělal Jaromír Jágr. Největší hvězda světového šampionátu ve Švédsku se rozhodla zbavit vedení českého hokeje všech povinností, které mělo ohledně jeho pojistky pro start na MS. V praxi to znamenalo zaplacení 165 tisíc dolarů na konto Jágrova zaměstnavatele, klubu Washington Capitals. Tento obnos (v přepočtu asi 5,5 milionu korun) hokejový svaz s přispěním svých obchodních partnerů, Eurotelu a České pojišťovny, před šampionátem uhradil. "Svaz odvedl skvělou práci, když ty peníze tak rychle sehnal. Jenomže mně se potom všechno rozleželo v hlavě a najednou jsem měl špatný svědomí. Neměl jsem dobrý pocit, připadalo mi, jako by se nade mnou někdo smiloval," prozrazoval Jágr, který proto okamžitě kontaktoval svého agenta v zámoří. V době, kdy se pak jeho spoluhráči ve Švédsku chystali na první zápas se Švýcarskem, Jágr seděl v hotelu a prostřednictvím telefonu a faxu dojednával poslední podrobnosti sagentem i vedením Washingtonu. "O mém pojištění se toho napsalo před mistrovstvím až moc. Proto jsem to nikomu neříkal," vysvětloval hráč, který by si v následujících sedmi letech měl ve Washingtonu vyděla 77 milionů dolarů. Pojistka od svazu by mu v případě zranění na MS s trvalými následky zaručovala vyplacení celé této částky. Po dohodě s Washingtonem by měl mít Jágr podle informací LN krytou jen zhruba polovinu kontraktu.
</TEXT>
</DOC>
<DOC>
<DOCID>LN-20020502091</DOCID>
<DOCNO>LN-20020502091</DOCNO>
<DATE>05/02/02</DATE>
<TEXT>
Tak zápasy základní skupiny máme za sebou a čeká nás Lotyšsko. Zatím jsme získali o bod víc než před rokem, ale dobře vím, že jsme lidi doma zatím moc nenadchli. U televize si asi řada z nich pěkně zanadávala. Nejvíc asi v zápase s Japonskem. Ten nám opravdu nevyšel. I když jsme do něj chtěli jít naplno, někde vzadu asi většina z nás stejně měla myšlenku: Ti nás přece nemůžou porazit, ani když nebudeme hrát naplno. Ještě když jsme prohrávali 0:1, jsem si říkal: "Tak teď na ně vlítneme, nasázíme jim pár banánů a bude." Jenomže najednou to nejde. Jako by to byl nějaký trest za to podcenění. Ale hlavně že jsme nakonec vyhráli, protože to by fakt byla ostuda. Občas dostanu i nějakou textovku od známých a kamarádů. Většinou se mě ptají, proč nám to tak skřípe vzadu. Je pravda, že musíme bránit líp, než to zatím děláme. Ale jinak si z těch zpráviček moc nedělám. Nenechám se ovlivnit, protože mám jasný názor na to, jak máme hrát. A navíc si stejně nejvíc píšu s manželkou, a tu hokej tak moc nezajímá. Je spokojená, když vyhrajeme, víc to nerozebíráme. Na turnaji jsme teď měli dva volné dny. Po trénincích jsem si většinou četl detektivku, je to už druhá knížka, kterou tu louskám. Dny, kdy nehrajeme, tady jsou totiž docela dlouhé. Už proto se těším, že se večer v televizi podívám na Ligu mistrů. Real s Barcelonou - to bude určitě dobrý mač.
</TEXT>
</DOC>
<DOC>
<DOCID>LN-20020502092</DOCID>
<DOCNO>LN-20020502092</DOCNO>
<DATE>05/02/02</DATE>
<TITLE>
míní nejlepší světová šachistka Judita Polgárová, která vítězí nad muži
</TITLE>
<TEXT>
Domnívala se, že by mohla překvapit, ale nepodařilo se. Judita Polgárová, nejlepší šachistka všech dob, ani na pražském turnaji o Pohár Eurotelu skalp Garriho Kasparova nezískala.
PRAHA - Zatímco Garri Kasparov (39) se z pražského Žofína opět bleskurychle vytratil, jeho soupeřka Judita Polgárová (25), která si s fenomenálním šachistou krátce předtím nad druhou prohranou partií osmifinálového zápasu podala ruku, zamířila do prostoru VIP. Maďarka, která poráží muže a v první stovce světového žebříčku figuruje jako jediná žena (na 22. pozici), v úterních bitvách rozhodně nebyla favoritkou, takže po dvou prohrách ani nesmutnila. "Také druhá partie vypadala pro Polgárovou bledě, jenže zničehonic zahrozila Kasparovovi matem. On to zvládl, ale kloubouk dolů před ní, že z tak těžké pozice dokázala udělat drama," vrátil se k dění na šachovnici velmistr Zbyněk Hráček, zatímco Polgárová za stolkem s občerstvením chroupala mrkev a okurku. "Ano, myslela jsem, že bych mohla překvapit. Ale nestalo se," otočila se pohledná žena nevysoké postavy, která v roce 1988 jako první dívka v historii vyhrála mistrovství světa chlapců do 12 let a o dva roky později to zopakovala v konkurenci čtrnáctiletých.
LN: Opravdu jste se domnívala, že můžete světovou jedničku zaskočit?
A proč ne? Hráli jsme spolu už mnohokrát, on se mnou ještě neprohrál, ale jednou se to třeba povede. A zkrácený rapid šach je pro podobná překvapení příhodný.
LN: Odborníci soudili, že se vám nevydařily začátky obou partií. Souhlasíte?
Ano, a můj druhý vstup byl až směšný. V obou případech jsme hráli sicilskou obranu, kterou má Kasparov zmapovanou nejlíp na světě. Já ji taky dost ovládám, ale - zkrátka to nevyšlo.
LN: V závěru druhé partie to však vypadalo, že favorit je překvapený?
Mám pocit, že i byl, když jsem zariskovala a on se začal drbat na hlavě. Zdálo se, že byl rozrušený. Ale co, prohra s ním není ostudou.
LN: Povídala jste, že Kasparov je favoritem turnaje číslo jedna. Myslíte si to pořád?
Pořád, ale člověk nikdy neví.
LN: Prozraďte - kdy jste vlastně přestala hrát v konkurenci žen a přestoupila mezi šachisty?
Úplně definitivní přestup to nebyl, ale v roce 1990.
LN: Prozradíte proč?
Protože muži se zpravidla dokáží víc soustředit, berou šachy vážněji. A mezi ženami není taková konkurence.
LN: Cítíte v soubojích s muži, byť třeba jen podvědomě, jistou psychickou výhodu? A nespoléháte na ni?
Dřív možná ano. Věděla jsem, že si mohli říct - je to žena, ale dnes už mě všichni berou jako rovnocenného soupeře. A spoléhat na takovou "výhodu" nelze, hned by se vymstila.
LN: Snažila jste se možná svého ženství při šachu využívat?
Samozřejmě že ne, ale pokaždé chci být upravená.
LN: Lze zaslechnout názor, že jste začala hrát s muži kvůli penězům, prize money jsou vyšší.
Ne, tak to není. Jde o herní kvalitu, kterou mezi ženami nenacházím.
</TEXT>
<HEADING>
LN: Takže návrat mezi šachistky nepřichází v úvahu?
</HEADING>
<TEXT>
To je otázka. Musela by se objevit hráčka, která se přiblíží mojí úrovni. Proti ženám samozřejmě nemám nic, ale teprve taková šachistka by pro mě byla výzvou. Jinak by návrat neměl cenu.
LN: Mezi muži si počínáte velmi úspěšně. Vedete si statistiku?
Myslíte, jak vysoké mám procento úspěšnosti? Tak tím se rozhodně nezabývám (směje se).
LN: Máte dvě starší sestry, Zsuzsu a Sofii - už šachy nehrají?
Hrají, ale už tomu nevěnují tolik času. Zsuzsa má dva syny, Sofie jednoho, obě se spíš věnují rodinám.
LN: Takže spolu už nehrajete?
Možná bychom hrály, ale Zsuzsa žije v Americe a Sofie v Izraeli.
LN: A co otec, který vás všechny k šachu přivedl - je tady s vámi?
Není, je tu manžel. Ale na jiné turnaje se mnou táta jezdí.
LN: Mimochodem - v prvním kole pražského turnaje jste porazila Číňana Jiangchuana. Považujete to za cenné vítězství?
Myslíte jako že mám další skalp? (Smích) Byla jsem samozřejmě ráda, ale on je na žebříčku níž než já.
</TEXT>
</DOC>
<DOC>
<DOCID>LN-20020502093</DOCID>
<DOCNO>LN-20020502093</DOCNO>
<DATE>05/02/02</DATE>
<TITLE>
Brány semifinále pražského Poháru Eurotelu zůstaly zapovězeny dvěma nejvýše postaveným šachistům současnosti, Vladimiru Kramnikovi a Garrimu Kasparovovi.
</TITLE>
<GEOGRAPHY>PRAHA</GEOGRAPHY>
<TEXT>
Rus Garri Kasparov byl ve čtvrtfinále šachového Poháru Eurotelu v Praze vyřazen Ukrajincem Vasilijem Ivančukem. V mimořádně dramatickém zápase rozhodl po čtyřech remízách až rozstřel. V něm měl první hráč světového žebříčku výhodu bílých figur, ale zároveň povinnost vyhrát za pouhých šest minut. To se mu nepodařilo, a tak postoupil Ivančuk a v dnešním semifinále bude hrát s Indem Višvánathánem Ánandem. Druhou dvojici tvoří Rus Anatolij Karpov a Španěl Alexej Širov. Karpov omládl, komentovali příznivci úterní osmifinálové vystoupení dlouholetého mistra světa. Ten sice oslaví 23. května jedenapadesáté narozeniny a je tudíž v pražském turnaji nejstarší, v souboji s úřadujícím šampionem Kramnikem to však znát nebylo. Karpov nejprve uhrál s černými remízu, ale s bílými proti o čtvrtstoletí mladšímu soupeři nezaváhal. "Byla to bitva, on měl pěšce navíc. Byl jsem v problémech, ale využil jsem jeho chyby," tvářil se spokojeně Karpov, ale odmítl prozradit, jakou má s Kramnikem bilanci. "Tak to si rozhodně nepamatuju. Nejsem statistik, pánové!" smál se.
PRAHA - Rus Garri Kasparov byl ve čtvrtfinále šachového Poháru Eurotelu v Praze vyřazen Ukrajincem Vasilijem Ivančukem. V mimořádně dramatickém zápase rozhodl po čtyřech remízách až rozstřel. V něm měl první hráč světového žebříčku výhodu bílých figur, ale zároveň povinnost vyhrát za pouhých šest minut. To se mu nepodařilo, a tak postoupil Ivančuk a v dnešním semifinále bude hrát s Indem Višvánathánem Ánandem. Druhou dvojici tvoří Rus Anatolij Karpov a Španěl Alexej Širov. Karpov omládl, komentovali příznivci úterní osmifinálové vystoupení dlouholetého mistra světa. Ten sice oslaví 23. května jedenapadesáté narozeniny a je tudíž v pražském turnaji nejstarší, v souboji s úřadujícím šampionem Kramnikem to však znát nebylo. Karpov nejprve uhrál s černými remízu, ale s bílými proti o čtvrtstoletí mladšímu soupeři nezaváhal. "Byla to bitva, on měl pěšce navíc. Byl jsem v problémech, ale využil jsem jeho chyby," tvářil se spokojeně Karpov, ale odmítl prozradit, jakou má s Kramnikem bilanci. "Tak to si rozhodně nepamatuju. Nejsem statistik, pánové!" smál se.
</TEXT>
</DOC>
<DOC>
<DOCID>LN-20020502094</DOCID>
<DOCNO>LN-20020502094</DOCNO>
<DATE>05/02/02</DATE>
<TITLE>
Fotbalisté německého klubu se postarali v Lize mistrů o senzaci, vyřadili Manchester
</TITLE>
<TEXT>
Trpaslík přelstil obra. Fotbalisté provinčního Leverkusenu se senzačně přehoupli přes slavný velkoklub Manchester United do finále Ligy mistrů.
LEVERKUSEN - Taková erupce nadšení, která explodovala v úterý večer, ještě Leverkusenem nikdy neotřásla. Hráči Bayeru totiž remizovali s Manchesterem United 1:1, a protože v prvním duelu hráli v Anglii 2:2, a pocestují se do Glasgowa bít o nejprestižnější klubovou trofej Evropy. "Tak malý klub a tak daleko? To je fantastické," rozplýval se trenér Leverkusenu Klaus Toppmöller. Když zápas skončil, skotačil kouč postupujích v tradičním elegantním obleku jako rozverné dítě. Na druhé straně naopak padl brankář Manchesteru Fabien Barthéz na kolena a cosi křičel směrem k nebi. "Když nedáte v zápase dvě vyložené šance, můžete mluvit o tom, že jste neměli štěstí," konstatoval manažer United Alex Fergusson. Byli to hosté, kteří si v počátku počínali na trávníku jako doma. Tlak vyvrcholil krátce před přestávkou: kapitán Roy Keane si narazil míč s Van Nistelrooijem, pak chladnokrevně obešel i brankáře Butta a rozveselil hojnou ekipu příznivců Manchesteru v hledišti. "V tu chvíli jsem byl přesvědčený o našem postupu," řekl Ferguson. Spletl se. Bayer, dirigovaný Ballackem, který i přes zranění přece jen nastoupil, postupně ožíval. Schneider dokonce překonal Bartheze, ale v cestě mu stála tyč. Až když dánský rozhodčí Nielsen nastavoval na konci prvního poločasu druhou minutu, přihrál Turek Yildiray Neuvillovi a bylo vyrovnáno. Anglický šampion se z rány nevzpamatoval. Stoper Blanc udělal hrubou chybu, po níž měli domácí blízko kdruhé brance. Po hodině hry vytáhl Ferguson svůj obvyklý trumf - Nora Solskjaera a v závěru ještě dalšího útočníka Uruguayce Forlána. Ale bez efektu. "Nejhorší porážka je v semifinále," hlesl Ferguson. "Hráči to cítí stejně. Kabina byla plná hořkosti." Inad domácí šatnou se linul obláček smutku. Už po devíti minutách putoval stoper Leverkusenu i německé reprezentace Nowotny po srážce s Van Nistelrooijem do nemocnice a zranění kolena ho asi vyřadí z účasti ve finále i na mistrovství světa.
</TEXT>
<HEADING>
Realu stačila remíza
</HEADING>
<TEXT>
Druhým finalistou Ligy mistrů se včera stali fotbalisté Realu Madrid. V semifinálové odvetě doma s Barcelonou jim k postupu stačila remíza 1:1, neboť před týdnem na Nou Campu zvítězili 2:0. Hráči obou týmů předváděli, že jim míč rozhodně nepřekáží. Častěji ho měla na svých kopačkách Barcelona, přestože jí chyběl zraněný Rivaldo. Atraktivní technický fotbal ve středu hřiště zpočátku postrádal výraznější šanci, gólu se diváci dočkali až ve 43. minutě, když se míče zmocnil domácí Raúl a z hranice šestnáctky ho poslal nezadržitelně pod břevno. Barcelona srovnala skóre ve 49. minutě, když se míč po několika tečích odrazil do sítě. Poslední, kdo se ho dotkl, byl domácí Helguera, a tak byl gól zapsán jako vlastní. Barcelona vycítila šanci a Real se musel bránit. S přibývajícími minutami se však do hry hostí stále víc vkrádala nervozita a s ní přibývalo nepřesností. "Bílý balet" odolal a jeho fanoušci mohli začít oslavovat. Finále Ligy mistrů se hraje 15. května v Glasgowě.
Druhým finalistou Ligy mistrů se včera stali fotbalisté Realu Madrid. V semifinálové odvetě doma s Barcelonou jim k postupu stačila remíza 1:1, neboť před týdnem na Nou Campu zvítězili 2:0. Hráči obou týmů předváděli, že jim míč rozhodně nepřekáží. Častěji ho měla na svých kopačkách Barcelona, přestože jí chyběl zraněný Rivaldo. Atraktivní technický fotbal ve středu hřiště zpočátku postrádal výraznější šanci, gólu se diváci dočkali až ve 43. minutě, když se míče zmocnil domácí Raúl a z hranice šestnáctky ho poslal nezadržitelně pod břevno. Barcelona srovnala skóre ve 49. minutě, když se míč po několika tečích odrazil do sítě. Poslední, kdo se ho dotkl, byl domácí Helguera, a tak byl gól zapsán jako vlastní. Barcelona vycítila šanci a Real se musel bránit. S přibývajícími minutami se však do hry hostí stále víc vkrádala nervozita a s ní přibývalo nepřesností. "Bílý balet" odolal a jeho fanoušci mohli začít oslavovat. Finále Ligy mistrů se hraje 15. května v Glasgowě.
</TEXT>
</DOC>
<DOC>
<DOCID>LN-20020502095</DOCID>
<DOCNO>LN-20020502095</DOCNO>
<DATE>05/02/02</DATE>
<TITLE>
Olomouc s Petrželou nepočítá. Trenér Vlastimil Petržela, který nedávno oznámil definitivní odchod z Bohemians, nebude od příští sezony působit u fotbalistů Sigmy Olomouc. V úterý to oznámil ředitel olomouckého klubu Jiří Kubíčeka a současně potvrdil, že na postu trenéra nadále počítá s Bohumilem Páníkem.
</TITLE>
<TEXT>
Hřebík do Ostravy nepůjde. Fotbalisté Baníku Ostrava jsou zatím stále bez hlavního trenéra pro příští sezonu. V klubu po sezoně skončí kouč Jozef Jarabinský a Jaroslav Hřebík, kterého minulý týden vedení oslovilo, v pondělí nabídku Baníku definitivně odmítl. Hřebík své rozhodnutí zdůvodnil rodinnými důvody.
Nejlépe platí Zidaneho. Nejlépe vydělávajícím fotbalistou na světě je podle časopisu France Football Zinedine Zidane z Realu Madrid. Francouzský reprezentant si přijde ročně na 12,24 milionu dolarů. Na druhé místo se vyhoupl záložník Manchesteru United David Beckham s příjmem kolem 9,27 milionu dolarů, na třetím místě je argentinský útočník Gabriel Batistuta, který v AS Řím pobírá ročně 9,09 milionu dolarů.
Pantani může na Giro. Italský cyklista Marco Pantani může startovat v závodu Giro d'Italia. Rozhodla o tom antidopingová komise Mezinárodního olympijského výboru, která jezdce, podezřelého z užívání nedovolených podpůrných látek, vyslýchala. Podle komise zatím nebude potrestán, protože jeho případ "je mnohem složitější".
V Drnovicích končí exekuce. Okresní soud ve Vyškově projednal odvolání FK Drnovice a v pondělí zastavil exekuci proti tomuto prvoligovému fotbalovému klubu. Po zastavení exekuce by měly být uvolněny klubové účty v bance a všechny úkony klubu mohou být prováděny bez souhlasu správkyně podniku.
</TEXT>
</DOC>
<DOC>
<DOCID>LN-20020502096</DOCID>
<DOCNO>LN-20020502096</DOCNO>
<DATE>05/02/02</DATE>
<TITLE>
JÖNKÖPING - Česká hokejová reprezentace se v druhé fázi šampionátu utká v osmifinálové skupině E postupně s Lotyšskem, USA a Kanadou. K jistému postupu do čtvrtfinále stačí Česku získat dva body.
</TITLE>
<TEXT>
SKUPINA E
</TEXT>
</DOC>
<DOC>
<DOCID>LN-20020502097</DOCID>
<DOCNO>LN-20020502097</DOCNO>
<DATE>05/02/02</DATE>
<TEXT>
NEW YORK - Úterní výhra hokejistů Toronta nad Ostrovany z New Yorku definitivně zkompletovala semifinálové dvojice obou konferencí play off NHL. Ve Východní konferenci se střetnou Carolina s Montrealem a Toronto s Ottawou. Na západě změří síly Detroit se St. Louis a Colorado se San Jose. Skóre zápasu otevřeli hosté. Už ve čtvrté minutě rozehrál přesilovkovou akci Roman Hamrlík, Adrian Aucoin našel ve středu útočného pásma Alexeje Jašina a ten střelou do horní poloviny branky nedal Curtisu Josephovi šanci. Domácí odpověděli trefou Garyho Robertse, který se prosadil přes obránce a díky svému důrazu vyrovnal. Asistenci si u jeho trefy připsal obránce Tomáš Kaberle. Rozhodnutí dramatické série pak přišlo v prostřední třetině. Sudí signalizovali vyloučení jednoho z Ostrovanů, Joseph opustil branku a výhoda šesti mužů proti pěti přinesla domácím ovoce. Alexander Mogilnyj přihrál puk Robertu Reichelovi, pak jej dostal zpátky a Maple Leafs po jeho střele vedli 2:1. "Měl jsem spoustu šancí během celé série, ale naštěstí mi to začalo jít až dnes. Nemohlo se to stát v lepší okamžik. Když totiž dáte pár branek v úvodních zápasech série, nikdy nevíte, zda se vám totéž podaří v tom sedmém, rozhodujícím," prohlásil Mogilnyj, který se stal hvězdou zápasu i přesto, že se potýkal s příznaky chřipky. První duel druhého kola play off, ve kterém coloradské Laviny přivítaly Žraloky ze San Jose, byl na programu v noci na dnešek. Poslední sedmé zápasy sérií se mohou v Detroitu, Coloradu a Carolině hrát o dva týdny později, ve středu 15. května.
</TEXT>
</DOC>
<DOC>
<DOCID>LN-20020502098</DOCID>
<DOCNO>LN-20020502098</DOCNO>
<DATE>05/02/02</DATE>
<TITLE>
Tři roky nesmí Francouzka Marie-Reine Le Gougneová, která prý na ZOH v Salt Lake City ovlivnila výsledky soutěže sportovních dvojic, rozhodovat krasobruslařské soutěže.
</TITLE>
<GEOGRAPHY>LAUSANNE</GEOGRAPHY>
<TEXT>
Trest jí v úterý určila po dvoudenním jednání v Lausanne rada Mezinárodní bruslařské unie (ISU), která sudí shledala vinnou. Stejnou dobu nesmí působit v krasobruslařském sportu předseda francouzské federace Didier Gailhaguet. Oba potrestaní se chtějí odvolat. Výsledky soutěže sportovních dvojic v Salt Lake City Mezinárodní olympijský výbor na doporučení ISU změnil a vedle Rusů Jeleny Běrežné a Antona Sicharulidzeho dal zlatou medaili také původně druhým Kanaďanům Jamie Saleové a Davidu Pelletierovi. Podle šéfa ISU Ottavia Cinquanty se rozhodčí provinila ve dvou bodech - do konečného pořadí zařadila páry tak, jak jí určil Gailhaguet, a neoznámila zástupcům unie, že na ni byl vyvíjen v zákulisí nátlak. Gailhaguet byl potrestán za snahu ovlivnit konečné výsledky soutěže. Oba potrestaní veškerá obvinění popřeli a hodlají udělat vše pro očištění svého jména. Odvolat se mohou do 28 dnů od vynesení trestu. Zástupci ISU vyslechli během řízení celkem 13 svědků, jejichž výpovědi Le Gougneovou i Gailhagueta vesměs usvědčovaly. "Vzali jsme v potaz všechny skutečnosti, prošli celou evidenci případu a vyslechli svědky," prohlásil Cinquanta. "Jsme si více než jisti, že jsme rozhodli správně," uvedl prezident. Le Gougneová se po vynesení trestu hájila. "Celé slyšení bylo založeno na lžích a nepravostech," prohlásila rozhodčí. "Je to absolutně nefér. ISU jen chtěla, aby to měla z krku a obhájila udělení dvou zlatých medailí. Byla jsem od začátku obětním beránkem," tvrdila a řekla, že bude bojovat o svou čest a důstojnost. Také obhájci Le Gougneové byli po vynesení verdiktu rozhořčeni. "Byla to fraška," řekl jeden z nich Max Miller. "Pokud někdo obviňuje Rusy a Francouze ze zákulisní dohody, měla by se k takovému slyšení pozvat i druhá strana," připomněl, že obě země si podle zákulisních informací měly vyměnit hlasy rozhodčích za úspěchy svých krasobruslařů v soutěžích sportovních dvojic a tanečních párů.
LAUSANNE - Trest jí v úterý určila po dvoudenním jednání v Lausanne rada Mezinárodní bruslařské unie (ISU), která sudí shledala vinnou. Stejnou dobu nesmí působit v krasobruslařském sportu předseda francouzské federace Didier Gailhaguet. Oba potrestaní se chtějí odvolat. Výsledky soutěže sportovních dvojic v Salt Lake City Mezinárodní olympijský výbor na doporučení ISU změnil a vedle Rusů Jeleny Běrežné a Antona Sicharulidzeho dal zlatou medaili také původně druhým Kanaďanům Jamie Saleové a Davidu Pelletierovi. Podle šéfa ISU Ottavia Cinquanty se rozhodčí provinila ve dvou bodech - do konečného pořadí zařadila páry tak, jak jí určil Gailhaguet, a neoznámila zástupcům unie, že na ni byl vyvíjen v zákulisí nátlak. Gailhaguet byl potrestán za snahu ovlivnit konečné výsledky soutěže. Oba potrestaní veškerá obvinění popřeli a hodlají udělat vše pro očištění svého jména. Odvolat se mohou do 28 dnů od vynesení trestu. Zástupci ISU vyslechli během řízení celkem 13 svědků, jejichž výpovědi Le Gougneovou i Gailhagueta vesměs usvědčovaly. "Vzali jsme v potaz všechny skutečnosti, prošli celou evidenci případu a vyslechli svědky," prohlásil Cinquanta. "Jsme si více než jisti, že jsme rozhodli správně," uvedl prezident. Le Gougneová se po vynesení trestu hájila. "Celé slyšení bylo založeno na lžích a nepravostech," prohlásila rozhodčí. "Je to absolutně nefér. ISU jen chtěla, aby to měla z krku a obhájila udělení dvou zlatých medailí. Byla jsem od začátku obětním beránkem," tvrdila a řekla, že bude bojovat o svou čest a důstojnost. Také obhájci Le Gougneové byli po vynesení verdiktu rozhořčeni. "Byla to fraška," řekl jeden z nich Max Miller. "Pokud někdo obviňuje Rusy a Francouze ze zákulisní dohody, měla by se k takovému slyšení pozvat i druhá strana," připomněl, že obě země si podle zákulisních informací měly vyměnit hlasy rozhodčích za úspěchy svých krasobruslařů v soutěžích sportovních dvojic a tanečních párů.
</TEXT>
</DOC>
<DOC>
<DOCID>LN-20020502099</DOCID>
<DOCNO>LN-20020502099</DOCNO>
<DATE>05/02/02</DATE>
<TEXT>
Útočník hokejového celku NHL Philadelphia Flyers Jiří Dopita se v úterý ráno vrátil do vlasti. Za Atlantikem prožil nelehkou sezonu, v níž ho trápila zranění a mezi mantinely se neprosadil tak, jak zřejmě předpokládal. Jednu věc se ale v Americe přeci jen naučil. Přestal komunikovat s novináři, protože prý o něm někteří psali nepravdy. Škoda, že se takhle změnil. Škoda pro něho, ale hlavně škoda pro fandy, kteří ho mají rádi.
</TEXT>
</DOC>
<DOC>
<DOCID>LN-20020502100</DOCID>
<DOCNO>LN-20020502100</DOCNO>
<DATE>05/02/02</DATE>
<GEOGRAPHY>TAMPA</GEOGRAPHY>
<TEXT>
Český hokejista Petr Svoboda, střelec vítězného gólu ve finále olympijského turnaje v Naganu proti Rusku, ukončil v šestatřiceti letech kariéru. Obránce Tampy nehrál od prosince roku 2000, kdy utrpěl otřes mozku. Během osmnáctiletého působení v NHL vystřídal dresy čtyř klubů Montrealu Canadiens, Buffala Sabres, Philadelphia Flyers a Tampy Bay Lightning. Celkem v zámořské soutěži odehrál 1028 zápasů, ve kterých nastřílel 58 gólů a u dalších 341 asistoval. Svoboda získal s Canadiens Stanleyův pohár.
</TEXT>
</DOC>
<DOC>
<DOCID>LN-20020502101</DOCID>
<DOCNO>LN-20020502101</DOCNO>
<DATE>05/02/02</DATE>
<TITLE>
Kapitán české fotbalové reprezentace je v Itálii kousek od druhého mistrovského titulu, rozhodne víkend
</TITLE>
<TEXT>
Bojuje o druhý titul italského mistra. Fotbalista Pavel Nedvěd dobyl před dvěma sezonami slavnou Serii A s Laziem Řím, nyní může triumf zopakovat s Juventusem Turín.
TURÍN/PRAHA - Apeninský poloostrov je opět ve varu, bitvu o prestižní italskou fotbalovou korunu rozhodne stejně jako v posledních třech letech až závěrečné kolo. "Jednou jsem vyhrál, jednou prohrál, jsem zvědavý, jak to dopadne teď," shrnul svoji osobní bilanci z finálových dramat Pavel Nedvěd, opora Juventusu, který na vedoucí Inter Milán ztrácí dva body. "Věříme si čím dál víc a Inter má naopak čím dál víc strachu. Ale nezapomínejme na AS Řím, dva body na prvního jsou nic."
LN: Bude to válka nervů. Cítíte větší tlak než v Laziu?
Ano. Juventus je v Itálii pod největším dohledem. Když není perfektní, už se na něj valí ze všech stran nemilosrdná kritika. Platí to i při výhře jedna nula z penalty. Lidi mají Juventus rádi, ale najde se dost i těch, kteří ho nenávidí. Každopádně nikomu v Itálii není lhostejný. Ale hráči jsou vůči presu odolní.
LN: Čím to můžete podepřít?
Vlastní zkušeností. Základní myšlenka Juventusu je vítězství. A ta každého, kdo přijde do klubu, strhne.
LN: Ale Juventus začal dominovat až v druhé polovině sezony. Z Ligy mistrů se poroučel už v osmifinále.
Nezasloužili jsme si postoupit. Když se rozhodovalo, deptala nás zranění. Ale hlavně: všechno chce svůj čas.
LN: Váš osud je stejný: z podzimní herní bídy jste se vyškrábal opět mezi hvězdy italského fotbalového nebe. Vaše předpověď - po Vánocích už to bude opět ten starý dobrý Nedvěd - se naplnila.
Znám dobře své tělo. Na podzim jsem byl utahaný. Dřel jsem sám o dovolené a pak si v Juventusu zvykal na to, že se hodně trénuje nejen během letního soustředění, ale pořád.
</TEXT>
<HEADING>
LN: Kdy nastal zlom?
</HEADING>
<TEXT>
Třiadvacátého prosince. Brescii jsme venku rozstříleli čtyři nula, mě posunul kouč Lippi doprostřed zálohy a já se definitivně přesvědčil, že to půjde jen k lepšímu. Ale už jsem to tušil pár dnů předtím.
</TEXT>
<HEADING>
LN: Proč?
</HEADING>
<TEXT>
Trenér Lippi si mě a Del Piera zavolal k sobě. Společně jsme si sedli a hledali způsob, jak bychom si na hřišti nejlíp vyhověli.
LN: Vyhrála varianta s vaším stěhováním z levého okraje zálohy do středu. Kdo byl jejím autorem?
Když jsme přišli, už ji měl Lippi načrtnutou na tabuli. No a my jsme mu po pár minutách dali za pravdu.
LN: Správnost řešení potvrdila i praxe, naposledy Juventus doma v tomto rozestavení deklasoval 5:0 Brescii. Před ligovou tečkou rázná výstraha konkurentům v napínavém honu za titulem.
Víc mě těší, že nikomu v kabině nevyrostl nos. Del Piero, Trezequet idalší naopak hned po zápase opakovali: "Dobrý, ale ještě není konec."
LN: Co vám klade na srdce trenér?
Nic.
LN: Myslíte to vážně?
Na hodnocení po Brescii pronesl: "Chci vám říct, že vám nechci říct vůbec nic. Dobře víte, o co jde."
LN: Není to málo?
Určitě ne. Hráči v Juventusu mají hlavu na to, aby víc nebylo třeba dodávat.
LN: Jaký je váš recept na úspěch v závěrečném "nerváku"?
Není potřeba se hecovat, ale jen myslet na to, jak hrát o víkendu dobrý fotbal.
LN: Sebevědomí i sportovní formy máte podle vašich slov dostatek. Přesto - zneklidňuje vás něco?
Že nezáleží jen na naší výhře v Udine, ale taky na tom, jestli klopýtne Inter na Laziu. Já závislost nemám rád. Ale před dvěma roky jsme získali s Laziem titul na úkor Juventusu, tak by to Juventusu mohlo teď vrátit. Bylo by to od něj solidní.
LN: Navíc krajané by přece měli držet spolu. Nehledě na to, že vy jste do Říma Karla Poborského vlastně přivedl.
No, "Poborák" by nás měl podržet. Do půle dva góly a vymalováno (směje se).
LN: Naznačil jste mu to?
Když jsem mu volal, tak šel zrovna na golf. Ale snad na to mezi jamkama nezapomněl.
LN: Co by se dělo, kdyby Juventus na první místo nedosáhl? Padl by Lippi, jehož hlavu už mnozí žádali po výbuchu v Champions League?
Myslím si, že ne. Když mě Lippi loni v létě seznámil se svým projektem, uvěřil jsem mu a věřím mu dál. Vedení Juventusu se na to dívá stejně.
LN: Bral byste druhý italský titul jako plnohodnotnou kompenzaci za neúčast na mistrovství světa?
Tu otázku mi položte, až skončí liga. Nerad předbíhám dobu.
</TEXT>
</DOC>
<DOC>
<DOCID>LN-20020502102</DOCID>
<DOCNO>LN-20020502102</DOCNO>
<DATE>05/02/02</DATE>
<TEXT>
Pražská ČSSD zahájila o filipojakubské noci pálením čarodějnic předvolební kampaň. Místopředsedkyně sněmovny Petra Buzková, která je lídrem pražské kandidátky do parlamentních voleb, nechala na třímetrové hranici symbolicky shořet čarodějnice se jmény Sobectví, Podvod, Bída, Lež a Nezaměstnanost. "Tobě měli dát koště taky," ozval se od stánku s předvolebními buřty jeden ze sociálních demokratů, když Buzková vatru zapalovala. Buzková představila i další členy pražské kandidátky, na jejímž druhém místě je ministr zahraničí Jan Kavan a na třetím poslanec Stanislav Křeček. "V naší volební kampani by nemělo jít o konfrontaci. Když tak věcnou, ale v žádném případě ne o osobní," řekla Buzková. Sociální demokraté chtějí svůj volební program vysvětlovat na příkladě rodiny, aby voliči každé generace věděli, co pro ně ČSSD chystá.
</TEXT>
</DOC>
</CZE>