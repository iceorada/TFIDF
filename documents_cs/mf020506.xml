<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>MF-20020506001</DOCID>
<DOCNO>MF-20020506001</DOCNO>
<DATE>05/06/02</DATE>
<TITLE>
Francie si oddechla, Chirac drtivě zvítězil
</TITLE>
<TEXT>
Francouzi smetli Le Pena a krajní pravici, Chirac slibuje změny
Paříž (Od našeho zvláštního zpravodaje) - Francie odmítla krajní pravici. Přes osmdesát procent voličů dalo podle prvních odhadů svůj hlas dosavadnímu prezidentovi Jacquesu Chirakovi. K hlasateli nepřátelství k cizincům a apoštolu izolované Francie Jeanu-Marie Le Penovi se přiklonilo jen 17 až 17,5 procenta voličů. "Cítím velkou odpovědnost. Francouzi potvrdili svou náklonnost k demokratickým hodnotám. Odmítli poddat se svodům intolerance a demagogie," uvedl Chirac v prvním vystoupení po zveřejnění odhadů. Le Pen získal méně hlasů než celá extrémní pravice před dvěma týdny v prvním kole voleb - své skóre si vylepšil o pouhé procento. "Je to výsledek sovětských metod, palčivá porážka francouzské naděje," glosoval Le Pen výsledek. Naopak Chirac získal o 60 procent hlasů více než v prvním kole. Jeden z kandidátů na funkci dočasného premiéra, Nicolas Sarkozy, přesto varoval, že po průlomu extremistů před dvěma týdny ani tento úspěch "nedovoluje triumfalismus". Ačkoliv to zrána vypadalo, že volební účast nebude vysoká, k urnám přišlo více než 80 procent ze 41 milionů voličů. Chirac je včera všechny ujišťoval: "Slyšel jsem vás a porozuměl jsem." Ihned slíbil, že vytvoří vládu, jež bude řešit problémy lidí. Jean-Marie Le Pen však věří, že ještě neskončil. "Já jediný ztělesňuji změnu ve Francii," tvrdil a ujistil, že vyčká, až se "morbidní koalice" pravice a levice, sestavená proti němu, rozpadne.
Vítězství Chiraka vzápětí přivítala většina evropských vůdců. Například Tony Blair je označil za "vítězství demokracie", Gerhard Schröder hovořil o porážce demagogie. Průzkumy ukázaly, že pro Chiraka hlasovali socialisté i krajní levice - nesplnily se obavy, že se extrémy spojí. Ještě včera ráno nebylo jisté, zda voliči setřesou apatii, která v prvním kole tolik nahrála Le Penovi. Zpočátku se zdálo, že účast bude menší než při volbách před sedmi lety, kdy stál proti Chirakovi socialista Lionel Jospin. Během dopoledne však u řady hlasovacích místností v Paříži i jinde začaly narůstat dlouhé řady čekajících. "Tak to je poprvé, co stojím na hlasování frontu," smál se jeden z čekajících, třicetiletý Pařížan Bernard. Chirakovo vítězství se považovalo za jisté. Přesto se počítal každý hlas. Šlo totiž o "záchranu cti" Francie, která se cítila zhanobena úspěchem extremisty v prvním kole a chtěla proti lepenismu "postavit hráz". Za pravicového Chiraka se postavila skutečná "národní fronta". Představitelé většiny stran, od komunistů přes Zelené a socialisty až po liberály a konzervativce, vyzvali k odevzdání hlasu pro Chiraka. To bylo vidět i na pařížských ulicích: dominovala jim Chirakova tvář. Tyto plakáty však byly často opatřeny nejrůznějšími "dodatky" - nápisy jako "Zloděj" nebo "Podvodník". Anonymní pisatelé tak připomínali vážná podezření z korupce, do níž se Chirac údajně namočil během dvaceti let, kdy byl starostou Paříže. Díky svému vítězství si tak Chirac zajistil imunitu před vyšetřovacími orgány na dalších pět let, po které bude stát v čele země. "Je to poprvé, co jsem hlasoval proti svému svědomí," postěžoval si čtyřicátník s prořídlými vlasy. Ale neviděl žádnou jinou možnost než volit Chiraka: "Chceme každému ukázat, že jsme oddáni demokracii." "Pro většinu lidí neexistuje žádná volba," konstatoval Charles Delaurent, který před čtyřiceti lety kandidoval v místních volbách proti Chirakovi. On sám bral svůj hlas spíše jako "ne" pro Le Pena. Avšak i Le Pen měl své opory. "Já jsem hlasoval jako v prvním kole - pro Le Pena. Chirac nepochybně vyhraje, ale bude to zase jen fantom, nicnedělající prezident," soudil jeden stařičký pařížský důchodce. Byl jedním z těch, na něž zapůsobily Le Penovy sliby: že vyžene cizince, upřednostní Francouze při získávání práce, bytu a sociálních výhod, opustí EU a obnoví francouzský frank, který zmizel před třemi měsíci. Kromě okolí volebních místností a plakátovacích ploch nic nenaznačovalo, že se vede boj o budoucnost země. A pětina Francouzů tento fakt vůbec nevzala na vědomí a ani včera nešla volit. "Upřímně řečeno, je mi celkem jedno, kdo bude prezidentem," řekla jedna z "nevoličů", pracovnice módního závodu Soizic Bonjeanová, a dodala: "Nemám Le Pena ráda, ale má rodina i přátelé ho volí. Nejsou extremisté, ale mají po krk toho, co se jim nabízí."
Chirac 82,06 % Le Pen 17,94 %
</TEXT>
<HEADING>
Zpravodajství z Francie na str. A7 a A8
</HEADING>
<TEXT>
NÁRODNÍ FRONTA PROTI JEDINÉMU MUŽI. Celá Francie včera povstala proti tomu, aby se Le Pen (na snímku vlevo) mohl stát prezidentem. Jeho soupeř Chirac (vpravo) tak pohodlně zvítězil.
VYHRÁL JSEM. Francouzský prezident Jacques Chirac se zdraví se svými příznivci těsně poté, co byly zveřejněny výsledky voleb. Ve včerejším druhém kole jasně porazil nacionalistu Jeana-Marie Le Pena.
</TEXT>
</DOC>
<DOC>
<DOCID>MF-20020506002</DOCID>
<DOCNO>MF-20020506002</DOCNO>
<DATE>05/06/02</DATE>
<TITLE>
Malým klientům berou banky mnohem víc než firmám
</TITLE>
<GEOGRAPHY>Praha</GEOGRAPHY>
<TEXT>
Princip "levně koupím - draze prodám" neuplatňují banky u nikoho s takovou důsledností jako u drobných klientů. Rozdíl mezi tím, jaké úroky průměrně platí lidem za jejich vklady, a za kolik jim naopak peníze půjčují, je čím dál vyšší. Marže - jak se tento rozdíl označuje - například u krátkodobých půjček a vkladů je nejvyšší od roku 1994: bezmála 12 procent. U stejných úvěrů pro soukromé firmy přitom banky pracují průměrně s marží jen kolem dvou procent. Drobní klienti mají u bank uloženo na spořicích účtech téměř 600 miliard korun - tedy zhruba pětkrát více než firmy. Ekonomové soudí, že k tomuto postupu banky nutí dva hlavní důvody. S drobnými klienty je mnohem víc práce. Vyšší marže tak odráží vyšší náklady. A pak: marže u firemních klientů už několik let tlačí dolů tvrdá konkurence, která zatím banky u domácností tolik nepálí. Zájem o půjčky mezi lidmi stále roste bez ohledu na to, jak jsou drahé.
Praha - Princip "levně koupím - draze prodám" neuplatňují banky u nikoho s takovou důsledností jako u drobných klientů. Rozdíl mezi tím, jaké úroky průměrně platí lidem za jejich vklady, a za kolik jim naopak peníze půjčují, je čím dál vyšší. Marže - jak se tento rozdíl označuje - například u krátkodobých půjček a vkladů je nejvyšší od roku 1994: bezmála 12 procent. U stejných úvěrů pro soukromé firmy přitom banky pracují průměrně s marží jen kolem dvou procent. Drobní klienti mají u bank uloženo na spořicích účtech téměř 600 miliard korun - tedy zhruba pětkrát více než firmy. Ekonomové soudí, že k tomuto postupu banky nutí dva hlavní důvody. S drobnými klienty je mnohem víc práce. Vyšší marže tak odráží vyšší náklady. A pak: marže u firemních klientů už několik let tlačí dolů tvrdá konkurence, která zatím banky u domácností tolik nepálí. Zájem o půjčky mezi lidmi stále roste bez ohledu na to, jak jsou drahé.
</TEXT>
</DOC>
<DOC>
<DOCID>MF-20020506003</DOCID>
<DOCNO>MF-20020506003</DOCNO>
<DATE>05/06/02</DATE>
<TITLE>
Poslanci propašovávají do zákonů trojské koně
</TITLE>
<GEOGRAPHY>Praha</GEOGRAPHY>
<TEXT>
Ve sněmovně se těsně před volbami rozmohla zvláštní móda: jednotliví poslanci se snaží propašovat do zákonů paragrafy, které s projednávanou věcí nesouvisí. Když se schvaluje zákon o transplantacích, navrhnou, aby nebylo povinné členství v lékařské komoře. Mluví-li se o komisi pro cenné papíry, "přilepí" k návrhu paragrafy patřící do živnostenského zákona či obchodního zákoníku. Má to své výhody: jde o nejrychlejší způsob, jak protlačit svůj zájem do zákona, protože se vyhne obvyklému zákonnému kolečku. Má to i nevýhody: vzniká legislativní chaos. A Senát stojí před otázkou, zda odmítnout jinak potřebný zákon jen proto, že je v něm takový "trojský kůň". Poslanci se přitom nejčastěji vymlouvají na časovou tíseň.
Praha - Ve sněmovně se těsně před volbami rozmohla zvláštní móda: jednotliví poslanci se snaží propašovat do zákonů paragrafy, které s projednávanou věcí nesouvisí. Když se schvaluje zákon o transplantacích, navrhnou, aby nebylo povinné členství v lékařské komoře. Mluví-li se o komisi pro cenné papíry, "přilepí" k návrhu paragrafy patřící do živnostenského zákona či obchodního zákoníku. Má to své výhody: jde o nejrychlejší způsob, jak protlačit svůj zájem do zákona, protože se vyhne obvyklému zákonnému kolečku. Má to i nevýhody: vzniká legislativní chaos. A Senát stojí před otázkou, zda odmítnout jinak potřebný zákon jen proto, že je v něm takový "trojský kůň". Poslanci se přitom nejčastěji vymlouvají na časovou tíseň.
</TEXT>
</DOC>
<DOC>
<DOCID>MF-20020506004</DOCID>
<DOCNO>MF-20020506004</DOCNO>
<DATE>05/06/02</DATE>
<TITLE>
V Nigérii spadlo letadlo na mešitu a obytné domy
</TITLE>
<GEOGRAPHY>Kano</GEOGRAPHY>
<TEXT>
Čtyřiasedmdesát lidí na palubě letadla, ale také další desítky obyvatel města Kano zahynuly při sobotním leteckém neštěstí v Nigérii. Letoun BAC 1-11-500 místní společnosti EAS Airlines se těsně po startu zřítil střemhlav na obydlenou čtvrť města. Dopadl do míst, kde stála mešita, bytové domy a islámská škola. Jen těsně před havárií školu jako zázrakem opustila asi stovka dětí. Po pádu následovala ničivá exploze nádrží plných paliva. Za příčinu katastrofy je předběžně označována závada motoru. Záchranáři, kteří prohledávali místo tragédie, upozorňovali, že počet obětí mezi obyvateli města se ještě zvýší.
Kano - Čtyřiasedmdesát lidí na palubě letadla, ale také další desítky obyvatel města Kano zahynuly při sobotním leteckém neštěstí v Nigérii. Letoun BAC 1-11-500 místní společnosti EAS Airlines se těsně po startu zřítil střemhlav na obydlenou čtvrť města. Dopadl do míst, kde stála mešita, bytové domy a islámská škola. Jen těsně před havárií školu jako zázrakem opustila asi stovka dětí. Po pádu následovala ničivá exploze nádrží plných paliva. Za příčinu katastrofy je předběžně označována závada motoru. Záchranáři, kteří prohledávali místo tragédie, upozorňovali, že počet obětí mezi obyvateli města se ještě zvýší.
</TEXT>
</DOC>
<DOC>
<DOCID>MF-20020506005</DOCID>
<DOCNO>MF-20020506005</DOCNO>
<DATE>05/06/02</DATE>
<TEXT>
Jaromír Jágr právě nahrál na další gól ve včerejším utkání s Kanadou, které skončilo 5:1. Český tým vyhrál osmifinálovou skupinu mistrovství světa a jeho prvním soupeřem ve vyřazovací části bude nejspíš Rusko. (Více v sešitu C)
</TEXT>
</DOC>
<DOC>
<DOCID>MF-20020506006</DOCID>
<DOCNO>MF-20020506006</DOCNO>
<DATE>05/06/02</DATE>
<TITLE>
Nenápadný politik, který umí vydělat
</TITLE>
<GEOGRAPHY>Praha</GEOGRAPHY>
<TEXT>
Je to naprosto nenápadný lidovecký poslanec, který se už léta pohybuje mimo záběry televizních kamer a zájem novinářů. Ladislav Šustr přesto v jedné věci vyniká: jeho měsíční příjem je zhruba dvojnásobný oproti jiným poslancům. Přijde si na téměř sto tisíc měsíčně. Dokázal to celkem jednoduše. Propojil svou politickou dráhu s vedením křesťanské tělovýchovné organizace Orel. Díky tomu se dostal do dozorčí rady Sazky, z níž mu ročně plyne kolem šesti set tisíc korun. Šustr, který své poslanecké křeslo hodlá obhájit z pátého místa jihomoravské kandidátky Koalice, nezapomíná ani na svou rodinu. Její rozpočet vylepšuje ještě tak, že jako svého poslaneckého asistenta zaměstnává vlastního syna. Asistenti poslanců mají měsíčně nárok na 23 tisíc korun. "Je to člověk, který má takové kvality, že by se jiný podobný těžko sháněl," říká Šustr, který se netají ani tím, že mu v poslanecké práci pomáhají i další členové rodiny. Šustr-syn byl navíc jeden čas zaměstnaný i v křesťanské tělovýchovné jednotě Orel, kterou Šustr-otec od roku 1997 vede. Poslanec však tvrdí, že na synovu práci v Orlu neměl žádný podíl: "Nezaměstnal jsem ho já, ale rozhodlo o tom předsednictvo. A udělalo moc dobře." Z toho, že Šustr využívá peníze Orla pro své osobní potřeby, však lidoveckého poslance veřejně obviňují dokonce i někteří členové této tělovýchovné organizace.
"Máme podezření, že peníze Orla zneužívá. Orel pod jeho vedením špatně hospodaří. Upozorňovali jsme na to, ale doteď se nic nestalo," uvedl Ervín Najman, který byl dlouholetým právníkem Orla a stále je jeho členem.
</TEXT>
<HEADING>
Kam mizí peníze ze Sazky?
</HEADING>
<TEXT>
Najman a několik dalších zástupců Orla už loni požádalo vedení organizace, aby vysvětlilo několik Šustrových sporných kroků. Jde zejména o to, co poslanec dělá s více než statisíci, které ročně dostává za svou funkci místopředsedy dozorčí rady ve společnosti Sazka. "Pan Šustr se do Sazky dostal díky své funkci v Orlu. Veřejně prohlašoval, že všechno odevzdává Orlu, ale není to pravda," uvedl Najman. Ladislav Šustr následně přišel s verzí, ze které vyplývá, že Orlu nedává fakticky nic, ale zároveň si pro sebe nic nenechává. Říká totiž, že jako neplacený funkcionář jednoty využívá peněz ze Sazky při své práci pro Orla. "Z příjmů ze Sazky si nic nenechávám, platím z nich benzin, telefony, tužky... prostě všechny další věci, které souvisí s mou funkcí starosty Orla. Má osoba tedy nestojí Orla ani korunu," tvrdí Šustr. Nakonec ještě přidal vysvětlení, že část odevzdává na charitu. "Šedesát tisíc měsíčně na benzin, to přece každý uzná, že je nesmysl. Navíc to je vysvětlení, které je vlastně nedohledatelné," komentoval Šustrovy výroky právník Najman. Letitá šéfka sekretariátu Orla Marie Kučerová k tomu jen podotkla, že původně se Šustr dokonce snažil své kolegy přesvědčit, že z dozorčí rady Sazky dostává jen šest tisíc měsíčně. "Bylo to na minulém sjezdu Orla, když jsme po něm chtěli, aby nám doložil, kolik peněz ze Sazky jednotě dal. Řekl nám, že bere jen pět nebo šest tisíc měsíčně a že na svém angažmá v jednotě ještě prodělává. Nikdy nám nebyl ochoten doložit, kam ty peníze dává," prohlásila Kučerová.
</TEXT>
<HEADING>
Jsou to blázni, věřte mi
</HEADING>
<TEXT>
Šustrovi kolegové zpochybňují i práci jeho syna pro tělovýchovnou jednotu. "Bral přes pět tisíc měsíčně, ale žádnou práci pro Orla nevykonával. Pan poslanec jen nechal přivydělat svého syna. Zajímavé je, že spolupráce skončila ve chvíli, kdy jsme se po tom začali pídit," řekl Najman. Ladislav Šustr přiznává, že jeho syn byl v Orlu zaměstnaný, rozhodně však popírá, že jen fiktivně: "Zavedl tam pořádek do rozesílání časopisů. Vytvořil na to počítačový program, a tím pak jeho práce skončila." Ke kritice svých kolegů říká: "Jsou to blázni. Věřte mi. Všechny věci, na které upozornili, jsou v naprostém pořádku." Najman, Kučerová a další dva členové Orla (Miroslav Kozlovský a Anna Nečasová) tvrdí, že Šustr jim odmítl cokoli vysvětlovat, a když se obrátili na revizní komisi Orla, dopadli stejně. Kromě případů Sazka a Šustr-syn požadovali vysvětlení, jaké smlouvy Orel pod Šustrovým vedením uzavřel s reklamními agenturami a kolik vydělává na pronájmech.
</TEXT>
<HEADING>
Informace? Nemáte nárok
</HEADING>
<TEXT>
Dokumenty, které má MF DNES k dispozici, potvrzují, že vedení Orla (tedy nejbližší Šustrovi spolupracovníci) skutečně odmítlo svým členům hospodaření jednoty poodkrýt. A to s argumentem, že na takové informace nemají nárok. "Článek 33 stanov Orla sice v obecné podstatě zakládá právo všech členů na informace o usneseních, případně opatřeních orgánů Orla, nezakládá však povinnost všech orgánů detailně informovat všechny členy Orla ve všech otázkách," napsalo loni předsednictvo. "Jenom nás to utvrdilo, že naše podezření jsou naprosto důvodná. Každý jiný by v případě, že by měl všechno v pořádku, dal na stůl dokumenty," konstatoval Najman. Šustrovi kritici se na svou stranu snažili získat i další takzvané župy Orla, až na dvě výjimky však neuspěli. Najman i Kučerová přitom tvrdí, že ostatní se k nim nepřidali proto, že se bojí. "Někteří nám to řekli i otevřeně. Proti Šustrovi nepůjdou, protože mají strach, že by pak jejich župy odřízl od financí," řekla Kučerová.
Co Ladislav Šustr odpověděl na majetkový dotazník MF DNES
Pocházím z velmi početné rodiny a veškeré zabezpečení jsme si v rodině prováděli svépomocí.
Z dob minulých vlastním s manželkou rodinný dům, kde s námi bydlí syn s rodinou. Také chatu postavenou svépomocí vlastníme jako rodina již 23 let.
Vlastním sedm let starý automobil VW Vento, manželka vlastní pět let felicii. Dovolenou prožíváme společně s léčebným zaměřením vnuků.
</TEXT>
</DOC>
<DOC>
<DOCID>MF-20020506007</DOCID>
<DOCNO>MF-20020506007</DOCNO>
<DATE>05/06/02</DATE>
<TITLE>
Z obřích tribun Strahova mají být byty a hotel
</TITLE>
<GEOGRAPHY>Praha</GEOGRAPHY>
<TEXT>
Fotbalová Sparta plánuje, že na tribunách strahovského stadionu, kde se za komunismu konaly spartakiády, postaví stovky bytů, hotel, penzion a síť obchodů. Tato myšlenka je součástí projektu za miliardu korun, kterým chce Sparta přeměnit málo využívaný největší stadion světa v rozsáhlé tréninkové centrum.
Praha - Fotbalová Sparta plánuje, že na tribunách strahovského stadionu, kde se za komunismu konaly spartakiády, postaví stovky bytů, hotel, penzion a síť obchodů. Tato myšlenka je součástí projektu za miliardu korun, kterým chce Sparta přeměnit málo využívaný největší stadion světa v rozsáhlé tréninkové centrum.
</TEXT>
</DOC>
<DOC>
<DOCID>MF-20020506008</DOCID>
<DOCNO>MF-20020506008</DOCNO>
<DATE>05/06/02</DATE>
<TITLE>
ÁNAND VYHRÁL ŠACHOVÝ SUPERTURNAJ
</TITLE>
<TEXT>
Indický velmistr Višvanatán Ánand porazil ve finále šachového turnaje v Praze Anatolije Karpova (Více v sešitu C)
</TEXT>
</DOC>
<DOC>
<DOCID>MF-20020506009</DOCID>
<DOCNO>MF-20020506009</DOCNO>
<DATE>05/06/02</DATE>
<TITLE>
Ministra Dostála čeká operace kýly
</TITLE>
<GEOGRAPHY>Praha</GEOGRAPHY>
<TEXT>
Ministra kultury Pavla Dostála čeká v příštích dnech operace kýly. Dostál včera nastoupil do Ústřední vojenské nemocnice v Praze-Střešovicích. Naposledy byl ministr kultury hospitalizován v září 1999, kdy jej stihl náhlý ledvinový záchvat. Nedlouho předtím byl na pozorování také ve vojenské nemocnici.
Praha - Ministra kultury Pavla Dostála čeká v příštích dnech operace kýly. Dostál včera nastoupil do Ústřední vojenské nemocnice v Praze-Střešovicích. Naposledy byl ministr kultury hospitalizován v září 1999, kdy jej stihl náhlý ledvinový záchvat. Nedlouho předtím byl na pozorování také ve vojenské nemocnici.
</TEXT>
</DOC>
<DOC>
<DOCID>MF-20020506010</DOCID>
<DOCNO>MF-20020506010</DOCNO>
<DATE>05/06/02</DATE>
<TITLE>
Na národních zájmech se ODS shodne s ČSSD
</TITLE>
<GEOGRAPHY>Praha</GEOGRAPHY>
<TEXT>
Pokud by si ODS vybírala koaličního partnera podle toho, jak kdo hájí národní zájmy, vládla by raději s ČSSD než s Koalicí. Vyplynulo to z včerejšího vyjádření místopředsedy ODS Jana Zahradila v pořadu televize Nova Sedmička. Jeho partner v diskusi, ministr obrany Jaroslav Tvrdík, zdůraznil, že nelze dopředu vylučovat žádné kombinace spolupráce ve vládní koalici.
Praha - Pokud by si ODS vybírala koaličního partnera podle toho, jak kdo hájí národní zájmy, vládla by raději s ČSSD než s Koalicí. Vyplynulo to z včerejšího vyjádření místopředsedy ODS Jana Zahradila v pořadu televize Nova Sedmička. Jeho partner v diskusi, ministr obrany Jaroslav Tvrdík, zdůraznil, že nelze dopředu vylučovat žádné kombinace spolupráce ve vládní koalici.
</TEXT>
</DOC>
<DOC>
<DOCID>MF-20020506011</DOCID>
<DOCNO>MF-20020506011</DOCNO>
<DATE>05/06/02</DATE>
<TITLE>
Národní galerie vydá dědicům cenný obraz
</TITLE>
<GEOGRAPHY>Praha</GEOGRAPHY>
<TEXT>
Národní galerie v Praze vydá v nejbližší době do Francie obraz Žid s kožešinovou čapkou, který byl přes tři roky předmětem diplomatických jednání mezi Prahou a Paříží. Včera to řekl generální ředitel Národní galerie Milan Knížák. Francie žádala o předání obrazu dědicům Schlossovy sbírky, ze které byl za války ukraden.
Praha - Národní galerie v Praze vydá v nejbližší době do Francie obraz Žid s kožešinovou čapkou, který byl přes tři roky předmětem diplomatických jednání mezi Prahou a Paříží. Včera to řekl generální ředitel Národní galerie Milan Knížák. Francie žádala o předání obrazu dědicům Schlossovy sbírky, ze které byl za války ukraden.
</TEXT>
</DOC>
<DOC>
<DOCID>MF-20020506012</DOCID>
<DOCNO>MF-20020506012</DOCNO>
<DATE>05/06/02</DATE>
<TITLE>
VZPOMÍNKA NA BOJE V PRAZE...
</TITLE>
<TEXT>
Výročí Pražského povstání, při kterém několik dní před koncem druhé světové války zahynulo mnoho obránců města v bojích s okupanty, si včera připomněly desítky Pražanů. Pietního aktu před budovou rozhlasu na Vinohradské třídě se zúčastnili také účastníci tehdejších bojů.
... A V PLZNI.
Osvobození města americkou armádou si včera tradiční vzpomínkovou jízdou vojenských historických vozidel připomněli obyvatelé Plzně.
</TEXT>
</DOC>
<DOC>
<DOCID>MF-20020506013</DOCID>
<DOCNO>MF-20020506013</DOCNO>
<DATE>05/06/02</DATE>
<TITLE>
Stát přidá na opravu stropů hurdis
</TITLE>
<GEOGRAPHY>Praha</GEOGRAPHY>
<TEXT>
Lidé, kterým spadl strop z keramických desek hurdis, mají naději, že jim stát přispěje na opravu. Ministerstva průmyslu a pro místní rozvoj pracují na návrhu vládního nařízení, podle něhož by majitel zborceného hurdiskového stropu mohl získat zvýhodněný úvěr až 200 tisíc korun, přičemž doba splatnosti by měla být pět let a roční úrok tři procenta. "Ten, kdo projeví zájem o prověření svého hurdiskového stropu, by mohl získat dotaci až dvacet tisíc korun na provedení odborného posudku," řekl ČTK Jiří Pech, zástupce ředitele sekce stavebnictví ministerstva průmyslu. Mluvčí ministerstva Anna Stárková však upozornila, že návrh nařízení ještě není konečný. Za posledních pět let spadlo zhruba čtyřicet hurdiskových stropů, ale zatím se nikomu nic vážného nestalo. Naposledy se zbortil strop v březnu v rodinném domku v obci Patřín u Nymburka. Expertizy prokázaly, že stropy nepadají kvůli nekvalitním hurdiskám, ale kvůli nesprávné montáži keramických dílů, anebo špatnému projektu. "Několik posledních havárií bylo způsobeno chybou v montáži nebo při projekci," prohlásil nedávno Zbyněk Suchomel, ústřední ředitel České obchodní inspekce, která se problémem spadlých hurdiskových stropů také zabývala. Ministerstvo průmyslu uvedlo, že nebezpečné mohou být pouze hurdisky smontované v letech 1994 až 1998. "Jeden nebo více stropů z hurdisek by mohly být v padesáti tisících objektů. Neznamená to však, že všechny tyto stropy jsou nebezpečné," vysvětlila mluvčí ministerstva Anna Stárková.
Praha - Lidé, kterým spadl strop z keramických desek hurdis, mají naději, že jim stát přispěje na opravu. Ministerstva průmyslu a pro místní rozvoj pracují na návrhu vládního nařízení, podle něhož by majitel zborceného hurdiskového stropu mohl získat zvýhodněný úvěr až 200 tisíc korun, přičemž doba splatnosti by měla být pět let a roční úrok tři procenta. "Ten, kdo projeví zájem o prověření svého hurdiskového stropu, by mohl získat dotaci až dvacet tisíc korun na provedení odborného posudku," řekl ČTK Jiří Pech, zástupce ředitele sekce stavebnictví ministerstva průmyslu. Mluvčí ministerstva Anna Stárková však upozornila, že návrh nařízení ještě není konečný. Za posledních pět let spadlo zhruba čtyřicet hurdiskových stropů, ale zatím se nikomu nic vážného nestalo. Naposledy se zbortil strop v březnu v rodinném domku v obci Patřín u Nymburka. Expertizy prokázaly, že stropy nepadají kvůli nekvalitním hurdiskám, ale kvůli nesprávné montáži keramických dílů, anebo špatnému projektu. "Několik posledních havárií bylo způsobeno chybou v montáži nebo při projekci," prohlásil nedávno Zbyněk Suchomel, ústřední ředitel České obchodní inspekce, která se problémem spadlých hurdiskových stropů také zabývala. Ministerstvo průmyslu uvedlo, že nebezpečné mohou být pouze hurdisky smontované v letech 1994 až 1998. "Jeden nebo více stropů z hurdisek by mohly být v padesáti tisících objektů. Neznamená to však, že všechny tyto stropy jsou nebezpečné," vysvětlila mluvčí ministerstva Anna Stárková.
</TEXT>
</DOC>
<DOC>
<DOCID>MF-20020506014</DOCID>
<DOCNO>MF-20020506014</DOCNO>
<DATE>05/06/02</DATE>
<TITLE>
Špidla: Ať vládu sestaví vítěz voleb
</TITLE>
<GEOGRAPHY>Jihlava</GEOGRAPHY>
<TEXT>
Předseda ČSSD Vladimír Špidla považuje za správné, aby po červnových volbách prezident jako prvního pověřil sestavením vlády představitele vítězné strany. Pokud tento člověk neuspěje, je na prezidentovi, aby vybral někoho jiného, řekl včera Špidla. Reagoval tak na výrok prezidenta Václava Havla po pátečním jednání s představiteli Koalice. Havel uvedl, že po oznámení výsledků voleb začnou orientační konzultace se základními stranami, které se dostanou do sněmovny. Teprve po nich zváží, kdo má největší šanci sestavit vládu většinovou nebo alespoň s většinovou podporou. "Z hlediska formálně ústavního pan prezident takovouto pravomoc má, z hlediska systému parlamentní demokracie a ústavních zvyklostí se to dosud nikdy nestalo," Špidla. Také místopředseda ODS Jan Zahradil včera v pořadu TV Nova Sedmička uvedl, že vládu by měl první sestavovat zástupce vítězné strany.
Jihlava - Předseda ČSSD Vladimír Špidla považuje za správné, aby po červnových volbách prezident jako prvního pověřil sestavením vlády představitele vítězné strany. Pokud tento člověk neuspěje, je na prezidentovi, aby vybral někoho jiného, řekl včera Špidla. Reagoval tak na výrok prezidenta Václava Havla po pátečním jednání s představiteli Koalice. Havel uvedl, že po oznámení výsledků voleb začnou orientační konzultace se základními stranami, které se dostanou do sněmovny. Teprve po nich zváží, kdo má největší šanci sestavit vládu většinovou nebo alespoň s většinovou podporou. "Z hlediska formálně ústavního pan prezident takovouto pravomoc má, z hlediska systému parlamentní demokracie a ústavních zvyklostí se to dosud nikdy nestalo," Špidla. Také místopředseda ODS Jan Zahradil včera v pořadu TV Nova Sedmička uvedl, že vládu by měl první sestavovat zástupce vítězné strany.
</TEXT>
</DOC>
<DOC>
<DOCID>MF-20020506015</DOCID>
<DOCNO>MF-20020506015</DOCNO>
<DATE>05/06/02</DATE>
<TITLE>
Blíží se největší proces s lidmi z StB
</TITLE>
<GEOGRAPHY>Praha</GEOGRAPHY>
<TEXT>
Za tři týdny začne největší soudní proces s obžalovanými za zločiny komunismu v dějinách Česka. Ještě nikdy nestálo v soudní síni tolik obviněných a nevypovídalo tolik svědků. Obžalovaní jsou bývalí krajští náčelníci StB, kteří ve svých regionech řídili a organizovali akci Asanace. Ta měla za cíl vyhnat ze země nepohodlné občany. "Obžalovaní jsou až na jednoho z celé republiky. Vůbec nevím, jak se sejdou. V tom je to problematické," řekla soudkyně Obvodního soudu pro Prahu 6 Kateřina Kohoutková. Už obeslala jedenáct obžalovaných a asi sedmdesát svědků a poškozených. Proces bude nepřímým pokračováním soudu s představiteli ministerstva vnitra, z nichž čtyři už byli za zorganizování Asanace odsouzeni letos v zimě k podmíněným trestům. Nyní by tedy měli stanout před soudem ti, kteří plnili roli jakýchsi převodových pák - současně plnili rozkazy z Prahy a současně také sami řídili organizované vyhánění ve svých regionech. "V historii našeho úřadu je to případ s největším počtem stíhaných osob v jediné kauze. A také zasahuje jednu určitou část organizace StB," řekl náměstek ředitele Úřadu pro dokumentaci a vyšetřování zločinů komunismu Pavel Bret. O "čest" soudit nezvykle složitý případ spolu soudy svedly boj - žádnému se do něj nechtělo. Původně se uvažovalo o soudu v Ústí nad Labem, kde bydlí tři z jedenácti obžalovaných. Spor o příslušnost nakonec musel rozhodovat až vrchní soud. Ten jej přidělil Kohoutkové. Na lavici obžalovaných bude sedět například bývalý náčelník správy StB v Brně František Kincl, který disidenty vyháněl v roce 1978. Na straně poškozených bude vypovídat například Petr Cibulka nebo vydavatel "ilegálního" časopisu Vokno František Stárek. Akci s krycím názvem Asanace organizovala StB v letech 1978 až 1984. Odstartoval ji rozkaz tehdejšího ministra vnitra Jaromíra Obziny a byla zaměřena především na ty, kteří podepsali Chartu 77. Sám Obzina odsouzen nebyl, líčení bylo odloženo, až se vyjasní, zda jej nechrání poslanecká imunita.
Praha - Za tři týdny začne největší soudní proces s obžalovanými za zločiny komunismu v dějinách Česka. Ještě nikdy nestálo v soudní síni tolik obviněných a nevypovídalo tolik svědků. Obžalovaní jsou bývalí krajští náčelníci StB, kteří ve svých regionech řídili a organizovali akci Asanace. Ta měla za cíl vyhnat ze země nepohodlné občany. "Obžalovaní jsou až na jednoho z celé republiky. Vůbec nevím, jak se sejdou. V tom je to problematické," řekla soudkyně Obvodního soudu pro Prahu 6 Kateřina Kohoutková. Už obeslala jedenáct obžalovaných a asi sedmdesát svědků a poškozených. Proces bude nepřímým pokračováním soudu s představiteli ministerstva vnitra, z nichž čtyři už byli za zorganizování Asanace odsouzeni letos v zimě k podmíněným trestům. Nyní by tedy měli stanout před soudem ti, kteří plnili roli jakýchsi převodových pák - současně plnili rozkazy z Prahy a současně také sami řídili organizované vyhánění ve svých regionech. "V historii našeho úřadu je to případ s největším počtem stíhaných osob v jediné kauze. A také zasahuje jednu určitou část organizace StB," řekl náměstek ředitele Úřadu pro dokumentaci a vyšetřování zločinů komunismu Pavel Bret. O "čest" soudit nezvykle složitý případ spolu soudy svedly boj - žádnému se do něj nechtělo. Původně se uvažovalo o soudu v Ústí nad Labem, kde bydlí tři z jedenácti obžalovaných. Spor o příslušnost nakonec musel rozhodovat až vrchní soud. Ten jej přidělil Kohoutkové. Na lavici obžalovaných bude sedět například bývalý náčelník správy StB v Brně František Kincl, který disidenty vyháněl v roce 1978. Na straně poškozených bude vypovídat například Petr Cibulka nebo vydavatel "ilegálního" časopisu Vokno František Stárek. Akci s krycím názvem Asanace organizovala StB v letech 1978 až 1984. Odstartoval ji rozkaz tehdejšího ministra vnitra Jaromíra Obziny a byla zaměřena především na ty, kteří podepsali Chartu 77. Sám Obzina odsouzen nebyl, líčení bylo odloženo, až se vyjasní, zda jej nechrání poslanecká imunita.
</TEXT>
</DOC>
<DOC>
<DOCID>MF-20020506016</DOCID>
<DOCNO>MF-20020506016</DOCNO>
<DATE>05/06/02</DATE>
<TITLE>
Obzina bude souzen do léta
</TITLE>
<GEOGRAPHY>Praha</GEOGRAPHY>
<TEXT>
Přestože o osudu hlavního organizátora akce Asanace, bývalého ministra vnitra Jaromíra Obziny, měl původně rozhodovat Nejvyšší soud, jeho případ bude zřejmě mít rychlejší spád. Soudkyně Kateřina Kohoutková původně chtěla poslat spis Nejvyššímu soudu proto, aby posoudil, zda se na Obzinu nevztahuje poslanecká imunita. Poté, co Nejvyšší soud rozhodl, že imunita nebrání trestnímu stíhání Jozefa Lenárta, to už považuje za zbytečné. "Vyžádala jsem si rozhodnutí ve věci Lenárta, takže to asi nebudu posílat. Musím si to ještě prostudovat, ale ráda bych soud nařídila do začátku léta," uvedla Kohoutková.
Praha - Přestože o osudu hlavního organizátora akce Asanace, bývalého ministra vnitra Jaromíra Obziny, měl původně rozhodovat Nejvyšší soud, jeho případ bude zřejmě mít rychlejší spád. Soudkyně Kateřina Kohoutková původně chtěla poslat spis Nejvyššímu soudu proto, aby posoudil, zda se na Obzinu nevztahuje poslanecká imunita. Poté, co Nejvyšší soud rozhodl, že imunita nebrání trestnímu stíhání Jozefa Lenárta, to už považuje za zbytečné. "Vyžádala jsem si rozhodnutí ve věci Lenárta, takže to asi nebudu posílat. Musím si to ještě prostudovat, ale ráda bych soud nařídila do začátku léta," uvedla Kohoutková.
</TEXT>
</DOC>
<DOC>
<DOCID>MF-20020506017</DOCID>
<DOCNO>MF-20020506017</DOCNO>
<DATE>05/06/02</DATE>
<TITLE>
Nejmladší poslanec ČSSD ví, jak "obrušovat hrany"
</TITLE>
<TEXT>
Kdo chce váš hlas Do voleb zbývá 39 dní
Pro třicetiletého poslance Bohuslava Sobotku, kterého jeho angažovanost v Mladých sociálních demokratech vynesla z vysokoškolské lavice na právech a po roční civilní službě rovnou mezi mnohem starší stranické kolegy do sněmovny, je letošní kandidatura ve volbách samozřejmostí. Do sněmovny jde jako dvojka na jihomoravské kandidátce. Sociální demokraty reprezentuje v nejvyšší politice od roku 1996 a jak podle spolustraníků, tak podle pravicových kolegů se naučil především proplouvat mezi politickými zájmy. Když je třeba, taktně mlčí, když je nutno jednat, je schopen rázně říci svoje stanovisko. Jeho straničtí kolegové tvrdí, že má před sebou velkou kariéru. "Je pracovitý. Umí takzvaně obrušovat hrany, což mu přináší respekt u spolustraníků i sněmovních kolegů z pravice," míní například poslanec ČSSD Zdeněk Koudelka. Sobotku pochvaly na jeho adresu přivádějí do rozpaků. "Dalo mi velkou práci se prosadit," tvrdí Sobotka. Po pěti letech ve sněmovně se stal předsedou svého stranického klubu i členem politického grémia. Získal také křeslo předsedy sněmovní komise pro důchodovou reformu, o něž usiloval sám její předseda Václav Klaus. Přispěl k dohodě při vyjednávání s ostatními politickými stranami o Radě České televize. Ale Sobotka se prosadil i na rodné jižní Moravě. Získal předsednické křeslo v krajské organizaci. Přitáhl peníze. "Od té doby, co je Sobotka v parlamentě, jsme dostali peníze na záchranu dětského domova Lila v Otnici a dotace na průmyslovou zónu ve Vyškově. Do té doby nedostal okres nic," tvrdí přednosta Okresního úřadu ve Vyškově Ivo Bárek. Jedna z mála věcí, kterou mu liberálnější kolegové vyčítali, byl negativní vztah k registrovanému partnerství. Hlasoval opačně než většina poslanců jeho strany. "Názor jsem změnil. Přesvědčil jsem se, že se tito lidé cítí diskriminováni, a proto se to musí řešit," podotýká Sobotka. Přestože kolegové mu věští politickou budoucnost, Sobotka hovoří především o své praxi v advokacii. "Chci získat potřebné vzdělání, abych se z politiky mohl do oboru vrátit. Nejsem typ, co by v politice vydržel do důchodu," říká.
</TEXT>
</DOC>
<DOC>
<DOCID>MF-20020506018</DOCID>
<DOCNO>MF-20020506018</DOCNO>
<DATE>05/06/02</DATE>
<TITLE>
I bez dluhopisů zůstanou vojáci v Afghánistánu
</TITLE>
<GEOGRAPHY>Praha</GEOGRAPHY>
<TEXT>
Čeští vojáci budou pokračovat v afghánské misi, i kdyby sněmovna neschválila financování jejich pobytu státními dluhopisy. V pořadu TV Nova Sedmička to včera řekl ministr obrany Jaroslav Tvrdík. O vládním návrhu na vydání dluhopisů rozhodne sněmovna příští týden.
Praha - Čeští vojáci budou pokračovat v afghánské misi, i kdyby sněmovna neschválila financování jejich pobytu státními dluhopisy. V pořadu TV Nova Sedmička to včera řekl ministr obrany Jaroslav Tvrdík. O vládním návrhu na vydání dluhopisů rozhodne sněmovna příští týden.
</TEXT>
</DOC>
<DOC>
<DOCID>MF-20020506019</DOCID>
<DOCNO>MF-20020506019</DOCNO>
<DATE>05/06/02</DATE>
<TITLE>
Poslanci dělají v zákonech chaos
</TITLE>
<GEOGRAPHY>Praha</GEOGRAPHY>
<TEXT>
Čeští poslanci si ve svém právě končícím volebním období oblíbili metodu, oficiálně nazývanou "nepřímá novela". Za nevinným jménem se skrývají pokusy "přilepovat" k projednávaným zákonům nejrůznější pozměňovací návrhy, které mnohdy nesouvisí se schvalovanou normou. Jaké důsledky může tato finta přinášet a co k ní poslance vede? Poslanci ji používají kvůli časovým úsporám. Návrhem podaným přímo na schůzi se obchází schvalovací postup, který může trvat i několik měsíců. Jindy jde o pokus prosadit změnu, která nemá všeobecnou podporu. Kontroverzní paragraf zákonodárci "přilepí" k životně důležitému zákonu ve víře, že snáze projde v Senátu.
</TEXT>
<HEADING>
Pokus obejít pravidla
</HEADING>
<TEXT>
Minulý týden vyvolal poprask poslanec ODS Marek Benda, který se pokusil do transplantačního zákona na plénu prosadit nepovinné členství v lékařské komoře. Kolegové jeho snahu ihned ukončili, ale jindy věci dojdou dál. Čerstvým příkladem může být zákon o Komisi pro cenné papíry. Ten senátoři minulý týden vrátili poslancům kvůli nesouvisícímu paragrafu, jenž se pokoušel pomoci severomoravským hutím a v rozporu s pravidly EU měnil pravidla fungování konsolidační agentury, jejímž prostřednictvím stát pomáhá problémovým podnikům.
</TEXT>
<HEADING>
Využili jsme možnost
</HEADING>
<TEXT>
Metodu už použil například i ministr vnitra. "Stanislav Gross nacpal celý zákon o správním soudnictví do úplně jiného zákona. Teď projednáváme zákon o cenách umožňující postihy taxikářů. Poslanec Václavík do něj připsal změnu zákona o dani z přidané hodnoty," vypočítává příklady poslanec Jan Vidím z ODS. K mnohem hlasitěji komentovaným postupům patří například akce poslance Ivana Pilipa (US) z loňského podzimu. Pilip tehdy prosadil pozměňovací návrh do obchodního zákoníku. Jeho smyslem byla povinnost kupce nabídnout při privatizaci státních firem stejnou cenu za akcii i ostatním drobným akcionářům. Návrh prošel, ale den poté si někteří poslanci ODS i sociální demokracie uvědomili, že si návrhu nevšimli. Svolali mimořádnou schůzi a paragraf opět vyhodili. Nejznámějším případem "nepřímé novely" je však bezesporu ten více než rok starý, v němž poslanci zvrátili rozhodnutí Ústavního soudu. Ten v prosinci roku 2000 rozhodl, že financování politických stran je nespravedlivé, a zrušil milionový příspěvek, který dostávaly partaje na poslanecký mandát. Pouhý den po nálezu předložil Marek Benda novelu financování stran. Poslanci ji přilepili k zákonu o "státním dluhopisovém programu na úhradu závazků", příspěvek na mandát "snížili" na devět set tisíc a rozhodnutí Ústavního soudu obešli. "Je to nestandardní, ale využili jsme možnosti," okomentoval tehdy postup kolegů Marek Benda.
</TEXT>
<HEADING>
Mělo by se to změnit
</HEADING>
<TEXT>
"Není to běžná praxe," popisuje Marek Benda i svou aktuálnější akci s komorami. "Volby jsou za chvilku a spousta věcí se prostě jinak nedá stihnout," říká. Nejdéle sloužící český poslanec, Michal Kraus z ČSSD, tvrdí, že minimálně s jedním "trojským koněm" je možné se setkat prakticky na každé schůzi. Co se s neprůhlednou praxí dá v budoucnu dělat? "Už v roce 1994 jsme se usnesli, že dodatky zakazujeme. V tomto volebním období se to zhusta zneužívá. Po volbách by se měli poslanci k zákazu vrátit," naznačuje možnosti Kraus. K nepřímým novelám je kritický i Krausův mladší kolega Vladimír Mlynář. "Měla by fungovat džentlmenská dohoda, že to nebudeme dělat. Tato sněmovna má ale jak známo k podobné dohodě daleko," říká Mlynář. Podle poslance si mnozí jeho kolegové přejí praxi nepřímých novel ukončit. K možnosti, že se tak stane po volbách, je však Mlynář skeptický.
"Není to běžná praxe," popisuje Marek Benda i svou aktuálnější akci s komorami. "Volby jsou za chvilku a spousta věcí se prostě jinak nedá stihnout," říká. Nejdéle sloužící český poslanec, Michal Kraus z ČSSD, tvrdí, že minimálně s jedním "trojským koněm" je možné se setkat prakticky na každé schůzi. Co se s neprůhlednou praxí dá v budoucnu dělat? "Už v roce 1994 jsme se usnesli, že dodatky zakazujeme. V tomto volebním období se to zhusta zneužívá. Po volbách by se měli poslanci k zákazu vrátit," naznačuje možnosti Kraus. K nepřímým novelám je kritický i Krausův mladší kolega Vladimír Mlynář. "Měla by fungovat džentlmenská dohoda, že to nebudeme dělat. Tato sněmovna má ale jak známo k podobné dohodě daleko," říká Mlynář. Podle poslance si mnozí jeho kolegové přejí praxi nepřímých novel ukončit. K možnosti, že se tak stane po volbách, je však Mlynář skeptický.
</TEXT>
</DOC>
<DOC>
<DOCID>MF-20020506020</DOCID>
<DOCNO>MF-20020506020</DOCNO>
<DATE>05/06/02</DATE>
<TITLE>
Důmyslná klička poslance Vlčka
</TITLE>
<GEOGRAPHY>Praha</GEOGRAPHY>
<TEXT>
Příkladem, který dokumentuje úskalí metody "trojský kůň", je nedávný postup poslance Miloslava Vlčka (ČSSD). Jako skrýš pro pozměňovací návrh, kterým chtěl obelstít Evropskou unii a zajistit přísun státních peněz pro skomírající severomoravské hutě, mu posloužil zákon o Komisi pro cenné papíry.
</TEXT>
<HEADING>
Neúspěšná lest
</HEADING>
<TEXT>
Senátoři jeho lest prohlédli a vrátili zákon do Poslanecké sněmovny, ale epizoda s Vlčkovým dodatkem ohrožuje schválení původního zákona. Ten je přitom životně důležitý pro otevření investičních fondů s miliardami korun drobných investorů. O co jde? Vlček přilepil k zákonu dodatek, který zbavuje konsolidační agenturu dosavadní povinnosti podmiňovat státní pomoc problémovým firmám souhlasem Úřadu pro hospodářskou soutěž. Jeho schválení by podle senátorů znemožnilo uzavřít s EU kapitolu o hospodářské soutěži. Podle vicepremiéra Pavla Rychetského by Česku dokonce hrozilo, že bude vyřazeno z okruhu aktuálních kandidátů na členství v Evropské unii. Poslanec Vlček, člen správní rady konsolidační agentury, hájí svůj krok, který měl prý zjednodušit restrukturalizaci severomoravských hutí, tím, že jde o záchranu "tisícovky pracovních míst". "Původní zákon byl o financích a můj dodatek je také o financích," doplňuje svou motivaci humorným výkladem Vlček. Sporný zákon se vrací do Poslanecké sněmovny. Poslanci buď schválí verzi bez Vlčkova dodatku, nebo svůj původní návrh. K tomu však budou potřebovat nejméně 101 hlas. Při prvním projednávání pro zákon zvedlo ruku 152 poslanců, ale nikde není psáno, že se tato situace musí opakovat. Případné neschválení zákona by znamenalo značné problémy. Kritické hlasy se vedle Komise pro cenné papíry ozývají i z komunity investičních bankéřů: "Je smutné, že se partikulární lobbistické zájmy projevily na neschválení novely, která napravovala podstatné chyby a měla čistě technický ráz," komentuje Vlčkovu fintu Petr Koblic, šéf garančního fondu, z něhož mají být vypláceni klienti zkrachovalých obchodníků s cennými papíry. Fond je v současné době nefunkční a novela jej měla oživit. Dalším problémem, který Vlček ve svém návrhu ignoroval, je otevírání investičních fondů. Ty se musí přeměnit na otevřené podílové fondy do konce roku, jinak jim zákon nařizuje likvidaci. Proces otevírání je ovšem komplikovaný a hrozí, že se do konce roku nestihne. Novela se snažila posunout termín pro fondy do konce roku 2003 a postup poslance Vlčka tento záměr alespoň prozatím zmařil.
Senátoři jeho lest prohlédli a vrátili zákon do Poslanecké sněmovny, ale epizoda s Vlčkovým dodatkem ohrožuje schválení původního zákona. Ten je přitom životně důležitý pro otevření investičních fondů s miliardami korun drobných investorů. O co jde? Vlček přilepil k zákonu dodatek, který zbavuje konsolidační agenturu dosavadní povinnosti podmiňovat státní pomoc problémovým firmám souhlasem Úřadu pro hospodářskou soutěž. Jeho schválení by podle senátorů znemožnilo uzavřít s EU kapitolu o hospodářské soutěži. Podle vicepremiéra Pavla Rychetského by Česku dokonce hrozilo, že bude vyřazeno z okruhu aktuálních kandidátů na členství v Evropské unii. Poslanec Vlček, člen správní rady konsolidační agentury, hájí svůj krok, který měl prý zjednodušit restrukturalizaci severomoravských hutí, tím, že jde o záchranu "tisícovky pracovních míst". "Původní zákon byl o financích a můj dodatek je také o financích," doplňuje svou motivaci humorným výkladem Vlček. Sporný zákon se vrací do Poslanecké sněmovny. Poslanci buď schválí verzi bez Vlčkova dodatku, nebo svůj původní návrh. K tomu však budou potřebovat nejméně 101 hlas. Při prvním projednávání pro zákon zvedlo ruku 152 poslanců, ale nikde není psáno, že se tato situace musí opakovat. Případné neschválení zákona by znamenalo značné problémy. Kritické hlasy se vedle Komise pro cenné papíry ozývají i z komunity investičních bankéřů: "Je smutné, že se partikulární lobbistické zájmy projevily na neschválení novely, která napravovala podstatné chyby a měla čistě technický ráz," komentuje Vlčkovu fintu Petr Koblic, šéf garančního fondu, z něhož mají být vypláceni klienti zkrachovalých obchodníků s cennými papíry. Fond je v současné době nefunkční a novela jej měla oživit. Dalším problémem, který Vlček ve svém návrhu ignoroval, je otevírání investičních fondů. Ty se musí přeměnit na otevřené podílové fondy do konce roku, jinak jim zákon nařizuje likvidaci. Proces otevírání je ovšem komplikovaný a hrozí, že se do konce roku nestihne. Novela se snažila posunout termín pro fondy do konce roku 2003 a postup poslance Vlčka tento záměr alespoň prozatím zmařil.
</TEXT>
</DOC>
<DOC>
<DOCID>MF-20020506021</DOCID>
<DOCNO>MF-20020506021</DOCNO>
<DATE>05/06/02</DATE>
<TITLE>
Vzácný poklad objevil pro Čechy Američan
</TITLE>
<TEXT>
Karlovy Vary - Na stopu jednoho z nejvzácnějších českých pokladů, který je od víkendu k vidění v trezorové místnosti Zámku Bečov na Karlovarsku, přivedla kdysi československé kriminalisty náhoda. Příběh objevu zlatem, stříbrem a pěti sty drahokamy zdobené truhlice s ostatky v Česku dosud prakticky neznámého kněze a mučedníka svatého Maura začal před osmnácti lety. Do té doby nikdo z památkářů netušil, že je v České republice zakopaná památka z třináctého století, kterou odborníci považují za druhý nejvýznačnější historický skvost po korunovačních klenotech. Na vzácné tajemství upozornil tehdejší úřady občan Spojených států. "Americký podnikatel nabídl v roce 1984 na československém velvyslanectví ve Vídni neobvyklý obchod. On prý zaplatí čtvrt milionu dolarů za legální vyzvednutí a odvezení věci, která u nás stejně nikomu nechybí," vzpomíná na počátek pátrání po relikviáři svatého Maura ze 13. století kriminalista František Maryška. Američan tehdy říkal, že Češi nic nenajdou, protože nevědí, o jakou ukrytou věc z druhé světové války jde a kde mají hledat. Proto nemohou nic ztratit. Zatímco tehdejší ministerstvo zahraničí připravovalo smlouvu mezi americkým obchodníkem a státem, o transakci ze začala zajímat komunistická federální kriminální ústředna. Proč, to už po letech nikdo přesně neví. I když si Američan myslel, že o pokladu nic neřekl, kriminalisté trpělivě naslouchali jeho útržkovitym zmínkám. Postupně se dozvídali, že jde o předmět velikosti konferenčního stolku, který je zakopaný v okruhu 150 kilometrů od Norimberka. "Po devíti měsících hledání, těsně před podpisem kupní smlouvy, se kriminalistům podařilo vykopat zlatnický skvost nedozírné hodnoty v hradní kapli," vzpomíná na 5. listopad roku 1985 František Maryška. Relikviář zakopal před obsazením zámku v Bečově nacisty majitel zámku, vévoda Beaufort. Jeho rod jej koupil v roce 1838 v Belgii. Potomci šlechtického rodu prchli z Československé republiky po válce kvůli obvinění ze spolupráce s nacisty a jejich majetek poté zabavily tehdejší státní úřady. Nákladem dvaceti milionů korun restaurovaný relikviář byl o tomto víkendu představen veřejnosti vůbec poprvé.
POD BEDNOU VZÁCNÉHO KOŇAKU. Původní a zrestaurovaná podoba vzácného relikviáře svatého Maura, představená o víkendu na zámku v Bečově. Kriminalisté poklad objevili před sedmnácti lety pod vrstvou lahví koňaku z roku 1870. Vzácnou tekutinu, jejíž jedna lahev se draží za statisíce korun, vypili prý už před lety komunisté kdesi na stranickém sekretariátu.
</TEXT>
</DOC>
<DOC>
<DOCID>MF-20020506022</DOCID>
<DOCNO>MF-20020506022</DOCNO>
<DATE>05/06/02</DATE>
<TITLE>
Starostky českých obcí se cvičily v asertivitě
</TITLE>
<GEOGRAPHY>Ostrava</GEOGRAPHY>
<TEXT>
České starostky se o víkendu už pojedenácté sjely do Ostravy a Beskyd. Tentokrát se celkem 106 "prvních dam" procvičovalo především v tom, jak jednat s problémovými lidmi. "Učily se asertivitě, tedy tomu zůstat ráznou, ale zároveň slušnou při jednání s divnými lidmi," popsala smysl akci mluvčí radnice v Ostravě-Mariánských Horách Táňa Kantorková.
Ostrava - České starostky se o víkendu už pojedenácté sjely do Ostravy a Beskyd. Tentokrát se celkem 106 "prvních dam" procvičovalo především v tom, jak jednat s problémovými lidmi. "Učily se asertivitě, tedy tomu zůstat ráznou, ale zároveň slušnou při jednání s divnými lidmi," popsala smysl akci mluvčí radnice v Ostravě-Mariánských Horách Táňa Kantorková.
</TEXT>
</DOC>
<DOC>
<DOCID>MF-20020506023</DOCID>
<DOCNO>MF-20020506023</DOCNO>
<DATE>05/06/02</DATE>
<TITLE>
V Náměšti se soutěžilo v extrémní disciplíně
</TITLE>
<TEXT>
Náměšť nad Oslavou - Za sedm hodin zvládli vítězové zhruba 80 kilometrů čtvrtého ročníku extrémního závodu dvojic, pořádaného o víkendu 32. leteckou základnou v Náměšti nad Oslavou. Každý soutěžní pár měl k dispozici jedno jízdní kolo. Vtip byl v tom, že na kole mohl jet vždy jen jeden z dvojice a závodníci nesměli partnera během závodu ani na okamžik ztratit z dohledu.
</TEXT>
</DOC>
<DOC>
<DOCID>MF-20020506024</DOCID>
<DOCNO>MF-20020506024</DOCNO>
<DATE>05/06/02</DATE>
<TITLE>
Tisíce lidí požadovaly legalizaci marihuany
</TITLE>
<GEOGRAPHY>Praha</GEOGRAPHY>
<TEXT>
Na největší české demonstraci za legalizaci marihuany se v sobotu v Praze sešlo asi dva tisíce převážně mladých lidí. Menší demonstrace se uskutečnila také v Brně. Happening byl součástí mezinárodní kampaně The Million Marijuana March a má pomoci vyvrátit údajné mýty o marihuaně. Obdobná akce byla ohlášena na 170 místech ve světě. "V této zemi se už konečně musí rozdělit drogy podle míry společenské nebezpečnosti. Pro policii už by nemělo být podstatné stíhání pěstitelů a konzumentů měkkých drog," žádal konopný ombudsman Marek Jehlička. Další řečníci kritizovali hlavně nedávno přijatou novelu zákona o šíření toxikomanie, která umožňuje zavřít až na pět let člověka propagujícího návykové látky například v médiích nebo na internetu. Paragraf kritizoval ve svém písemném prohlášení například vedoucí psycholog organizace Drop In Ivan Douda. Představuje podle něho velmi vážné porušení práva člověka na názor a svobodu ho vyjádřit. "V důsledku efektu zakázaného ovoce navíc povede k přímému zhoršení drogové situace," varoval Douda. Devítihodinový maraton hudby a projevů se na Letenské pláni obešel bez vážných incidentů. "Zasáhli jsme pouze asi proti patnácti ozbrojeným ultrapravicovým skinheadům, kteří se chystali demonstranty napadnout nebo provokovat," řekl šéf protiextremistického oddělení pražské policie Jiří Kopečný. Podruhé policisté zadrželi mladíka, který hodil lahev na policejní auto. Akce se uskutečnila i přesto, že se proti ní postavili pražští radní. Ti tvrdí, že smysl demonstrace odporuje protidrogové koncepci města, proto zakázali postavit na pláni pódia i jakékoli prodejní stánky. Hudební skupiny se proto střídaly ve stísněných podmínkách přívěsu nákladního auta. Na brněnském náměstí Svobody se sešla asi stovka demonstrantů. "Lehké drogy nejsou o nic škodlivější než alkohol nebo tabák. Jde nám o to, aby poslanci v parlamentu nerozhodovali za lidi, co mohou, a nemohou užívat," řekl jeden z organizátorů Václav Linkov. Příchozí zároveň na náměstí podepisovali petici adresovanou prezidentu Václavu Havlovi s výzvou, aby se zasadil o zrušení části trestního zákona týkající se trestů za podněcování k užívání drogy. Policisté nemuseli zasahovat.
POVOLTE MARIHUANU! Na dva tisíce převážně mladých lidí demonstrovalo v sobotu v Praze za legalizaci marihuany. Dvě stovky příznivců měkkých drog se sešly také v Brně. Obdobné akce se uskutečnily na 170 místech celého světa v rámci mezinárodní kampaně The Million Marijuana March. Kampaň má pomoci vyvrátit údajné mýty o marihuaně.
</TEXT>
</DOC>
<DOC>
<DOCID>MF-20020506025</DOCID>
<DOCNO>MF-20020506025</DOCNO>
<DATE>05/06/02</DATE>
<TITLE>
Ochránci a výrobci se přou: Je recyklace papíru ekologická?
</TITLE>
<GEOGRAPHY>Praha</GEOGRAPHY>
<TEXT>
Státní úřady používají málo recyklovaného papíru, tvrdí ochránci přírody ze sdružení Arnika. A jako první cíl své kampaně "Šetrné papírování" si vybrali ministerstvo životního prostředí: minulý týden předali ministru Miloši Kužvartovi balík recyklovaného papíru a živý smrček. "Je to správné, podporuji to," řekl Kužvart. Dodal, že už nařídil svým podřízeným, aby začali objednávat recyklovaný kancelářský papír. Je však recyklovaný papír skutečně ekologičtější než papír nový, jak tvrdí ochránci přírody? "To, co prosazuje Arnika, je totální nesmysl," tvrdí Josef Zbořil, člen představenstva Svazu průmyslu a obchodu a dlouholetý vedoucí pracovník Jihočeských papíren. "Zatížení životního prostředí při výrobě recyklovaného papíru je větší, než když se papír vyrábí z primárního vlákna," říká Zbořil, podle něhož vzniká spousta škodlivin například při zesvětlování starého papíru. Dodává, že v Česku se v současnosti recykluje téměř padesát procent všech druhů papíru a výraznější recyklace už není možná. "Ochránci by spíše měli prosazovat, aby papír měl průkaz původu," míní Zbořil. V průkazu by bylo uvedeno, jestli papír pochází z lesa, kde se hospodaří ekologicky, a jaký vliv na životní prostředí má papírna. Ke kampani ochránců přírody má připomínky i státní podnik Lesy, největší "majitel" dřeva. K výrobě papíru se totiž používají mladé stromy z takzvané probírky, tedy cíleného kácení vybraných stromů, které je ku prospěchu celého lesa. Využít mladé stromy na něco jiného prakticky nelze. "Papír je ekologičtější výrobek než cokoli jiného, je to obnovitelná surovina," říká Vladimír Krchov, vedoucí odboru lesního hospodářství a ochrany přírody. Ekologické hnutí Arnika však trvá na tom, že recyklovaný papír je ekologičtější než nový. "Pokud je v ostatních zemích výroba recyklovaného papíru šetrnější k životnímu prostředí, není důvod, proč by tomu tak nemělo být u nás," tvrdí Soňa Hykyšová, vedoucí kampaně "Šetrné papírování", a odvolává se například na zkušenosti ze Spojených států, kde dokonce vzniklo sdružení uživatelů recyklovaného papíru, kam se kromě úřadů či bank hlásí i výrobci kopírovacích strojů nebo tiskáren. Také ministr Kužvart je přesvědčen o tom, že recyklovaný papír je ekologičtější. "I přes ony výhrady, které znám, je recyklovaný papír pro životní prostředí výhodnější," tvrdí Kužvart. Jeho úřad už roky používá obálky a tašky z recyklovaného papíru, na chodbách ministerstva jsou nádoby na tříděný odpad a teď se chystá i na používání kancelářského recyklovaného papíru. Kužvartovo ministerstvo spotřebuje ročně podle Arniky asi 7250 balíků kancelářského papíru, což je přibližně 350 stromů. Arnika tvrdí, že by se používáním recyklovaného papíru ušetřilo minimálně sedmdesát procent stromů, ušetřila by se energie při jejich zpracování a vypustilo by se méně škodlivin do řek a do ovzduší. "Začali jsme naši kampaň na ministerstvu životního prostředí, protože kde jinde by měla začít. Měla by to být motivace pro ostatní úřady i jednotlivce," říká Soňa Hykyšová z Arniky. Teď se sdružení hodlá obrátit rovněž na ministerstvo práce a ministerstvo školství, na radnice a krajské úřady.
Praha - Státní úřady používají málo recyklovaného papíru, tvrdí ochránci přírody ze sdružení Arnika. A jako první cíl své kampaně "Šetrné papírování" si vybrali ministerstvo životního prostředí: minulý týden předali ministru Miloši Kužvartovi balík recyklovaného papíru a živý smrček. "Je to správné, podporuji to," řekl Kužvart. Dodal, že už nařídil svým podřízeným, aby začali objednávat recyklovaný kancelářský papír. Je však recyklovaný papír skutečně ekologičtější než papír nový, jak tvrdí ochránci přírody? "To, co prosazuje Arnika, je totální nesmysl," tvrdí Josef Zbořil, člen představenstva Svazu průmyslu a obchodu a dlouholetý vedoucí pracovník Jihočeských papíren. "Zatížení životního prostředí při výrobě recyklovaného papíru je větší, než když se papír vyrábí z primárního vlákna," říká Zbořil, podle něhož vzniká spousta škodlivin například při zesvětlování starého papíru. Dodává, že v Česku se v současnosti recykluje téměř padesát procent všech druhů papíru a výraznější recyklace už není možná. "Ochránci by spíše měli prosazovat, aby papír měl průkaz původu," míní Zbořil. V průkazu by bylo uvedeno, jestli papír pochází z lesa, kde se hospodaří ekologicky, a jaký vliv na životní prostředí má papírna. Ke kampani ochránců přírody má připomínky i státní podnik Lesy, největší "majitel" dřeva. K výrobě papíru se totiž používají mladé stromy z takzvané probírky, tedy cíleného kácení vybraných stromů, které je ku prospěchu celého lesa. Využít mladé stromy na něco jiného prakticky nelze. "Papír je ekologičtější výrobek než cokoli jiného, je to obnovitelná surovina," říká Vladimír Krchov, vedoucí odboru lesního hospodářství a ochrany přírody. Ekologické hnutí Arnika však trvá na tom, že recyklovaný papír je ekologičtější než nový. "Pokud je v ostatních zemích výroba recyklovaného papíru šetrnější k životnímu prostředí, není důvod, proč by tomu tak nemělo být u nás," tvrdí Soňa Hykyšová, vedoucí kampaně "Šetrné papírování", a odvolává se například na zkušenosti ze Spojených států, kde dokonce vzniklo sdružení uživatelů recyklovaného papíru, kam se kromě úřadů či bank hlásí i výrobci kopírovacích strojů nebo tiskáren. Také ministr Kužvart je přesvědčen o tom, že recyklovaný papír je ekologičtější. "I přes ony výhrady, které znám, je recyklovaný papír pro životní prostředí výhodnější," tvrdí Kužvart. Jeho úřad už roky používá obálky a tašky z recyklovaného papíru, na chodbách ministerstva jsou nádoby na tříděný odpad a teď se chystá i na používání kancelářského recyklovaného papíru. Kužvartovo ministerstvo spotřebuje ročně podle Arniky asi 7250 balíků kancelářského papíru, což je přibližně 350 stromů. Arnika tvrdí, že by se používáním recyklovaného papíru ušetřilo minimálně sedmdesát procent stromů, ušetřila by se energie při jejich zpracování a vypustilo by se méně škodlivin do řek a do ovzduší. "Začali jsme naši kampaň na ministerstvu životního prostředí, protože kde jinde by měla začít. Měla by to být motivace pro ostatní úřady i jednotlivce," říká Soňa Hykyšová z Arniky. Teď se sdružení hodlá obrátit rovněž na ministerstvo práce a ministerstvo školství, na radnice a krajské úřady.
</TEXT>
</DOC>
<DOC>
<DOCID>MF-20020506026</DOCID>
<DOCNO>MF-20020506026</DOCNO>
<DATE>05/06/02</DATE>
<TITLE>
Zablokované kolo vlaku zapálilo trávu
</TITLE>
<GEOGRAPHY>Kolín</GEOGRAPHY>
<TEXT>
Šest hasičských sborů zasahovalo v sobotu při požárech podél trati Poříčany - Kolín. Oheň vznikl od jisker odletujících od zablokovaného kola jednoho z vagonů nákladního vlaku. "Hořelo na několika místech v úseku dlouhém asi patnáct kilometrů," řekl mluvčí středočeských hasičů Ladislav Křivan. Požáry nezpůsobily žádnou škodu, hořela pouze tráva. Příčinu požáru vyšetřuje Inspekce Českých drah.
Kolín - Šest hasičských sborů zasahovalo v sobotu při požárech podél trati Poříčany - Kolín. Oheň vznikl od jisker odletujících od zablokovaného kola jednoho z vagonů nákladního vlaku. "Hořelo na několika místech v úseku dlouhém asi patnáct kilometrů," řekl mluvčí středočeských hasičů Ladislav Křivan. Požáry nezpůsobily žádnou škodu, hořela pouze tráva. Příčinu požáru vyšetřuje Inspekce Českých drah.
</TEXT>
</DOC>
<DOC>
<DOCID>MF-20020506027</DOCID>
<DOCNO>MF-20020506027</DOCNO>
<DATE>05/06/02</DATE>
<TITLE>
Kužvart povolil těžbu vltavínů
</TITLE>
<GEOGRAPHY>Besednice</GEOGRAPHY>
<TEXT>
Ministerstvo životního prostředí uvolnilo s konečnou platností naleziště vltavínů u obce Besednice na Českokrumlovsku k průmyslové těžbě. Ačkoliv územní odbor ministerstva povolení několikrát zamítl, ministr Miloš Kužvart nakonec odsouhlasil, že příštích sedm let může v chráněné oblasti těžit plzeňská firma Depozit Bohemia.
Besednice - Ministerstvo životního prostředí uvolnilo s konečnou platností naleziště vltavínů u obce Besednice na Českokrumlovsku k průmyslové těžbě. Ačkoliv územní odbor ministerstva povolení několikrát zamítl, ministr Miloš Kužvart nakonec odsouhlasil, že příštích sedm let může v chráněné oblasti těžit plzeňská firma Depozit Bohemia.
</TEXT>
</DOC>
<DOC>
<DOCID>MF-20020506028</DOCID>
<DOCNO>MF-20020506028</DOCNO>
<DATE>05/06/02</DATE>
<TITLE>
Brněnský zimní stadion poškodil požár
</TITLE>
<TEXT>
Brněnský zimní stadion Za Lužánkami, kde se už několik let nehraje hokej a hala chátrá, včera zachvátil požár. Shořely tři kanceláře a rozhlasová kabina a část střechy. Jeden hasič si při hašení poranil oko. Do včerejšího večera nebyla známa ani příčina požáru, ani výše škody, kterou způsobil.
</TEXT>
</DOC>
<DOC>
<DOCID>MF-20020506029</DOCID>
<DOCNO>MF-20020506029</DOCNO>
<DATE>05/06/02</DATE>
<TITLE>
Zadlužené obci hrozí, že přijde o všechno
</TITLE>
<TEXT>
Podhořany, Pardubice - Z Podhořan na Chrudimsku, ve kterých dnes žije tři sta obyvatel, zůstane zanedlouho možná jen jméno na mapě. Obec, jejíž dvanáctimilionový dluh se rovná rozpočtu na dalších téměř deset let, má obstaven veškerý majetek a soudní exekutor je připraven ho co nejdříve prodat. Podhořany by tak mohly přijít nejen o budovu obecního úřadu, hasičskou zbrojnici nebo bývalou mateřskou školu, ale i o všechny obecní pozemky. Na mapě by sice zůstalo jejich jméno, ale de facto by šlo jen o "satelitní městečko" některého z přilehlých sídel. Vesnici by před zánikem mohl paradoxně zachránit konkurz. Zatímco exekutor má za úkol co nejrychleji prodat vše, co se dá, jmenovaný správce konkurzní podstaty by fakticky převzal řízení obce za zákonem stanovených pravidel. Zda je možné na krachující obec prohlásit konkurz, na tom se právníci, soudci ani odborníci na veřejnou správu nedokážou shodnout. "Zákon o konkurzu nelze na obce použít," míní místopředsedkyně Krajského soudu v Hradci Králové pro věci obchodní a správní Jolana Maršíková. Pracovník stejného soudu, který si nepřál zveřejnit své jméno, má opačný názor. "Konkurz na obec možný je," říká. Exekutor Jan Veselý, který má za úkol rozprodat nemovitosti i pozemky zadlužených Podhořan, soudí, že konkurzu nestojí nic v cestě. "Obecně platí, že lze prohlásit konkurz na obec. Ale jeho průběh si nedokážu představit. Právnická osoba zaniká, když konkurz nemůže uspokojit věřitele, ale obec zaniknout nemůže. Je to mezera v legislativě." Jasno v dalším možném postupu nemá ani ministerstvo financí. "Je to zajímavá situace, byl by to první konkurz na hospodaření obce u nás," uvedl Rudolf Prokop z ministerstva. O tom, že by se za dluhy Podhořan zaručil stát, prý nemůže být řeč. "Od roku 1993 se držíme zásady, že stát za dluhy obcí neručí. To by totiž byl odpovědný za rozhodnutí samosprávy, která nemůže ovlivnit, a obce by mohly počítat s tím, že stát za ně dluhy zaplatí," říká Prokop. Obyvatelé Podhořan to mnohdy vidí jednodušeji. "Však on to za nás někdo zaplatí," odbývá například zmínku o dluzích muž, který v podhořanské hospodě popíjí své odpolední pivo.
</TEXT>
</DOC>
<DOC>
<DOCID>MF-20020506030</DOCID>
<DOCNO>MF-20020506030</DOCNO>
<DATE>05/06/02</DATE>
<TITLE>
Archivy KSČ jsou utajovány
</TITLE>
<TEXT>
Pracovníci znojemského archivu brání badatelům v přístupu ke spisům
Znojmo - Chcete zjistit, kdo z vašeho města působil v KSČ, jakou měl funkci a jakou tam dělal kariéru? Přestože zákon říká, že archivní materiály souvisící s činností komunistické strany jsou veřejně přístupné, v praxi tomu může být jinak. "Chtěl jsem se seznámit s materiály okresního výboru KSČ. Nejdřív mi řekli, že je to tajné, pak si mne zavolal ředitel a vysvětlil mi, že problém je v tom, že v materiálech jsou osobní údaje," popisuje soukromý badatel ze Znojma Jan Toman. Nakonec mu pracovníci znojemského archivu požadované spisy slíbili připravit, ale dostal jen část. "Chtěl jsem kartotéku členů nomenklatury OV KSČ, mohly by tam být například údaje o členství v Lidových milicích. Ale tyto materiály jsem nedostal," popisuje badatel. Jeho zkušenosti nejsou nijak výjimečné. "S podobným problémem se potýkám pořád. Takto se mnohde chovají k badateli, ať přijede odkudkoli. Je to jedna z největších překážek v poznání minulosti," říká historik Jiří Pernes.
</TEXT>
<HEADING>
Pražský archiv nic neskrývá
</HEADING>
<TEXT>
Paradoxní je, že archiv ÚV KSČ, který je uložen ve Státním ústředním archivu v Praze na Chodovci, je přístupný už řadu let: "Máme jediný problém - některé materiály jsou v provizorních balících, takže je musíme připravit. Ale snažíme se každému badateli vyjít vstříc," říká Alena Nosková, vedoucí 4. oddělení Státního ústředního archivu, které se stará právě o archiv ÚV KSČ. Informace o badateli, který v okresním archivu nedostal materiály OV KSČ, ji nepřekvapily. "Podobné stesky jsem už slyšela mnohokrát. Ale nemohu to ani posoudit, ani ovlivnit. Archivy OV KSČ byly odtajněny před pěti šesti lety," dodává. Podle ředitele znojemského archivu Lubomíra Mály nebylo některé materiály možné poskytnout, protože v nich byly osobní údaje: "Konzultoval jsem toto s archivní správou ministerstva vnitra. Bylo mi řečeno, abych dal žádost o posouzení. Žádost o stanovisko jsem poslal také na Úřad pro ochranu osobních údajů." Málův nadřízený - ředitel archivní správy ministerstva vnitra Vácslav Babička - však o konkrétním sporu ze Znojma zatím informován nebyl. Připouští však, že v ochraně osobních dat může být problém. Zákony totiž chrání citlivé údaje a mezi ně patří nejen informace o zdravotním stavu či sexuální orientaci, ale také o politickém přesvědčení: při striktním výkladu zákona by tedy nebylo možné zveřejnit ani seznamy příslušníků KSČ, které by byly mladší třiceti let. Pokud tedy vedoucí archivu chce, může se odvolat na tyto předpisy a materiály klidně nevydat. Babička však upozorňuje na jiný předpis: "Náš zásadní postoj vychází ze zákona, který říká, že nelze odepřít přístup do archivních materiálů vzniklých činností KSČ," uvedl. Úřad na ochranu osobních údajů podobný problém dosud neřešil. Pokud tam tedy dorazí Málkova žádost, úřad bude muset vydat právní stanovisko. "Bylo by vhodné, aby se Úřad na ochranu osobních údajů a archivní správa dohodly na výkladu zákonů," říká Pernes. Toman se na věc dívá trochu jinak: má strach, že než se úřady mezi sebou dohodnou, tak některé dokumenty, které požadoval k nahlédnutí, mohou z archivu jednoduše zmizet. "Je absurdní, když jsou dnes zpřístupněny svazky agentů StB, z nichž někteří se na seznam mohli dostat z donucení, a doklady o činnosti strůjců tohoto režimu jsou nepřístupné," říká.
Paradoxní je, že archiv ÚV KSČ, který je uložen ve Státním ústředním archivu v Praze na Chodovci, je přístupný už řadu let: "Máme jediný problém - některé materiály jsou v provizorních balících, takže je musíme připravit. Ale snažíme se každému badateli vyjít vstříc," říká Alena Nosková, vedoucí 4. oddělení Státního ústředního archivu, které se stará právě o archiv ÚV KSČ. Informace o badateli, který v okresním archivu nedostal materiály OV KSČ, ji nepřekvapily. "Podobné stesky jsem už slyšela mnohokrát. Ale nemohu to ani posoudit, ani ovlivnit. Archivy OV KSČ byly odtajněny před pěti šesti lety," dodává. Podle ředitele znojemského archivu Lubomíra Mály nebylo některé materiály možné poskytnout, protože v nich byly osobní údaje: "Konzultoval jsem toto s archivní správou ministerstva vnitra. Bylo mi řečeno, abych dal žádost o posouzení. Žádost o stanovisko jsem poslal také na Úřad pro ochranu osobních údajů." Málův nadřízený - ředitel archivní správy ministerstva vnitra Vácslav Babička - však o konkrétním sporu ze Znojma zatím informován nebyl. Připouští však, že v ochraně osobních dat může být problém. Zákony totiž chrání citlivé údaje a mezi ně patří nejen informace o zdravotním stavu či sexuální orientaci, ale také o politickém přesvědčení: při striktním výkladu zákona by tedy nebylo možné zveřejnit ani seznamy příslušníků KSČ, které by byly mladší třiceti let. Pokud tedy vedoucí archivu chce, může se odvolat na tyto předpisy a materiály klidně nevydat. Babička však upozorňuje na jiný předpis: "Náš zásadní postoj vychází ze zákona, který říká, že nelze odepřít přístup do archivních materiálů vzniklých činností KSČ," uvedl. Úřad na ochranu osobních údajů podobný problém dosud neřešil. Pokud tam tedy dorazí Málkova žádost, úřad bude muset vydat právní stanovisko. "Bylo by vhodné, aby se Úřad na ochranu osobních údajů a archivní správa dohodly na výkladu zákonů," říká Pernes. Toman se na věc dívá trochu jinak: má strach, že než se úřady mezi sebou dohodnou, tak některé dokumenty, které požadoval k nahlédnutí, mohou z archivu jednoduše zmizet. "Je absurdní, když jsou dnes zpřístupněny svazky agentů StB, z nichž někteří se na seznam mohli dostat z donucení, a doklady o činnosti strůjců tohoto režimu jsou nepřístupné," říká.
</TEXT>
</DOC>
<DOC>
<DOCID>MF-20020506031</DOCID>
<DOCNO>MF-20020506031</DOCNO>
<DATE>05/06/02</DATE>
<TITLE>
Klid v obci bude zajišťovat nový druh pomocné stráže
</TITLE>
<GEOGRAPHY>Morkovice</GEOGRAPHY>
<TEXT>
Na pořádek v ulicích Morkovic, obce poblíž Kroměříže, budou dávat pozor také zaměstnanci radnice. V pravomoci hlídek ve speciálních uniformách bude dokonce i udělování pokut či případné předvedení na policejní stanici. Netradiční krok zastupitelstva v Morkovicích připomíná dávno zrušený institut ponocného či domobranu. "To jsou ovšem hodně přehnaná přirovnání," namítá starosta Morkovic Pavel Horák. Novinka je první svého druhu na Moravě, a zřejmě dokonce v celé zemi. "Zákon o obcích však zřízení této služby umožňuje. Obec může přijmout lidi a pověřit je úkoly k zabezpečení pořádku. Právě této možnosti jsme využili," vysvětlil starosta Horák. Radnice přijme tři lidi, kteří vytvoří hlídku se zvláštními pravomocemi. Starosta připouští, že tyto pravomoci budou menší než pravomoci městské policie. Hlídka například nebude moci být ozbrojená a nebude moci zasahovat v oblasti dopravy. "Může však udělovat pokuty a má také možnost případného pachatele předvést. Hlavně však bude stále monitorovat situaci a dohlížet na pořádek. Bude požívat ochrany jako veřejní činitelé. Věřím, že zvlášť stálé monitorování přinese své výsledky," soudí Horák. Zřízení služby si podle něho vynutili sami lidé, kteří si stěžují zejména na rušení nočního klidu. Zřízení městské policie Morkovičtí odmítli, zdálo se jim to příliš drahé. Stejnou službu, ale levněji, podle nich zajistí zřízenci. Ti dostanou i uniformy s městským znakem. Nová služba by měla začít fungovat ještě v květnu. "Vybereme do ní dostatečně fyzicky vybavené a sportovní typy." Starosta Horák vše probral se státní policií a dohodl s ní spolupráci. "Rozhodnutí Morkovic respektujeme. Se zvládáním pořádku v této oblasti jsou problémy už delší dobu," poznamenal mluvčí Okresního ředitelství republikové policie v Kroměříži Luděk Remeš.
Morkovice - Na pořádek v ulicích Morkovic, obce poblíž Kroměříže, budou dávat pozor také zaměstnanci radnice. V pravomoci hlídek ve speciálních uniformách bude dokonce i udělování pokut či případné předvedení na policejní stanici. Netradiční krok zastupitelstva v Morkovicích připomíná dávno zrušený institut ponocného či domobranu. "To jsou ovšem hodně přehnaná přirovnání," namítá starosta Morkovic Pavel Horák. Novinka je první svého druhu na Moravě, a zřejmě dokonce v celé zemi. "Zákon o obcích však zřízení této služby umožňuje. Obec může přijmout lidi a pověřit je úkoly k zabezpečení pořádku. Právě této možnosti jsme využili," vysvětlil starosta Horák. Radnice přijme tři lidi, kteří vytvoří hlídku se zvláštními pravomocemi. Starosta připouští, že tyto pravomoci budou menší než pravomoci městské policie. Hlídka například nebude moci být ozbrojená a nebude moci zasahovat v oblasti dopravy. "Může však udělovat pokuty a má také možnost případného pachatele předvést. Hlavně však bude stále monitorovat situaci a dohlížet na pořádek. Bude požívat ochrany jako veřejní činitelé. Věřím, že zvlášť stálé monitorování přinese své výsledky," soudí Horák. Zřízení služby si podle něho vynutili sami lidé, kteří si stěžují zejména na rušení nočního klidu. Zřízení městské policie Morkovičtí odmítli, zdálo se jim to příliš drahé. Stejnou službu, ale levněji, podle nich zajistí zřízenci. Ti dostanou i uniformy s městským znakem. Nová služba by měla začít fungovat ještě v květnu. "Vybereme do ní dostatečně fyzicky vybavené a sportovní typy." Starosta Horák vše probral se státní policií a dohodl s ní spolupráci. "Rozhodnutí Morkovic respektujeme. Se zvládáním pořádku v této oblasti jsou problémy už delší dobu," poznamenal mluvčí Okresního ředitelství republikové policie v Kroměříži Luděk Remeš.
</TEXT>
</DOC>
<DOC>
<DOCID>MF-20020506032</DOCID>
<DOCNO>MF-20020506032</DOCNO>
<DATE>05/06/02</DATE>
<TITLE>
Čas otázek
</TITLE>
<HEADING>
Chirac vyhrál. Ale co bude s Francií?
</HEADING>
<TEXT>
Jacques Chirac zvítězil, tím však problém jménem Le Pen nekončí. Není čas na oslavy. Spíše je čas otázek: Co způsobí Le Penův hlas, který získal tak výraznou odezvu u voličů? Vyzní do ztracena, nebo naopak změní politiku Francie k nepoznání? A co když ji změní tak, že to bude nebezpečné i pro Čechy? Francouzští politici nemohou strkat hlavu do písku před tématy, která Le Pen nastolil. Alespoň některých z nich se musí chopit. Pokud vše skončí jen posílením boje se zločinem nebo snahou reformovat a "zeštíhlit" francouzský stát, dal by se Le Penův šok snad i vítat. To je lepší varianta. Lze si však představit i horší cesty. Například u cizinců, které by Le Pen nejraději vrátil tam, odkud přišli. To se totiž může obrátit proti všem. Nejen proti Alžířanům a Maročanům (které by rádi vystěhovali i jinde v Evropě), ale také proti Britům, Němcům, Čechům - prostě proti všem Nefrancouzům. Ještě horší je, že v Le Penových stopách může Francie dospět také k osvojení hesla "Francie především" a k prosazování "národních zájmů" doslova proti všem. Půjde-li Francie touto cestou, můžeme se jen modlit, protože to bude hrozba i pro nás. Pak totiž může přijít chvíle, kdy i Němci či Poláci s odvoláním na příklad Paříže (a také Říma) prohlásí, že mají rovněž "národní zájmy", které v žádném případě nemohou brát ohledy na potřeby ostatních - Čechů, Slováků, Dánů. Ne že by z toho nutně musely být další násilné střety. Natolik se Evropa snad už poučila. Ale pokud Le Penův duch ovládne Francii a Evropu, čekají nás léta zuřivých sporů, kdy se politici budou předhánět v demagogii a kdy neudělají nic pro své občany - prostě proto, že nebudou moci. V Evropě už totiž nelze jednat jen tak, že stát něco prohlásí za svůj "národní zájem" a začne jej prosazovat. Pokud pro tento "zájem" nezíská i souhlas ostatních států, jsou mu takové deklarace málo platné, dokonce i když je to velmoc jako Francie. Bude dobré, pokud Francie správně pochopí, kde musí vyslyšet Le Penův hlas, a kde se naopak nesmí nechat svést slovy demagoga. A bude dobře, když lepenovské lekci budou věnovat pozornost politici i jinde.
Jacques Chirac zvítězil, tím však problém jménem Le Pen nekončí. Není čas na oslavy. Spíše je čas otázek: Co způsobí Le Penův hlas, který získal tak výraznou odezvu u voličů? Vyzní do ztracena, nebo naopak změní politiku Francie k nepoznání? A co když ji změní tak, že to bude nebezpečné i pro Čechy? Francouzští politici nemohou strkat hlavu do písku před tématy, která Le Pen nastolil. Alespoň některých z nich se musí chopit. Pokud vše skončí jen posílením boje se zločinem nebo snahou reformovat a "zeštíhlit" francouzský stát, dal by se Le Penův šok snad i vítat. To je lepší varianta. Lze si však představit i horší cesty. Například u cizinců, které by Le Pen nejraději vrátil tam, odkud přišli. To se totiž může obrátit proti všem. Nejen proti Alžířanům a Maročanům (které by rádi vystěhovali i jinde v Evropě), ale také proti Britům, Němcům, Čechům - prostě proti všem Nefrancouzům. Ještě horší je, že v Le Penových stopách může Francie dospět také k osvojení hesla "Francie především" a k prosazování "národních zájmů" doslova proti všem. Půjde-li Francie touto cestou, můžeme se jen modlit, protože to bude hrozba i pro nás. Pak totiž může přijít chvíle, kdy i Němci či Poláci s odvoláním na příklad Paříže (a také Říma) prohlásí, že mají rovněž "národní zájmy", které v žádném případě nemohou brát ohledy na potřeby ostatních - Čechů, Slováků, Dánů. Ne že by z toho nutně musely být další násilné střety. Natolik se Evropa snad už poučila. Ale pokud Le Penův duch ovládne Francii a Evropu, čekají nás léta zuřivých sporů, kdy se politici budou předhánět v demagogii a kdy neudělají nic pro své občany - prostě proto, že nebudou moci. V Evropě už totiž nelze jednat jen tak, že stát něco prohlásí za svůj "národní zájem" a začne jej prosazovat. Pokud pro tento "zájem" nezíská i souhlas ostatních států, jsou mu takové deklarace málo platné, dokonce i když je to velmoc jako Francie. Bude dobré, pokud Francie správně pochopí, kde musí vyslyšet Le Penův hlas, a kde se naopak nesmí nechat svést slovy demagoga. A bude dobře, když lepenovské lekci budou věnovat pozornost politici i jinde.
</TEXT>
</DOC>
<DOC>
<DOCID>MF-20020506033</DOCID>
<DOCNO>MF-20020506033</DOCNO>
<DATE>05/06/02</DATE>
<TITLE>
Buzková proti Ústavě
</TITLE>
<HEADING>
Glosy
</HEADING>
<TEXT>
Člověk si už zvykl považovat paní Buzkovou za jaksi slušnějšího sociálního demokrata. Nečekal by od ní, že jako Škromach bude horlit za to, aby si podnikatelé platili vlastní hrobaře-odboráře. Omyl! V předvolebním boji ztrácí první dáma zdejší politiky glanc. V letáku, který coby vůdce pražské kandidátky růže vráží lidem do schránek, píše: "Jednoznačně říkáme NE pravicovým návrhům na uvolnění nájemného." To je strašná věta. O tom, že nájemné nesmí být regulováno, nerozhodli žádní pravičáci, nýbrž Ústavní soud. Paní Buzková to buď neví, což je u právníka a politika přinejmenším na pováženou. Nebo pohrdá ústavou. To je možná ještě o kousek horší. Třetí možnost? Prostě lže, aby si zajistila přízeň neinformovaných lidí. Voliči, vyber si.
Člověk si už zvykl považovat paní Buzkovou za jaksi slušnějšího sociálního demokrata. Nečekal by od ní, že jako Škromach bude horlit za to, aby si podnikatelé platili vlastní hrobaře-odboráře. Omyl! V předvolebním boji ztrácí první dáma zdejší politiky glanc. V letáku, který coby vůdce pražské kandidátky růže vráží lidem do schránek, píše: "Jednoznačně říkáme NE pravicovým návrhům na uvolnění nájemného." To je strašná věta. O tom, že nájemné nesmí být regulováno, nerozhodli žádní pravičáci, nýbrž Ústavní soud. Paní Buzková to buď neví, což je u právníka a politika přinejmenším na pováženou. Nebo pohrdá ústavou. To je možná ještě o kousek horší. Třetí možnost? Prostě lže, aby si zajistila přízeň neinformovaných lidí. Voliči, vyber si.
</TEXT>
</DOC>
<DOC>
<DOCID>MF-20020506034</DOCID>
<DOCNO>MF-20020506034</DOCNO>
<DATE>05/06/02</DATE>
<TITLE>
Vlasový zákon
</TITLE>
<HEADING>
Glosy
</HEADING>
<TEXT>
Stanislav Gross a poslanci demaskovali anarchisty. Podle poněkud cimrmanovského zákona mohou nosit kukly či šátky přes obličej, ale když dojde ke střetu s policií, jsou povinni maskování odložit. Jako v hanbinci. Slečna může být oblečena, leč v kontaktu se zákazníkem musí oděv svléci. Tento zákon ovšem není dokonalý. Postihuje totiž jenom jednu část našeho milého extremistického života. Je na první pohled zřejmé (dokonce Grossovi zaměstnanci to bystře vypozorovali), že vyholená lebka a uniformní bombr značně anonymizují skiny. Lysá hlava, svalnatý krk a prázdné oči. Kdo je má jednoho od druhého rozlišit a pak identifikovat... Gross by měl předložit návrh zákona, podle něhož by si skini museli před srážkou s policajty nechat narůst vlasy. To se to potom bude poznávat! Jeden zrzek, druhý černovlasý, ba se najde i árijský blonďák. Kudrnáči, splihlé cancoury, kouty... Ale to je určujících znamení! Pokud policisté skrze svého ministra neprosadí zákon o skinské povinné bojové vlasatosti, budou u soudných lidí v podezření, že neonacistům nadržují.
Stanislav Gross a poslanci demaskovali anarchisty. Podle poněkud cimrmanovského zákona mohou nosit kukly či šátky přes obličej, ale když dojde ke střetu s policií, jsou povinni maskování odložit. Jako v hanbinci. Slečna může být oblečena, leč v kontaktu se zákazníkem musí oděv svléci. Tento zákon ovšem není dokonalý. Postihuje totiž jenom jednu část našeho milého extremistického života. Je na první pohled zřejmé (dokonce Grossovi zaměstnanci to bystře vypozorovali), že vyholená lebka a uniformní bombr značně anonymizují skiny. Lysá hlava, svalnatý krk a prázdné oči. Kdo je má jednoho od druhého rozlišit a pak identifikovat... Gross by měl předložit návrh zákona, podle něhož by si skini museli před srážkou s policajty nechat narůst vlasy. To se to potom bude poznávat! Jeden zrzek, druhý černovlasý, ba se najde i árijský blonďák. Kudrnáči, splihlé cancoury, kouty... Ale to je určujících znamení! Pokud policisté skrze svého ministra neprosadí zákon o skinské povinné bojové vlasatosti, budou u soudných lidí v podezření, že neonacistům nadržují.
</TEXT>
</DOC>
<DOC>
<DOCID>MF-20020506035</DOCID>
<DOCNO>MF-20020506035</DOCNO>
<DATE>05/06/02</DATE>
<TITLE>
Malí střádalové, nezoufejte
</TITLE>
<TEXT>
Drobné spořínky si není třeba příliš předcházet. Stejně přijdou
Drobní střadatelé mají pocit, že je velké banky odírají. Když u nich uloží peníze, dostávají směšné úroky. Když si však troufnou a půjčí si, platí zničehonic dvojcifernou úrokovou sazbu. Kam se ten rozdíl poděl? Tvrdé zacházení bank ještě vynikne při srovnání s podmínkami pro velké podniky. U nich je rozdíl mezi úročením vkladů a půjček nepatrný. Banky své malé klienty jednoduše diskriminují. Samy se dušují, že nikoliv. S malými půjčkami mají stejnou práci jako s velkými. Náklady na přidělení úvěru se téměř nemění, ať se rozhoduje o půjčce jednoho milionu nebo jednoho měsíčního platu. Úvěrové drobotině nepomohlo ani úsilí, s jakým své závazky splácí. Ten, kdo si půjčil sto tisíc, mívá skutečnou starost, jak je splatí. Je-li půjčka sto milionů, potom mívá starost hlavně banka. Přesto dává lepší podmínky těm velkým. Nic jiného jí nezbývá. O velké klienty je obrovský zájem, bankéři se o ně perou, a aby je vůbec získali, snižují úroky na minimum. Malých klientů je zase hodně. Kdo by si myslel, že právě proto by si je peněžní ústavy měly předcházet, ať se podívá na tabulky úroků: děje se pravý opak. Drobné střádaly si není třeba příliš předcházet. Stejně přijdou a uloží peníze, i když už nejde o spoření, ale o živoření. Úroky na účtech jsou totiž směšné. U spotřebitelských úvěrů jsou naopak obrovské. Banky si to totiž mohou dovolit. O zákazníky se nemusí prát, přicházejí k nim sami. Ani jim nemusí nadbíhat, a přesto si budou půjčovat měsíc od měsíce víc. Kdy si konečně začnou půjčovat levněji? Marže bank se zmenší, až bude trh nasycen a rozdělen. Potom bude zisk každého nového zákazníka úspěchem a vypukne boj i o ty úplně nejmenší klienty. Ta doba je ještě daleko. Komu se nechce čekat, až se banky umoudří, má jedinou možnost. Zkusit na druhý pokus kampeličky.
</TEXT>
</DOC>
<DOC>
<DOCID>MF-20020506036</DOCID>
<DOCNO>MF-20020506036</DOCNO>
<DATE>05/06/02</DATE>
<TITLE>
Boleslav, Boleslav, škaredé město
</TITLE>
<TEXT>
Nic nedokazuje nutnost razantní státní romské politiky víc než příklad Mladé Boleslavi. Starosta prodal za pakatel čtyři domy podnikateli, ten z nich nekompromisně vystrnadil všechny nájemníky, a domy pak se ziskem prodal městu zpět. Finta je v tom, že oni nájemníci byli Romové. A nic nedokazuje hloubku romské bídy více než fakt, že onu špinavou práci s "odsunem" odvedl za město právě Rom. Vrchním lumpem celého případu je boleslavský starosta a všichni jeho radní. Ve chvíli, kdy město koupilo prázdné domy zpět, je i slabomyslnému jasné, že se Boleslav prostě za pěkný peníz zbavila Cikánů. A to velmi nevybíravým způsobem. Kde mohou vystěhovávaní najít proti výhrůžkám zastání? Na sociálním odboru radnice? Když vrchní gauner jen plní pokyny radních? Na tom, co Boleslavští provedli, není nic nezákonného, je to jen neuvěřitelná hanebnost. Najmete-li si na špinavou práci dva afghánské vysloužilce, kteří sousedovi zpřerážejí kosti, půjdete do báně stejně s nimi. Boleslavskému zastupitelstvu proto páchnou ruce stejně jako "podnikateli", který výhrůžkami donutil desítky rodin opustit domovy. Lze pochopit, že radnice nechtěla dál každý měsíc sypat do romského ghetta na dávkách stovky tisíc - které jen udržovaly nemocný "tábor" v chodu. Jenže místo aby problém řešila, zbavila se ho na úkor okolních obcí. Boleslav má Škodovku, Boleslav je bohatá, Boleslav může své problémy vyvážet do okolí. Možná si Boleslav myslí, že bude bez ghetta ještě bohatší a ještě krásnější. Možná. Ale nikdo ji už nezbaví pověsti města, odkud vás na popud radnice můžou kdykoli vystěhovat. Mladá Boleslav - a nejen ona - pokračuje v bolševické politice vykopat "ty ošklivé" někam pryč, mimo dohled. Romy, vozíčkáře, handicapované. Úkolem politiky není lidi bez práce a bez peněz držet ve slumech na předměstí, natož je z těch slumů rozvážet náklaďáky do okolních vesnic. Úkolem politiky je pomoci, aby se z té bídy nějak vyškrabali. Zjevně to sami nedokážou. Místo toho jim dáváme děti do "děcáků" a stěhujeme je po kraji. Státní politika integrace je k ničemu, když nemá ani vůli, ani nástroj, jak zabránit obecní politice segregace. Nechceme po státu, aby zakazoval radnicím jejich plány. Chceme po státu, aby starostům pomáhal těžké problémy řešit, ne je házet na hřbet jiným. Potíž není v penězích. Vysloužilí bolševičtí důstojníci mají patnácti-, dvacetitisícové renty. Do útlumu hornictví sypeme ročně několik miliard. O dráhách a kampeličkách nemluvě. Potíž je v tom, že místo pomoci na cestě z ghetta nabízíme jen dávky pro dospělé a dětský domov pro mladší. Mladá Boleslav se od zbytku země zase tolik neliší.
</TEXT>
</DOC>
<DOC>
<DOCID>MF-20020506037</DOCID>
<DOCNO>MF-20020506037</DOCNO>
<DATE>05/06/02</DATE>
<TITLE>
S Klausem, nebo do Evropy?
</TITLE>
<TEXT>
Politik je podnikatel, který usiluje o maximalizaci zisku prostřednictvím moci, kterou získává tím, že na politickém trhu nabízí ideje za hlasy voličů, napsal v padesátých letech politický psycholog Daws. Podíváme-li se na naši předvolební politickou krajinu tímto rastrem, je hned zřetelnější, že po neutralizaci pravolevé minulé kampaně (vedené pod heslem S Klausem, nebo doleva?) opoziční smlouvou už v Česku nebyla k mání silnější než stará a osvědčená národovecká karta. Pragmatik Václav Klaus ji musel vytáhnout, protože je zvyklý trumfovat. Ostatním stranám nezbývalo než se přidat, jinak by spáchaly politické harakiri. Potud je vše pochopitelné. Problém začíná pro ty, kdo Václava Klause pozorněji poslouchají. Na jedné straně napíše: "Jsme ve středu Evropy, nejsme na jejím okraji, nejsme ostrov, nejsme velmoc, a proto se evropské integraci nemůžeme vymknout, i kdybychom eventuálně chtěli." (LN 3. května 2002); a na druhé straně řekne, že jeho strana bude proti vstupu České republiky do EU, nezaručí-li nám EU nějakým zvláštním krokem platnost tzv. Benešových dekretů (24. dubna v Praze 8 na Palmovce). Jindy Klaus mluví o zvláštní vyjednávací kapitole s EU, která by se týkala výhradně tohoto problému. Jinými slovy, která by zamezila vznášení jakýchkoliv požadavků ze strany sudetských Němců. V praxi tento Klausův požadavek znamená, že Česká republika, respektive její takto rozšířená smlouva s EU by byla automaticky vyřazena z balíku smluv, který budou hromadně schvalovat všechny národní parlamenty stávajících členů EU. Tím se sami a evidentně záměrně vyřazujeme z první vlny přijímaných zemí. Navíc Klaus může stále poukazovat na to, že do Evropy nemůžeme, protože nám ani doložkou nezajistila, co on požadoval, že vůči nám nebudou vznášeny majetkové či finanční požadavky, protože nic takového nám nikdo zajistit nikdy nemůže. Ve svobodné zemi může vznášet každý, co chce. Rozhodují soudy. Tyto postoje Klausovi umožňují odmítnutí vstupu do EU ze dvou důvodů, a tím popírají jeho větu z Lidových novin. Navíc jsou v rozporu i s požadavkem výrazné většiny voličů ODS (něco mezi 70-80 procenty), která si vstup v první vlně přeje. Klausův vztah k Evropské unii je tedy dlouhodobě konzistentní, ale spíš ve smyslu jeho méně oficiálních výroků, v nichž (jako třeba v prosinci 2001 v pražském klubu Golem, večer před odjezdem do Bruselu, kde přednesl známý kritický projev) říká (cituji volně): "Jestli vstoupíme do EU o rok dříve nebo o dva roky později, je úplně jedno. Obyvatelé Vimperka nebo obyvatelé Ústí to nepoznají." Václav Klaus už tedy nenabízí ideje výměnou za hlasy občanů. V poslední době chce hlasy voličů jen proto, aby se naplnily jeho vlastní představy o světě tak malém, že je snadné v něm vyniknout. Toto už není obchod ani s iluzemi, jaký nabízejí ostatní strany, ale jen sebepotvrzení. České dějiny nám ukazují zcela zřetelně, že jsme něco znamenali jen tehdy, když jsme na evropské výzvy reagovali, přijímali je, a ne když jsme se před Evropou bránili a uzavírali. Proto jsme byli zajímaví ve třináctém, devatenáctém století a v devadesátých letech minulého století. Kdykoliv jsme byli proti Evropě jako za husitství či když jsme kvůli dvěma kostelům rozpoutali třicetiletou válku nebo za totality, tento národ upadal a stát utrpěl. Václav Klaus nás opět staví na křižovatku, kde si musíme vybrat: s Klausem, nebo do Evropy?
Autor je spolupracovníkem redakce
</TEXT>
</DOC>
<DOC>
<DOCID>MF-20020506038</DOCID>
<DOCNO>MF-20020506038</DOCNO>
<DATE>05/06/02</DATE>
<TITLE>
Nežerte psy!
</TITLE>
<TEXT>
Blíží se mistrovství světa v kopané, které spolupořádá Korejská republika. V Koreji je zvykem vykrmovat a jíst psy. Bílý muž a bílá žena, v tomto případě Brigitte Bardotová, povstali proti tomuto barbarskému zvyku. Žádají, aby alespoň po čas fotbalového svátku bylo od žraní psů upuštěno. To je dvojnásobné pokrytectví. Za prvé, nechte psy na pokoji, kuliové, když se na vás bílý sáhib dívá, potom se zase syťte, spodino. A za druhé, ještě mnohem horší. Jak se liší pes od námi požíraných a ve velkochovech a kamionech krutě mučených ovcí, krav a koní? Ale jistě. Kráva nebo ovce vám nerozsápe dítě.
</TEXT>
</DOC>
<DOC>
<DOCID>MF-20020506039</DOCID>
<DOCNO>MF-20020506039</DOCNO>
<DATE>05/06/02</DATE>
<TITLE>
Volíte Chiraka? Potom potřebujete ochranu!
</TITLE>
<TEXT>
Paříž (Od našeho zvláštního zpravodaje) - S volbami to jde opravdu z kopce - člověk už nemůže ani projevit svou nespokojenost, jak teď ke svému zklamání zjistili francouzští voliči. Pro mnohé z nich bylo věru trpkým soustem zjištění, že v druhém kole budou muset hlasovat pro muže, který valnou část posledních let trávil útěkem před spravedlností - pro Jacquesa Chiraka, který čelil obviněním z korupčních skandálů. A tak si to chtěli nespokojenci aspoň trošku osladit: gumové rukavice na rukou a nosy ucpané kolíčky na prádlo měly jasně demonstrovat, co si myslí o muži, jemuž dávají svůj hlas jen z nezbytí.
</TEXT>
<HEADING>
Hlasovat v gumových rukavicích je protiústavní
</HEADING>
<TEXT>
Ústavní rada (obdoba českého Ústavního soudu) však horké hlavy varovala: každý takto odevzdaný hlas je neplatný. Obálky s lístky se totiž házejí do průhledné urny, která je na očích všem. Rukavice i ucpaný nos proto jasně ukazují, pro koho volič hlasuje. Tato skutečnost je podle ústavních expertů porušením zásady tajnosti voleb. Postoj ústavních znalců podpořily i úřady. "Volební místnost je posvátná," nechal se slyšet Dominique Bolliet, starosta jedné ze čtvrtí Lyonu, a varoval, že se nebudou tolerovat žádné takové "přídavky". Většina voličů si dala říci a šla volit bez jakýchkoli "pomůcek". Jen jistý padesátiletý Pařížan si našel cestu, jak projevit nespokojenost. Přišel volit oblečený jako školák. "V televizi nám řekli, abychom šli volit vhodně oblečení," hájil se tento muž.
</TEXT>
<HEADING>
Jospin za sebe raději poslal náhradníka
</HEADING>
<TEXT>
Podotkl, že prý chtěl tímto způsobem napodobit australského kytaristu Anguse Younga. Tohoto rockera a jeho skupinu AC/DC proslavil hit "Dálnice do pekel". Také na Alaina Baudea si ústavní znalci nepřišli: když nejsou povoleny rukavice, provede se aspoň důkladná očista, usoudil tento starosta Villemagne, vesnice na jihu Francie. A tak před volební místností čekala na všechny vycházející voliče "očista", kterou prováděli muži v chirurgických maskách pomocí páry. Protože v prvním kole většinou hlasovali pro levicového vůdce Lionela Jospina, voličům to nijak nevadilo. A ještě jeden muž našel cestu, jak hlasovat-nehlasovat pro Chiraka: poražený Jospin poslal k volbám svého zástupce. Nemínil dopřát tisku pohled na to, jak vhazuje do volební urny hlas pro svého největšího soupeři.
Podotkl, že prý chtěl tímto způsobem napodobit australského kytaristu Anguse Younga. Tohoto rockera a jeho skupinu AC/DC proslavil hit "Dálnice do pekel". Také na Alaina Baudea si ústavní znalci nepřišli: když nejsou povoleny rukavice, provede se aspoň důkladná očista, usoudil tento starosta Villemagne, vesnice na jihu Francie. A tak před volební místností čekala na všechny vycházející voliče "očista", kterou prováděli muži v chirurgických maskách pomocí páry. Protože v prvním kole většinou hlasovali pro levicového vůdce Lionela Jospina, voličům to nijak nevadilo. A ještě jeden muž našel cestu, jak hlasovat-nehlasovat pro Chiraka: poražený Jospin poslal k volbám svého zástupce. Nemínil dopřát tisku pohled na to, jak vhazuje do volební urny hlas pro svého největšího soupeři.
</TEXT>
</DOC>
<DOC>
<DOCID>MF-20020506040</DOCID>
<DOCNO>MF-20020506040</DOCNO>
<DATE>05/06/02</DATE>
<TITLE>
Le Pen vede další bitvy
</TITLE>
<GEOGRAPHY>Paříž</GEOGRAPHY>
<TEXT>
Přes porážku k vítězství - to je cíl Jeana-Marie Le Pena. Souboj o prezidentský "trůn" prohrál snad drtivěji, než si sám dokázal představit. Tím však nebezpečí z jeho strany nekončí. Už za měsíc má další šanci, aby vrátil Chirakovi porážku i s úroky. "Dnešní výsledek z nás dělá největší politickou sílu Francie a dává nám velké naděje v parlamentních volbách," prohlásil Le Pen po oznámení výsledků. Parlamentní volby se konají za pouhý měsíc a Le Pen může právem doufat, že ti, kdo mu dali svůj hlas nyní - navzdory masivnímu tlaku politiků a médií - zachovají tomuto "vůdci" věrnost i za čtyři týdny. Padlo sice největší nebezpečí - že se za Le Pena postaví třetina voličů a francouzská politika se rozpadne na tři stejně silné tábory: na levici, pravici a extrémní pravici. Ale i s případnými osmnácti procenty hlasů může Le Pen ze Chiraka udělat bezmocnou figuru. Francouzský prezident je mocný, ale jen tehdy, když má za sebou jasnou většinu v parlamentu. Tomu může Le Pen svými 18 procenty zabránit. Už se mu to jednou povedlo. Před pěti lety šla jeho Národní fronta se svými kandidáty do druhého kola, i když v něm neměla žádnou šanci. Le Penův zásah však oslabil podporu pro kandidáty pravice, takže k moci se dostala levice. Chirac nyní zvítězil. Le Pen z něj stále však stále ještě může udělat vězně prezidentského paláce, jakým byl v posledních pěti letech.
Paříž - Přes porážku k vítězství - to je cíl Jeana-Marie Le Pena. Souboj o prezidentský "trůn" prohrál snad drtivěji, než si sám dokázal představit. Tím však nebezpečí z jeho strany nekončí. Už za měsíc má další šanci, aby vrátil Chirakovi porážku i s úroky. "Dnešní výsledek z nás dělá největší politickou sílu Francie a dává nám velké naděje v parlamentních volbách," prohlásil Le Pen po oznámení výsledků. Parlamentní volby se konají za pouhý měsíc a Le Pen může právem doufat, že ti, kdo mu dali svůj hlas nyní - navzdory masivnímu tlaku politiků a médií - zachovají tomuto "vůdci" věrnost i za čtyři týdny. Padlo sice největší nebezpečí - že se za Le Pena postaví třetina voličů a francouzská politika se rozpadne na tři stejně silné tábory: na levici, pravici a extrémní pravici. Ale i s případnými osmnácti procenty hlasů může Le Pen ze Chiraka udělat bezmocnou figuru. Francouzský prezident je mocný, ale jen tehdy, když má za sebou jasnou většinu v parlamentu. Tomu může Le Pen svými 18 procenty zabránit. Už se mu to jednou povedlo. Před pěti lety šla jeho Národní fronta se svými kandidáty do druhého kola, i když v něm neměla žádnou šanci. Le Penův zásah však oslabil podporu pro kandidáty pravice, takže k moci se dostala levice. Chirac nyní zvítězil. Le Pen z něj stále však stále ještě může udělat vězně prezidentského paláce, jakým byl v posledních pěti letech.
</TEXT>
</DOC>
<DOC>
<DOCID>MF-20020506041</DOCID>
<DOCNO>MF-20020506041</DOCNO>
<DATE>05/06/02</DATE>
<TITLE>
"Rudá Evropa" končí - je tu ultrapravice
</TITLE>
<HEADING>
Jean-Marie Le Pen ještě může dělat potíže
</HEADING>
<TEXT>
Paříž (Od našeho zvláštního zpravodaje) - Střídání pravice a levice u moci je v EU obvyklé. Nyní však nabývá nezvyklé podoby: umírněná levice, triumfující po polovině devadesátých let, nepředává moc umírněné pravici, ale i stranám považovaným za extremistické. "V celé Evropě se otřásá politické uspořádání. Jsme jedinou nadějí občanů - nepochopených, opomíjených a zanedbávaných politickou elitou," tvrdí předák krajně pravicového Vlámského bloku Frank Van Hecke. "Je to vyvoláno krizí levice," tvrdí italský politik Gianfranco Fini, jehož Národní aliance se teprve před sedmi lety oficiálně vzdala neofašistické ideologie. Určitě to však není jediné vysvětlení: krajní pravice se prostě snaží využít témat, která ostatní strany podle ní ignorují. Le Penův úspěch ukázal, jaké otázky dokáží extremisté zúročit: je to obava ze zločinnosti, nedůvěra k politické elitě utopené ve skandálech, pocit nejistoty v prudce se měnícím světě a také strach z evropské integrace či pocit "přeplněnosti" země cizinci. Tu poslední obavu kupodivu nechovají Lucemburčané, třebaže cizinci tvoří v jejich zemi třetinu obyvatel - nejvíce v celé unii. Pravicoví populisté přitom rádi živí představu, že všechny tyto potíže lze řešit vlastními silami a hlavně bez ohledu na kohokoli jiného - čili podle hesla, které hlásá nejen Vlámský blok: "Náš lid především." Tomuto a podobným heslům podléhá stále větší část zemí EU. Výjimkou dosud zůstává Španělsko a několik malých států: Irsko, Řecko či Švédsko. Někde prožívají vzestup jen malé strany, pro něž je úspěchem už získání míst v obecních radách. Takové jsou "triumfy" Britské národní strany: jeden či dva poslanci a po posledních obecních volbách tři členové obecní rady ve městě, které bylo dějištěm rasových nepokojů. Jinde se však bez hlasatelů nepřátelství k cizincům nedokážou obejít ani celostátní vlády. Rakousko už dávno není výjimkou. Krajní pravice se podílí na vládě v Itálii a silný vliv na vládu má také v Dánsku. Paradoxně jedinou zemí, kde se v poslední době podařilo zabránit vzestupu krajní pravice, byl stát mimo EU - Maďarsko. Lze se na to dívat jako na "přirozený" proces: tyto strany, které čerpají z odkazu meziválečné krajní pravice (tedy profašistické a pronacistické pravice) stály dlouhá desetiletí po válce mimo vládu, mimo "systém". Nyní se vracejí - později než komunistická levice, která už vládla třeba ve Francii nebo v Itálii.
</TEXT>
<HEADING>
Zakázaná témata lákají
</HEADING>
<TEXT>
Tento proces však není jen výzvou pro levici. Je to i hrozba pro umírněnou pravici. Ta často vidí svou šanci v tom, že přebere část témat extremistů a že je dokáže lépe prosadit. Španělský premiér Jose Maria Aznar také zdůrazňuje, že v nynější situaci "budou nejúspěšnější ti politici, kteří dokážou poskytnout jasnou orientaci a jistoty". On sám si jistě myslí, že to dokáže. Ve Španělsku opravdu není pravicový extremismus problémem - však také pravicová diktatura zde skončila před necelými třiceti lety. I on však využívá "zakázaných" témat. Před časem oznámil, že 89 procent všech zatčených v zemi jsou cizinci. Protože mezi zatčením a zločinem lidé obvykle příliš nerozlišují, nemá Aznarův výrok ve svých důsledcích příliš daleko k Le Penovu vyjádření, že za veškerou zločinnost ve Francii mohou přistěhovalci. Přitom zatčení, o kterých mluvil Aznar, nebyli většinou zadrženi kvůli zločinu, ale čistě "preventivně" - šlo nejčastěji o Afričany bez povolení k pobytu, které chtěla vláda touto cestou rychle dostat ze země. Pokušení využít přistěhovalce pro volební boj neunikla ani německá CDU/CSU. Před časem apelovala pomocí rozsáhlých inzerátů na voliče, aby měli raději "děti než Indy". A už několik měsíců svádí s vládou boj o to, zda chystaný zákon o přistěhovalectví je dost tvrdý, nebo ne. Je otázkou, zda je to dost účinný postup tváří v tvář krajní pravici, která nežádá od občanů nic, ani děti, a vše chce řešit razantními zásahy státu.
Le Pen není jediný. Kdo je řazen ke krajní pravici v EU?
Nizozemsko: Pim Fortuyn a jeho hnutí "Holandsko k žití", které má tento měsíc podle průzkumů získat dvanáct až šestnáct procent hlasů. V komunálních volbách v Rotterdamu se mu podařilo získat 17 z 45 křesel v místním zastupitelstvu. S touto podporou má Fortuyn dost sil, aby buď vedl opozici nebo vstoupil do vlády. Bývalý profesor sociologie, jenž neskrývá svou homosexuální orientaci, vede kampaň proti budování nových mešit pro silnou islámskou komunitu.
Dánsko: Pia Kjaersgaard a její Dánská lidová strana nejsou ani s dvanácti procenty hlasů, jakožto třetí nejsilnější strana, oficiálně součástí vládní koalice. Nedávno však zveřejnili v ústředních denících velký inzerát, dokumentující, že vláda plní jejich volební program. Je na něm zobrazena malá blonďatá dívka a slogan: "Až půjde do důchodu, v Dánsku budou mít většinu muslimové". Kjaersgaard má poměrně velký vliv, neboť menšinová vláda je závislá na podpoře její strany závislá.
Norsko: "Král" Carl Hagen a jeho Pokroková strana získala loni v říjnu 26 ze 165 křesel v parlamentu a stala se tak druhou největší stranou. Rozhoduje tak o bytí a nebytí středopravé vlády Norska. Hagen požaduje, aby se přistěhovalectví omezilo na 1000 osob za jeden rok. Prosazuje také, aby se snížila podpora zemí třetího světa, neboť tyto prostředky jsou podle něj vydávány na "zbraně a luxusní zboží".
Belgie: Filip Dewinter, jehož Vlámský blok získává patnáct až sedmnáct procent hlasů. Aktivně jej podporuje Le Pen. V Antwerpách, kde získal třetinu hlasů v obecních volbách, drží jeho stranu mimo moc jen "sanitární kordon" spojené pravice a levice.
Německo: Kdysi silné strany krajní pravice jako NPD, DVU nebo Republikáni jsou nyní v úpadku. Větší odezvu získalo v poslední době jen hnutí Ronalda Schilla "za zákon a právo", i ono však uspělo jen v zemských volbách v Hamburku.
Francie: Jean-Marie Le Pen a jeho Národní fronta. Požaduje vystoupení z Evropské unie a repatriaci tisíců imigrantů z Francie. V prvním kole prezidentských voleb získal druhý největší počet hlasů.
Itálie: Umberto Bossi a jeho Liga severu získali svými útoky proti cizincům a EU pět procent hlasů a stala se součástí koalice Forza Italia premiéra Silvia Berlusconiho. K extremistům bývá dosud řazena i postfašistická Národní aliance, její šéf Gianfranco Fini však volí umírněný kurs.
Švýcarsko: Christoph Blocher a jeho Lidová strana. Říká se mu "Švýcarský pan Ne". Ve volbách v roce 1999 získala jeho strana nejvíce hlasů hned díky své protiimigrační rétorice a silnému odporu proti Evropské unii. Blocher tvrdí, že devět z deseti imigrantů zneužívá švýcarský sociální systém štědré pomoci. Hlavně jeho vliv v politice způsobuje to, že se Švýcarsko dosud nestalo členem EU.
Rakousko: Jörg Haider, jehož strana Svobodných získala ve volbách 27,2 procenta hlasů a je součástí koalice. Do vlády vstoupil před dvěma lety, což vyvolalo rozsáhlé protesty Bruselu, jenž dokonce vyhlásil protirakouské sankce. Další vlnu kritiky vyvolalo jeho setkání se Saddámem Husajnem letos v únoru. Haider poté prohlásil, že se stahuje z politiky.
POJĎTE VOLIT, ALE NEJDŘÍV DEZINFEKCE! Volby proběhly ve znamení recese. Aby někteří voliči strávili fakt, že volí korupčníka Chiraka, nechávali se dobrovolně "dezinfikovat" před volební místností.
</TEXT>
</DOC>
<DOC>
<DOCID>MF-20020506042</DOCID>
<DOCNO>MF-20020506042</DOCNO>
<DATE>05/06/02</DATE>
<TITLE>
Tisk masivně agitoval pro Chiraka
</TITLE>
<GEOGRAPHY>Paříž</GEOGRAPHY>
<TEXT>
Den před volbami francouzský tisk masivně lobboval za zvolení Jacquese Chiraka a mohutnou porážku jeho ultrapravicového soka Jeana-Marie Le Pena. Tak masivní předvolební agitace je přitom ve francouzském tisku naprosto výjimečnou záležitostí. Pravicový deník Le Figaro na první straně s titulky "Pro Francii" a "Samozřejmě Chirac" zdůrazňoval, že jeho redakce bude hlasovat pro obhájce mandátu. Deník zároveň oznámil, že za měsíc v parlamentních volbách bude také hlasovat pro pravici, protože země si nemůže dovolit další sdílení moci mezi prezidentem a vládou z opačných politických táborů. Levicový deník Libération měl na první straně pouze obrovské "ANO" nad obrázkem volební urny, do níž zapadá hlasovací lístek se Chirakovým jménem. List pak zdůrazňoval, že k odmítnutí Le Pena je zapotřebí co největší volební účasti. Za Chiraka se před druhým kolem voleb postavil dokonce i satirický týdeník Le Canard enchaîné, který se do prezidenta "naváží" mnohdy velmi ostrým způsobem. "Dáme mu bez otálení svůj hlas. V této chvíli to už nejsou prezidentské volby, ale referendum proti Národní frontě. 'Ano' Chirakovi znamená 'ne' Le Penovi," napsal neobvykle střízlivým tónem týdeník.
Paříž - Den před volbami francouzský tisk masivně lobboval za zvolení Jacquese Chiraka a mohutnou porážku jeho ultrapravicového soka Jeana-Marie Le Pena. Tak masivní předvolební agitace je přitom ve francouzském tisku naprosto výjimečnou záležitostí. Pravicový deník Le Figaro na první straně s titulky "Pro Francii" a "Samozřejmě Chirac" zdůrazňoval, že jeho redakce bude hlasovat pro obhájce mandátu. Deník zároveň oznámil, že za měsíc v parlamentních volbách bude také hlasovat pro pravici, protože země si nemůže dovolit další sdílení moci mezi prezidentem a vládou z opačných politických táborů. Levicový deník Libération měl na první straně pouze obrovské "ANO" nad obrázkem volební urny, do níž zapadá hlasovací lístek se Chirakovým jménem. List pak zdůrazňoval, že k odmítnutí Le Pena je zapotřebí co největší volební účasti. Za Chiraka se před druhým kolem voleb postavil dokonce i satirický týdeník Le Canard enchaîné, který se do prezidenta "naváží" mnohdy velmi ostrým způsobem. "Dáme mu bez otálení svůj hlas. V této chvíli to už nejsou prezidentské volby, ale referendum proti Národní frontě. 'Ano' Chirakovi znamená 'ne' Le Penovi," napsal neobvykle střízlivým tónem týdeník.
</TEXT>
</DOC>
<DOC>
<DOCID>MF-20020506043</DOCID>
<DOCNO>MF-20020506043</DOCNO>
<DATE>05/06/02</DATE>
<TITLE>
Zřícené letadlo v Nigérii smetlo domy i mešitu
</TITLE>
<GEOGRAPHY>Kano</GEOGRAPHY>
<TEXT>
Tragédií skončil v sobotu let soukromé nigerijské letecké společnosti. Letadlo se sedmičlennou posádkou a 69 cestujícími se tři minuty po startu zřítilo do hustě obydleného předměstí severonigerijského města Kano. Katastrofa si vyžádala nejméně 150 obětí. Pouze dva lidé havárii přežili. Podle výpovědi očitých svědků letadlo BAC 1-11-500 nigerijské společnosti EAS Airlines hned po startu jen s obtížemi nabíralo výšku a nakonec se asi kilometr od letiště střemhlav zřítilo na hustě obydlenou čtvrť. Po pádu následovala exploze nádrží plných paliva. Příčinou katastrofy je s největší pravděpodobností závada na motoru. Záchranáři celý víkend prohledávali trosky budov, kam boeing dopadl. Prakticky polovinu dosud nalezených obětí tvoří lidé, kteří se nacházeli na palubě letadla. Se zraněním vyvázl jeden cestující a jedna letuška. Další desítky osob zahynuly v budovách, které byly při havárii zasaženy. Letadlo zničilo mešitu, kde právě bylo množství věřících. V troskách je také místní islámská škola. Jako zázrakem ji krátce před neštěstím opustila stovka dětí, a nikdo tam proto zraněn nebyl, informoval jeden ze záchranářů. Jedná se o největší neštěstí v nigerijské letecké dopravě.
VRAK SMRTI. Záchranáři se snaží vyprostit cestující z trosek letadla, které se zřítilo na hustě obydlené předměstí města Kano na severu Nigérie. Smetlo přitom i několik domů, školu a mešitu.
</TEXT>
</DOC>
<DOC>
<DOCID>MF-20020506044</DOCID>
<DOCNO>MF-20020506044</DOCNO>
<DATE>05/06/02</DATE>
<TITLE>
Chátamí: Buď reformy, anebo odstoupím
</TITLE>
<GEOGRAPHY>Teherán</GEOGRAPHY>
<TEXT>
Reformistický íránský prezident Muhammad Chátamí včera řekl, že podá demisi, jestliže jeho vláda opustí "cestu reforem". Oznámila to agentura IRNA. "Nezůstanu ve funkci ani o chvilku déle, pakliže vláda jen o kousek ustoupí od cílů revoluce a opustí cestu reformního národního hnutí," prohlásil Chátamí ke shromáždění teheránských profesorů. Je to poprvé, co se íránský prezident veřejně zmínil o možnosti, že odstoupí.
Teherán - Reformistický íránský prezident Muhammad Chátamí včera řekl, že podá demisi, jestliže jeho vláda opustí "cestu reforem". Oznámila to agentura IRNA. "Nezůstanu ve funkci ani o chvilku déle, pakliže vláda jen o kousek ustoupí od cílů revoluce a opustí cestu reformního národního hnutí," prohlásil Chátamí ke shromáždění teheránských profesorů. Je to poprvé, co se íránský prezident veřejně zmínil o možnosti, že odstoupí.
</TEXT>
</DOC>
<DOC>
<DOCID>MF-20020506045</DOCID>
<DOCNO>MF-20020506045</DOCNO>
<DATE>05/06/02</DATE>
<TITLE>
Belgický princ Laurent opět řádil za volantem
</TITLE>
<GEOGRAPHY>Brusel</GEOGRAPHY>
<TEXT>
Belgický princ Laurent, přezdívaný místními médii Speedy, znovu řádil za volantem a ohrožoval své okolí. Opět si však mohl ponechat řidičský průkaz a po zaplacení pokuty odjet z místa činu, napsal deník La Derniere Heure. Řada varování zjevně nebyla k ničemu, jelikož princ stále nehodlá respektovat bezpečnost silničního provozu. "Bože, hrozně spěchám," řekl princ policistům, kteří ho zastavili pro nebezpečnou jízdu, a odjel. Policisté ho po krátké honičce v ulicích Bruselu opět přiměli zastavit. Nevěděli, co s podrážděným princem, proto zavolali prokurátorovi, který nařídil jen pokutu a nechal po zaplacení provinilce odjet bez testu na alkohol, uvedl list.
Brusel - Belgický princ Laurent, přezdívaný místními médii Speedy, znovu řádil za volantem a ohrožoval své okolí. Opět si však mohl ponechat řidičský průkaz a po zaplacení pokuty odjet z místa činu, napsal deník La Derniere Heure. Řada varování zjevně nebyla k ničemu, jelikož princ stále nehodlá respektovat bezpečnost silničního provozu. "Bože, hrozně spěchám," řekl princ policistům, kteří ho zastavili pro nebezpečnou jízdu, a odjel. Policisté ho po krátké honičce v ulicích Bruselu opět přiměli zastavit. Nevěděli, co s podrážděným princem, proto zavolali prokurátorovi, který nařídil jen pokutu a nechal po zaplacení provinilce odjet bez testu na alkohol, uvedl list.
</TEXT>
</DOC>
<DOC>
<DOCID>MF-20020506046</DOCID>
<DOCNO>MF-20020506046</DOCNO>
<DATE>05/06/02</DATE>
<TITLE>
Thajsko: chameleon je nejlepší v chilli omáčce
</TITLE>
<GEOGRAPHY>Bangkog</GEOGRAPHY>
<TEXT>
V thajské provincii Ránong Rátburí východně od Bangkoku byla otevřena nová restaurace Šoková legenda, která má uspokojit oblibu Thajců v podivnostech a výstřednostech. Na jídelním lístku jsou škorpioni, ropuchy, ještěři a hadi. Specialitou pak je chameleon v chilli omáčce. K nezaměnitelnému rázu restaurace patří číšníci zahalení do hrůzostrašných roušek a strašidelná reprodukovaná hudba.
Bangkog - V thajské provincii Ránong Rátburí východně od Bangkoku byla otevřena nová restaurace Šoková legenda, která má uspokojit oblibu Thajců v podivnostech a výstřednostech. Na jídelním lístku jsou škorpioni, ropuchy, ještěři a hadi. Specialitou pak je chameleon v chilli omáčce. K nezaměnitelnému rázu restaurace patří číšníci zahalení do hrůzostrašných roušek a strašidelná reprodukovaná hudba.
</TEXT>
</DOC>
<DOC>
<DOCID>MF-20020506047</DOCID>
<DOCNO>MF-20020506047</DOCNO>
<DATE>05/06/02</DATE>
<TITLE>
FBI podezírala piloty již před 11. zářím
</TITLE>
<GEOGRAPHY>Washington</GEOGRAPHY>
<TEXT>
Jedna z agentur Federálního úřadu pro vyšetřování (FBI) ve státě Arizona na jihovýchodě USA se marně pokoušela zahájit vyšetřování zahraničních pilotů školících se v amerických zařízeních, a to dva měsíce před teroristickými útoky z 11. září. Podle nejmenovaného představitele FBI agentura Phoenix v Arizoně informovala v dopise zaslaném do sídla federální policie nadřízené, že se jistý počet podezřelých zapsal na instituce spojené s civilním letectvím. Dokument obsahoval jména některých osob, které vesměs pocházely z Blízkého východu. Agentura Phoenix se domnívala, že by FBI měl sestavit seznam institucí zajišťujících výuku v oboru civilního letectví v zemi. Těmto požadavkům však podle amerického činitele citovaného AFP nebylo vyhověno.
Washington - Jedna z agentur Federálního úřadu pro vyšetřování (FBI) ve státě Arizona na jihovýchodě USA se marně pokoušela zahájit vyšetřování zahraničních pilotů školících se v amerických zařízeních, a to dva měsíce před teroristickými útoky z 11. září. Podle nejmenovaného představitele FBI agentura Phoenix v Arizoně informovala v dopise zaslaném do sídla federální policie nadřízené, že se jistý počet podezřelých zapsal na instituce spojené s civilním letectvím. Dokument obsahoval jména některých osob, které vesměs pocházely z Blízkého východu. Agentura Phoenix se domnívala, že by FBI měl sestavit seznam institucí zajišťujících výuku v oboru civilního letectví v zemi. Těmto požadavkům však podle amerického činitele citovaného AFP nebylo vyhověno.
</TEXT>
</DOC>
<DOC>
<DOCID>MF-20020506048</DOCID>
<DOCNO>MF-20020506048</DOCNO>
<DATE>05/06/02</DATE>
<TITLE>
Vídeň se pře o wehrmacht
</TITLE>
<HEADING>
Svět v pohybu
</HEADING>
<TEXT>
Vídeň (Od našeho spolupracovníka) - Rakouská metropole se znovu pře o výstavu, která radikálně změnila pohled Němců i Rakušanů na válečnou minulost svých otců a dědů. Šest let po nečekaném úspěchu putovní expozice "Zločiny wehrmachtu - rozměry vyhlazovací války 1941-1944" se přepracovaná verze výstavy Hamburského ústavu pro sociální výzkum na šest týdnů vrátila do Vídně.
</TEXT>
<HEADING>
Čtvrtina Rakušanů se přihlásila dobrovolně
</HEADING>
<TEXT>
Spory o pravdivost obrazu wehrmachtu, který výstava nabídla, nicméně neustaly. Expozice znovu připomněla i podíl Rakušanů na wehrmachtu a jeho zločinech. Rakušané tvořili pětinu jejich příslušníků. Studie historiků dokazují, že s wehrmachtem se ztotožňovala značná část obyvatel. Čtvrtina Rakušanů se do války přihlásila dobrovolně. "Nebylo jich tedy jen dvě až tři procenta, jak se donedávna odhadovalo," konstatoval historik Walter Manoschek z vídeňské univerzity. "Odmaturoval jsem v březnu 1940 a za dva dny mě povolali do pracovní služby. Pak byla možnost přihlásit se dobrovolně a vybrat si jednotku. A tak jsem se přihlásil," vysvětlil bývalý generální tajemník mocného Svazu průmyslníků Herbert Krejci. Byl jedním z celkem 1,2 milionů Rakušanů ve wehrmachtu. "Vojákem byl tehdy každý třetí. To je mužské obyvatelstvo od 17 do 45 let," připomíná historik Manoschek. Čtvrt milionu Rakušanů ve válce padlo. "Dá se říci, že to pětina nepřežila," soudí historik Gustav Spann. Ten vyhodnotil i anketu, kterou počátkem 80. let u více než tisíce veteránů wehrmachtu provedl bývalý odbojář Josef Schwarz. "38 procent bylo vojákem rádi a 40 procent se cítilo vázáno přísahou na vůdce a vlast," shrnuje Spann. Zásadní výpověď sporné výstavy se nezměnila: Bez "rozsáhlé spoluúčasti" wehrmachtu by nacisté nemohli tak účinně provádět genocidu Židů a ostatních obyvatel území, na která vpadli. Jinými slovy, i vojáci wehrmachtu páchali válečné zločiny. Ne všichni, ale také nejen jedinci. Mýtus "čistého wehrmachtu" je podle organizátorů neudržitelný, tezi o kolektivní vině ale odmítají. "Jedinec rozhoduje, jak se v dané situaci zachová. Nikdo nemůže od nikoho převzít zodpovědnost za jeho konání," stojí v katalogu. Při jeho četbě se ale těžko zbavit dojmu, že život zachraňující neposlušnost byla nejspíš výjimkou. Původní expozici musel Hamburský ústav pro sociální výzkum uzavřít a přepracovat kvůli mylným popiskám ani ne tuctu ze 1 400 vystavených fotografií. Předtím výstavu během čtyř let ve 33 městech zhlédlo na 850 000 návštěvníků. Vídeň byla po Berlínu a Bielefeldu, kde výstavu v minulých měsících navštívilo přes 100 000 lidí, třetím městem, kde byla nová verze "Zločinů wehrmachtu" k vidění.
</TEXT>
<HEADING>
Veteráni se cítí být poníženi
</HEADING>
<TEXT>
Přepracovaná výstava staví především na textech, fotografie jsou jakousi přílohou. Mnohým veteránům jsou však přímo trnem v oku. Fotografické dokumenty poprav civilistů příslušníky wehrmachtu podle nich sugerují, že všichni vojáci byli zločinci. Podle sdružení bývalých frontových vojáků se její členové cítí výstavou poníženi. "Bojovali v dobré víře," tvrdí mluvčí veteránů Robert Drechsler. Veteráni kritizovali i subvenci ve výši 50 000 eur, kterou výstavu podpořilo město Vídeň. Terčem jejich kritiky byl i iniciátor expozice Reemtsma. "Jmění, které jeho otec vydělal prodejem cigaret vojákům wehrmachtu, teď používá proti nim," namítl Drechsler. Podle jiných veteránů výstava nepaušalizovala. "Sporná výstava je legitimní, protože poukazuje na to, co zájemcum o historii bylo jasné už dávno. Že wehrmacht byl zapleten do hrozných zločinů, že mnoho zločinů teprve umožnil, a protože především jím vedená válka nebránila národ a vlast, nýbrž byla zločinnou válkou útočnou," napsal šéfredaktor konzervativního provládního deníku Die Presse Andreas Unterberger. I on se domnívá, že v řadách wehrmachtu až tolik zločinců nebylo: "Stejně tak legitimní je konstatování, že ti, kdo tehdy byli do této války vehnáni, z největší části nezodpovídají jako jedinci za žádné zločiny."
TAKHLE JSTE BOJOVALI ZA VLAST? Snímek ukazuje vojáky wehrmachtu, jak popravují zajatce v jugoslávském Pančevu.
</TEXT>
</DOC>
<DOC>
<DOCID>MF-20020506049</DOCID>
<DOCNO>MF-20020506049</DOCNO>
<DATE>05/06/02</DATE>
<TITLE>
Nechlubte se! kárají Němci hrdinu z Erfurtu
</TITLE>
<TEXT>
Praha, Erfurt - Byl oslavován jako hrdina. Podle vlastní výpovědi totiž zastavil běsnění studenta, strůjce masakru na gymnáziu v Erfurtu. Vavříny učitele dějepisu a výtvarné výchovy nicméně velice brzy uvadly. Rainer Heise se stal štvancem. Policie totiž zpochybňuje pravdivost jeho výpovědi a většina kolegů jej označuje za lháře, který chce vejít do dějin. Heise byl hrdinou jen několik dnů. Ministr vnitra Otto Schily jej dokonce navrhl ocenit Spolkovým křížem za zásluhy. "Nechci ho. Byl by to řád smrti," řekl učitel, který podle vlastních slov zavřel 16násobného vraha Roberta Steinhäusera do kreslírny a zabránil tak ještě většímu krveprolití. Rozruchem kolem jeho osoby je znechucen. "Nevím, jak dál. Ze života mám peklo. Lidé na mě na ulici plivou, anonym mi telefonem už třikrát vyhrožoval smrtí. Jsem na útěku," svěřil se Heise mnichovskému týdeníku Focus. Změnu nálad veřejnosti vyvolalo interview ředitelky Gutenbergova gymnázia Christiane Altové pro deník Süddeutsche Zeitung. "Někdy si říkám, že Heise mohl být také tichým hrdinou," řekla ředitelka, která pouze náhodou unikla smrtícím výstřelům. Učitel však nenápadným nezůstal. S poněkud teatrálními gesty vylíčil v desítkách rozhovorů pro německé i světové televizní společnosti, jak odvážně se postavil tváří v tvář střelci a takřka jisté smrti. Studenta vyzval, ať se mu podívá do očí, když ho chce zabít. Nakonec ho popadl a strčil do třídy, kde ho zamkl. Útočník se pak v učebně sám zastřelil. "Svědky takového průběhu událostí, jak ho podal Heise, zatím nemáme. V rekonstrukci tragédie je řada nesrovnalostí," uvedl Rainer Grube, šéf policie v Erfurtu, a zpochybnil věrohodnost učitelovy verze. Fakt, že student učitele nezastřelil jako jediného pedagoga, kterého potkal, hraničí podle Grubeho se zázrakem. Policie se ptá, proč Heise, zamčen ve třídě, nezůstal v bezpečí, když uviděl na chodbě maskovaného vraha. Proč si nevzal k sobě zbraň, kterou Steinhäuser odložil, ale naopak vyzval mladíka, aby si pistoli vzal zpět. "Slyšel jsem zvuky na chodbě a myslel jsem, že někdo potřebuje pomoc, proto jsem otevřel," brání se Heise. "Pistoli jsem nevzal, protože mám odpor ke zbraním. Navíc kdyby mě s ní uviděla policie, ještě by mě mohla považovat za atentátníka!" Většina kolegů mu nevěří a vytýká, že se chtěl přiživit na tragédii. "Kolegové se mě hamižně ptají, kolik tisíc eur jsem dostal za rozhovory v televizi," přiznal zahořkle Rainer Heise a dodal: "Proč nejsem raději mrtev, mohl jsem se tomu všemu vyhnout. Možná si příště koupím pistoli a zabiju se. A to neříkám v patosu."
MÁM SE ZABÍT? Heise je znechucen útoky kolegů.
</TEXT>
</DOC>
<DOC>
<DOCID>MF-20020506050</DOCID>
<DOCNO>MF-20020506050</DOCNO>
<DATE>05/06/02</DATE>
<TITLE>
Na jihu Slovenska se rány dosud nezhojily
</TITLE>
<TEXT>
Tešedíkovo, Bratislava (Od našeho spolupracovníka) - Na rozdíl od České republiky se zatím slovenská politická scéna neshodla na jednotném stanovisku, kterým by jasně dala najevo, že přehodnocení Benešových dekretů je pro ni nepřijatelné. Politici se často ohánějí tím, že toto téma je pro Slováky dávno zapomenutou záležitostí. O tom, že toto tvrzení rozhodně neobstojí, je možné se přesvědčit například v malé obci Vrakúň nedaleko Gabčíkova na Žitném ostrově. Jeho obyvatelé jsou zpočátku velmi opatrní. "Slováci nás nenávidí, někteří si myslí, že nesmíme do ničeho mluvit. Prý je to jejich země! Jako kdybych se tu ani nenarodil," rozčiluje se Arpád Mesárosz. Okolostojící přikyvují. Ani oni dodnes nezapomněli, jak se jejich rodiny musely po válce v rámci výměnné akce přestěhovat do Maďarska. S tím naopak nesouhlasí Slováci. "Opak je pravdou! Slováci jsou diskriminováni! Jsme světovým unikátem, že se v takové pozici, v obcích, kde tvoří zastupitelstvo Maďaři, ocitá většinový národ," reaguje pobouřeně na maďarské námitky tajemník Matice slovenské Alexander Števík.
</TEXT>
<HEADING>
Tešedíkovo - město, kde Tešedík nikdy nebyl
</HEADING>
<TEXT>
Příkladem neblahých pozůstatků Benešových dekretů je spor o památník v obci Tešedíkovo. Žije zde necelých sedmnáct procent Slováků, ostatní obyvatelstvo je maďarského původu. Prostranství před kulturním domem vévodí památník, na kterém deportace do českého pohraničí či k jižním sousedům připomíná nápis v maďarštině. S tím nesouhlasí místní Slováci. Už pětkrát žádali, aby jim obecní zastupitelé umožnili instalovat pamětní desku pedagoga Samuela Tešedíka, po němž dostala po válce obec jméno. "Sama jsem se sem s rodiči jako šestiletá přistěhovala z Csanád Albertu. Moji slovenští předci přišli téměř až na maďarsko-rumunské hranice z Terchové. Nápis v maďarštině je schválnost," tvrdí Anna Mateidesová a dodává, že Maďaři se k mnohým Slovákům často chovají tak, jako by je vyhnali oni. "Měli nás v té době nechat všechny pohromadě, a ne tak roztrousit do maďarských obcí." Starosta Július Borsányi přiznává, že mnohé rány se dodnes nezahojily. "Tešedík je v tom nevinně, že je kvůli sporu spojován s tehdejšími křivdami. Vždyť obec po něm pojmenovali z moci úřední, ale lidé, co deportace pamatují, si ho s tím obdobím jednoduše spojují." Pokud jde o pamětní desku, je neoblomný. Podle něho nemá Tešedík s obcí nic společného. Dodnes neví, proč dostala obec název právě po něm. Poslanci se prý shodli, že někomu, kdo v životě v obci nebyl, taková pocta nepřísluší."Jedna deska už na úřadu visí i s nápisem Mať volá. Instalovali ji místní Slováci, potomci přesídlenců z Maďarska," konstatuje starosta. Slovenští historici tvrdí, že už problém Benešových dekretů dávno uzavřeli a teď je řada na politicích. Dokážou to ale také obyčejní lidé z jižního Slovenska?
Příkladem neblahých pozůstatků Benešových dekretů je spor o památník v obci Tešedíkovo. Žije zde necelých sedmnáct procent Slováků, ostatní obyvatelstvo je maďarského původu. Prostranství před kulturním domem vévodí památník, na kterém deportace do českého pohraničí či k jižním sousedům připomíná nápis v maďarštině. S tím nesouhlasí místní Slováci. Už pětkrát žádali, aby jim obecní zastupitelé umožnili instalovat pamětní desku pedagoga Samuela Tešedíka, po němž dostala po válce obec jméno. "Sama jsem se sem s rodiči jako šestiletá přistěhovala z Csanád Albertu. Moji slovenští předci přišli téměř až na maďarsko-rumunské hranice z Terchové. Nápis v maďarštině je schválnost," tvrdí Anna Mateidesová a dodává, že Maďaři se k mnohým Slovákům často chovají tak, jako by je vyhnali oni. "Měli nás v té době nechat všechny pohromadě, a ne tak roztrousit do maďarských obcí." Starosta Július Borsányi přiznává, že mnohé rány se dodnes nezahojily. "Tešedík je v tom nevinně, že je kvůli sporu spojován s tehdejšími křivdami. Vždyť obec po něm pojmenovali z moci úřední, ale lidé, co deportace pamatují, si ho s tím obdobím jednoduše spojují." Pokud jde o pamětní desku, je neoblomný. Podle něho nemá Tešedík s obcí nic společného. Dodnes neví, proč dostala obec název právě po něm. Poslanci se prý shodli, že někomu, kdo v životě v obci nebyl, taková pocta nepřísluší."Jedna deska už na úřadu visí i s nápisem Mať volá. Instalovali ji místní Slováci, potomci přesídlenců z Maďarska," konstatuje starosta. Slovenští historici tvrdí, že už problém Benešových dekretů dávno uzavřeli a teď je řada na politicích. Dokážou to ale také obyčejní lidé z jižního Slovenska?
</TEXT>
</DOC>
<DOC>
<DOCID>MF-20020506051</DOCID>
<DOCNO>MF-20020506051</DOCNO>
<DATE>05/06/02</DATE>
<TITLE>
Izraelci zabili Palestinku a dvě děti
</TITLE>
<GEOGRAPHY>Jeruzalém</GEOGRAPHY>
<TEXT>
Izraelští vojáci včera na Západním břehu Jordánu zabili palestinskou ženu a dvě děti, když pod izraelským tankem explodovala nálož. Incident se odehrál jižně od Džanínu. Trojice se stala terčem palby poté, co Izraelci střelbou zareagovali na explozi nálože pod svým tankem. Arabské země mezitím během víkendu vyjadřovaly rezervovaný postoj k mírové konferenci o Blízkém východě, která by se měla uskutečnit během léta v Ženevě. Sýrie oznámila, že se jí nezúčastní, zatímco Egypt, klíčová arabská umírněná země, podmiňuje účast stažením Izraele z palestinských území, která nedávno obsadil. Šéf americké diplomacie Colin Powell před nadcházející návštěvou izraelského premiéra Ariela Šarona včera potvrdil, že palestinský prezident Jásir Arafat nadále zůstává pro USA partnerem pro jednání.
Jeruzalém - Izraelští vojáci včera na Západním břehu Jordánu zabili palestinskou ženu a dvě děti, když pod izraelským tankem explodovala nálož. Incident se odehrál jižně od Džanínu. Trojice se stala terčem palby poté, co Izraelci střelbou zareagovali na explozi nálože pod svým tankem. Arabské země mezitím během víkendu vyjadřovaly rezervovaný postoj k mírové konferenci o Blízkém východě, která by se měla uskutečnit během léta v Ženevě. Sýrie oznámila, že se jí nezúčastní, zatímco Egypt, klíčová arabská umírněná země, podmiňuje účast stažením Izraele z palestinských území, která nedávno obsadil. Šéf americké diplomacie Colin Powell před nadcházející návštěvou izraelského premiéra Ariela Šarona včera potvrdil, že palestinský prezident Jásir Arafat nadále zůstává pro USA partnerem pro jednání.
</TEXT>
</DOC>
<DOC>
<DOCID>MF-20020506052</DOCID>
<DOCNO>MF-20020506052</DOCNO>
<DATE>05/06/02</DATE>
<TITLE>
Další bomby v Nebrasce
</TITLE>
<TEXT>
New York - Dalších pět výbušnin bylo v sobotu objeveno v poštovních schránkách v americkém státě Nebraska den poté, co při explozi podobných bomb bylo v pátek v jiných dvou státech zraněno šest lidí. Výbušniny, které nevybuchly, byly stejně jako ty předchozí ve státech Illinois a Iowa doplněny protivládním letákem. V pátek americká pošta oznámila, že při otevírání poštovních schránek ve státech Illinois a Iowa explodovalo šest náloží. Lehce zraněno bylo šest lidí, z toho čtyři poštovní doručovatelé. Bomby v těchto dvou státech tvořily podle policie krátké ocelové trubky připojené na devítivoltovou baterii, které explodují zřejmě tehdy, když se jich někdo dotkne nebo s nimi pohne. Mluvčí policie v Nebrasce Terri Teuverová uvedla, že není jasné, zda incidenty v Illinois a Iowě souvisí s těmi dnešními v Nebrasce, jež leží 643 kilometrů od Illinois. Zatím není jasný ani typ výbušnin. Úřady to označily za akt domácího terorismu a varovaly obyvatele, aby byli opatrní. V kritických oblastech bylo pozastaveno doručování pošty.
</TEXT>
</DOC>
<DOC>
<DOCID>MF-20020506053</DOCID>
<DOCNO>MF-20020506053</DOCNO>
<DATE>05/06/02</DATE>
<TITLE>
Vesmírný turista: Byl to zážitek!
</TITLE>
<TEXT>
Arkalyk, Kazachstán - Rozzářený jihoafrický milionář Mark Shuttleworth, který se včera vrátil po desetidenním výletu do kosmu, nazval let nezapomenutelnou a nejlepší věcí, jakou kdy udělal. Zároveň dodal, že by se chtěl do vesmíru ještě někdy podívat. "Každá sekunda bude vtisknuta do mé paměti a bude se mnou po zbytek života," řekl usmívající se Shuttleworth poté, co byl odnesen z ruského modulu Sojuz TM-33, který měkce přistál s ním a s dalšími dvěma členy posádky v kazašské stepi u města Arkalyk. Když si trojice mužů sedla a mžouravě koukala do slunečního jasu, obdržela velikonoční vajíčka a koláč na oslavu pravoslavných Velikonoc, které se v Kazachstánu včera slavily.
</TEXT>
</DOC>
<DOC>
<DOCID>MF-20020506054</DOCID>
<DOCNO>MF-20020506054</DOCNO>
<DATE>05/06/02</DATE>
<TITLE>
V Bělé chtějí přísnost na běžence
</TITLE>
<TEXT>
Trápení s nemajetnými obyvateli utečeneckého tábora mají zejména místní živnostníci
Přísnější postihování prohřešků cizinců z místního utečeneckého tábora požadují občané Bělé pod Bezdězem. Statistika potvrzuje, že počet prohřešků obyvatel utečeneckého tábora Jezová v posledních letech stoupá.
Bělá pod Bezdězem - S narůstajícím počtem přestupků cizinců z utečeneckého tábora Jezová u Bělé pod Bezdězem se zvětšuje i rozmrzelost místních lidí. "Někdy mám i strach, když tady vyvádějí opilí Ukrajinci. Ale žebrajících dětí a maminek je mi líto," popsala rozporuplnost místního soužití s lidmi mnohdy i neznámých národností Marie Grumichová. Trápení s nemajetnými obyvateli utečeneckého tábora mají především bělští živnostníci. Drobné krádeže jsou ve zdejších obchodech téměř každodenní událostí. Někteří cizinci se snaží bez placení získat zboží různými fintami jednotlivě nebo ve skupinách. "Do krámu vejde skupina lidí, kterým není rozumět, obstoupí prodavačku, aby neměla přehled, a v nastalé tlačenici se snaží vynést z krámu třeba celý kostým. Minimálně jednou za týden se nám to stávalo," popsal jeden z vlastníků bělské prodejny textilu Lubomír Prokůpek zkušenost, jakou má většina zdejších živnostníků. Proto má obchod zamčený a kdo chce nakoupit, musí nejprve zazvonit. "Asi to není podle zákona správně, ale lepší řešení neznám," dodal. Majitelé obchodů mají pocit, že by jim stát v jejich problémech měl více pomáhat. Nechápou, proč ve městě s utečeneckým táborem není služebna cizinecké policie, jejíž příslušníci by provinilce nemilosrdně vyhostili z Česka. "V současné situaci se nám jenom smějí, protože vědí, že se jim nic nestane," tvrdí.
Situaci potvrdila i tajemnice městské přestupkové komise Dagmar Nosková. "Pro většinu cizinců je projednání přestupku jenom formální záležitostí, jsou pouze ojedinělé výjimky, které svého činu litují," uvedla tajemnice městské přestupkové komise Nosková. Ta hlavní důvod vzrůstu počtu přestupků vidí ve změněné skladbě obyvatel tábora. Před lety totiž byly v Jezové spíše rodiny s dětmi, se kterými byly menší potíže. Navíc je utečenecký tábor Jezová mezi žadateli o azyl oblíbeným táborem, neboť z něho mají blízko do Prahy a také do Liberce, to znamená do míst s mnoha pracovními příležitostmi, byť nelegálními. Ředitel utečeneckého tábora Jezová Libor Tondr byl ochotný odpovědět na otázky týkající se přestupků cizinců. Odpovědi však musely projít schvalovacím řízením na správě utečeneckých zařízení pražského ministerstva vnitra a ani po čtyřech dnech čekání do pátečního odpoledne do redakce nepřišly.
</TEXT>
<HEADING>
Přestupky projednávané komisí městského úřadu v Bělé
</HEADING>
<TEXT>
Jeden z žadatelů o azyl odpočívá v parku areálu utečeneckého tábora Jezová na Mladoboleslavsku. Tento tábor je mezi cizinci velmi oblíben, protože odtud mají dobré spojení do Prahy a Liberce.
Jeden z žadatelů o azyl odpočívá v parku areálu utečeneckého tábora Jezová na Mladoboleslavsku. Tento tábor je mezi cizinci velmi oblíben, protože odtud mají dobré spojení do Prahy a Liberce.
</TEXT>
</DOC>
<DOC>
<DOCID>MF-20020506055</DOCID>
<DOCNO>MF-20020506055</DOCNO>
<DATE>05/06/02</DATE>
<TITLE>
Festival folku lámal rekordy
</TITLE>
<GEOGRAPHY>Tuchlovice</GEOGRAPHY>
<TEXT>
To v devítileté historii středočeského folklorního festivalu Tuchlovická pouť 2002 ještě nebylo. O víkendu se zde před očima více než tisícovky návštěvníků vystřídalo šest stovek muzikantů a tanečníků. Na pódiu tuchlovického přírodního amfiteátru se vystřídalo osm dospělých a deset dětských folklorních souborů z Česka, Slovenska a Polska. "Podařilo se nám z tuchlovického festivalu vytvořit takovou malou Strážnici. Atmosféra je tu vynikající," netajil se spokojeností ředitel festivalu Bohumil Chochola. Většina souborů přijíždí do Tuchlovic se zcela novým repertoárem. "Pro soubory je tuchlovický festival motivací, aby připravovaly stále nové věci a neopakovaly se," dodal Chochola. Zájem o vystoupení v Tuchlovicích je podle něj větší, než kolik je možné souborů pozvat. Vrcholem festivalu bylo vystoupení polského souboru Slowianki z Krakova, své příznivce si našel temperamentní slovenský soubor Dudváh i Domažlická dudácká kapela.
Tuchlovice - To v devítileté historii středočeského folklorního festivalu Tuchlovická pouť 2002 ještě nebylo. O víkendu se zde před očima více než tisícovky návštěvníků vystřídalo šest stovek muzikantů a tanečníků. Na pódiu tuchlovického přírodního amfiteátru se vystřídalo osm dospělých a deset dětských folklorních souborů z Česka, Slovenska a Polska. "Podařilo se nám z tuchlovického festivalu vytvořit takovou malou Strážnici. Atmosféra je tu vynikající," netajil se spokojeností ředitel festivalu Bohumil Chochola. Většina souborů přijíždí do Tuchlovic se zcela novým repertoárem. "Pro soubory je tuchlovický festival motivací, aby připravovaly stále nové věci a neopakovaly se," dodal Chochola. Zájem o vystoupení v Tuchlovicích je podle něj větší, než kolik je možné souborů pozvat. Vrcholem festivalu bylo vystoupení polského souboru Slowianki z Krakova, své příznivce si našel temperamentní slovenský soubor Dudváh i Domažlická dudácká kapela.
</TEXT>
</DOC>
<DOC>
<DOCID>MF-20020506056</DOCID>
<DOCNO>MF-20020506056</DOCNO>
<DATE>05/06/02</DATE>
<TITLE>
Na motoristy v Sázavě čeká nová silnice
</TITLE>
<GEOGRAPHY>Sázava</GEOGRAPHY>
<TEXT>
Složitá dopravní situace v Sázavě na Benešovsku, kde byla doprava vedena objízdnými trasami, se dnes stane minulostí. "V poledne předáme úsek silnice od mostu přes řeku směrem k železničnímu přejezdu do užívání motoristům," potvrdil starosta města Sázava Josef Viewegh. Po dvou letech se tak změní cestování městem. O to usilovali radní radní již dlouho. Přestože oprava silnice byla nutná již před lety, cestáři do města dorazili teprve poté, co byla Sázava přeřazena z okresu Kutná Hora na Benešovsko. Rekonstrukce přišla na devět milionů korun a prostředky na opravu hradil stát.
Sázava - Složitá dopravní situace v Sázavě na Benešovsku, kde byla doprava vedena objízdnými trasami, se dnes stane minulostí. "V poledne předáme úsek silnice od mostu přes řeku směrem k železničnímu přejezdu do užívání motoristům," potvrdil starosta města Sázava Josef Viewegh. Po dvou letech se tak změní cestování městem. O to usilovali radní radní již dlouho. Přestože oprava silnice byla nutná již před lety, cestáři do města dorazili teprve poté, co byla Sázava přeřazena z okresu Kutná Hora na Benešovsko. Rekonstrukce přišla na devět milionů korun a prostředky na opravu hradil stát.
</TEXT>
</DOC>
<DOC>
<DOCID>MF-20020506057</DOCID>
<DOCNO>MF-20020506057</DOCNO>
<DATE>05/06/02</DATE>
<TITLE>
Na Kolínsku podél trati hořelo
</TITLE>
<GEOGRAPHY>Kolín</GEOGRAPHY>
<TEXT>
Hned na na několika místech hořelo v sobotu odpoledne v úseku dlouhém asi patnáct kilometrů podél trati Poříčany - Kolín. Požáry hasily hasičské sbory z Kolína, Českého Brodu, jednotka Českých drah a tři sbory dobrovolných hasičů. Oheň vznikl od jisker a okují odletujících od zablokovaného kola jednoho z vagónů nákladního vlaku. Požáry nezpůsobily žádnou škodu, hořela pouze stará tráva. Také hodnota majetku, kterou se hasičům podařilo před plameny uchránit, nebyla vyčíslena a je podle mluvčího nulová. "Nejhorší bylo, že se hasiči ke trati nemohli dostat. Všude k ní nevedou cesty," řekl mluvčí středočeských hasičů Ladislav Křivan. Zablokovaného kola smýkajícího se po kolejích si nevšiml ani personál několika stanic, ani ho nezaznamenal strojvedoucí nákladní soupravy. Proč se kolo zablokovalo, nedokáží České dráhy přesně vysvětlit. "Příčin může být několik. Mohlo se zadřít ložisko nebo mohla zůstat viset brzda," sdělil včera odpoledne Václav Padevět, ředitel odboru bezpečnosti železniční dopravy Generální inspekce Českých drah. "K zadření ložiska dochází nyní velmi zřídka, protože jsou vagóny osazovány valivými a ne kluznými ložisky, jak tomu bylo dříve," dodal.
Kolín - Hned na na několika místech hořelo v sobotu odpoledne v úseku dlouhém asi patnáct kilometrů podél trati Poříčany - Kolín. Požáry hasily hasičské sbory z Kolína, Českého Brodu, jednotka Českých drah a tři sbory dobrovolných hasičů. Oheň vznikl od jisker a okují odletujících od zablokovaného kola jednoho z vagónů nákladního vlaku. Požáry nezpůsobily žádnou škodu, hořela pouze stará tráva. Také hodnota majetku, kterou se hasičům podařilo před plameny uchránit, nebyla vyčíslena a je podle mluvčího nulová. "Nejhorší bylo, že se hasiči ke trati nemohli dostat. Všude k ní nevedou cesty," řekl mluvčí středočeských hasičů Ladislav Křivan. Zablokovaného kola smýkajícího se po kolejích si nevšiml ani personál několika stanic, ani ho nezaznamenal strojvedoucí nákladní soupravy. Proč se kolo zablokovalo, nedokáží České dráhy přesně vysvětlit. "Příčin může být několik. Mohlo se zadřít ložisko nebo mohla zůstat viset brzda," sdělil včera odpoledne Václav Padevět, ředitel odboru bezpečnosti železniční dopravy Generální inspekce Českých drah. "K zadření ložiska dochází nyní velmi zřídka, protože jsou vagóny osazovány valivými a ne kluznými ložisky, jak tomu bylo dříve," dodal.
</TEXT>
</DOC>
<DOC>
<DOCID>MF-20020506058</DOCID>
<DOCNO>MF-20020506058</DOCNO>
<DATE>05/06/02</DATE>
<TITLE>
Závody chrtů mají u nás do anglické tradice daleko
</TITLE>
<TEXT>
Mladá Boleslav - Kdo si chrtí závody spojuje se společenskou smetánkou a peněžitými sázkami jako ve Velké Británii, byl by při závodech v kynologickém areálu Krásná louka v Mladé Boleslavi zklamán. Prvního letošního bodovacího závodu, který byl zároveň součástí česko-polského Slovan Cupu, se zde v sobotu zúčastnilo sedmdesát psů čtyř ras (italský chrtík, whipet, saluka čili perský chrt a dirhaunt), ale ze společenských osobností nikdo. "Do anglické tradice máme hodně daleko," poznamenal pořadatel a zakladatel mladoboleslavských chrtích dostihů Jaroslav Šimek. Proto ani sázení na běhající psy se zatím v Mladé Boleslavi nekoná. Jisté ovšem je, že v roce 2005 bude pojizerský kynologický areál Krásná louka hostit čtyři stovky účastníků mistrovství světa v chrtích závodech. "Děláme všechno proto, aby se o Mladé Boleslavi nemluvilo jenom jako o městě automobilů, ale také jako o městě psů," přeje si Šimek. V sobotním prosluněném areálu na levém břehu Jizery chvíli bloudily tóny čtyřicet let starých českých hitů, než se z amplionů ozvala první výzva, aby chovatelé začali vodit své svěřence ke startovacím boxům. V diváckých ochozech závody sledovali převážně majitelé psů, kteří právě neběželi o body. Svižně uhánějící chrty nepovzbuzovaly lidské hlasy, ale štěkání dalších psů. Psí závody se v Mladé Boleslavi poprvé konaly již v roce 1977. Zdejší kynologický areál Krásná louka je ojedinělý v celé České republice. Má totiž potřebné administrativní a sociální zázemí, stálé výstavní hangáry a zároveň i travnatou dráhu pro dostihy. Jinde mají buď podmínky pro výstavy, nebo jenom pro dostihy. Závodní tratě jsou v tuzemsku pouze čtyři (Mladá Boleslav, Kolín, Lednice a Práskačka u Hradce Králové). Další závody se v Mladé Boleslavi konají za tři týdny. V sobotu 26. května pořadatelé z kynologické společnosti Interdog Bohemia organizují Velkou cenu afghánských chrtů s mezinárodní účastí nejméně sta psů.
</TEXT>
</DOC>
<DOC>
<DOCID>MF-20020506059</DOCID>
<DOCNO>MF-20020506059</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<GEOGRAPHY>Kolín</GEOGRAPHY>
<TEXT>
Rodina malíře darovala městu obrazy Šest velkoformátových obrazů malíře Alvy Hajna leží v současné době v galerii obřadní síně kolínské radnice. Městu je chce darovat rodina malíře, který žil a tvořil v Polních Chrčicích, kde v roce 1991 také zemřel. Radní ale zatím návrh na převzetí obrazů odložili s tím, že nejprve musejí zadat vypracování odborného posudku, jenž určí cenu obrazů. "Musíme ji znát kvůli darovací dani," zdůvodnil místostarosta Jiří Krumich. (vob)
Beroun
</TEXT>
<HEADING>
Muzeum těžby vápence zahájilo novou sezonu
</HEADING>
<TEXT>
Těžební lokomotivou se v sobotu mohli svézt zájemci, kteří přišli na zahájení čtvrté sezony Muzea těžby a dopravy vápence v Českém krasu. Třicetičlenné skupiny návštěvníků projížděly kilometrovou cestu lomem, který se rozkládá nad obcí Svatý Jan pod Skalou na Berounsku. Poté prošly spojovací štolou a nahlédly do strojovny s motorem pro výrobu elektřiny. Muzeum od roku 1999 provozuje spolek Barbora.
Dnes se děje
Mladá Boleslav - Na nádvoří hradu připomenou konec války
Slavnostní akt k připomenutí 57. výročí ukončení II. světové války se koná na nádvoří hradu v Mladé Boleslavi.
</TEXT>
<HEADING>
Beroun - Pokračuje soud s dvěma lékaři
</HEADING>
<TEXT>
U okresního soudu v Berouně pokračuje hlavní líčení s chirurgem Jiřím Holubem a urologem Janem Martínkem. Oba čelí obvinění z trestného činu podvodu, kterého se měli dopustit při operacích cizích státních příslušníků.
U okresního soudu v Berouně pokračuje hlavní líčení s chirurgem Jiřím Holubem a urologem Janem Martínkem. Oba čelí obvinění z trestného činu podvodu, kterého se měli dopustit při operacích cizích státních příslušníků.
</TEXT>
</DOC>
<DOC>
<DOCID>MF-20020506060</DOCID>
<DOCNO>MF-20020506060</DOCNO>
<DATE>05/06/02</DATE>
<TITLE>
Přestavba školy rozdělila obec
</TITLE>
<TEXT>
Starosta cítí snahu zapůsobit na voliče, argumenty o špatném vedení obce nepřijímá
Netvořice - Vhodnou příležitostí pro boj o voliče se v Netvořicích na Benešovsku stala přestavba staré, svému účelu již nesloužící školy. Obec se kvůli škole, v níž najdou místo Česká pošta, rehabilitace, dětský lékař a v patře pět rodin, rozdělila na dva tábory. "Starosta obklopený úzkou skupinkou lidí si rozhoduje o všem a zastupitelstvo neschvaluje řádně podle zákona nic. Všechno až dodatečně. Rekonstrukce školy začala v prosinci, ale až v březnu se schvaloval rozpočet na šest milionů. Nyní jsou náklady už u deseti milionů," říká bývalý místostarosta a nyní zastupitel Vladimír Červinka, hlavní starostův oponent. Taková nařčení ale starosta Jiří Kubásek rezolutně odmítá. "Všechny věci a podklady si každý může ověřit. Stavební dozor přišel na to, že stavba stojí na vodě a že by během pěti až sedmi let byla investice šesti milionů znehodnocena, proto je potřeba ještě sanace zdiva." Situace šla podle odpůrců přestavby dvě století staré školy vyřešit efektivněji. České poště z jejího současného podnájmu nikdo nevypověděl nájemní smlouvu, a když už se měla pošta stěhovat, tak do nově postavené budovy. "Nikdo z radních takové argumenty nechtěl slyšet. Starosta si dělá, co chce," tvrdí Červinka a připomíná, že obecní rozpočet je již nyní na straně výdajů zatížen částkou 13 milionů korun, zatímco příjmy tvoří necelou polovinu této sumy. Starosta Kubásek cítí za Červinkovými útoky snahu zapůsobit na voliče a argumenty o svérázném vedení obce nepřijímá. "Žádný podvod se v Netvořicích nekoná. Na úřad chodí audit, máme také svou kontrolní komisi. Vše je projednáváno na veřejných zasedáních a zápis z celého jednání si lidé mohou přečíst na vývěsce." Kubásek také vysvětluje, proč se stará škola, o níž se mluvilo již před třemi roky, začala rekonstruovat až nyní. "Končí volební období, chtěli jsme po době, kdy jsme šetřili na opravu, její rekonstrukci dokončit." Červinka považuje opravu školy za Kubáskův předvolební tah a snahu zaujmout voliče. "Dělá to dobře. Například když je pohřeb, vezme kosu a dělá, že seká trávu. Staří lidé pak říkají, že máme starostu, který seká trávu," tvrdí Červinka. Kvůli nejednotným názorům na chod obce odešlo ze zastupitelstva během tohoto volebního období již 11 jeho členů. "Nechtěli se podílet na věcech, které se na radnici děly. Starosta je přesvědčen o tom, že je nadřízeným zastupitelů. On dodnes nepochopil princip řízení obce. K odvolání starosty mělo dojít již před dvěma roky, ale díky tiché dohodě místostarosty s jednou zastupitelkou starosta na radnici zůstal," je přesvědčen Červinka. Starosta Jiří Kubásek ale odchod tolika zastupitelů vidí jinak. "Po volbách měl za sebou pan Červinka devět lidí, a ti začali prosazovat své věci. Někteří to nemohli unést a odstoupili. Ti zastupitelé, kteří zde nyní jsou, se do problémů vtělili a život v obci je zajímá. Pan Červinka má své podnikání, on nestíhal vykonávat ještě funkci místostarosty. Nevím, proč neřekne pravdu."
</TEXT>
</DOC>
<DOC>
<DOCID>MF-20020506061</DOCID>
<DOCNO>MF-20020506061</DOCNO>
<DATE>05/06/02</DATE>
<TITLE>
Záchytka v Kolíně nezanikne
</TITLE>
<GEOGRAPHY>Kolín</GEOGRAPHY>
<TEXT>
Záchytná stanice v Kolíně, kterou trápí nedostatek peněz, nepřestane poskytovat služby Kutnohorsku a Nymbursku. Většina z města totiž vyslyšela prosby kolínských radních a na konto radnice poslala celkem 236 tisíc korun. Příspěvek má pomoci zajistit fungování záchytky pro letošní rok. Nejvyšší částku, 100 tisíc korun, vyčlenili zastupitelé Kutné Hory, Čáslav a Nymburk dali o polovinu méně. Provoz záchytné stanice stojí ročně milion korun.
Kolín - Záchytná stanice v Kolíně, kterou trápí nedostatek peněz, nepřestane poskytovat služby Kutnohorsku a Nymbursku. Většina z města totiž vyslyšela prosby kolínských radních a na konto radnice poslala celkem 236 tisíc korun. Příspěvek má pomoci zajistit fungování záchytky pro letošní rok. Nejvyšší částku, 100 tisíc korun, vyčlenili zastupitelé Kutné Hory, Čáslav a Nymburk dali o polovinu méně. Provoz záchytné stanice stojí ročně milion korun.
</TEXT>
</DOC>
<DOC>
<DOCID>MF-20020506062</DOCID>
<DOCNO>MF-20020506062</DOCNO>
<DATE>05/06/02</DATE>
<TITLE>
Honosnou oslavu radnice neplatila
</TITLE>
<GEOGRAPHY>Kolín</GEOGRAPHY>
<TEXT>
Slavnostní zahájení stavby nové továrny Toyoty a Peugeotu, které se za účasti stovek hostů uskutečnilo začátkem dubna v Kolíně, platily obě automobilky. Nepotvrdily se tak zprávy kolující po Kolíně, podle nichž za oslavu s bohatým občerstvením, které se zúčastnili představitelé automobilek a premiér Miloš Zeman, zaplatila radnice částku v rozmezí od tří do deseti milionů korun. "Všechno bylo v režii investora," uvedla včera mluvčí vládní agentury Czechinvest Pavlína Bolfová. Továrna začne vyrábět koncem roku 2005.
Kolín - Slavnostní zahájení stavby nové továrny Toyoty a Peugeotu, které se za účasti stovek hostů uskutečnilo začátkem dubna v Kolíně, platily obě automobilky. Nepotvrdily se tak zprávy kolující po Kolíně, podle nichž za oslavu s bohatým občerstvením, které se zúčastnili představitelé automobilek a premiér Miloš Zeman, zaplatila radnice částku v rozmezí od tří do deseti milionů korun. "Všechno bylo v režii investora," uvedla včera mluvčí vládní agentury Czechinvest Pavlína Bolfová. Továrna začne vyrábět koncem roku 2005.
</TEXT>
</DOC>
<DOC>
<DOCID>MF-20020506063</DOCID>
<DOCNO>MF-20020506063</DOCNO>
<DATE>05/06/02</DATE>
<TITLE>
BIKES SHOW 2002
</TITLE>
<TEXT>
V Bakově nad Jizerou uspořádal motorkářský klub Black Cattle o uplynulém víkendu akci Bikes show 2002. Do rekreačního areálu se sjelo tisíc motorkářů z tuzemska, Polska a Německa. Absolvovali program, který začal v pátek odpoledne a skončil až nad nedělním ránem. Jeho součástí byly různé soutěže, společná vyjížďka, sprinterské závody na hoškovickém letišti, rockový koncert i striptýz.
</TEXT>
</DOC>
<DOC>
<DOCID>MF-20020506064</DOCID>
<DOCNO>MF-20020506064</DOCNO>
<DATE>05/06/02</DATE>
<TITLE>
Oslava máje se vydařila
</TITLE>
<GEOGRAPHY>Chocerady</GEOGRAPHY>
<TEXT>
Podvanácté se od roku 1989 v Choceradech na Benešovsku sešli lidé, aby oslavili příchod máje. Staročeské máje zde mají velký ohlas. Znovuobnovená tradice letos začala, jako již tradičně, v pátek v noci, kdy postavili chlapci svobodným dívkám před dům břízku. Tam, kde se na ní objevily barevné pentle, zastavil se průvod s králem Májí v čele. "Letos bylo čtrnáct zastavení. Před domy dívek se tančilo a rodiny dívek připravily i pohoštění," popsal akci Martin Dřízhal z pořádajícího občanského sdružení Apfel Company. Krále jedoucího na dvoukoláku taženém koněm doprovázela královská družina v kostýmech a hudba kapely Maršovanka. Poté, co se k doprovodu krále přidávalo stále více lidí, zastavil průvod na choceradské návsi.
Chocerady - Podvanácté se od roku 1989 v Choceradech na Benešovsku sešli lidé, aby oslavili příchod máje. Staročeské máje zde mají velký ohlas. Znovuobnovená tradice letos začala, jako již tradičně, v pátek v noci, kdy postavili chlapci svobodným dívkám před dům břízku. Tam, kde se na ní objevily barevné pentle, zastavil se průvod s králem Májí v čele. "Letos bylo čtrnáct zastavení. Před domy dívek se tančilo a rodiny dívek připravily i pohoštění," popsal akci Martin Dřízhal z pořádajícího občanského sdružení Apfel Company. Krále jedoucího na dvoukoláku taženém koněm doprovázela královská družina v kostýmech a hudba kapely Maršovanka. Poté, co se k doprovodu krále přidávalo stále více lidí, zastavil průvod na choceradské návsi.
</TEXT>
</DOC>
<DOC>
<DOCID>MF-20020506065</DOCID>
<DOCNO>MF-20020506065</DOCNO>
<DATE>05/06/02</DATE>
<TITLE>
Město sáhlo k hrozbě
</TITLE>
<TEXT>
Týnec nad Sázavou - Tři roky trvající nespokojenost obyvatel sídliště v Týnci nad Sázavou s neúměrným zvyšováním ceny tepla ukončil teprve zásah radnice. "Město pohrozilo teplárně, že se od odběrů odpojí a nechá vypracovat projekt na rozvod plynu po městě," řekl František Vejmelka ze Stavebního bytového družstva Týnec s tím, že by tak u každého domu vznikla samostatná kotelna. Teprve po této výhrůžce se neměnný postoj teplárny začal obracet. "Vedení teplárny souhlasilo, že se znovu ustaví dozorčí rada," uvedl místostarosta Týnce Oldřich Sládek. Jednání mezi teplárnou a dozorčí radou by se mělo uskutečnit po 15. květnu.
</TEXT>
</DOC>
<DOC>
<DOCID>MF-20020506066</DOCID>
<DOCNO>MF-20020506066</DOCNO>
<DATE>05/06/02</DATE>
<TITLE>
Ceny benzinu ve středních Čechách
</TITLE>
<TEXT>
Čerpací stanice Místo Natural 95 Nafta
Shell CS Kladno 25,50 22,30
Robin Oil Unhošť 24,90 21,90
Čechotrans Rakovník 25,70 22,50
Pap Oil Jesenice 24,20 21,50
Petra Slaný 25,50 22,20
Esso Bělčice 25,90 22,90
Král Týnec nad Sázavou 24,70 21,90
</TEXT>
</DOC>
<DOC>
<DOCID>MF-20020506067</DOCID>
<DOCNO>MF-20020506067</DOCNO>
<DATE>05/06/02</DATE>
<TITLE>
- Majáles s tradičním výběrem krále a průvodem pořádají od 13 hodin studenti Gymnázia Kladno na náměstí Starosty Pavla.
</TITLE>
<TEXT>
- Veřejné projednávání změny územního plánu bývalého vojenského prostoru se koná od 16 hodin v Milovicích.
- U rakovnické Vysoké brány probíhá celodenní program divadelníků, hudebníků, kejklířů, šermířů a trhovců.
- V podání komorního souboru Ludus musicus zazní ve votickém Husově sboru Popelka Nazaretská Václava Renče.
- Do Sedmé základní školy v Kladně začíná navážení počítačů v rámci ministerské kampaně Internet do škol.
- V Dobříši začínají čtyřdenní oslavy 750. výročí od první písemné zmínky o městě.
- Soutěž hasičů ve vyprošťování zraněných osob začne ve 14 hodin před budovou slánské radnice.
- Rekonstrukce poslední bitvy 2. světové války na evropském bojišti začne ve Slivici u Milína ve 13.45 hodin.
</TEXT>
</DOC>
<DOC>
<DOCID>MF-20020506068</DOCID>
<DOCNO>MF-20020506068</DOCNO>
<DATE>05/06/02</DATE>
<TITLE>
V Poděbradech lidé viděli, kdo a jak jim umí pomáhat
</TITLE>
<GEOGRAPHY>Poděbrady</GEOGRAPHY>
<TEXT>
Jak by si hasiči poradili s likvidací požáru v poděbradském zámku? To byla jedna z věcí, kterou mnoha divákům uplynulou sobotu v Poděbradech předvedli v rámci setkání příslušníků všech možných záchranářských organizací České republiky. Centrální náměstí, labské nábřeží i populární lázeňská kolonáda byly plné rozličných akcí. Ve vodě jarně studeného Labe například žabí muži ukázali, jak jsou schopni pomoci topícímu se člověku a do bezpečí dopravit zachráněnou osobu i odvážného zachránce na lodi, ale i vrtulníkem. Ten nechtěně likvidoval simulovaný požár na skalnatém ostrohu uprostřed Labe, když vířením mohutné vrtule smetl zapálené chrastí do řeky. Ale figuranty představující zraněné zachránil bez chybičky. Na náměstí si na své přišli zájemci o historickou techniku. Některá prezentovaná hasičská zařízení bylo možné označit za unikáty, neboť pocházela dokonce až z předminulého století. Lákala však diváky podobně jako ukázky techniky nejmodernější. Především speciální vozy hasičů z kralupského Kaučuku stály za pozornost. K vidění byly i jiné složky integrovaného záchranného systému (policisté, zdravotníci) a různě specializované instituce (báňská či speleologická záchranná služba). Ve stínu stromů lázeňské kolonády skromně postávali dva muži ze speciálního policejního týmu pyrotechniků. Předváděli ochranný oblek, který s kevlarovým pancéřováním váží pětatřicet kilogramů a stojí přibližně jeden milion korun. "Měl by člověka ochránit při výbuchu až tří kilogramů plastické trhaviny ze vzdálenosti tří metrů," sdělil jeden z pyrotechniků. "Nemám strach, ale respekt ano," řekl ke svému zaměstnání. Nad otázkou, jaký vidí rozdíl mezi pojmy strach a respekt, po chvíli přemítání odvětil, že respekt vnímá jako zvládnutý strach. "Takové zaměstnání bych teda nechtěl mít," utrousil jeden z náhodných posluchačů. Uprostřed jindy klidné kolonády v sobotu odpoledne předváděli policisté, jak s pomocí psa dokáží zlikvidovat ozbrojeného záškodníka. Po ukončení simulované automobilové honičky za unikajícím zločincem vyslali policisté psa a sami ho následovali v neprůstřelných oblecích. Když v závěru ukázky klapla želízka na zápěstích zločince, uznalí diváci akci odměnili potleskem. "Hlavně, aby se jim to povedlo, až to někdy budu potřebovat," poznamenal jízlivě zhruba dvoumetrový pořízek v tílku a s tetováním na rameni. Ke konci přehlídky se na poděbradském náměstí už poněkolikáté rozkvílela stará hasičská siréna, kterou si mohl zkusit roztočit každý kolemjdoucí. Zkoušeli to s radostí hlavně malí kluci a v ubíhajícím dnu a s přibývajícím počtem vypitých piv čím dál častěji chlapi z hasičské party oblečené v historických bílých uniformách.
JAK PŘI HAVÁRII?
Na setkání záchranářů hasiči předváděli vyprošťování osob z havarovaných aut.
</TEXT>
</DOC>
<DOC>
<DOCID>MF-20020506069</DOCID>
<DOCNO>MF-20020506069</DOCNO>
<DATE>05/06/02</DATE>
<TITLE>
Rozdíly mezi nemocnicemi vzrostou
</TITLE>
<TEXT>
V nemocnicích v Příbrami, Kladně, Kolíně a Mladé Boleslavi by pacienti měli najít všestrannou péči
</TEXT>
<HEADING>
ZDRAVOTNICTVÍ, ZDRAVÝ ŽIVOT
</HEADING>
<TEXT>
Střední Čechy - Pacienty, kteří využívají nemocniční péči, čekají od příštího roku postupné změny. Na rozdíl od dosavadního systému totiž budou mít střední Čechy v budoucnu čtyři hlavní nemocnice, ve kterých bude soustředěna komplexní péče o pacienty. Hejtmanství o nich dnes hovoří jako o oblastních nemocnicích. Plánuje totiž dalekosáhlé změny ve zdravotnictví, jakmile lékařská zařízení přejdou od Nového roku z okresních úřadů do působnosti kraje. Ačkoli dnes ještě vůbec není jisté, jak bude zdravotní péče pod vedením hejtmanství vypadat, rýsuje se rozdělení kraje na čtyři spádová území - Příbram, Kladno, Mladá Boleslav a Kolín. Každé z těchto území bude mít svoji oblastní nemocnici. Rozdíl mezi těmito čtyřmi zařízeními a zbytkem nemocnic ve Středočeském kraji bude zřetelný. Oblastní nemocnice mají být vybaveny zařízením pro všestrannou péči. Zbylé nemocnice, kterým se bude říkat základní, budou zajišťovat v podstatě jen to nejnutnější. Ze základních nemocnic by měla zmizet například gynekologická lůžková oddělení a porodnice. Právě to však nemocnice, které se nestanou těmi "vyššími", oblastními, pociťují jako nešťastný krok. "Nemůžeme přece čtvrtit, co patří do základní péče a co už ne. Chápu, že se v každé nemocnici nedá dělat neurochirurgie. Ale co je to za nemocnici, která nemá porodnické oddělení?" diví se ředitel nemocnice ve Slaném Jiří Šimák. Tato nemocnice sice patří městu, ale dnes se podle krajského úřadu ještě neví, které nemocnice nakonec tato reorganizace čeká. "Co která nemocnice bude mít, by se mělo posuzovat citlivěji. Bylo by určitě lepší nechat na samotných nemocnicích, co lidé v dané oblasti potřebují a vyžadují," domnívá se Jiří Šimák. Zástupce ředitele nemocnice v Berouně Zdeněk Kot říká, že všechna oddělení považuje za jednotný celek. "Naše nemocnice funguje jako živý organismus, který má svoje srdce a plíce. Jednotlivá oddělení na sebe úzce navazují," říká. Představy o nově uspořádaných nemocnicích ve středních Čechách však obhajuje člen krajské zdravotní komise Vladimír Mirka. "Není možné, aby lékaři v každé malé nemocnici operovali třeba nádory hrtanu, když mají takový případ třeba jen třikrát do roka. Pokud takovéto operace nedělají častěji, mohou být nejistí, tudíž vystaveni stresu a výsledek nemusí dopadnout nejlépe," říká Vladimír Mirka. Podle něj se totéž týká i porodů. "Každý porod nemusí probíhat snadno a jestliže má některá nemocnice menší počet porodů za rok, snižuje se tím praxe a zkušenost lékařů. Takový lékař snadno udělá chybu, kdežto pro jiného, který dělá porody dnes a denně, je to rutina," dodává. Pro novou koncepci je také Jaromír Bureš, ředitel kladenské nemocnice, která se zřejmě stane tou "vyvolenou" oblastní. "Mě to těší. Tato nemocnice byla vždy lépe vybavená než okolní nemocnice, takže považuji za přirozené, pokud budeme vybráni," říká Bureš.
Jak se má měnit zdravotnictví v kraji
- Dokončí se privatizace soukromých ordinací
- Vybuduje se nový systém záchranné služby a lékařské služby první pomoci
- Místo jedné krajské nemocnice budou čtyři oblastní, ve kterých bude zajištěna komplexní péče
- Přibudou nová hospicová lůžka pro dospělé i dětské pacienty
Některé internetové adresy, kde najdete podrobnosti o zdravotnictví
www.zdravotnictvi.cz
Tyto stránky jsou určeny pro odborné pracovníky ve zdravotnictví, zajímavé jsou ale také pro laiky
www.mzcr.cz
Oficiální stránky Ministerstva zdravotnictví České republiky
www.osz.cmkos.cz
Odborový svaz zdravotnictví a sociální péče ČR
www.dent.cz
Server českých zubních lékařů
www.lkcr.cz
</TEXT>
<HEADING>
Oficiální stránky České lékařské komory
</HEADING>
<TEXT>
Oční oddělení kolínské nemocnice, která by se podle plánů krajského úřadu měla stát jednou ze čtyř oblastních nemocnic, má od začátku letošního roku oční laser za tři miliony korun. Přístroj umožňuje nekrvavé chirurgické zákroky u pacientů trpících zeleným i šedým zákalem nebo u diabetiků s onemocněním sítnice. Kolínské oční oddělení tak má srovnatelné vybavení s fakultními nemocnicemi a je špičkou ve Středočeském kraji.
Oční oddělení kolínské nemocnice, která by se podle plánů krajského úřadu měla stát jednou ze čtyř oblastních nemocnic, má od začátku letošního roku oční laser za tři miliony korun. Přístroj umožňuje nekrvavé chirurgické zákroky u pacientů trpících zeleným i šedým zákalem nebo u diabetiků s onemocněním sítnice. Kolínské oční oddělení tak má srovnatelné vybavení s fakultními nemocnicemi a je špičkou ve Středočeském kraji.
</TEXT>
</DOC>
<DOC>
<DOCID>MF-20020506070</DOCID>
<DOCNO>MF-20020506070</DOCNO>
<DATE>05/06/02</DATE>
<TITLE>
Bývalý vzpěrač nyní bere léky proti bolestem
</TITLE>
<GEOGRAPHY>Benešov</GEOGRAPHY>
<TEXT>
Nyní pětačtyřicetiletý mistr někdejší ČSSR ve vzpírání Josef Kverek je od svých dvaceti sedmi let v invalidním důchodu. Diagnóza? Epilepsie, závažné víceorgánové postižení způsobené přetěžováním opěrného a svalového systému a podáváním anabolik. Projevy lehkého parkinsonského syndromu, deprese a potíže neurologicko-psychiatricko-ortopedického rázu. Přesto ho nedávno Okresní úřad v Benešově označil za zdravého a nařídil mu, aby vrátil průkaz zdravotně a tělesně postižených osob. Bývalý vzpěrač Kverek velmi dobře ví, jak ke svým chorobám před více než dvaceti lety přišel. "Pořád jsme dostávali nějaké pilulky a injekce. Bylo nám řečeno, že jsou to vitamíny. Teprve později jsme se dozvěděli, že do nás cpali anabolika," vypráví bývalý sportovec, který nyní bere utišují léky proti bolestem. "Sice se dělaly kontrolní testy, jestli jsme v pořádku, ale i když výsledky něco objevily, tak nám stejně nikdo nic neřekl. Byli jsme v kolotoči, ze kterého nebylo úniku. Jestli odejdeš, tak ti dáme takový posudek, že neseženeš práci, říkali nám. Tak se každý snažil podat co nejlepší výkon," podotýká. Tenkrát se ale cítil skvěle. Trénoval, zvyšovala se mu váha, čím dál těžší činky zvedal se stále menší námahou. "Dřel jsem jak kůň, ale zároveň jsem tušil, že to samo od sebe není možné. Jenomže zároveň s výkonností se začala zvyšovat agresivita, byl jsem podrážděný a nesoustředěný. Přidaly se i sexuální problémy," popisuje Kverek. Když kvůli zdravotním problémům přestal sportovat, pracoval chvíli jako vězeňský dozorce. V tu dobu se však vystupňovaly jeho epileptické záchvaty, a tak musel zůstat doma. Dlouho žil v domě s pečovatelskou službou, před čtyřmi lety se přistěhoval do Benešova a rok žil na invalidním vozíku. "V nemocnici v Motole mě dali zase dohromady. Teď už můžu částečně chodit, dokážu už zase mluvit. Já totiž jeden čas přestal souvisle mluvit, a tak jsem se to učil zase od začátku," říká Kverek. Přesto mu posudková komise Okresního úřadu v Benešově odebrala všechny invalidní výhody a nařídila mu vrátit průkaz ZTP. Nepřesvědčil ji ani zdravotní posudek vypracovaný lékařem a exministrem zdravotnictví Martinem Bojarem, který Kverka léčí od roku 1994. Komise však neshledala důvody, proč by měl Josef Kverek průkaz nadále využívat. Ten se odvolal ke krajskému úřadu, který však rozhodnutí okresního úřadu potvrdil. "Nenašli jsme ze strany okresního úřadu žádné pochybení. Pokud se chce pan Kverek nějak bránit, může se obrátit už jedině k soudu," tvrdí mluvčí středočeského hejtmanství Petr Husák. Co bude dál, to zatím Josef Kverek neví. Ačkoli průkaz ZTP už nemá, zatím stále zůstává v invalidním důchodu. "Vůbec netuším, zda mi nevezmou i ten důchod. Vše je teď čerstvé, tak zatím přemýšlím, co dělat," říká bývalý vzpěrač.
</TEXT>
<HEADING>
CO DÁL?
</HEADING>
<TEXT>
Mistr někdejší ČSSR ve vzpírání Josef Kverek je již sedmnáct let v invalidním důchodu. Přesto ho nedávno Okresní úřad v Benešově označil za zdravého a nařídil mu, aby vrátil průkaz zdravotně a tělesně postižených osob.
Mistr někdejší ČSSR ve vzpírání Josef Kverek je již sedmnáct let v invalidním důchodu. Přesto ho nedávno Okresní úřad v Benešově označil za zdravého a nařídil mu, aby vrátil průkaz zdravotně a tělesně postižených osob.
</TEXT>
</DOC>
<DOC>
<DOCID>MF-20020506071</DOCID>
<DOCNO>MF-20020506071</DOCNO>
<DATE>05/06/02</DATE>
<TITLE>
Nejprve nastanou změny v záchranné službě
</TITLE>
<TEXT>
Střední Čechy - Krajský úřad Středočeského kraje chystá výrazné změny ve středočeském zdravotnictví. Jednou z vůdčích postav zdravotnické reformy je hejtmanův zástupce Josef Kantůrek. Chce přeorganizovat nemocnice, rozšířit počet soukromých ordinací a posílit záchranný systém.
Už víte, jaké konkrétní změny by měly ve zdravotnictví Středočeského kraje nastat?
První změny potkají záchrannou službu a lékařskou službu první pomoci. Centrála záchranné služby se přesune z Prahy do Kladna. Místo jedné krajské nemocnice bude mít kraj čtyři oblastní. Další změny se týkají hygienické služby.
Máte už nějakou představu o tom, co v tuto chvíli lékařům či pacientům nejvíc vadí, čeho se jim nedostává?
Pacientům vadí výpadky ve fungování zdravotní péče, v její kvalitě a dostupnosti. Soukromí lékaři nejsou spokojeni s výší úhrad od pojišťoven a lékaři v nemocnici si stěžují na nízký plat. Asi to nepůjde vyřešit v krátké době, ale budeme se o to snažit.
Vedení Středočeského kraje se chystá podle dosavadních kroků udělat změny v systému záchranné služby. Jaké budou, jak se dotknou občanů kraje?
Jednotlivá střediska záchranné služby rozmístíme tak, aby byla záchranka pro každého volajícího člověka dosažitelná do 15 minut. Musíme zajistit leteckou záchrannou službu, kterou střední Čechy nemají.
Myslíte si, že zdravotnictví ve středních Čechách funguje nebo ne? Navrhované změny svědčí spíše o druhé variantě.
Nechceme měnit a řídit to, co funguje samo, musíme ale změnit systém tam, kde selhává.
</TEXT>
</DOC>
<DOC>
<DOCID>MF-20020506072</DOCID>
<DOCNO>MF-20020506072</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
KINO ATLANTIS: Křižovatka smrti 2. Inspektor hongkongské policie detektiv Lee a losangeleský detektiv Carter jsou nerozlučnými přáteli od doby, kdy společně zachránili dcerku čínského velvyslance ze spárů únosců. Teď jsou oba v Hong Kongu a užívají si volna. Jenomže chvíle oddechu vystřídá hektické vyšetřování. Na americké ambasádě exploduje nálož a zabije dva agenty, kteří tu vyšetřovali finanční machinace. A protože vše nasvědčuje tomu, že za atentátem stojí elegantní a nemilosrdný šéf místních triád Ricky Tan, budou mít naši hrdinové opět plné ruce práce... ( 17.30, 20.00) PIARISTICKÁ KOLEJ: TRADICE PIARISTICKÉ VZDĚLANOSTI A KULTURY. Komorní expozice o vzdělávacím řádu piaristů a jeho působení v Benešově je umístěna v klášterním ambitu. Přístupný je též rajský dvůr se slunečními hodinami. Otevřeno ve všední dny od 7.00 do 18.00. RADNICE: AP ATELIER J. PLESKOTA A PŘESTAVBA BENEŠOVSKÉ RADNICE. Komorní expozice umístěná ve foyer radnice seznamuje s tvorbou známého pražského atelieru a problematikou přestavby radnice, za kterou její autoři obdrželi Grand Prix Obce architektů.
KINO MÍR: Lásce na stopě. Jonathan a Sára jsou oba profesionálně úspěšní mladí lidé, žijící ve spokojených partnerských vztazích se svatbou na spadnutí a ve vzájemné vzdálenosti několika tisíc kilometrů. V této situaci jim oběma pár událostí připomene setkání před lety - stopováním těchto osudových znamení, která se jen zdají být náhodná, se pokoušejí najít jeden druhého. ( 17.30) Perníková věž ( 20.00)
KINO SVĚT: Andělská tvář. Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila. ( 17.00, 19.30)
MĚSTSKÉ KINO: Taková zvláštní rodinka. Royal Tanenbaum a jeho žena Etheline vychovávají dva vlastní syny a adoptovanou dceru. Všechny děti jsou velice nadané, skoro geniální. Jednoho dne však Royal rodinu opustí, což - jak se později ukáže - poznamená jeho potomky víc, než by si kdo myslel. Uplyne dvacet let, Etheline se chce vdát za dlouholetého přítele rodiny, dcera Margot se rozchází se svým manželem a vrací se domů, podobně jako její ovdovělý bratr Chas se svými dvěma malými syny, jejichž matka tragicky zahynula. A najednou se objeví na scéně zestárlý Royal, který rozházel všechny peníze a vzal by zavděk i chladnoucím rodinným krbem. Nikdo ho nevítá s nadšením, ale když prozradí, že je těžce nemocný, rodina se nad ním slituje. ( 20.00)
MUZEUM BETLÉMŮ: KARLŠTEJNSKÝ KRÁLOVSKÝ BETLÉM. Největší český pohyblivý betlém a expozice starých českých betlémů. MUZEUM VOSKOVÝCH FIGURÍN: POSTAVY Z ČESKÉ HISTORIE. Voskové figuríny postav z českých dějin si lze prohlédnout denně od 9.00 do 18.00.
KINO HUTNÍK: Dannyho parťáci. Lupič Danny Ocean je mužem akce. Ještě neuplynulo ani čtyřiadvacet hodin od chvíle, kdy ho propustili z věznice v New Jersey, a už plánuje další kšeft. Za jednu noc hodlá Danny spolu s týmem jedenácti specialistů přepadnout najednou hned tři kasina, která ve svých sejfech skrývají sto padesát milionů dolarů. ( 17.30) Bulšit. Nová parodie na všechny teenagerské filmy, které jste viděli (a na několik, které jste neviděli) nemá úctu před ničím, včetně vašeho dobrého vkusu. ( 20.00) KINO SOKOL: Výlet. Absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál. ( 20.00) Deník Bridget Jonesové. Bridget Jonesová je mírně obtloustlá, svobodná třicátnice, která má ve svém životě zdánlivě jednoduchá a splnitelná přání - shodit pár kil a najít opravdový vztah. Jenže právě rok, do něhož vstoupila s rozhodnutím vést si deník, jí přináší jednu pohromu za druhou. Především se zamiluje do svého pohledného šéfa, aby vzápětí zjistila, že mu dělá jen bokovku, zatímco jeho stálá přítelkyně je vychrtlá a navíc bohatá. Bridget dá proto v práci výpověď a vrhne se střemhlav na kariéru televizní moderátorky. Brzy zjišťuje, že to není profese pouze o úsměvech a úspěchu. Matka jí navíc neúnavně dohazuje jednoho chlapa za druhým, mezi nimi i obstarožního seladona Marka Darcyho v příšerném svetru se soby. Ještě že má vždy po ruce lahvičku oblíbeného chardonnay a krabičku cigaret. Jenže pak se stane něco, s čím Bridget skutečně nepočítala. Kdo by to také do toho nadutého Marka řekl. ( 17.30) KINOKAVÁRNA: Černý jestřáb sestřelen. Část elitní jednotky armády USA je v roce 1993 poslána do somálského Mogadishu, aby se stala součástí mírové operace Spojených národů. Úkolem mise je unést několik vysokých důstojníků somálského diktátora. Jde o součást strategického plánu na potlačení občanské války, která zuří po celé zemi. Ovšem zdánlivě bezpečně naplánovaná mise se obrátí nesprávným směrem. Rangers i veteráni musí bok po boku bojovat proti zdrcující přesile a prchat za nepřátelskými liniemi, dokud se záchrannému konvoji nepodaří vyrazit k jejich záchraně. V těžkém boji umírají přátelé, formují se vztahy, chlapci se stávají muži a vojáci se učí, jak vypadá skutečná tvář války a hrdinství. ( 20.00) STŘEDOČESKÉ DIVADLO: Mladí Náhlovští. Pořad dvojice populárních bavičů. ( 19.00) GALERIE ZDEŇKA: CESTY. Kresby a akvarely Přemysla Povondry.
KINO VLTAVA: Ti druzí. Příběh se odehrává na konci druhé světové války, kdy Grace čeká doma s dvěma dětmi na návrat manžela z bojů. Děti trpí alergií na sluneční světlo, dům v Jersey je proto celý potemnělý a v uzavřeném světě jeho zšeřelých zákoutí se kromě Grace, dětí a služebnictva skrývá cosi dalšího. Celosvětově úspěšný horor vzbudil mimořádnou pozornost už na benátském filmovém festivalu, kromě diváckého ohlasu se setkal i s velmi příznivým přijetím u kritiky. Jde o stylově čistý horor, v němž strach vytváří atmosféra neustálého ohrožení a nikoli opulentní speciální efekty. ( 20.00)
</TEXT>
</DOC>
<DOC>
<DOCID>MF-20020506073</DOCID>
<DOCNO>MF-20020506073</DOCNO>
<DATE>05/06/02</DATE>
<TITLE>
Tip dnes
</TITLE>
<TEXT>
Berounské kino Mír a kolínské Kino 99 dnes uvádějí český film Perníková věž. Jakub, kterému zahynula životní láska Věra, je přesvědčen, že za její smrt je odpovědný "boss" oblastního podsvětí přezdívaný "Pexeso". Mladík, neustále zápasící s drogovou závislostí, si opatří zbraň a rozhodne se smrt dívky pomstít na večírku v Pexesově nočním klubu. Přestřelka v klubu končí jinak, než si Jakub představoval, a také pátrání po viníkovi Věřiny smrti končí překvapivě.
</TEXT>
</DOC>
<DOC>
<DOCID>MF-20020506074</DOCID>
<DOCNO>MF-20020506074</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
KINO SVĚT: Milionový závod ( 19.00) MĚSTSKÉ TYLOVO DIVADLO: Don Quijote de la Ancha (Divadlo Klauniky Brno). Dialektická klauniáda na motivy románu M. Cervantese Saavedry chopeného podle vzoru velkého českého emigranta J. A. Komenského. Režie Bolek Polívka. ( 19.30) GALERIE FELIXE JENEWEINA: NOVÉ PŘÍRŮSTKY SBÍREK GFJ. Výstava obrazů, které získala galerie v letech 1996 až 2001.
PAMĚTNÍ SÍŇ SLAVNÍKOVSKÉ LIBICE: STÁLÁ EXPOZICE. Historicko-archeologická expozice podává přehled od začátku slovanského osídlení regionu v 6. století do zániku hradiska ve 12. století.
PAMÁTNÍK LIDICE: STÁLÁ EXPOZICE. Tragický osud obce Lidice a jejích obyvatel za 2. světové války.
KINO SOKOL: Divoké včely. Hořkosladká komedie vypráví příběh o citové izolaci mladých lidí, kteří žijí v uzavřeném světě zapadlé vesnice na severu Moravy. Čerstvě plnoletý nesmělý lesní dělník Kája je nešťastně zamilovaný do prodavačky z vesnického kiosku Božky. Božka si čím dál více uvědomuje svou osamělost, jednak ve vztahu k prostředí, v němž žije, jednak k místnímu idolu Laďovi, obdivovateli Michaela Jacksona. Na nečekanou návštěvu přijíždí do vesnice Kájův starší bratr Petr a na povrch začnou vystupovat do té doby utajované skutečnosti. Na hasičské zábavě se odkrývají skryté lásky a averze, které si hrdinové až dosud nepřipouštěli. ( 20.00) GALERIE ERASMUS: KVĚTY VODY. Obrazy vystavuje M. Hanzlíková Váradiová. MASARYKŮV KULTURNÍ DŮM: SRÍ LANKA. Pohnutá historie a památky ostrova, ráj a peklo pod Amamovou horou, Sinhalci a Tamilové, příroda a čajové plantáže, drahokamy a život na ulici. Cestopisná přednáška Lubomíra Linharta. ( 18.00) MALÍŘI POJIZEŘÍ. Fotografie Ladislava Korce.
KINO FORUM: Ti druzí. Stylově čistý horor, v němž strach vytváří atmosféra neustálého ohrožení a nikoli opulentní speciální efekty. ( 17.30, 20.00) KINOKAVÁRNA SVĚT: Amélie z Montmartru. Amélie žije v pařížské čtvrti Montmartre, která je světem sama pro sebe. Je číšnicí v místním bistru, nakupuje u místního zelináře, zdraví sousedy jako na malém městě. V jejím životě se nikdy neudálo nic zvláštního, až na matčinu kuriózní smrt, nad níž Améliin tatínek stále truchlí. Amélie by asi zůstala smířená se svým osamělým údělem, kdyby jednoho dne neobjevil a ve svém bytě ukrytý poklad v podobě staré krabice s památkami na dětství někdejšího nájemníka. Nejenže se Amélie rozhodne po létech doručit krabici jejímu majiteli, ale dospěje současně k poznání, že může pomáhat zlepšit a napravovat okolní svět. ( 20.00) ŠKODA AUTO MUZEUM: STÁLÉ EXPOZICE. 100 let Škody, Galerie motorů a Jak vzniká automobil. Otevřeno denně od 9.00 do 17.00.
</TEXT>
<HEADING>
KINO SATURN: Kdo s koho ( 17.30)
</HEADING>
<TEXT>
MĚSTSKÉ KINO SD: Ti druzí. Příběh se odehrává na konci druhé světové války, kdy Grace čeká doma s dvěma dětmi na návrat manžela z bojů. Děti trpí alergií na sluneční světlo, dům v Jersey je proto celý potemnělý a v uzavřeném světě jeho zšeřelých zákoutí se kromě Grace, dětí a služebnictva skrývá cosi dalšího. Celosvětově úspěšný horor vzbudil mimořádnou pozornost už na benátském filmovém festivalu, kromě diváckého ohlasu se setkal i s velmi příznivým přijetím u kritiky. Jde o stylově čistý horor, v němž strach vytváří atmosféra neustálého ohrožení a nikoli opulentní speciální efekty. ( 19.00) SPOLEČENSKÝ DŮM: MURSI, HAMER, KONSO, ANUAK. Fotografie Miroslava Švejnohy z cesty po Etiopii si lze prohlédnout do 18. května.
MUZEUM ČESKÉHO VENKOVA (Kačina): STÁLÁ EXPOZICE. Včelařství, Šlechtitelství, Pěstování a zpracování lnu, Pěstování chmele, Lidové stavby českého venkova, Venkov ve výtvarném umění, Chotkové a jejich panství Nové Dvory, Chotkovská knihovna, Cesta k léku, Rostlinná a živočišná výroba, Venkovská řemesla, Potravinářství, Kupecký krám, Doprava na venkově, v zámeckém parku Historie Chotkovských krajinářských úprav, Zahrada léčivých rostlin a Zahrada historických a současných polních plodin a zelenin.
</TEXT>
<HEADING>
KINO SOKOL: Rok ďábla ( 19.00)
</HEADING>
<TEXT>
ZÁMECKÝ BIOGRAF: Moulin Rouge. Do Paříže konce 19. století přichází mladík Christian. Na Montmartru potkává francouzského malíře Toulouse - Lautreca a stává se součástí party bohémů. Na proslulé Moulin Rouge poznává nezkažený mladík lásku u protřelé kurtizány Satine, které říkají Jiskřivý Diamant. Romantický muzikál. ( 19.30) DIVADLO NA KOVÁRNĚ: Skapinova šibalství (Středočeské divadlo Kladno). Příběh dvou mladých mileneckých párů, kterým jejich otcové brání v lásce. Pomoci je odhodlán Skapino, sluha s nevyčerpatelnou energií. Splétá různé intriky a vše přivede ke zdárnému konci. ( 19.30)
KINO MÍR: Křižovatka smrti 2. Inspektor hongkongské policie detektiv Lee a losangeleský detektiv Carter jsou nerozlučnými přáteli od doby, kdy společně zachránili dcerku čínského velvyslance ze spárů únosců. Teď jsou oba v Hong Kongu a užívají si volna. Jenomže chvíle oddechu vystřídá hektické vyšetřování. Na americké ambasádě exploduje nálož a zabije dva agenty, kteří tu vyšetřovali finanční machinace. A protože vše nasvědčuje tomu, že za atentátem stojí elegantní a nemilosrdný šéf místních triád Ricky Tan, budou mít naši hrdinové opět plné ruce práce... ( 17.30, 20.00)
DIVADLO: GINEVRA. Benefiční koncert folkové skupiny s vlastní pseudohistorickou tvorbou. ( 19.00)
TYLOVO DIVADLO: Děvčata (Divadelní spolek Tyl Rakovník) ( 19.30)
MĚSTSKÉ KINO: Harry Potter a Kámen mudrců. Harry Potter prožívá po smrti rodičů nepříliš radostné dětství. Sirotka vychovávají přísný strýc Vernon a teta Petunie, dny tráví Harry v malém přístěnku pod schody. Tam mu v den jeho jedenáctých narozenin přijde dopis napsaný zeleným písmem - vyzývá ho, aby opustil lidský svět a nastoupil jako žák do Školy čar a kouzel v Bradavicích. Obr Hagrid pomůže Harrymu sehnat všechny kouzelnické pomůcky, které bude ve škole potřebovat, a tak se mladý čaroděj může vydat na londýnské nádraží King's Cross a z nástupiště 93 odcestovat do Bradavic. ( 17.00)
GALERIE KIC: PRÁCE ŽÁKŮ ZUŠ. Do 30. května vystavují žáci výtvarného oboru ZUŠ.
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020506075</DOCID>
<DOCNO>MF-20020506075</DOCNO>
<DATE>05/06/02</DATE>
<TITLE>
Z programu některých stanic
</TITLE>
<TEXT>
- RÁDIO BLANÍK (95 FM): Oslava třetích narozenin Rádia Blaník na Konopišti je už opravdu za dveřmi - 25. květen se blíží. Máte poslední možnost si psát do Rádia Blaník o vstupenky na tuto velkolepou oslavu. Váš zájem je tak obrovský, že vám k rezervaci vstupenek opravdu zbývá posledních pár dní. Pokud chcete být na oslavách 3. narozenin Rádia Blaník, napište ještě dnes do Rádia Blaník. Více informací ve vysílání.
- RÁDIO JIZERA ( 105,7 FM):
5.00 - Ráno na Jizeře
8.00 - Soutěž
9.00 - Burza práce
10.00 - Písničky na přání
11.00 - Soutěž
12.00 - V pravé poledne
14.00 - Zveme vás
15.00 - Soutěž
16.00 - Vetešnictví
17.00 - Písničky na přání
19.00 - Sport na Jizeře
</TEXT>
<HEADING>
20.00 - S dechovkou na Jizeře
</HEADING>
<TEXT>
- RÁDIO RELAX: Každou středu od 18 hodin a každou neděli od 22 hodin můžete na rádiu Relax poslouchat oficiální hitparádu Relaxáda vždy s exkluzivním hostem. Kladno 92,3 FM, Rakovník 97,4 FM, Kralupy nad Vltavou 103,4 FM, Beroun 97,5 FM a Louny 94,8 FM.
- RÁDIO RELAX: Každou středu od 18 hodin a každou neděli od 22 hodin můžete na rádiu Relax poslouchat oficiální hitparádu Relaxáda vždy s exkluzivním hostem. Kladno 92,3 FM, Rakovník 97,4 FM, Kralupy nad Vltavou 103,4 FM, Beroun 97,5 FM a Louny 94,8 FM.
</TEXT>
</DOC>
<DOC>
<DOCID>MF-20020506076</DOCID>
<DOCNO>MF-20020506076</DOCNO>
<DATE>05/06/02</DATE>
<TITLE>
Týmy se popraly o naději
</TITLE>
<TEXT>
ČFL: Sestupem ohrožené Čelákovice porazily posílenou rezervu Slavie
V České fotbalové lize jsou středočeské týmy vesměs ohroženy sestupem. Dobře si to uvědomují, o víkendu kompletně bodovaly.
</TEXT>
<HEADING>
Střížkov - Kladno 2: 4
</HEADING>
<TEXT>
Matný výkon Střížkova dovedl Kladno k zaslouženému vítězství. Pražané měli úvodní šanci zápasu, když po centru Romana Macháčka hlavičkoval Mašek nad, ale to bylo z jeho strany nadlouho vše. Aktivitou spíš hýřilo Kladno, které pozorně bránilo a hrozilo z rychlých protiútoků. Po jednom z nich vychytal Kalinu střížkovský gólman Beke. Gólu se ale Středočeši dočkali už ve 13. minutě, když po rohu Kaliny hlavičkoval přesně Brabec. Pojistit náskok mohl hostujícímu týmu Nedvěd, který obešel na pravém křídle Pavla Macháčka, ale z úhlu trefil tyč. Diváci se ale před přestávkou přece jen druhého gólu dočkali. V nastaveném čase kladenský útočník Galbavý obešel Bekeho a propálil i na čáře stojícího Hynka. Kdo čekal, že po pauze bude Střížkov hrát jinak, byl zklamán. Pražané zabrali až po hodině hry, kladenská obrana ale dlouho odolávala. Na brankáře Kuta tak vyzrál až v 68. minutě Duda z trestného kopu. Myšlenky na zvrat zápasu ale Střížkovu vzal hned o minutu později gólem Kalina, kterého vysunul do šance po sólu Kosora. Jen o pár minut později inkasoval Střížkov po čtvrté, když Galbavý předložil ideálně míč Nedvědovi a ten nezaváhal. Střížkov byl v tu chvíli zralý na ručník. Přesto se ještě zvedl z kolen a alespoň kosmeticky korigoval skóre. Ránu Kopeckého v 89. minutě Kut vyrazil k Dudovi a ten míč vrátil do sítě.
Slavia nabitá posilami z ligy propadla v koncovce. Kuka sice v první šanci trefil tyč, ale pak se prosadili hosté. Obraně dvakrát unikl Maruška a jeho nahrávky proměnili Skuhravý a Rek v góly. Pak sice Šuškavčevič hlavou snížil, ale další góly Skuhravého a Homoly dovedly Čelákovice k jasné výhře.
Během závěrečných osmi minut shodili domácí netaktickou hrou své předchozí úsilí a připravili se o cenné body. Víc než osmdesát minut měl Milín utkání pod kontrolou. V první půli Gabriel po trestném kopu Janoty hlavičkoval do břevna, v 27. minutě však Krejčík po rohu jen nastavil nohu a míč doskákal do teplické branky. Hosté zahrozili jen dálkovými pokusy Kuričaje a Piatky, ale Mojžíš byl pozorný. Po obrátce převaha domácích narostla, skvělému fotbalu však chybělo brankové vyjádření. Velký zápas hrál Krejčík, jehož volej v 50. minutě jeden z teplických zadáků odvrátil na tyč. Teplického brankáře vystrašila hlavička Gabriela i nůžky Krejčíka, při kterých ho zachránila opět tyč. V 73. minutě Gabriel sice dopravil míč do sítě, ovšem z ofsajdu, o pět minut déle se už Milín dočkal. Nádhernou akci Janoty s Krejčíkem zakončil Švec. Domácí podlehli euforii a soupeři stačily dva brejky, aby Obrtlíkem vyrovnal.
</TEXT>
</DOC>
<DOC>
<DOCID>MF-20020506077</DOCID>
<DOCNO>MF-20020506077</DOCNO>
<DATE>05/06/02</DATE>
<TITLE>
Boleslavi vyšel zápas v Olomouci
</TITLE>
<TEXT>
Ve druhé fotbalové lize prohrál Kolín s Xaverovem, Neratovice přivezly z Pardubic bod
Výhru, remízu i porážku si připsaly středočeské týmy ve víkendovém kole druhé fotbalové ligy. Nejúspěšnější byla Mladá Boleslav, která zvítězila v Olomouci.
</TEXT>
<HEADING>
Xaverov - Kolín 2: 0
</HEADING>
<TEXT>
Xaverov potvrdil v souboji s posledním Kolínem výtečnou jarní formu. V deseti zápasech získal plných 25 bodů. Tentokrát se k vítězství propracoval i bez chybějících hvězd Frýdka s Myšákem. Kromě nich absentovali i tři další hráči obvyklé základní jedenáctky. "Náhradníci skvěle zvládli svou úlohu. I proto si výhry cením," řekl xaverovský kouč Juraj Šimurka. Domácím chvíli trvalo, než začali snaživého soupeře přehrávat. Pomohla jim vedoucí branka z trestného kopu, k níž přispěl střelci Putíkovi tečí kolínský Dosoudil. Xaverov pak rozjel série rychlých narážeček a pohledných akcí, jenže v cestě několikrát stál připravený brankář Oudran. Hosté zahrozili jedinkrát: záložník Antoš trefil dalekonosnou ranou břevno. Ve 49. minutě bylo prakticky rozhodnuto. Kolínský kapitán Hrubý namísto malé domů vysunul do sóla Krajčíka, který snadno zvýšil. "Když si dáme dva polovlastní góly, nemůžeme proti tak kvalitnímu protivníkovi uspět," poznamenal trenér Kolína Stanislav Kocourek. Ten se snažil reagovat posílením ofenzívy, kromě střel Doseděla a Vašíčka to však nic nepřineslo. "Ani kdyby bylo na hřišti pět útočníků, gól bychom nedali," hlesl Kocourek. Domácí tak mohli v poklidu ukázat ještě několik divácky vděčných akcí, jimž chyběla pouze důraznější koncovka. Jako při dorážce Herdy či při ťukesu po ose Šindelář - Krajčík - Ložek. "Místy jsme předvedli velice líbivý fotbal," pochvaloval si Juraj Šimurka.
Zasloužený pískot doprovázel pardubické fotbalisty při odchodu z trávníku. Proti Neratovicím, týmu s nejhorší bilancí na hřištích soupeřů, předvedli výkon, pro který je přívlastek mizerný ještě mírným označením. "Není možné, aby šlo mužstvo během týdne tak výkonnostně dolů. Vždyť v Mostu jsme hráli dobře. Dnes to byla u některých hrůza a děs," divil se pardubický trenér Martin Pulpit. Vzápětí však nabídl vysvětlení. "Někteří hráči nechtěli vyhrát, vyhovovala jim remíza. Pavlík, Kaciáň, Bednář nebo Kopp ani nechtěli dát gól," tvrdil Pulpit. Jeho tým se po celých devadesát minut utápěl v nepřesnostech. Nepřekonatelným problémem pro něho bylo založení souvislé útočné akce, která by vyústila v nebezpečnou šanci. Neratovický gólman Winter mohl zůstat po celé utkání v klidu. Pardubičtí fotbalisté si sice chvílemi vytvořili mírný tlak, ale v koncovce se výrazněji neprosadili. V první půli mezi tyče zamířil pouze z úhlu Bednář. Ve druhém poločasu přinesl oživení do útoku střídající Bukač, ale mnohem blíže ke vstřelení branky měly Neratovice. V 61. minutě gólman Šimon s námahou vyrazil parádní přímý kop Janečka. O osm minut později zamířila hlavička Brzeziny do sítě, ale kvůli ofsajdu nebyl gól uznán. "Ten ofsajd byl trošku s otazníkem," podotkl neratovický kouč Luděk Kokoška. Jinak však neskrýval spokojenost se ziskem bodu. "Odstoupil náš generální sponzor, a tak v tomto týdnu několik hráčů dostalo výpověď. Vzhledem k této situaci jsem potěšen naším výkonem," řekl Kokoška.
Domácí nastoupili bez Sedláčka, který týmu v ofenzívě hodně chyběl. I proto byla aktivnější Boleslav. Po čtvrt hodině odcentroval z levé strany osamocený Zelenka, obrana domácích zaváhala a Šmerda střelou z hranice šestnáctky k pravé tyči Hrdinovy branky dostal hosty do vedení. Ve 40. minutě se domácí dožadovali penalty, když po rohovém kopu vypadal sporně zákrok na Henkla. Po přestávce začala Olomouc náporem a k vyrovnání měla nejblíž při Nečasově standardní situaci, po níž brankář Miller vytlačil míč na tyč. Mladá Boleslav pak již hájila vedení. Až v předposlední minutě unikl po pravé straně Kulvajt a křížnou střelou překonal domácího brankáře podruhé.
Kolínský obránce Tlučhoř sice v tomto souboji zastavil xaverovského forvarda Šafra, výsledek utkání ale vyzněl pro Kolín negativně. I proto se tým pomalu loučí s druholigovou soutěží, sestup je neodvratný.
</TEXT>
</DOC>
<DOC>
<DOCID>MF-20020506078</DOCID>
<DOCNO>MF-20020506078</DOCNO>
<DATE>05/06/02</DATE>
<TITLE>
Hoppová doběhla v Brazílii třetí
</TITLE>
<GEOGRAPHY>Praha</GEOGRAPHY>
<TEXT>
Kolínská běžkyně Renata Hoppová obsadila na úvodním mítinku Grand Prix první kategorie v brazilském Belému třetí místo v běhu na 1500 metrů. Za vítěznou Jamajčankou Mardreou Haymanovou zaostala v závěrečném finiši jen o 67 setin. K limitu pro start na evropském šampionátu v Mnichově Hoppové při výsledném čase 4: 12,70 chyběly necelé tři sekundy. Výsledky - 1500 m: 1. Haymanová (Jam.) 4: 12,03, 2. Komjaginová (Rus.) 4: 12,06, 3. Hoppová (ČR) 4: 12,70.
Praha - Kolínská běžkyně Renata Hoppová obsadila na úvodním mítinku Grand Prix první kategorie v brazilském Belému třetí místo v běhu na 1500 metrů. Za vítěznou Jamajčankou Mardreou Haymanovou zaostala v závěrečném finiši jen o 67 setin. K limitu pro start na evropském šampionátu v Mnichově Hoppové při výsledném čase 4: 12,70 chyběly necelé tři sekundy. Výsledky - 1500 m: 1. Haymanová (Jam.) 4: 12,03, 2. Komjaginová (Rus.) 4: 12,06, 3. Hoppová (ČR) 4: 12,70.
</TEXT>
</DOC>
<DOC>
<DOCID>MF-20020506079</DOCID>
<DOCNO>MF-20020506079</DOCNO>
<DATE>05/06/02</DATE>
<TITLE>
Benátky vybojovaly mistrovský titul
</TITLE>
<GEOGRAPHY>Praha</GEOGRAPHY>
<TEXT>
První ligu badmintonových družstev vyhrál tým Benátek nad Jizerou. Družstvo, k jehož oporám patří reprezentanti Jan Fröhlich, Petr Martinec a trio běloruských hráčů, porazilo v závěru soutěže ČKD Praha 7:1 a Plzeň 8:0. Soupeř Benátek v boji o titul Meteor sice zvítězil nad Kopřivnicí 7:1, ale poté podlehl Dobrušce 3:5. První a druhý tým dělily v konečném pořadí čtyři body. Konečné pořadí: 1. Benátky nad Jizerou, 2. Meteor, 3. ČKD Praha.
Praha - První ligu badmintonových družstev vyhrál tým Benátek nad Jizerou. Družstvo, k jehož oporám patří reprezentanti Jan Fröhlich, Petr Martinec a trio běloruských hráčů, porazilo v závěru soutěže ČKD Praha 7:1 a Plzeň 8:0. Soupeř Benátek v boji o titul Meteor sice zvítězil nad Kopřivnicí 7:1, ale poté podlehl Dobrušce 3:5. První a druhý tým dělily v konečném pořadí čtyři body. Konečné pořadí: 1. Benátky nad Jizerou, 2. Meteor, 3. ČKD Praha.
</TEXT>
</DOC>
<DOC>
<DOCID>MF-20020506080</DOCID>
<DOCNO>MF-20020506080</DOCNO>
<DATE>05/06/02</DATE>
<TITLE>
Pozemkáři Rakovníka v extralize neuspěli
</TITLE>
<GEOGRAPHY>Praha</GEOGRAPHY>
<TEXT>
Výsledky 5. kola extraligy v pozemním hokeji mužů: Hostivař - České Budějovice 3:0, Litice - Rakovník 3:0, President - Bohemians 3:2, Praga - Slavia 0:12, Mnichovice - SKS Praha odloženo.
Praha - Výsledky 5. kola extraligy v pozemním hokeji mužů: Hostivař - České Budějovice 3:0, Litice - Rakovník 3:0, President - Bohemians 3:2, Praga - Slavia 0:12, Mnichovice - SKS Praha odloženo.
</TEXT>
</DOC>
<DOC>
<DOCID>MF-20020506081</DOCID>
<DOCNO>MF-20020506081</DOCNO>
<DATE>05/06/02</DATE>
<TITLE>
Kladno ve finále nebude
</TITLE>
<TEXT>
Kladenští hokejbalisté podlehli v semifinále extraligy Plzni 0:2 na zápasy. Finále si naopak zahraje obhájce titulu z Mladé Boleslavi, který vyřadil Jihlavu.
</TEXT>
</DOC>
<DOC>
<DOCID>MF-20020506082</DOCID>
<DOCNO>MF-20020506082</DOCNO>
<DATE>05/06/02</DATE>
<TITLE>
Relikviář má přitáhnout turisty
</TITLE>
<TEXT>
Památkový úřad varuje podnikatele, kteří nebudou respektovat ochrannou známku
Stálá expozice relikviáře svatého Maura mění život lidí v Bečově na Karlovarsku. Zdejší zámek totiž nově nabízí jednu z nevětších turistických atrakcí v Karlovarském kraji.
Karlovy Vary - K lázeňským pramenům ve Františkových a Mariánských Lázních a Karlových Varech tak přibyl relikviář svatého Maura - středověký poklad ze třináctého století, který odborníci označují za druhou nejvýznamnější památku po korunovačních klenotech. "Jedná se o jeden z největších lákadel turistického průmyslu v Karlovarském kraji," řekl o víkendu při otevření expozice ředitel Státního památkového ústavu v Plzni Karel Drhovský. Zatímco dříve město se zámkem navštívilo ročně pětadvacet tisíc turistů ročně, nyní jich Bečov čeká o sto tisíc více. Zájem vyvolá restaurovaný relikviář, který se vrátil do města po 15 letech. I když zámek letos zdražil vstupné ze třiceti na 120 korun, vstupenky do trezorové místnosti jsou až do konce května předem vyprodané. Karel Drhovský proto doporučuje, aby se lidé v nejbližších dnech pokoušeli o prohlídku jen v nezbytných případech. Podnikatelé v Bečově si slibují od turistického magnetu zvýšení zisků. Památkový ústav však upozorňuje na problémy při nedodržování zákonů. Jak obraz, tak jméno svatého Maura ve všech podobách, si totiž památkáři nechali zaregistrovat jako ochrannou známku. Proto každý, kdo chce použít obrázek relikviáře nebo jméno Maura, musí požádat památkáře o svolení. Tím chce památkový ústav zabránit komerčnímu zneužití symbolu. Ochrannou známku se podle Drhovského snaží marně obejít jeden bečovský podnikatel, která si nově otevřel "Restaurant St. maura". "Je to nesmysl, psaný česko-německy s malým písmenem m," řekl Drhovský. Památkový ústav čekal, že si podnikatel chybu uvědomí a název restaurace odstraní. Pokud ne, bude mít podle památkářů potíže. Kolik budou podnikatelé za užívání jména svatého Maura nebo obrázku platit, ještě ústav neví. Práva mu totiž zajišťuje specializovaná agentura.
</TEXT>
</DOC>
<DOC>
<DOCID>MF-20020506083</DOCID>
<DOCNO>MF-20020506083</DOCNO>
<DATE>05/06/02</DATE>
<TEXT>
Tradičním pochodem (nahoře), který vedl letos poprvé nový apoštolský nuncius Enderer, lázeňským územím Karlových Varů začala v sobotu již jedenáctá porevoluční lázeňská sezona. V bohatém programu si děti mohly zkrátit dlouhou chvíli na trenažeru rodea (vpravo). Zranění však nehrozilo - děti padaly do vzduchových polštářů, a tak se rodiče mohli oddávat kulturním radovánkám.
</TEXT>
</DOC>
<DOC>
<DOCID>MF-20020506084</DOCID>
<DOCNO>MF-20020506084</DOCNO>
<DATE>05/06/02</DATE>
<TITLE>
Chybějící dlaždičky vzaly ženě život
</TITLE>
<TEXT>
Karlovy Vary - Škobrtnutí na nerovném povrchu před panelovým domem stálo čtyřiasedmdesátiletou důchodkyni Věru Látalovou z Karlových Varů život. Žena upadla ve Východní ulici na hlavu a později svému těžkému zranění v nemocnici podlehla. Krátce nato realitní kancelář Ikon nerovnost opravila. Někteří lidé z Východní ulice se zlobí, že realitní kancelář jako správce domu tak dlouho oddalovala dlouho nahlášenou vadu povrchu na podestě před domem, až se stalo neštěstí. "O chybějícím pásu dlaždiček jsme se dozvěděli až v den, kdy se neštěstí ve Východní ulici stalo. Před tím jsme měli jen nahlášeno, že se v jednom bytě nedovírají okna," říká technik Ikonu Petr Hlavatý. Podobná nerovnost na schodišti u domu byla hlášena i o několik bloků vedle. Nájemníci však požádali o opravu. Obyvatelka domu Helena Blažková potvrzuje, že před smrtí sousedky o doplnění pásu dlaždiček nikdo nežádal, a proto nechce svádět vinu na realitní kancelář. "Je to na nás všech, nerovnost u dveří do domu jsme vždy jen překročili a nikdo nikam nic nehlásil. Kašlali jsme na to. Paní Látalová měla strašnou smůlu," lituje žena. Většina nájemníků se o neštěstí dozvěděla poté, co někdo zvonil na zvonky a volal, aby šli všichni dolů, že přímo před domem upadla paní Látalová. Podle svědků se paní Látalové zapíchla hůlka do nerovnosti, žena ztratila rovnováhu a spadla na schodech. Její imobilní manžel z toho přišel o rozum a je v psychiatrické léčebně.
</TEXT>
</DOC>
<DOC>
<DOCID>MF-20020506085</DOCID>
<DOCNO>MF-20020506085</DOCNO>
<DATE>05/06/02</DATE>
<TITLE>
Silniční obchvat uleví dopravě v Božím Daru
</TITLE>
<TEXT>
Boží Dar - Krušnohorský Boží Dar, nejvýše položená obec ve střední Evropě, se v dohledné době dočká silničního obchvatu. Stavba si vyžádá náklady zhruba 100 milionů korun. Dva a půl kilometru dlouhá komunikace má odklonit dopravu k hraničnímu přechodu do Oberwiesenthalu v sousedním Německu. Urychlí rovněž cestu lidem, kteří jezdí lyžovat na Klínovec, nejvyšší vrchol Krušných hor. Starosta Božího Daru Jan Horník řekl, že stavební úřad již vydal územní rozhodnutí. Ředitelství silnic a dálnic (ŘSD) nyní chystá tendr na dodavatele projektu pro získání stavebního povolení. Zhotoveno by mělo být na podzim. "Po přesném vytýčení trasy bude zahájen výkup pozemků. Otazníky jsou ale nad třemi majiteli, z nichž dva nemají zájem pozemky prodat," uvedl starosta.
Ředitelství silnic a dálnic (ŘSD) očekává, že tyto pozemky bude muset ve veřejném zájmu vyvlastnit. Karlovarský šéf ŘSD Tomáš Kaas předpokládá, že se majitelé půdy proti tomu odvolají a zahájení stavby se tím oddálí. Stavební povolení totiž investor získá až po vyřešení všech majetkových sporů. "Pokud vše půjde hladce, příští rok na podzim bychom mohli vybírat dodavatele," informoval Tomáš Kaas. Obchvat obce má vést ve směru od hranic těsně nad obcí po sjezdovkách nad hotelem Praha. Poté přetne příjezdovou silnici z Karlových Varů a napojí se na vozovku do Horní Blatné. "Sjezdovky povedou pod pilíři obchvatu a běžecká stopa bude svedena do podjezdu," popsal Horník.
</TEXT>
</DOC>
<DOC>
<DOCID>MF-20020506086</DOCID>
<DOCNO>MF-20020506086</DOCNO>
<DATE>05/06/02</DATE>
<TEXT>
Od dubna cvičí v Doupově 12. letecká brigáda americké armády z Giebelstadtu obranné střelby a únikové manévry nízkoletících helikoptér. Cvičení Griffin Strike potrvá do 8. května.
</TEXT>
</DOC>
<DOC>
<DOCID>MF-20020506087</DOCID>
<DOCNO>MF-20020506087</DOCNO>
<DATE>05/06/02</DATE>
<TITLE>
Obalovnu odmítli i lidé z Mezirolí
</TITLE>
<GEOGRAPHY>Děpoltovice</GEOGRAPHY>
<TEXT>
Další občanské sdružení se bouří proti plánované výstavbě obalovny asfaltových směsí poblíž rekreačního rybníka v Děpoltovicích na Karlovarsku. K protestujícím chatařům od Děpoltovického rybníka se totiž přidali i lidé z blízkého Mezirolí. "Při převažujících západních a severozápadních větrech půjde prach, zápach a hlučnost z obalovny přímo na obec Mezirolí a dále směrem na koupaliště v Děpoltovicích, kde má rekreační objekty kolem tří set rodin z Karlovarského kraje," říká člen Sdružení občanů a přátel Mezirolí Ladislav Cinegr. Sdružení se připojilo k občanskému sdružení chatařů. Ti varují před devastací vyhlášené oblasti, která slouží k rekreaci tisícům lidí. Petici proti obalovně v těsné blízkosti kamenolomu na silnici mezi Karlovými Vary a Nejdkem minulý pátek podepsaly desítky chatařů. Záměr postavit obalovnu na výrobu koberců pro silnice oznámila dceřiná společnost rakouské firmy Strabag. Ředitel odštěpného závodu firmy Strabag Vladimír Boršek a jeho spolupracovníci na setkání s lidmi v Děpoltovicích dokazoval nezávadnost nejmodernější technologie za pomoci videoprojekce. "Většina našich obaloven se nachází blíže obytným územím než plánovaná obalovna v Děpoltovicích," řekl Boršek. Podle něj jiné obalovny například pracují ve vzdálenosti dvě stě metrů od domů. Boršeka podpořili i někteří lidé z Děpoltovic, kteří využili nabídku firmy a navštívili obalovnu ve Vinařicích. Jak lidé říkají, ve Vinařicích museli opravovat svoje auto a vůbec necítili, že zde nějaké obalovna existuje.
Jednou z podmínek k výstavbě obalovny je změna územního plánu. Starosta Děpoltovic Jaroslav Kareš zřejmě stavbu podpoří. "Pro obalovnu v Děpoltovicích asi zvednu ruku, protože z návštěvy ve Vinařicích mám ten nejlepší dojem," říká starosta. Podle jeho vyjádření nevadí obalovna ani investorům z Nizozemska, kteří chtějí v Děpoltovicích postavit pro své krajany čtyřiašedesát rekreačních domků. Nizozemci však budou podle Cinegra nepříjemně překvapeni, protože Strabagem slibovaný ochranný pás zeleně poroste dvacet roků.
</TEXT>
</DOC>
<DOC>
<DOCID>MF-20020506088</DOCID>
<DOCNO>MF-20020506088</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<GEOGRAPHY>Kynšperk</GEOGRAPHY>
<TEXT>
Obec uctila americké osvoboditele
Vzpomínkovým aktem uctil Kynšperk americké vojáky, kteří 6. května před 57 lety osvobodili na konci 2. světové války město. K památníku položil květiny i zástupce americké ambasády Jesse Wenberg. Řekl, že pro něho má pieta zvláštní nádech, protože jeho strýc se na osvobození Kynšperka podílel. Aktu se zúčastnili také představitelé města, Českého svazu bojovníků za svobodu a Spolku přátel USA. "I po 57 sedmi letech je vzpomínka živá. Byli to známí i neznámí hrdinové, kteří trpěli, abychom my mohli svobodně žít," řekl v projevu předseda okresního výboru svazu bojovníků Jaroslav Makrot. V doprovodném programu vystoupily kynšperské mažoretky a dechová hudba. (bz)
</TEXT>
<HEADING>
Aš - Bavorský ministr přivezl naději pro železnici
</HEADING>
<TEXT>
Další naději na opětné zprovoznění železnice mezi Aší a Selbem přivezl ašským radním bavorský ministr pro evropské záležitosti Reinhold Bocklet. "Ze strany bavorské vlády vypadá tento záměr slibně," uvedl při své páteční návštěvě Aše Bocklet. Kromě železnice se bavorský ministr zajímal také o nové přeshraniční sdružení měst a obcí na trojmezí Ašska, Fojtska a Horních Frank, jehož členem je již čtrnáct samospráv na obou stranách hranice. (tk)
Starý Hrozňatov - Věříci putovali do chrámu Maria Loreto
Před nastávajícím svátkem Nanebevstoupení Páně uskutečnili v neděli věřící z Waldsassen tradiční pěší pouť do chrámu Maria Loreto ve Starém Hrozňatově. Zde pro ně byla připravena německá bohoslužba. (tk)
Dnes se děje
Ostrov - Rok ďábla
Kinokavarna v Ostrově uvádí nový film režiséra Petra Zelenky nazvaný Rok ďábla.
</TEXT>
</DOC>
<DOC>
<DOCID>MF-20020506089</DOCID>
<DOCNO>MF-20020506089</DOCNO>
<DATE>05/06/02</DATE>
<TITLE>
Noví zastupitelé se vzdali platů
</TITLE>
<TEXT>
Vedení Chlumu Svaté Maří chce získat peníze prodejem pozemků a akcií České spořitelny
Na platech starosty, místostarosty a odměnách pro poslance se rozhodlo radikálním řezem ušetřit nové zastupitelstvo v Chlumu Svaté Maří.
Chlum Svaté Maří - Snížení nebo úplné zrušení vlastních odměn oznámilo zastupitelstvo místním občanům hned na svém prvním ustavujícím zasedání po mimořádných volbách, které v obci proběhly před čtrnácti dny. "Shodli jsme se na to jednohlasně. Nemůžeme dopustit, aby se naše historická obec musela kvůli finančním problémům přidružit k jiné obci. Bylo by to neštěstí, za které by nám naše děti nepoděkovaly," řekla Ilona Rybárová, kterou těsně před tím zastupitelé šesti hlasy ze sedmi možných znovu zvolili starostkou Chlumu. Zástupcem starosty je Rybárové kolega z kandidátky ČSSD Bohumír Švestka. Ilona Rybárová se ve prospěch vesnice vzdala dvou tisíc korun ze svého téměř dvacetitisícového měsíčního platu. Její neuvolněný zástupce bude místo 5600 korun pobírat jen 1500. Celých svých odměn se zřekli tři předsedové komisí (790 korun) a také ostatní členové zastupitelstva (190 korun). Vesnice byla rok a půl paralyzována tím, že po odstoupení téměř všech poslanců (v prosinci 2000) nemohla o důležitých věcech rozhodovat a za tu dobu se nakupilo mnoho potíží, včetně finančních. Kromě přerozdělených daní neměla žádné jiné příjmy, nemohla prodávat majetek. Více než roční výpadek se zastupitelé budou snažit dohnat v příštích měsících prodejem pozemků a akcií České spořitelny. Čerstvé zastupitelstvo dostane na stůl také vyhlášku o novém systému placení odpadu, zabývat se bude možností prodeje budovy bývalé radnice a problémem placení hasičské jednotky. Zastupitelé připustili, že měli problémy, aby se dohodli na obsazení funkce starosty na plný úvazek. "Nikdo to nechtěl dělat. Na podzim budou další volby a kvůli sedmi měsícům starostování se nikomu nechtělo skončit v zaměstnání," řekl Petr Nejedlý. To byl i důvod, proč funkci opět vzala Ilona Rybárová, ačkoliv nedávno rozhodně prohlásila, že už kandidovat nebude. "Neměla jsem, komu bych funkci předala," vysvětlila po svém zvolení.
</TEXT>
</DOC>
<DOC>
<DOCID>MF-20020506090</DOCID>
<DOCNO>MF-20020506090</DOCNO>
<DATE>05/06/02</DATE>
<TITLE>
Němec přišel v lázních o věci za milion korun
</TITLE>
<HEADING>
Krimi
</HEADING>
<TEXT>
Karlovy Vary - Sedmačtyřicetiletý občan Německa přišel v neděli o automobil Audi 6. "Neznámý pachatel připravil v Karlových Varech majitele o vůz Audi A6, dále o oblečení, psací pero a potraviny, vše za 56 tisíc korun," uvedla mluvčí západočeských policistů Helena Malotinská. Škoda dosáhla 956 tisíc korun.
Karlovy Vary - Sedmačtyřicetiletý občan Německa přišel v neděli o automobil Audi 6. "Neznámý pachatel připravil v Karlových Varech majitele o vůz Audi A6, dále o oblečení, psací pero a potraviny, vše za 56 tisíc korun," uvedla mluvčí západočeských policistů Helena Malotinská. Škoda dosáhla 956 tisíc korun.
</TEXT>
</DOC>
<DOC>
<DOCID>MF-20020506091</DOCID>
<DOCNO>MF-20020506091</DOCNO>
<DATE>05/06/02</DATE>
<TITLE>
Mladík z Ostravy chtěl cestoval s cizím pasem
</TITLE>
<HEADING>
Krimi
</HEADING>
<GEOGRAPHY>Rozvadov</GEOGRAPHY>
<TEXT>
Při výjezdu do Německa byl kontrolován sedmnáctiletý mladík z Ostravy. "Mladík ke kontrole předložil cestovní pas, ve kterém byla vyměněna fotografie. Policisté chlapce zadrželi a vzhledem k jeho věku, byl za přítomnosti obhájkyně a sociální pracovnice proveden jeho výslech a bylo mu sděleno podezření ze spáchání trestného činu padělání a pozměňování veřejné listiny," řekla Malotinská.
Rozvadov - Při výjezdu do Německa byl kontrolován sedmnáctiletý mladík z Ostravy. "Mladík ke kontrole předložil cestovní pas, ve kterém byla vyměněna fotografie. Policisté chlapce zadrželi a vzhledem k jeho věku, byl za přítomnosti obhájkyně a sociální pracovnice proveden jeho výslech a bylo mu sděleno podezření ze spáchání trestného činu padělání a pozměňování veřejné listiny," řekla Malotinská.
</TEXT>
</DOC>
<DOC>
<DOCID>MF-20020506092</DOCID>
<DOCNO>MF-20020506092</DOCNO>
<DATE>05/06/02</DATE>
<TITLE>
TAK PŘÍSAHÁME!
</TITLE>
<TEXT>
Slavnostní přísahou ukončili v sobotu letošní jarní nováčci svůj přijímač při vojenské prezenční službě. Klimentovští vojáci skládali slavnostní slib poprvé na kolonádě v Marinánských Lázních. Od teď jsou vojíni již plnohodnotnými členy Armády České republiky.
</TEXT>
</DOC>
<DOC>
<DOCID>MF-20020506093</DOCID>
<DOCNO>MF-20020506093</DOCNO>
<DATE>05/06/02</DATE>
<TITLE>
Vedení Mariánských Lázní posuzuje návrhy na stavbu nové kolonády
</TITLE>
<TEXT>
Mariánské Lázně - Radnice v Mariánských Lázních začala posuzovat návrhy na výstavbu nové kolonády. Ta bude stát na Sluneční stráni v sousedství zpívající fontány. Objekt by měl vyrůst na místě někdejší kolonády, která byla kvůli špatnému technickému stavu zbořena v roce 1973. "Chtěli bychom lépe využít volné, velmi hodnotné místo v srdci města, kde je nyní nedokonalá parková úprava," řekl Jan Černý z městského odboru územního plánu. Radnice proto uspořádala výstavu čtyř architektonických studií, které mají být podkladem pro získání konečné představy o plánované promenádě. Od obyvatel města i odborné veřejnosti chce získat poznatky a návrhy, které by pomohly zpřesnit podmínky zadání stavby. "Nechceme nic uspěchat, ale důkladně vytříbit názory," uvedl Černý. V nové promenádní budově by podle něj neměl chybět pavilon pro stáčení minerální vody, orchestřiště, výstavní síň i prostory pro butiky. Nový objekt sice nebude stavebně spojen s nynější litinovou kolonádou, ale musí s tímto lázeňským pavilonem architektonicky ladit. Radní města se domnívají, že obnovení kolonády by bylo vzhledem k často deštivému počasí užitečné. Mariánské Lázně by navíc zpestřily nabídku turistických zajímavostí a zvýšily přitažlivost místních léčebných lázní. Radnice si přeje, aby lidé v kolonádě mohli volně stáčet léčivé vody. Ve známém lázeňském městě jich vyvěrá asi padesát a další dvojnásobek v jeho bezprostředním okolí.
</TEXT>
</DOC>
<DOC>
<DOCID>MF-20020506094</DOCID>
<DOCNO>MF-20020506094</DOCNO>
<DATE>05/06/02</DATE>
<TITLE>
Sezona vyvolává řadu očekávání
</TITLE>
<TEXT>
Karlovy Vary - Karlovarští hoteliéři i magistrát shodně předpokládají, že nová sezóna bude minimálně stejně úspěšná jako předchozí. Zřejmě naroste počet pacientů, kteří rádi zaplatí za noc 350 dolarů. "Zájem o pětihvězdičkové apartmány je tak veliký, že zájemce nestačíme uspokojit," říká Oldřich Bokiš z Bristol Group. Loni Karlovy Vary zaznamenaly nárůst návštěvnosti o téměř 44 procent. Na léčení přijelo 78 906 pacientů, zatímco v roce 2000 se jich ve zotavovalo o 24 tisíc méně. V novodobé historii lázní je to rekordní počet návštěvníků. Největší zásluhu na rostoucím zájmu o karlovarské procedury mají Němci. Jejich počet se proti roku 2000 zdvojnásobil na 35 500 hostů. Přijelo jich tak dvakrát více než Rusů, kteří jsou druhými nejpočetnějšími návštěvníky Karlových Varů. Přesto se loni zástup Rusů zvýšil o celou jednu třetinu. Třetí místo v návštěvnosti zaujímali domácí pacienti. Loni se jich v lázních léčilo 12 858, což je meziročně nárůst o 22 procent. Spolu se začátkem sezony vyvstává otázka, do jaké míry mohou města těžit z věhlasu lázní a cestovního ruchu. "Budeme se spolu se všemi lázeňskými městy velmi snažit, aby se vláda vzpamatovala, aby doznal změn zákon o poplatcích, a dosavadní lázeňské a ubytovací poplatky ve výši 10 korun pro obyvatele tuzemska a 15 korun pro cizince zvýšila adekvátně k cenám v Evropské unii, tedy minimálně na dvojnásobek ke hranici jednoho eura. I tady je šance ke zvýšení příjmů města," uvedl nedávno karlovarský primátor Zdeněk Roubínek.
Průvod plný polykačů ohňů a tanečnic v dobových kostýmech prošel lázeňským územím od kostela svaté Maří Magdaleny k hotelu Thermal
V předvečer slavnostního zahájení lázeňské sezony koncertovala v Mlýnské kolonádě Hudba hradní stráže z Prahy a Orchestr České policie také z Prahy
</TEXT>
</DOC>
<DOC>
<DOCID>MF-20020506095</DOCID>
<DOCNO>MF-20020506095</DOCNO>
<DATE>05/06/02</DATE>
<TITLE>
Legendární památka se vrátila zpátky
</TITLE>
<TEXT>
Unikátní relikviář svatého Maura uctívaly celé generace Na zámku v Bečově je nyní zcela vyprodáno
Relikviář
Kde se vlastně vzal relikviář sv. Maura? K čemu sloužil? Čím je tak jedinečný?
Bečov - Relikviář byl zhotoven pro ostatky svatého Maura, Timoteje a Jana Křtitele uchovávané v benediktinském opatství v belgickém Florennes. Velmi poškozený relikviář zakoupil za 2500 franků Alfred de Beaufort. Nechal jej za dalších 300 franků opravit a po výstavě v Bruselu převézt do Bečova, kde Beaufortové sídlili. Relikviář se dočkal sporné rekonstrukce v 19. století, a od té doby postupně chátral. Nejen do doby jeho objevení v roce 1985 v zásypu podlahy hradní kaple, kam jej patrně ukryli Beaufortové, kteří museli kvůli své spolupráci s fašisty opustit po druhé světové válce republiku, ale v podstatě až do rekonstrukce započaté díky Státnímu památkovému ústavu v Plzni v roce 1991.
</TEXT>
<HEADING>
Kdo byl sv. Maur
</HEADING>
<TEXT>
Od svého vzniku v první čtvrtině 13. století byl relikviář předmětem zbožné úcty a pečlivě schováván v dobách nebezpečných pro belgický klášter. Zatímco sv. Jan Křtitel je postava obecně známá, sv. Maur je světec obtížně historicky identifikovatelný. Z dostupných pramenů je zřejmé, že byl kněz a mučedník, který pokřtil desítky křesťanů a byl pak spolu s nimi sťat. Stalo se tak v 1. nebo 3. století našeho letopočtu. Jeho svátek je slaven 22. srpna.
</TEXT>
<HEADING>
Památka je unikátem
</HEADING>
<TEXT>
Kromě duchovní hodnoty je památka cenná mimořádnou řemeslnou a výtvarnou kvalitou. Relikviář tvoří základní dřevěná část, na níž je připevněna přibližně třemi tisíci měděnými hřebíky se zlacenou hlavičkou výzdoba ze zlaceného stříbra a zlacené mědi, která tvoří figurální, reliéfní a filigránové prvky, je doplněna emailovými a firnisovými destičkami, drahými kameny a antickými gemmami. Uvnitř látkou vyloženého relikviáře byly nalezeny kosterní pozůstatky několika jedinců. Relikviář zdobí řada sošek, lze zde nalézt všech dvanáct apoštolů. Po korunovačních klenotech jde o druhou nejvzácnější kulturní památku v České republice.
</TEXT>
<HEADING>
Mravenčí práce
</HEADING>
<TEXT>
Na restaurátorských pracech se podílel tým odborníků, největší zásluhy lze přičíst akademickému sochaři Andreji Šumberovi. Pro laika je náročnost práce stěží představitelná. Jen pro přichycené výzdoby bylo třeba vyvrtat 3000 otvorů pro hřebíky. Stovky perforací sošek bylo třeba vyspravit vlepením přesně tvarovaných stříbrných a zlacených plomb, kterých bylo okolo sedmi set. Restaurátor asistoval u převozu a uložení relikviáře, spolupracoval od roku 1997 s ČT na natáčení jednotlivých sekvencí filmu dokumentujícího práce na relikviáři.
JAK SE POSTUPOVALO?
1991 - 92: Prací na restaurování byla pověřena akademická sochařka Alena Nováková a akademický sochař Andrej Šumbera.
1992 - 93: Byly ověřeny technologie, navrženo restaurování po konzultaci v Cáchách, kde jsou restaurovány relikviáře. 1994: Čištění a odstraňování koroze na emailových a firnisových destičkách.
1995: Zpevnění všech filigránů (kovových prvků splétaných zlatnickou technikou) a očištění kamenů.
1997: Zpracován plán plombování figur a reliéfů. Restaurátorka Nováková podlehla těžké nemoci.
1998: Ke každé sošce bylo zhotoveno 5 - 7 sádrových odlitků, na kterých restaurátoři navrhovali umístění chybějících částí, neuměle nahrazené v 19. století.
1999: Zkušební uchycení výzdoby na nové dřevěné jádro. Byly vyrobeny formy pro stříbrné sošky.
2000: Začalo závěrečné restaurování sošek 12 apoštolů, Ježíše Krista a sv. Maura. Perforaci bylo třeba vyspravit vlepením přesně tvarovaných stříbrných a zlacených plomb.
2001: Byly dokončeny opravy sošek apoštolů. Zrestaurovaná výzdoba pak byla umístěna na definitivní jádro. Do dírek byly skrz vrstvy výzdoby zatlučeny měděné hřebíčky se zlacenými hlavičkami.
2002: Práce na posledních korekturách, doplnění některých sošek a úprava jejich kompozice včetně gest, sklonů hlavy nebo polohy rukou.
</TEXT>
</DOC>
<DOC>
<DOCID>MF-20020506096</DOCID>
<DOCNO>MF-20020506096</DOCNO>
<DATE>05/06/02</DATE>
<TITLE>
Prohlídka zámku trvá necelou jednu hodinu
</TITLE>
<GEOGRAPHY>Bečov</GEOGRAPHY>
<TEXT>
Za prohlídkou bečovského zámku spolu s relikviářem svatého Maura lze začít vyjíždět od 7. května, kdy na zámeckých terasách vystoupí skupina historického šermu Fleš z Plzně. Pro velký zájem je však možné zamluvit si prohlídku až na druhou polovinu května. Tento měsíc bude zámek otevřen s výjimkou pondělků v době od 9 do 16 hodin, v červnu a o prázdninách pak ve všední dny o hodinu déle. Hrad je uzavřen z důvodu rekonstrukce. Prohlídka zámku trvá přibližně 50 minut. Za vstupné zaplatí dospělí 120 korun, děti, studenti a senioři 60 korun a děti do šesti let 5 korun. Prohlídku pro větší skupiny a zájezdy je potřeba objednat předem na telefonním čísle 017/ 3999394 či na adrese becov@mybox.cz elektronickou poštou. Kromě expozic v areálu zámku lze v Bečově navštívit i muzeum historických hraček a motocyklů. Celodenní výlet lze spojit s návštěvou některých naučných stezek ve Slavkovském lese, například Kladskou či Smraďoch, čedičovou kupu Homolka nebo Šibeniční vrch.
Bečov - Za prohlídkou bečovského zámku spolu s relikviářem svatého Maura lze začít vyjíždět od 7. května, kdy na zámeckých terasách vystoupí skupina historického šermu Fleš z Plzně. Pro velký zájem je však možné zamluvit si prohlídku až na druhou polovinu května. Tento měsíc bude zámek otevřen s výjimkou pondělků v době od 9 do 16 hodin, v červnu a o prázdninách pak ve všední dny o hodinu déle. Hrad je uzavřen z důvodu rekonstrukce. Prohlídka zámku trvá přibližně 50 minut. Za vstupné zaplatí dospělí 120 korun, děti, studenti a senioři 60 korun a děti do šesti let 5 korun. Prohlídku pro větší skupiny a zájezdy je potřeba objednat předem na telefonním čísle 017/ 3999394 či na adrese becov@mybox.cz elektronickou poštou. Kromě expozic v areálu zámku lze v Bečově navštívit i muzeum historických hraček a motocyklů. Celodenní výlet lze spojit s návštěvou některých naučných stezek ve Slavkovském lese, například Kladskou či Smraďoch, čedičovou kupu Homolka nebo Šibeniční vrch.
</TEXT>
</DOC>
<DOC>
<DOCID>MF-20020506097</DOCID>
<DOCNO>MF-20020506097</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
MUZEUM: Historická expozice. Textil Ašska. Otevřeno út-pá 8-12 a 13-17 hod.
MUZEUM: Stálá expozice. Historie lázní od objevení Františkova pramene, architektura, historie balneologických metod, dějiny farmacie. Otevřeno út - pá 10 - 12 a 13 - 17 hod., so, ne, svátky, 10 - 17 hod.
KASS: Výlet. ČR. 17 a 19.30 hod.
SVĚT: Na křídlech vážky. USA. 17.30 a 20 hod. ART: Pravá blondýnka. USA. 20 hod.
GALERIE VÝTVARNÉHO UMĚNÍ: James Ensor - vizionář moderny. Otevřeno denně od 9-12 a 12.30-17 hod. GALERIE G4: Tono Stano - Fascinace. Ukázka tvorby posledních let předního figurálního fotografa. Otevřeno út-pá 10-18 hod., so 10-17 hod. MUZEUM: Přeshraniční krajinná výstava Marktredwitz - Cheb 2006. KOSTEL SV. BARTLOMĚJE: Sousedé. Obrazy, sochy, fotografie, multimedia.
KRÁLOVSKÁ MINCOVNA: Stálá expozice: Jáchymovské epištoly - historie dolování a mincovnictví, Jáchymovské peklo - historie koncentračních táborů 50. let 20. století. Otevřeno stř-ne 9-12 a 13-17 hod.
ČAS: Za nepřátelskou linií. USA. 17 a 19.30 hod. DRAHOMÍRA: Taková zvláštní rodinka. USA. 19.30 hod.
do klubu PADEREWSKI: Antarktida - Petr Najman. 19.30 hod.
ZLATÝ KLÍČ: Partnerská města vystavují, obrazy a fotografie umělců z Bernkastel-Kues. Otevřeno stř-ne 9-12 a 13-17 hod. KOLONÁDA: Anna Vančátová -obrazy, kresby. Otevřeno denně. MUZEUM: Stříbrý lesk - Cín ze sbírek Karlovarského muzea. Otevřeno stř-ne 9-12 a 13-17 hod. PADEREWSKI: Svět ve fotografii. Soutěžní fotografie 4. ročníku školní soutěže SPŠ keramické. Otevřeno v sobotu od 10-13 hod. DUHOVÁ PALETA: Naivní pohádka - Zdeněk Šimerda. Otevřeno po-út, čt-pá, ne 16-18 hod., stř 14-16 hod.
</TEXT>
<HEADING>
SLÁVIA: Andělská tvář. ČR. 19.30 hod.
</HEADING>
<TEXT>
ANGLIKÁNSKÝ KOSTEL: Stuart Allison Hindle: Česká krajina, olejomalby. Otevřeno út-ne 9-12, 12.30 -16 hod. MĚSTSKÉ DIVADLO: Fotografie Tarase Kuščynského. Otevřeno v době konání jiných akcí.
FOTOGALERIE ZELENÁ SEDMA: Irena Ondrová - fotografie. Otevřeno po-pá 10-17 hod. GALERIE N 211: Moji drazí samozvanci. Otevřeno pá-ne 16-21 hod. MUZEUM: Gustav Zindel - výstava obrazů a knih ze sbírek Karlovarského muzea. Stálá expozice s národopisnými sbírkami z Nejdecka a celého Krušnohoří. Otevřeno st-ne 9-16 hod.
</TEXT>
<HEADING>
KINOKAVÁRNA: Rok ďábla. 20 hod.
</HEADING>
<TEXT>
STARÁ RADNICE: Nedělní malíř vystavuje. Druhá výstava ostrovského malíře Libora Šmejkala. Otevřeno denně 9-12 a 12.30 - 17 hod. LETOHRÁDEK: Bilance III. Česká grafika druhé poloviny 20. století ze sbírek Galerie umění Karlovy Vary. Jan Hladík - Tapisérie a grafická tvorba. Otevřeno st-ne 13-17 hod.
ALFA: Pán prstenů: Společenstvo prstenu. USA. 17.30 a 21 hod.
Možnost bezplatně upozornit na svůj pořad či expozici mají další organizátoři kulturních akcí v regionu. Redakci kontaktujte telefonicky na čísle 017/333 0111, faxem 017/333 0222 nebo elektronickou poštou redkv@ mfdnes.cz. Další podrobné informace o kultuře a sportu v Karlových Varech a Mariánských Lázních přináší časopis Promenáda.
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020506098</DOCID>
<DOCNO>MF-20020506098</DOCNO>
<DATE>05/06/02</DATE>
<TITLE>
Kissparáda
</TITLE>
<TEXT>
Hitparádu nejprodávanějších desek pop-music na českém západě sestavuje Radio Kiss Proton podle údajů prodejců v regionu. Pořadí za 18. týden (čísla ve druhém sloupci udávají minulý týden a ve třetím počet týdnů v hitparádě):
</TEXT>
</DOC>
<DOC>
<DOCID>MF-20020506099</DOCID>
<DOCNO>MF-20020506099</DOCNO>
<DATE>05/06/02</DATE>
<TITLE>
Házenkářky Chebu postoupily do Interligy
</TITLE>
<GEOGRAPHY>Cheb</GEOGRAPHY>
<TEXT>
Házenkářky Casina Estor Cheb si vybojovaly právo účasti v premiérovém ročníku česko-slovensko-rakouské Interligy. Chebské hráčky, které před týdnem zvítězily v Plzni 20:18, vyhrály domácí odvetu 27:20 a v soutěži je ještě čekají dvě střetnutí s Kunovicemi o pátou a šestou příčku tabulky letošního ročníku. "Byl jsem s partií spokojený, výsledný rozdíl je poměrně dostatečný a vypovídá o tom, který tým byl v sérii lepší," pochvaloval si bilanci klíčových střetnutí trenér Chebu Miloslav Moulis. Sobotní partie se od začátku vyvíjela ve prospěch Chebu, přesto se naskytl jeden moment, po kterém domácí lavičce zatrnulo. Těsně před poločasem musela pro zranění kotníku odstoupit Gabriela Bartusková a sestava, ve které už před utkáním chyběla Klára Nožičková, ještě prořídla. "Ona se ta Plzeň nezdá, ale umí docela kousat. Měla jsem trochu obavy, ale začal druhý poločas a spadly ze mě, protože jsem z herního projevu věděla, že na to máme. I bez Bartuskové, která má těžký výron kotníku znamenající s největší pravděpodobností konec sezony," potvrdila vážnost zranění manažerka Casina Estor Cheb Ivana Haladová. Drama se však z utkání nestalo, domácí házenkářky měly duel i nadále pod kontrolou. "Sestava byla citelně oslabená, ale družstvo se s tím vypořádalo dobře. Bojovnost a vůle po vítězství byly patrné," cenil si Moulis přístupu svých hráček. Chebský kouč označil jako základní kámen úspěchu výkon brankářky Lucie Krejčové, která zejména ve druhé půli inkasovala jen z brejků. "Zajímavý pak byl ještě výkon Michaly Wunschové. Do zranění Bartuskové jí to moc nešlo, ale po změně stran šel její výkon nahoru. Nakonec dala sedm branek," prohlásil spokojený chebský trenér. Střelecky se dařilo i Adéle Pilmajerové, která do plzeňské sítě nasměrovala šest přesných zásahů. Přitom jméno této hráčky se ve střelecké statistice neobjevuje tak často. "Adéla na pravém křídle docela překvapila, dařilo se jí. Když se dostala ke střelbě, skončilo to brankou," vystihla počínání chebské hráčky Ivana Haladová. Příští sobotu hraje Cheb doma první zápas s Kunovicemi v sérii o pátou příčku, odveta je na pořadu o týden později.
Chebská házenkářka Gabriela Bartusková (ležící) nedohrála sobotní duel proti Plzni kvůli těžkému zranění kotníku. K situaci došlo v závěru první půle, pod dozorem Aleny Humlové musel zasahovat oddílový lékař Jan Kropáček.
</TEXT>
</DOC>
<DOC>
<DOCID>MF-20020506100</DOCID>
<DOCNO>MF-20020506100</DOCNO>
<DATE>05/06/02</DATE>
<TITLE>
Basketbalistky z lázní vyhrály druhou ligu
</TITLE>
<TEXT>
Karlovy Vary - Basketbalistky karlovarské Lokomotivy jsou vítězkami druhé ligy žen. Nezaváhaly ani v posledních zápasech finálové skupiny, v sobotu porazily Start Havířov 78:54 a včera UP Olomouc ještě výrazněji 95:59. Karlovarský trenér Josef Primus byl na své svěřenkyně náležitě pyšný. "Děvčata sehrála velice kvalitní utkání. Potvrdila, že jejich vítězství v soutěži nebylo žádnou náhodou. Prostě na to mají. Dokázaly, že jsou nejlepším týmem druhé ligy žen, přestože jsou ještě věkem dorostenky," komentoval triumfální tečku za sezonou Primus. Na Moravě se přitom tým musel opět obejít bez prvoligových hráček Brantlové a Hamouzové. Ukázalo se však, že na ně není odkázán, i když jejich pomoc vždy vítá. Vyrovnanost kádru potvrzuje i fakt, že o víkendu se příliš nedařilo střelecké jedničce Větrovcové. V předchozí sezoně družstvo Lokomotivy zvítězilo v základní části soutěže, čtyři porážky ve finálové skupině však znamenaly až třetí místo v konečném pořadí. V letošní čtvrté druholigové sezoně tým odešel z utkání finálové skupiny poražen jen jednou. Stejně jako v předchozím ročníku hrálo soutěž v podstatě družstvo, které vede extraligu starších dorostenek. Po podzimním druhém zranění Martínkové zůstala jedinou ženou týmu Chocholatá. Vítězství v druhé lize znamená, že vedení klubu stojí před aktuální otázkou, jak naložit s právem na postup do první ligy žen. Manažer Roman Maleček minulý týden prohlásil, že jednání s krajským úřadem, magistrátem a případnými sponzory už zahájil. "Jedná se o zhruba dva a půl milionu korun," prozradil hlavní potíž Maleček. Posílení kádru nevidí jako velký problém. "Stačilo by stáhnout z hostování Brantlovou a Hamouzovou, přidat k nim ještě jednu vysokou hráčku a křídlo, a mohli bychom myslet na páté místo soutěže," uvedl optimisticky Roman Maleček.
</TEXT>
</DOC>
<DOC>
<DOCID>MF-20020506101</DOCID>
<DOCNO>MF-20020506101</DOCNO>
<DATE>05/06/02</DATE>
<TITLE>
Buldoci přijeli s prázdnou
</TITLE>
<TEXT>
Karlovarští fotbalisté prohráli v Chrudimi 0:1, hrozba sestupu z ČFL roste
Karlovy Vary - Buldoci přijeli z utkání 25. kola České fotbalové ligy s prázdnou. V Chrudimi prohráli 0:1. A protože i další konkurenti v boji o udržení získali body na úkor favoritů, stává se karlovarské mužstvo téměř outsiderem soutěže. O výhře domácích rozhodla střela Šmejdy z hranice šestnáctky v 77. minutě. Šlo o jednu z mála šancí Chrudimi, v prvním poločase Lutzbauer zasahoval pouze jednou, v 62. minutě bravurně zlikvidoval i pokutový kop domácích nařízený za jeho střet s domácím útočníkem Řezníčkem. Chrudimský trenér Jan Škrha přiznal, že hosté byli lepším týmem. "Soupeř byl fotbalovější. Rovněž v minulém kole v Semicích hrál velmi dobře, ale přesto se také nedostal do vyložených šancí," prohlásil Škrha. Kouč Buldoků Jaroslav Slabý však hodnotí výkon svého mužstva mnohem kritičtěji. "Prohru jsme si zavinili sami, především bojácností před brankou soupeře. Až na dvě tři výjimky jako by hráči nechtěli vyhrát. Takhle se o udržení bojovat nedá," postěžoval si Slabý. Tlak Buldoků v závěrečné desetiminutovce už vyzněl naprázdno. Hořt mířil hlavou nad břevno a Sochorovu střelu z úhlu brankář Meller vyrazil. "Dobře jsme hráli jen v prvním poločase, ale to je málo. Kluci snad podlehli uspokojení z výhry nad Střížkovem a remízy v Semicích. Ale v Semicích jsme měli vyhrát a Chrudim byla ještě slabší. Musí se hodně polepšit, dát do hry více srdce, jinak nemůžeme na záchranu pomýšlet," dodal Slabý. Buldoci z osmi jarních zápasů vyhráli jen dva domácí a dvakrát remizovali. Skórovali pouze ve třech utkáních (M. Slabý 2, Šťastný, Najmon), sami inkasovali třináctkrát.
Karlovarský fotbalista Jan Najmon (vlevo) v hlavičkovém souboji s Tomášem Linhartem z Chrudimi. Buldoci na východě Čech neuspěli a prohráli 0:1.
</TEXT>
</DOC>
<DOC>
<DOCID>MF-20020506102</DOCID>
<DOCNO>MF-20020506102</DOCNO>
<DATE>05/06/02</DATE>
<TITLE>
DIVIZE: Tachov zvýšil šance na záchranu
</TITLE>
<GEOGRAPHY>Plzeň</GEOGRAPHY>
<TEXT>
Záchrana v divizi už není pro fotbalisty Tachova nedostižná. Na vlastním trávníku vyhráli nad Táborem.
</TEXT>
<HEADING>
VEJPRNICE - PŘEŠTICE 2:1
</HEADING>
<TEXT>
Poločas: 0:0. Branky: 78. Davídek, 90. T. Hettler - 52. Šamberger. ŽK: 2:8. ČK: 0:1 (66. Mareš). Rozhodčí: Hatina. Diváků: 300. Utkání mělo dramatický závěr. Přeštický tým hrál bez vyloučeného Mareše a přetížená obrana nevydržela nápor Vejprnic, i když vítězný domácí gól dal Hettler až v poslední minutě.
</TEXT>
<HEADING>
TACHOV - TÁBOR 3:0
</HEADING>
<TEXT>
Poločas: 2:0. Branky: 8. Donko, 34. Procházka, 88. Valkoun. ŽK: 2:2. Rozhodčí: Voborník. Diváků: 350. Tachov potvrdil formu z posledních utkání a nepustil hosty do žádné příležitosti. Vítězství Tachova mohlo být ještě výraznější.
</TEXT>
<HEADING>
CHLUMČANY - STRAKONICE 1:4
</HEADING>
<TEXT>
Poločas: 1:1. Branky: 22. M. Hackr - 65. a 79. Hanzlík, 25. Solus, 84. Prančl. ŽK: 2:1. Rozhodčí: Teuber. Diváků: 150. Další fotbalový propadák předvedli chlumčanští fotbalisté se sousedem v tabulce v bezprostředním souboji o poslední místo. Hlavně ve druhé části dostali domácí lekci z produktivity po rychlých protiútocích hostů.
</TEXT>
<HEADING>
ROKYCANY - KLATOVY 2:0
</HEADING>
<TEXT>
Poločas: 2:0. Branky: 18. Suchánek, 31. Kožíšek. ŽK: 2:3. Rozhodčí: Makovička. Diváků: 400. Téměř po celé utkání měli domácí fotbalisté převahu, kterou ale vyjádřili jen dvěma góly. kách Kožíšek. Hosté drželi vyrovnanou hru jen na začátku druhého poločasu.
Poločas: 2:0. Branky: 18. Suchánek, 31. Kožíšek. ŽK: 2:3. Rozhodčí: Makovička. Diváků: 400. Téměř po celé utkání měli domácí fotbalisté převahu, kterou ale vyjádřili jen dvěma góly. kách Kožíšek. Hosté drželi vyrovnanou hru jen na začátku druhého poločasu.
</TEXT>
</DOC>
<DOC>
<DOCID>MF-20020506103</DOCID>
<DOCNO>MF-20020506103</DOCNO>
<DATE>05/06/02</DATE>
<TITLE>
V nemocnici se buduje interna
</TITLE>
<TEXT>
Nové pavilony nabídnou pacientům lepší péči
</TEXT>
<HEADING>
Zdravotnictví
</HEADING>
<TEXT>
Fakultní nemocnice v Hradci Králové se modernizuje. Zdravotníci dokončili rekonstrukci stomatologie a pustí se do přestavby porodnické a gynekologické kliniky. Začala také stavba pavilonu interny, která jižní část nemocnice propojí do jediného celku.
Hradec Králové - Do roku 2004 chce nemocnice do nových staveb investovat téměř sedm set milionů korun. Největší akcí je výstavba interního pavilonu, který bude stát půl miliardy a po dokončení se stane propojovacím uzlem jižní části nemocnice. "Když jsme před třemi lety rozhodli o podobě interního pavilonu, dali jsme tím zelenou zásadní změně v koncepci nové části nemocnice. Ta ztratí charakter pavilonového zařízení a stane se jediným, vzájemně propojeným blokem," uvedl ředitel Leoš Heger. Pavilonové uspořádání má podle Hegera řadu nevýhod. "Bez ohledu na počasí musíme pacienty převážet venkovním prostorem, oddělené pavilony ztěžují komunikaci zdravotnického personálu a zejména diagnostické činnosti se v nich provádějí duplicitně, což provoz nemocnice prodražuje. To by mělo odstranit nové uspořádání, které spojí některé kliniky a dialyzační středisko do jediného celku," vysvětlil ředitel. Stav staré interní kliniky byl již nevyhovující. Klinika je totiž umístěna ve třech samostatných budovách. Dvě sídlí v areálu nemocnice, jedna na Pospíšilově třídě v centru města. "Odtud chybí návaznost na další klinické provozy. Personálu schází vzájemná komunikace a pacienty na některá vyšetření musíme odvážet jinam, což péči o ně komplikuje. Budova na Pospíšilově třídě i první interna v areálu nemocnice jsou také ve špatném technickém stavu," sdělil Heger.
Do uvolněných objektů se po rekonstrukci nastěhují jiné kliniky. "Místo první interny přijde psychiatrie nebo neurologická klinika, zbývající dva objekty využijeme pro doléčovací zařízení," řekl Heger. Výstavba a stěhování zkomplikují provoz nemocnice, ale podle ředitele se úroveň zdravotnické péče na žádném oddělení nezhorší. "Odměnou za dočasná omezení vždy je výrazné zlepšení podmínek pro pacienty i pro pracovníky nemocnice," tvrdí Heger. K novým objektům, které chod nemocnice už příznivě ovlivnily, patří onkologická klinika dokončená před čtyřmi lety a ústavní lékárna, vloni začal provoz v dialyzačním středisku. Proběhly i rozsáhlé rekonstrukce, především generální oprava dětské kliniky, kde vzniklo oddělení dětské chirurgie, a nedávno se za 80 milionů dokončila přestavba nevyužitého hospodářského objektu na stomatologickou kliniku.
</TEXT>
</DOC>
<DOC>
<DOCID>MF-20020506104</DOCID>
<DOCNO>MF-20020506104</DOCNO>
<DATE>05/06/02</DATE>
<TITLE>
Reforma roztříští veřejnou správu, míní státní úředník
</TITLE>
<HEADING>
Rozhovor
</HEADING>
<TEXT>
Rychnov nad Kněžnou - Reforma veřejné správy, kterou projednává parlament, patrně nebude mít pro občany valný přínos, ani jim nepřinese žádné dramatické zhoršení, míní zástupce přednosty Okresního úřadu v Rychnově nad Kněžnou Jan Šimáček. Jako státní úředník, jenž má na úřadě průběh reformy na starost, se však nemůže smířit s tím, že nákladná reforma se od začátku zřejmě záměrně ocitla mimo diskusi ve společnosti i v médiích. Přitom dopadne na všechny občany s nepředvídatelnými důsledky. "Nepodporuji tuto reformu vzhledem k nákladům, které si vyžádá. Obecně jsem ovšem pro to, aby se fungování veřejné správy zlepšilo. A toho bychom mohli dosáhnout jedině tehdy, kdybychom začli analyzovat skutečné potřeby občanů a vyhodnotili veřejností nejčastěji využívané agendy," říká Šimáček. Vládní reforma už prošla Poslaneckou sněmovnou a koncem dubna ji projedná Senát. Právě na senátory - jako na jednu z posledních nadějí - se obrátili starostové z Rychnovska i z dalších regionů s takzvanou Orlickou výzvou, v níž zástupci obcí varují před nekvalitní, drahou reformou a požadují její zastavení.
Pokračování na str. D2
Z čeho usuzujete, že chystaná reforma lidem výrazněji nepomůže?
Ze statistiky našeho okresního úřadu plyne, že průměrně obyvatel Rychnovska potřeboval vyřídit své záležitosti na úřadu jedinkrát za sedmnáct a půl roku. Přiblížení části agend směrem k němu je proto sporné. Jestliže okresní úřady zaniknou a místo nich začne působit na několika úrovních kolem tří až čtyř set jiných institucí, vyznat se v takovém systému bude pro lidi komplikovanější. Úředník asi ztratí kontakt s ostatními institucemi a občan dostane méně kvalitní, obtížněji dosažitelné služby. To plyne i z toho, že jde o experiment.
</TEXT>
<HEADING>
Vidíte i něco pozitivního?
</HEADING>
<TEXT>
Zlepšení služeb vidím například v elektronickém obstarávání potřebných dokumentů. Jenže jednotný informační systém se nepodařilo za dvanáct let zavést na 73 okresních úřadů a pochybuji, že by se to v dohledné době povedlo v nástupnických institucích.
</TEXT>
<HEADING>
Můžete dopad reformy přiblížit na konkrétních příkladech?
</HEADING>
<TEXT>
Například od 1. července by se mělo změnit postavení státních okresních archivů. Dosud občan jednal v případě potřeby s ředitelem příslušného archivu v okrese, ale rychnovský archiv bude spadat pod archiv v Zámrsku v Pardubickém kraji. Zda se lidé budou obracet se svými žádostmi do Zámrsku, nebo zda rychnovský archiv získá nějaké pověření, není dosud zřejmé. Konkrétně v rychnovském archivu si reforma vyžádá nárůst pracovních míst, neboť odloučením od okresního úřadu přijde archiv o dosavadní servisní činnost, personalistiku, zpracování mezd a podobně. Stejná situace nastane i u dalších institucí. Například pozemkový úřad už dnes avizuje, že bude potřebovat dva až tři nové úředníky.
</TEXT>
<HEADING>
Čím si vysvětlujete, že reforma věci spíš komplikuje?
</HEADING>
<TEXT>
Od počátku chybí přesné parametry reformy, takže cesta k ní není přímočará, není měřitelná, neví se, co reforma přinese a kolik bude stát. Přechod na změny ve veřejné správě nejsou technicky ani právně dořešeny. Podle mého názoru půjde ve výsledku o méně efektivní, roztříštěnou správu. Prudké zhoršení však nečekám.
</TEXT>
<HEADING>
Co vám tedy nejvíc vadí?
</HEADING>
<TEXT>
Vadí mi, že jako státní úředníci jsme byli vyřazeni z diskuse o reformě, i když máme velký přehled o agendách a prakticky vykonáváme stovky zákonů. Protože realizuji reformu na okresním úřadu, vidím, že je velmi obtížně proveditelná, jestliže chci dodržet všechny právní předpisy.
Není mi jasné, proč stát trvá na reformě, když z toho lidé nebudou nic mít.
To by nebylo přesné. V některých řízeních dojde k nepatrnému přiblížení občanovi, ale na druhé straně bude mít takový zásah svá minus. Skutečné přiblížení proběhne v evidenci nových motorových vozidel, která by se z rychnovského okresního úřadu měla přenést na pověřená města Rychnov, Kostelec nad Orlicí a Dobrušku. Naproti tomu přehlašování starších vozů se váže na evidenční kontrolu v Solnici, takže občan stejně bude muset navštívit dvě místa. Zatímco dosud lidé přihlašovali a odhlašovali svá auta při převodech v rámci okresu u jednoho okénka, po reformě to bude složitější. Když si například rehabilitační sestra bude chtít zařídit soukromou praxi, bude muset nejdřív na pověřené město třeba kvůli stavebnímu úřadu, pak na okresní hygienu a katastrální úřad v okresním městě a nakonec se vydá na kraj kvůli rozhodnutí o licenci.
</TEXT>
<HEADING>
Na kolik odhadujete náklady na reformu?
</HEADING>
<TEXT>
To není snadné odhadnout. Před několika lety zaplatil stát, jak se uvádí, miliardu korun za zřízení okresu Jeseník. Osobně odhaduji, že vznik 194 "malých okresů" spotřebuje srovnatelné prostředky, tedy kolem sto padesáti miliard korun. V tom případě by každý výdělečně činný občan za reformu zaplatil z daní asi třicet tisíc korun. Kvůli složitější legislativě bude obtížné zabezpečit v malých městech, jakými sídla "miniokresů" mnohdy jsou, kvalitní úřadníky. Navíc na ně porostou nároky tím, že je třeba sladit naše právo s evropským.
(48) absolvoval na pražské konzervatoři obor lesní roh, Později studoval management a Teologickou fakultu Univerzity Karlovy. Živil se jako hudebník a učitel, pohyboval se v katolickém disentu. Na okresním úřadu pracuje od roku 1990, v roce 1998 byl externím poradcem místopředsedy vlády Josefa Luxe. Je ženatý a má čtyři děti.
</TEXT>
</DOC>
<DOC>
<DOCID>MF-20020506105</DOCID>
<DOCNO>MF-20020506105</DOCNO>
<DATE>05/06/02</DATE>
<TITLE>
Po stěně lezly i děti
</TITLE>
<HEADING>
STĚNU VYZKOUŠELI MALÍ I VELCÍ
</HEADING>
<TEXT>
V sobotu se na prostranství před Kongresovým centrem Aldis v Hradci Králové sešli vyznavači lezectví. Pro malé i velké tam hradecká asociace Sport pro všechny postavila umělou horolezeckou stěnu, na níž si mohli vyzkoušet horolezecké umění.
V sobotu se na prostranství před Kongresovým centrem Aldis v Hradci Králové sešli vyznavači lezectví. Pro malé i velké tam hradecká asociace Sport pro všechny postavila umělou horolezeckou stěnu, na níž si mohli vyzkoušet horolezecké umění.
</TEXT>
</DOC>
<DOC>
<DOCID>MF-20020506106</DOCID>
<DOCNO>MF-20020506106</DOCNO>
<DATE>05/06/02</DATE>
<TITLE>
Výstavbu skanzenu ohlásil zvon
</TITLE>
<GEOGRAPHY>Krňovice</GEOGRAPHY>
<TEXT>
Ne poklep na základní kámen, nýbrž jasný zvuk zvonu oznámil v sobotu před polednem zahájení výstavby skanzenu Kapounka v Krňovicích na Královéhradecku. Ve skanzenu, vůbec prvním na území Hradeckého kraje, mají být shromážděny originály i repliky lidových staveb z Podorlicka a z části Polabí. "Ještě letos postavíme repliku roubené stodoly z Ledců, poté na řadu přijde statek polabského typu, v němž bude sídlit správce skanzenu, a bude tu i kopie zájezdní hospody Na Špici, která stávala v Hradci Králové," uvedl Václav Záruba, šéf hradeckého Dřevozpracujícího družstva, které skanzen buduje. Družstvo se vedle rekonstrukcí a oprav dřevěných historických staveb věnuje výstavbě roubených domů pro rekreační využití či pro stanice Horské služby v Krkonoších. "Odtud byl jen krůček k záměru vybudovat skanzen lidové architektury, který v kraji zatím chyběl," řekl Záruba.
"Skanzen nebude jen atrakcí pro turisty, ale i pokusem o záchranu mizející lidové architektury. Ta vždycky vznikala v blízkosti přírody a Krňovice pro ni nabízejí ideální místo v přírodním parku nedaleko krajského města," uvedl člen občanského sdružení Kapounka výtvarník Jiří Šindler. Sdružení vzniklo počátkem roku 2001 a sešli se v něm zájemci o výstavbu a provozování skanzenu i ochránci přírody. Sdružení chce v budoucnu ve skanzenu organizovat kulturní akce. Příští rok má být v provozu první část skanzenu, která zabere půldruhého hektaru. Celkem je k výstavbě souboru lidové architektury vyčleněno patnáct hektarů pozemků. "Vývoj skanzenu trvá mnoho let. My jsme začali před třiceti lety a poslední objekt dokončíme letos," řekl zakladatel souboru lidové architektury Vysočina na Veselém Kopci u Hlinska Luděk Štěpán. Původně měl skanzen Kapounka vyrůst v Bělečku, kde pro něj už byly zakoupeny pozemky. Tam nakonec z výstavby sešlo a sdružení našlo azyl u radnice v Třebechovicích pod Orebem, pod niž Krňovice patří. "Skanzen je jednou z našich priorit, protože podpoří rozvoj turistického ruchu. Kvůli jeho výstavbě jsme upravili územní plán Krňovic," sdělil starosta Třebechovic Jiří Němec. Oplocený areál, v němž zatím je rozestavěná zvonice, zahrnuje jeden a půl hektaru. Třebechovická radnice se bude podílet na úpravě okolí, zejména na vybudování přístupové cesty a parkoviště. Cyklisté se do skanzenu dostanou po nově otevřené cyklostezce procházející mikroregionem Třebechovicko. "Skanzen bude pro Hradečáky cílem vyjížděk, proto jeho výstavbu prostřednictvím euroregionu Glacensis podporujeme," řekl hradecký primátor Oldřich Vlasák. "Spojení skanzenu s cyklistickými stezkami je skvělý nápad. Já se do těchto míst nedostal asi třicet let. Lidová architektura má šanci přitáhnout zájemce odjinud," uvedl Václav Uhlíř z Hradce Králové, jeden z několika desítek cyklistů, kteří v sobotu projeli cyklostezku poprvé.
</TEXT>
<HEADING>
DRUŽSTVO ZAHÁJILO STAVBU SKANZENU
</HEADING>
<TEXT>
Zazvonění na zvon zavěšený na dřevěné konstrukci repliky lidové stavby zvonice z Rychnovska oznámilo v sobotu počátek výstavby skanzenu v Krňovicích. Soubor lidových staveb vybuduje Dřevozpracující družstvo z Hradce Králové.
Zazvonění na zvon zavěšený na dřevěné konstrukci repliky lidové stavby zvonice z Rychnovska oznámilo v sobotu počátek výstavby skanzenu v Krňovicích. Soubor lidových staveb vybuduje Dřevozpracující družstvo z Hradce Králové.
</TEXT>
</DOC>
<DOC>
<DOCID>MF-20020506107</DOCID>
<DOCNO>MF-20020506107</DOCNO>
<DATE>05/06/02</DATE>
<TITLE>
Onkologové sbírají na nový léčebný přístroj
</TITLE>
<TEXT>
Hradec Králové - Asi patnáct milionů korun chtějí shromáždit lékaři kliniky onkologie a radioterapie hradecké fakultní nemocnice na zakoupení přístroje umožňující novou metodu léčby nádorových onemocnění. Protože nemocnice má na nákup přístrojů jen omezené finanční prostředky, lékaři žádají podnikatelské subjekty a veřejnost o příspěvek. Nová léčebná metoda nazvaná IMRT se do klinické praxe dostala v posledních pěti letech. "Je to radioterapie modulovaným svazkem, přičemž se ionizujícím zářením ničí co nejvíce nádorových a co nejméně zdravých buněk. Tuto metodu využívají mnohá lékařská centra v USA a v západní Evropě," informuje klinika na své internetové stránce. Pro pacienty znamená léčení tímto postupem omezení negativních následků ozáření, zvýšení dávky do nádoru a tím vyšší pravděpodobnost vyléčení. Celková délka léčby se neprodlužuje. Na nový přístroj již mimo jiné přispěly ProjectSoft Hradec Králové, Cutisin Jilemnice či Kablo Elektro Vrchlabí.
</TEXT>
</DOC>
<DOC>
<DOCID>MF-20020506108</DOCID>
<DOCNO>MF-20020506108</DOCNO>
<DATE>05/06/02</DATE>
<TITLE>
První den na letišti plachtařům propršel
</TITLE>
<TEXT>
Velké Poříčí - Snad jen vědomí, že před sebou mají ještě celý týden, nepokazilo náladu plachtařům veteránům, kteří se včera sjeli na letišti ve Velkém Poříčí na Trutnovsku. Aeroklub z Hronova pro ně připravil týden leteckých soutěží Hronovské orlíkovské přeháňky. Těch bylo po celý včerejší den požehnaně, a tak první den létání odpadl. Na letištní ploše se shromáždilo půldruhá desítky celodřevěných větroňů Orlík z celé republiky. Ty byly vyráběny na počátku šedesátých let. Pár jich zbylo zastrčených v hangárech.
"Po roce 1989 se naskytla možnost vrátit staré kluzáky do provozu a dnes jich znovu létá třiačtyřicet," říká hronovský plachtař Emil Slíva. I když pro mladé zájemce o plachtění jsou orlíky nejlevnější cestou jak se dostat do vzduchu, historické větroně se šestnáctimetrovým rozpětím křídel sklízejí nejvíc obdivu u nejstarších plachtařů. Emilu Slívovi a Antonínu Teichmannovi je přes šedesát, Jaroslavu Fairaislovi z Hradce Králové čtyřiasedmdesát. Přesto věnují plachtění hodně volného času. "Na orlících jsme vyrostli, ale nevracíme se s nimi jen do mladých let. Historické větroně nabízejí mnohem příjemnější létání než dnešní stroje," tvrdí Slíva. V čem spočívá rozdíl mezi současnými větroni a veterány? Například moderní Discus Cs létá rychlostí přes dvě stě kilometrů v hodině, ale v malé rychlosti při startu se obtížně ovládají. "Orlík nesmí překročit sto padesát kilometrů za hodinu, ale snadno se řídí i za zhoršených povětrnostních podmínek," tvrdí Slíva. V Hronově létají už dvě generace Teichmannů a možná přibude další. "Už jsem s dědou dvakrát letěla a jednou budu lítat sama!" tvrdí sotva čtyřletá Teichmannova vnučka Terezka.
</TEXT>
</DOC>
<DOC>
<DOCID>MF-20020506109</DOCID>
<DOCNO>MF-20020506109</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<TEXT>
Týniště nad Orlicí - Město staví nové byty za pomoci státní dotace
Nový dům s dvaceti byty vyrůstá na sídlišti U Dubu v Týništi nad Orlicí. Na každý byt získalo město státní dotaci 400 tisíc korun. "Dům chceme dokončit v druhé polovině příštího roku," řekl starosta Týniště Josef Daniel. (am)
Rychnov na Kněžnou - Hřiště bude otevřeno v polovině června
Město dokončí generální rekonstrukci sokolského hřiště. Stavební akce si i s opravou přilehlé komunikace vyžádala dvanáct milionů korun. Pět milionů činila státní dotace, zbytek nákladů zaplatilo město. U příležitosti otevření sportovního stánku 15. června se počítá s vystoupením sokolů a s fotbalovým utkáním. (am)
</TEXT>
<HEADING>
Hradec Králové - Stadion nabídne stavební veletrh
</HEADING>
<TEXT>
Devátý ročník stavebního veletrhu Stavotech začne pozítří na zimním stadionu v Hradci Králové. O den později se akce rozšíří o doprovodné výstavy průmyslové elektrotechniky a vytápění ve stavebnictví. Součástí veletrhu bude expozice hradecké radnice, která představí její investiční záměry a plán výstavby průmyslové zóny. (soc)
Hradec Králové - Pozemní hokejistky na výhru nedosáhly
Ani včerejší prvoligový zápas s Rakovníkem na domácím trávníku Všesportovního stadionu v Hradci Králové hráčky Slavie nedotáhly k vítězství.
Čtěte na str. D5
</TEXT>
</DOC>
<DOC>
<DOCID>MF-20020506110</DOCID>
<DOCNO>MF-20020506110</DOCNO>
<DATE>05/06/02</DATE>
<TITLE>
Radnice přidala peníze na knihu o katedrále
</TITLE>
<TEXT>
Hradec Králové - Královéhradecká radnice pomůže místnímu biskupství vydat knihu o katedrále sv. Ducha. Zastupitelé odsouhlasili poskytnutí dotace čtvrt milionu korun. Publikace bude kromě katedrály pojednávat i o dějinách hradeckého biskupství.
</TEXT>
</DOC>
<DOC>
<DOCID>MF-20020506111</DOCID>
<DOCNO>MF-20020506111</DOCNO>
<DATE>05/06/02</DATE>
<TITLE>
Žena si způsobila smrtelné zranění
</TITLE>
<GEOGRAPHY>Benecko</GEOGRAPHY>
<TEXT>
Tragicky skončil pro německý manželský pár pobyt v Krkonoších. Jednašedesátiletá žena v noci na sobotu uklouzla na chodbě hotelu Žalý v Benecku a způsobila si těžká zranění hlavy, jimž na místě podlehla. Cizí zavinění policie vyloučila.
Benecko - Tragicky skončil pro německý manželský pár pobyt v Krkonoších. Jednašedesátiletá žena v noci na sobotu uklouzla na chodbě hotelu Žalý v Benecku a způsobila si těžká zranění hlavy, jimž na místě podlehla. Cizí zavinění policie vyloučila.
</TEXT>
</DOC>
<DOC>
<DOCID>MF-20020506112</DOCID>
<DOCNO>MF-20020506112</DOCNO>
<DATE>05/06/02</DATE>
<TITLE>
Policie pátrá po příčině sebevraždy
</TITLE>
<TEXT>
Dvůr Králové nad Labem - Na zahradě u svého domku ve Dvoře Králové-Lipnici se zastřelil dvaatřicetiletý muž. Sebevraždu spáchal pistolí svého bratra. Cizí zavinění policie nezjistila. Vyšetřuje však motiv jeho jednání, protože sebevrah dopis na rozloučenou nezanechal.
</TEXT>
</DOC>
<DOC>
<DOCID>MF-20020506113</DOCID>
<DOCNO>MF-20020506113</DOCNO>
<DATE>05/06/02</DATE>
<TITLE>
Cyklista havaroval a na místě zemřel
</TITLE>
<GEOGRAPHY>Markušovice</GEOGRAPHY>
<TEXT>
Jednapadesátiletý cyklista z Trutnova při projíždění pravotočivé zatáčky mezi Markoušovicemi a Bohuslavicemi na Trutnovsku nezvládl řízení kola a vjel mimo silnici. Tam narazil hlavou do stromu a těžkým zraněním na místě podlehl.
Markušovice - Jednapadesátiletý cyklista z Trutnova při projíždění pravotočivé zatáčky mezi Markoušovicemi a Bohuslavicemi na Trutnovsku nezvládl řízení kola a vjel mimo silnici. Tam narazil hlavou do stromu a těžkým zraněním na místě podlehl.
</TEXT>
</DOC>
<DOC>
<DOCID>MF-20020506114</DOCID>
<DOCNO>MF-20020506114</DOCNO>
<DATE>05/06/02</DATE>
<TITLE>
Události týdne
</TITLE>
<HEADING>
Hradec Králové Žena nepřežila nehodu autobusu
</HEADING>
<TEXT>
Další krutou daň si v pondělí vybraly dvě nejzatíženější silnice východních Čech. Mezi Holicemi a Vysokým Mýtem se srazil linkový autobus se dvěma osobními vozy, před Hradcem Králové vyjel ze silnice litevský autobus plný turistů. Bilance obou nehod je jedna mrtvá žena a několik zraněných.
Nová Paka
</TEXT>
<HEADING>
Zastupitelé dali supermarketu zelenou
</HEADING>
<TEXT>
Zastupitelé v Nové Pace na druhý pokus schválili prodej pozemku pod sídlištěm Studénka pro výstavbu supermarketu Plus Discount. Zastupitelé rozdílem jediného hlasu změnili šest týdnů staré rozhodnutí parcelu neprodávat a uchovat si ji v záloze pro případného zájemce o vybudování továrny.
Čermná nad Orlicí
</TEXT>
<HEADING>
Lidé si vymohli odklon kamionů
</HEADING>
<TEXT>
Kamiony, které si dosud krátily cestu po úzkých vozovkách přes místní část Čermné nad Orlicí na Rychnovsku, nebudou napříště smět díky novému dopravnímu značení do Malé Čermné. Dosáhli toho signatáři petice a vedení obce v jednání s okresním úřadem a dalšími institucemi.
Hradec Králové
</TEXT>
<HEADING>
Za loupež a krádeže padlo dvanáct let
</HEADING>
<TEXT>
Za přepadení hradecké pobočky tabákové firmy a krádež bezmála půldruhého milionu korun poslal krajský soud osmadvacetiletého Leoše Svobodu z Náchodska do vězení na pět a půl let a dvaatřicetiletého Petra Škvrnu z Hradce Králové na šest a půl roku do vězení. Soud dal za pravdu obžalobě, která Svobodu a Škvrnu vinila z loupeže ve spolupachatelství a Škvrnu navíc ze dvou krádeží vloupáním, kterých se dopustil v jednom případě společně s dalším obviněným, dvaatřicetiletým Zdeňkem Bury z Hradce Králové. Rozsudky nejsou pravomocné protože státní zástupkyně si ve všech třech případech ponechala zákonnou lhůtu na rozmyšlenou stejně jako Škvrnův a Svobodův obhájce.
Jičín
</TEXT>
<HEADING>
Do města se vrací obří brusírna diamantů
</HEADING>
<TEXT>
Radnice v Jičíně obnovila jednání o výstavbě obří brusírny diamantů v průmyslové zóně na okraji města. O vybudování továrny opět projevila zájem firma Alliona, která musela od stejného záměru kvůli problémům s financováním před půldruhým rokem odstoupit. Diamanty k broušení chce dovážet z Ruska.
Řidič kamionu plně naloženého štěrkem nezvládl v zatáčce v Bradlecké Lhotě řízení a v plné rychlosti narazil s vozidlem do garáže vedle silnice. Šofér na místě zahynul. Trosky vozu odklízeli hasiči.
</TEXT>
</DOC>
<DOC>
<DOCID>MF-20020506115</DOCID>
<DOCNO>MF-20020506115</DOCNO>
<DATE>05/06/02</DATE>
<TITLE>
Královéhradecká porodnice se na rok přestěhuje
</TITLE>
<HEADING>
Zdravotnictví
</HEADING>
<TEXT>
Hradec Králové - K proměnám hradecké fakultní nemocnice patří i plánovaná rekonstrukce porodnické a gynekologické kliniky, která má začít letos v létě a trvat do příštího roku. Přestavba provoz královéhradecké kliniky nezastaví, ale pacientky ji budou hledat na dvou místech ve fakultní nemocnici: porodnici na dětské klinice a gynekologii na chirurgii. "Volají nastávající maminky a chtějí vědět, zda v druhé polovině roku mohou počítat s hradeckou porodnicí. Uklidňujeme je sdělením, že porodnice zůstane v provozu, jen se dočasně přemístí na dětskou kliniku," říká přednosta porodnické a gynekologické kliniky Jindřich Tošner. Gynekologie se na dětskou kliniku nevejde, ale podle ředitele nemocnice Leoše Hegera má blízko k chirurgickým oborům, což o jejím dočasném umístění rozhodlo ."Ambulance, lůžka i sálový provoz zajistíme v Bedrnově chirurgickém pavilonu, i když jeho kapacita bude napjatá," předpokládá Heger. Porodnice využívá pavilon postavený v roce 1938, jeho přestavba přijde na sto milionů korun, dalších padesát milionů nemocnice vloží do vnitřního vybavení. "Objekt už dožívá a je ve špatném technickém stavu. Přestavba nám umožní dohnat současný standard, kterému jsme byli hodně dlužni hlavně v lůžkové části, proto tam zmizí často kritizované vícelůžkové pokoje," sdělil ředitel. Dodal, že nemocnice zpočátku chtěla objekt rekonstruovat postupně, ale to by zkomplikovalo provoz a prodražilo úpravy. "Proto jsme přistoupili ke stěhování. Pro porodnici upravíme lůžkové oddělení dětské chirurgie, kde bude připraven i porodní a pohotovostní sál. Dětská chirurgie si zachová operační sál a využije lůžka dětské kliniky. Stěhování bude náročné, ale mezi lidmi je ochota ke spolupráci. Za cenu omezeného pohodlí personálu každá klinika dokáže dočasně zvýšit kapacitu," tvrdí Heger. Rekonstrukce má skončit v příštím roce, přípravy na ni začaly již nyní. "V nejbližších dnech očekáváme stavební povolení, v okolí kliniky už probíhají terénní úpravy," říká ředitel.
Kde hledat od léta služby porodnicko-gynekologické kliniky
- porodnice bude na dětské klinice (v prostorách dětské chirurgie)
- gynekologie bude v Bedrnově chirurgickém pavilonu
</TEXT>
</DOC>
<DOC>
<DOCID>MF-20020506116</DOCID>
<DOCNO>MF-20020506116</DOCNO>
<DATE>05/06/02</DATE>
<TITLE>
Návštěvníky nemocnice čekají nové dopravní i pěší trasy
</TITLE>
<TEXT>
Hradec Králové - Stavební proměny hradecké nemocnice se nedotknou jen zdravotnické péče, ale změny čekají i na pěší či motorizované návštěvníky. V nemocnici se už od loňska platí za parkování, kvůli nové výstavbě se změnil průjezd i průchod nemocničním areálem. Trvalé změny v systému dopravy přinesla hlavně stavba nové interny. Ta od letoška natrvalo přerušila hlavní komunikaci, která protínala nemocnici od severu k jihu. "Klíčovou komunikací pro motorová vozidla se stává nově vybudovaná vozovka odbočující za hlavní vrátnicí k zadnímu traktu chirurgického pavilonu. Motorizovaní návštěvníci chirurgie a onkologie tudy budou směřovat k novému parkovišti," sdělil provozně-technický náměstek Josef Židů. Komunikaci podle něho využijí i sanitky, pro které se upraví zadní vchod na chirurgické klinice. "Přední vchod pro pěší ale zůstává otevřen, i když pacienti musí obcházet staveniště. Za dva roky budou mít přístup také přes nový interní pavilon," dodal ředitel nemocnice Leoš Heger. Na další změnu v dopravě si návštěvníci zvykají už od loňska. "V areálu nejsou dostatečně dimenzované komunikace, ale zavedením automatického vjezdového systému a placeného parkování, pokud je delší než půl hodiny, se nám podařilo hustotu provozu regulovat na únosnou míru. Z výnosu chceme přispět i na vybudování dvou sběrných parkovišť uvnitř nemocničního areálu, protože v nemocnici i v jejím okolí je stále nedostatek parkovacích ploch," uvedl Heger.
V HRADECKÉ FAKULTNÍ NEMOCNICI
se od loňska platí za parkování, změnil se i průjezd areálem.
</TEXT>
</DOC>
<DOC>
<DOCID>MF-20020506117</DOCID>
<DOCNO>MF-20020506117</DOCNO>
<DATE>05/06/02</DATE>
<TITLE>
Kultura dnes
</TITLE>
<TEXT>
KINO LUNÍK: Za nepřátelskou linií. ( 19.30)
</TEXT>
<HEADING>
ZOOLOGICKÁ ZAHRADA A SAFARI: Zvířata z celého světa.
</HEADING>
<TEXT>
BIOGRAF NA ŠPICI: Pravá blondýnka. ( 20.00) GALERIE PLASTIK: Bohumil Teplý - Medaile a drobná plastika. Autorská výstava olomouckého sochaře.
KINO VESMÍR: Úkryt. ( 17.00) Krátký film o zabíjení. Děj polského filmu ukazuje tři různé osudy jednoho člověka. Sugestivní, mnohými cenami ověnčený snímek je variací pátého přikázání "nezabiješ". ( 19.30) GALERIE U MISTRA S PALMOU: Josef Hermoch - Obrazy.
MĚSTSKÉ MUZEUM: Tvorba mladých výtvarníků z Novopacka. Výstava prací mladých architektů, uměleckých kovářů, sochařů, sklářů, rytců, grafiků, šperkařů a propagačních výtvarníků.
KINO DUKLA: Protiúder. ( 17.30, 20.00) KINO JAS: Pán prstenů I - Společenstvo prstenu. ( 17.00) Ostrovní zprávy. ( 20.00) VÝCHODOČESKÉ DIVADLO - KOMORNÍ SCÉNA ANEŽKY ČESKÉ: Nedokončená symfonie. Mírové protesty v Americe 70. let - jakou roli hraje v demokratické společnosti občanská neposlušnost ( 18.00) DIVADLO EXIL: Růžová Gertrůda (Dětský soubor (a)MAŤÁČEK a divadlo EXIL). ( 17.30) VÝCHODOČESKÉ DIVADLO - MĚSTSKÉ DIVADLO: Eugene Labiche: Slaměný klobouk. Slavná komedie. ( 17.00)
SPOLEČENSKÉ CENTRUM: Kryštof. Koncert havířovské rockové skupiny. ( 19.00) ORLICKÁ GALERIE: Umělci Orlických hor. Stálá expozice je zaměřena především na umělce, jejichž život a tvorba jsou spjaty s oblastí Orlických hor a Podorlicka. Samostatná část je věnována tvorbě malíře Jana Trampoty. Karel Hladík (1912-1987)Sochařské dílo. Průřez celoživotním dílem významného českého sochaře.
KINO VESMÍR: Andělská tvář. Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila... ( 17.30, 20.00) KINO VESMÍR: Fotoklub Safír Trutnov. Výstava fotografií fotoklubu při Městském domě Trutnov. NÁRODNÍ DŮM: Podvědomí jako spolehlivý pramen pomoci. O tom bude hovořit ve své přednášce MUDr. PhDr. Jaroslav Špelda. ( 19.00)
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
</TEXT>
</DOC>
<DOC>
<DOCID>MF-20020506118</DOCID>
<DOCNO>MF-20020506118</DOCNO>
<DATE>05/06/02</DATE>
<TITLE>
Hradečtí junioři na jaře poprvé prohráli
</TITLE>
<TEXT>
Překvapení ve 23. kole české fotbalové ligy: SK Hradec Králové B - Tatran Prachatice 0:2 (0:0)
Včerejší utkání s druhým klubem tabulky se hradeckému rezervnímu týmu nevydařilo. S týmem Prachatic prohrál po 88 minutách hry v oslabení.
Hradec Králové - O prvoligové hráče Novotného, Juračku, Dapecího a Barbariče posílený B-tým Hradce nedokázal prodloužit jarní sérii, v níž zatím dokázal sedmkrát zvítězit a pouze jednou remizovat.
</TEXT>
<HEADING>
Hradec B - Prachatice 0: 2
</HEADING>
<TEXT>
Rozhodujícím okamžikem zápasu s jedním z hlavních kandidátů na postup do druhé ligy z Prachatic bylo vyloučení hradeckého brankáře Novotného za hraní rukou mimo pokutové území ve 2. minutě hry. Po chybě spoluhráčů Novotný zachraňoval nebezpečnou situaci vyběhnutím těsně za hranici šestnáctky a v nepřehledné situaci v pádu před dobíhajícím Vladimírem Šimrem míč tečoval rukou. Následovala červená karta a s hradeckým gólmanem se ze hřiště poroučel i "nevinný" záložník Kaplan, jenž musel uvolnit místo náhradnímu brankáři Čížkovi. Ten si v bráně nahlas oddechl, neboť trestný kop Vladimíra Šimra mířil metr nad horní tyč. "Na Novotného se nemohu zlobit. Stalo se to v nepřehledné situaci, k zákroku jej vedla snaha za každou cenu zabránit vstřelení branky," zastal se po zápase svého hráče hradecký trenér Miloš Mejtský. Vyniknout domácímu gólmanovi umožnil v 6. minutě prachatický Zedník, jehož hlavičku zblízka Čížek skvěle vyrazil. Přestože Hradečtí přeskupili sestavu k zajištění své obrany a vpředu zůstal jen Barbarič, další šanci v první půli měli právě oni. Brendlovi však zkazil radost zkušený brankář hostů Karel. O svém vítězství Prachatičtí rozhodli po půli. V 63. minutě se střelou holení, která se odrazila od trávníku do břevna a pak šťastně do sítě, trefil Rambous a o minutu později překvapil hradeckou obranu Vladimír Šimr, jehož nádherná kolmice našla Mrkvičku a ten se v běhu trefil přesně k tyči. V oslabení hrající Hradečtí se pak snažili alespoň snížit, ale na překvapení jim s přibývajícím časem stále více chyběly síly. "Bylo to zvláštní utkání. Domácí museli změnit taktiku, stáhli se víc do obrany a nám trvalo více než hodinu, abychom se prosadili. Stále jsme ve hře o postup, proto máme ze tří bodů velkou radost," přiznal trenér hostů Petr Mádl. "Oslabení nám vzalo hodně sil. Škoda šťastné první branky hostů, druhý gól byl důsledkem toho prvního," řekl domácí kouč Miloš Mejtský.
Ve včerejším utkání české fotbalové ligy se snaží odhlavičkovat míč záložník hradeckého B-týmu Pavel Dapecí (vlevo) a prachatický Karel Levora.
</TEXT>
</DOC>
<DOC>
<DOCID>MF-20020506119</DOCID>
<DOCNO>MF-20020506119</DOCNO>
<DATE>05/06/02</DATE>
<TITLE>
Sychra si v Brně vystřílel třetí místo ve skeetu
</TITLE>
<GEOGRAPHY>Brno</GEOGRAPHY>
<TEXT>
Třetí místo si na Memoriálu Miloslava Bednaříka v brokové střelbě, který proběhl v Brně, vystřílel skeetař hradecké Dukly Jan Sychra. Dařilo se také juniorům, kteří soutěž ve skeetu zcela ovládli. Vyhrál Leoš Hlaváček mladší, druhý skončil Kužel. Východočeským juniorů se dařilo také v trapu, který vyhrál trutnovský střelec Machan.
Brno - Třetí místo si na Memoriálu Miloslava Bednaříka v brokové střelbě, který proběhl v Brně, vystřílel skeetař hradecké Dukly Jan Sychra. Dařilo se také juniorům, kteří soutěž ve skeetu zcela ovládli. Vyhrál Leoš Hlaváček mladší, druhý skončil Kužel. Východočeským juniorů se dařilo také v trapu, který vyhrál trutnovský střelec Machan.
</TEXT>
</DOC>
<DOC>
<DOCID>MF-20020506120</DOCID>
<DOCNO>MF-20020506120</DOCNO>
<DATE>05/06/02</DATE>
<TEXT>
Čtvrté místo mu zajistilo nominaci Šumperk - Čtvrté místo na včerejším mistrovství republiky zajistilo Janu Vodahnalovi z hradeckého Labe Tri klubu nominaci na letošní mistrovství Evropy, které se uskuteční na konci května v německém Zeistu. Mistrovský duatlonový titul vybojoval loňský evropský šampion v olympijském triatlonu Filip Ospalý z brněnského Olympo teamu. Mezi ženami dominovala Jana Jiroušková z TUFO Titan Zlín. Za deštivého počasí se v závodě mužů dlouho taktizovalo a rozhodl až druhý běh. Jako první se na něj vydali kolegové z TK Triatlon Praha Fekl a Chroustovský. "Oba jsem doběhl asi kilometr před cílem a věřil ve svůj finiš. Závod jsem bral jako trénink před startem triatlonové sezony," uvedl Ospalý. "Od Fekla jsem čekal týmovou spolupráci, ale celý druhý běh jsem odtáhl sám," řekl Chroustovský.
</TEXT>
</DOC>
<DOC>
<DOCID>MF-20020506121</DOCID>
<DOCNO>MF-20020506121</DOCNO>
<DATE>05/06/02</DATE>
<TITLE>
Pozemní hokejistky Slavie na výhru ještě nedosáhly
</TITLE>
<TEXT>
Hradec Králové - Ani ve čtvrtém prvoligovém zápase, který se hrál včera na umělém trávníku Všesportovního stadionu, se nepodařilo hráčkám Slavie Hradec Králové zvítězit. Jejich přemožitelem byl tentokrát předposlední tým tabulky HC Rakovník.
</TEXT>
<HEADING>
Slavia Hradec Králové - HC Rakovník 0:2 (0:1)
</HEADING>
<TEXT>
Oba góly hostů vstřelila Karolína Rácová. Toho prvního dosáhla z penalty, druhý připojila střelou zblízka po obléhání hradecké branky. I slávistky měly šance skórovat, ale při zakončení akcí jim chybělo štěstí i více klidu. "Náš narychlo sestavený tým složený z hráček Hradce Králové a Jičína se teprve sehrává. Lepších výsledků bychom chtěli dosáhnout v podzimní části soutěže," plánuje trenér hradecké Slavie Jiří Kopánek.
Pozemní hokejistka hradecké Slavie Kateřina Kolumpková (vpravo) se snaží v prvoligovém zápase obejít hráčku Rakovníka Kateřinu Borskou.
</TEXT>
</DOC>
<DOC>
<DOCID>MF-20020506122</DOCID>
<DOCNO>MF-20020506122</DOCNO>
<DATE>05/06/02</DATE>
<TITLE>
Rychnov získal velmi důležité body
</TITLE>
<TEXT>
Hradec Králové - Velmi důležité body potřebné pro záchranu v soutěži získali v dalším kole fotbalové divize C hráči Rychnova nad Kněžnou. Z ostatních týmů Hradeckého kraje bodoval pouze tým Náchoda, který si poradil se soupeřem ze severních Čech.
</TEXT>
<HEADING>
Velim - Rychnov 0: 1
</HEADING>
<TEXT>
Ani oslabení o dva hráče nepřipravilo hráče Rychnova o důležité vítězství. Východočeské mužstvo totiž utkání dohrávalo bez vyloučených Večerníka a Zdeňky. "V závěru si domácí vytvořili tlak, ale pozornou hrou jsme vedení uhájili," uvedl trenér rychnovského mužstva Zbyněk Dujsík. Začátek zápasu lépe vyšel hostujícímu mužstvu. V 18. minutě Rychtera perfektně rozehrál přímý kop z pravé strany, střílený centr šikovně tečoval Zdeňka a hosté vedli. O sedm minut později se Rychnovští mohli radovat podruhé - domácí obrana faulovala ve vlastním pokutovém území Placáka, ale Chaloupka nařízenou penaltu neproměnil. "Do přestávky jsme byli lepším týmem a vypracovali jsme si i další šance," konstatoval Dujsík. Druhý poločas nabídl trochu jiný obrázek hry. Už po deseti minutách musel předčasně do kabin hostující Večerník a tlak domácího týmu postupně narůstal. Ten ještě zesílil poté, co byl vyloučen Zdeňka. Velim však vyrovnat nestačila - nejblíže k tomu měl pět minut před koncem Žižka, ale jeho střela skončila na tyči Rückerovy branky.
Fotbalově vyspělejší tým Náchoda zvítězil zaslouženě. O jeho vítězství se přičinil úvodní brankou zápasu v první půli Hájek, druhý gól si vstřelil do vlastní branky ve druhé části hry nešťastnou tečí Samkovy přihrávky záložník Gottwald. První zápas před nově postavenou tribunou na hřišti v Bělovsi, jemuž přihlížela solidní návštěva 350 diváků včetně místních celebrit, domácí fotbalisté úspěšně zvládli. Hosté z Velkých Hamrů jim však byli dobrým soupeřem. Vyhlášené náchodské útočné duo Hájek, Průcha dostali na starost Halama s Jindříškem a ti se od obou domácích hráčů na své polovině hřiště téměř neodpoutali. Výjimkou byla 38. minuta, kdy Průcha přehlavičkoval Jindříška, Halama ztrácel krok na Hájka a ten pohotovou střelou pod břevno překonal bezmocného brankáře hostů Kykala. Rozhodnutí zápasu padlo po přestávce, kdy se Samek v 57. minutě prosmýkl kolem Jindříška a centrovaný míč od brankové čáry si nešťastně srazil u bližší tyče do vlastní branky Gottwald. Ani pak hosté nesložili zbraně, snažili se oplácet útoky Náchoda, ale do vyložené brankové příležitosti se nedostali. Na druhé straně z nebezpečněji vyhlížejících akcí domácího týmu mohli v závěru utkání opět inkasovat. Samek však z trestného kopu mířil těsně vedle tyče, průnik Průchy zblokovali zadáci a střela výborně hrajícího obránce Krále zatřásla břevnem.
Přestože se střetl vedoucí tým tabulky s posledním, na trávníku to nebylo znát. Olympia byla zejména v první půli Letohradu více než vyrovnaným soupeřem a vytvořila si několik nebezpečných šancí. Domácí gólman Kupka však zlikvidoval sólo Bartoše a poradil si i s tvrdou střelou Kilevníka. Také Letohrad několikrát zahrozil. Čada ale v dobré pozici zamířil zbrkle nad, bombu Vaniše vyrazil Fiedler a Lorenc mířil hlavou mimo. Před přestávkou však domácí obrana zaváhala a hradecký Vaněk chybu potrestal vedoucím gólem Olympie. Hned po změně stran měl Kupka práci s Vaňkovou dělovkou, ale pak už se hrálo pouze na jednu branku. Letohrad si vytvořil tlak a skóre otočil. Nejprve vyrovnal po Volejníkově přímém kopu Čada, vedení zajistil domácím z penalty Vaniš a čtyři minuty před koncem pečetil výhru po Zahradníkově přihrávce Vacek.
Souboj dvou týmů bojujících o záchranu byl dramatický až do konce. O vítězi nakonec rozhodla Vondrova hlavička z malého vápna, jíž v 5. minutě zakončil nacvičenou akci po rohovém kopu. Hosté mohli srovnat v úvodu druhé půle, kdy se před Gerčákem ocitl osamocený Kruliš. Jeho střelu však choceňský gólman vyrazil. Ani domácím se nepodařilo zvýšit vedení. V 51. minutě Vondra nezakončil úspěšně své sólo, když brankář Kobos vystihl jeho kličku. O deset minut později si Kobos poradil s dělovkou Veselého. V závěru se v šanci ocitl ještě Vondra, ale jeho střela z úhlu trefila jen Kobosovy nohy.
</TEXT>
</DOC>
<DOC>
<DOCID>MF-20020506123</DOCID>
<DOCNO>MF-20020506123</DOCNO>
<DATE>05/06/02</DATE>
<TITLE>
Hasiči museli v sobotu hasit několik požárů
</TITLE>
<TEXT>
Zlínský kraj - Hasiči ve Zlínském kraji vyjížděli v sobotu k několika požárům. Na Kroměřížsku zasahovali při požáru lesa v Jestřebicích. V Sazovicích na Zlínsku likvidovali hořící objekt a ve Strání na Uherskohradišťsku hasili hořící rekreační chatu. Vsetínští hasiči několikrát vyjeli k zapálené trávě a dřevinám. "Požár lesa v Jestřebicích nám nahlásili mobilním telefonem motoristé. Oheň zachvátil asi půl hektaru mladého porostu," řekl operační důstojník kroměřížských hasičů. Sdělil, že nikdo nebyl zraněn, výše škody zatím nebyla stanovena. Na místě zasahovalo pět hasičských jednotek. Kroměřížským pomohli kolegové z Kyjova na Hodonínsku, kteří měli k ohni nejblíže. "Oheň jsme za tři hodiny zvládli. Jedna jednotka zůstala na místě, aby požářiště hlídala," uvedl hasič. Ve Strání oheň poškodil střechu, střešní konstrukci a část obvodových zdí rekreační chaty. "První šetření zatím naznačuje, že jej má na svědomí neodborný postup při opravě chaty," uvedl operační důstojník uherskohradišťských hasičů. Předběžná škoda byla odhadnuta na dvě stě tisíc korun, nikdo nebyl zraněn. Zahradní chatka za osmdesát tisíc korun shořela v noci na neděli v Kunovicích na Uherskohradišťsku. Ani tam nebyl nikdo zraněn. Při požáru objektu v Sazovicích na Zlínsku hasiči pouze dohlíželi, aby se oheň nerozšířil. "Objekt byl totiž určen k demolici," uvedl operační důstojník.
</TEXT>
</DOC>
<DOC>
<DOCID>MF-20020506124</DOCID>
<DOCNO>MF-20020506124</DOCNO>
<DATE>05/06/02</DATE>
<TITLE>
Meziříčí: jedna petice za druhou
</TITLE>
<HEADING>
Lidé se brání, supermarkety u centra nechtějí
</HEADING>
<TEXT>
Jedna petice doslova stíhá druhou. Tak reagují obyvatelé Valašského Meziříčí na plány obchodních řetězců a zčásti i města postavit tady nový supermarket.
Valašské Meziříčí - Během posledních šesti měsíců podepisují lidé už čtvrtou petici. Tentokrát protestují proti záměru postavit velkoprodejnu na křižovatce silnic na Rožnov pod Radhoštěm a Hranice. Tuto variantu si vybrala firma Lidl i Billa poté, co na tlak veřejného mínění město odmítlo povolit stavbu u autobusového nádraží. "Městská rada chce stále velkoprodejny s obrovským provozem do nevhodných centrálních lokalit. Tentokrát navíc u přetíženého kruhového objezdu. Proto také vznikla další občanská iniciativa," obhajují svůj postoj iniciátoři petice. Během čtyř dnů těsně před zasedáním zastupitelstva se pod ni podepsalo 367 lidí. Stejně jako ve třech předchozích peticích, které už na radnici kvůli novému supermarketu přišly, odmítají lidé prodejní kolos v centru. Konkrétně místo u kruhového objezdu se jim nelíbí s ohledem na historický charakter místa a stavbu kostela svatého Jakuba či zámku Kinských, nebo kvůli komplikované dopravní situaci a zvýšení smogu, prašnosti a hlučnosti. Upozornili také na to, že v centrální části Krásno stojí už nyní prodejna Albert, vedle vlakového nádraží se bude stavět Kaufland a market v polyfunkčním centru v Masarykově ulici. "Nechceme supermarkety vytěsnit do jiných měst, ale na okraj toho našeho. Tam nebudou nikomu vadit," poznamenal člen petičního výboru Hynek Bartošek. Zastupitelé dali protestujícím lidem částečně za pravdu. Navzdory tomu, že měli v úterý schvalovat dvě studie na stavbu obchodního centra spolu s dopravním řešením, protihlukovými opatřeními a cenou za pozemky města, nepřijali žádné usnesení.
"Zůstali neutrální. Neschválili vyhlášení ani nevyhlášení záměru na zástavbu dané lokality," uvedl tiskový mluvčí valašskomeziříčské radnice Josef Beneš. "Snažíme se občanům umožnit levné nákupy, a zatím dostáváme jednu petici za druhou. Obchodní řetězce mají prostě zájem o pozemky v centru města," dodal rozladěně místostarosta Zdeněk Petroš. Kromě dvou prodejen Albert ve městě totiž žádný větší supermarket zatím nestojí. S ohledem na to, že se otázka supermarketů ve městě stala ožehavou, rozhodla se radnice vyzvat obyvatele města k diskusi. Své písemné náměty a připomínky mohou odevzdat do 31. května v podatelně úřadu, vhodit do schránky Respondentského klubu u vchodu do budovy nebo předat osobně architektovi města.
</TEXT>
</DOC>
<DOC>
<DOCID>MF-20020506125</DOCID>
<DOCNO>MF-20020506125</DOCNO>
<DATE>05/06/02</DATE>
<TITLE>
Zahrádkářskou výstavu opět navštívily desetitisíce lidí
</TITLE>
<GEOGRAPHY>Věžky</GEOGRAPHY>
<TEXT>
Více než čtrnáct tisíc návštěvníků prošlo jen v sobotu, v den zahájení výstavy Floria - jaro 2002, výstavním areálem ve Věžkách u Kroměříže. Už osmadvacátý ročník této prodejní výstavy pro zahrádkáře, chovatele, chalupáře a kutily potrvá do 12. května. "Se zahájením jsme spokojeni, neodvažuji se však odhadovat, zda bude letošní ročník stejně úspěšný jako několik předešlých," uvedla tisková mluvčí Florie Radka Armová. "Hodně bude záležet také na počasí," dodala. Druhý den výstavy totiž provázely četné přeháňky. Už dopoledne však byl výstavní areál přesto slušně zaplněn. "Do Věžek jezdím každý rok. Když mi to nevyjde na jaře, tak v létě. A vždycky si něco odvezu," uvedl zahrádkář Rostislav Volejník, který na výstavu přijel až od Pardubic. Podle značek parkujících aut bylo vidět, že se lidé sjeli ze všech koutů země. "Návštěvníci jezdí opravdu z celé republiky, výstava je celostátní. Vždyť vystavuje na 130 firem, a to nepočítám drobné pěstitele, chovatele a stánkaře," tvrdí Armová. Mezi největší lákadla podle ní letos zatím patří sadby jedlých hub. Jsou k mání žampiony, hlíva ústřičná, ale i exotická houba šii-take, která pochází z Japonska a jíž jsou připisovány léčebné účinky. "Vyhledávaná je také rozsáhlá expozice proutěného a košíkářského zboží. Oblíbené jsou květinové stolky, ale zejména dětské koše na kolečkách. V nedalekých Morkovicích má košíkářství stočtyřicetiletou tradici," upozornila tisková mluvčí. Floria pořádá výstavy již téměř tři desetiletí, vždy na jaře a v létě. Organizátoři nezastírají, že výstava prošla v první polovině devadesátých let krizí. Do areálu se stahovali podnikavci, kteří se snažili prodat všechno možné. "Pak jsme se však vrátili k původnímu účelu výstavy a posledních několik let jsme spokojeni," tvrdí Radka Armová.
Věžky - Více než čtrnáct tisíc návštěvníků prošlo jen v sobotu, v den zahájení výstavy Floria - jaro 2002, výstavním areálem ve Věžkách u Kroměříže. Už osmadvacátý ročník této prodejní výstavy pro zahrádkáře, chovatele, chalupáře a kutily potrvá do 12. května. "Se zahájením jsme spokojeni, neodvažuji se však odhadovat, zda bude letošní ročník stejně úspěšný jako několik předešlých," uvedla tisková mluvčí Florie Radka Armová. "Hodně bude záležet také na počasí," dodala. Druhý den výstavy totiž provázely četné přeháňky. Už dopoledne však byl výstavní areál přesto slušně zaplněn. "Do Věžek jezdím každý rok. Když mi to nevyjde na jaře, tak v létě. A vždycky si něco odvezu," uvedl zahrádkář Rostislav Volejník, který na výstavu přijel až od Pardubic. Podle značek parkujících aut bylo vidět, že se lidé sjeli ze všech koutů země. "Návštěvníci jezdí opravdu z celé republiky, výstava je celostátní. Vždyť vystavuje na 130 firem, a to nepočítám drobné pěstitele, chovatele a stánkaře," tvrdí Armová. Mezi největší lákadla podle ní letos zatím patří sadby jedlých hub. Jsou k mání žampiony, hlíva ústřičná, ale i exotická houba šii-take, která pochází z Japonska a jíž jsou připisovány léčebné účinky. "Vyhledávaná je také rozsáhlá expozice proutěného a košíkářského zboží. Oblíbené jsou květinové stolky, ale zejména dětské koše na kolečkách. V nedalekých Morkovicích má košíkářství stočtyřicetiletou tradici," upozornila tisková mluvčí. Floria pořádá výstavy již téměř tři desetiletí, vždy na jaře a v létě. Organizátoři nezastírají, že výstava prošla v první polovině devadesátých let krizí. Do areálu se stahovali podnikavci, kteří se snažili prodat všechno možné. "Pak jsme se však vrátili k původnímu účelu výstavy a posledních několik let jsme spokojeni," tvrdí Radka Armová.
</TEXT>
</DOC>
<DOC>
<DOCID>MF-20020506126</DOCID>
<DOCNO>MF-20020506126</DOCNO>
<DATE>05/06/02</DATE>
<TITLE>
POZDĚ, ALE PŘECE
</TITLE>
<TEXT>
Na slušovické dostihové dráze byla v sobotu s třítýdenním zpožděním zahájena nová sezona. Kvůli technickým problémům se Moravská jarní cena běžela 13. dubna mimořádně v pražské Chuchli. Sobotní Stříbrný pohár města Slušovic na 2200 m vyhrál favorit Ixos.
</TEXT>
</DOC>
<DOC>
<DOCID>MF-20020506127</DOCID>
<DOCNO>MF-20020506127</DOCNO>
<DATE>05/06/02</DATE>
<TITLE>
Romští poradci neví, co s nimi bude po zrušení okresních úřadů
</TITLE>
<TEXT>
Velké Karlovice, Vsetín - Pouze do konce letošního roku platí romské poradkyni Heleně Krobotové z Jeseníku pracovní smlouva. Zda se pro ni najde uplatnění i po zrušení okresních úřadů, zatím neví. Ve stejné nejistotě žije všech sedmdesát tři romských poradců z celé republiky, kteří se účastnili ve Velkých Karlovicích na Vsetínsku semináře o transformaci veřejné správy. "Nikdo mi zatím neřekl, zda moje funkce zůstane zachována. Romští poradci by měli přejít pod města. Slíbeno to ale nemáme," uvedl Krobotová. Tajemník vládní rady Roman Krištof připustil, že budoucnost romských poradců je závislá na vůli obcí.
"Vzniká složitá situace. Snažíme se s obcemi jednat a přesvědčovat je o potřebnosti romských poradců. Vybíráme města, v nichž by podle nás měli působit," řekl Krištof. Romští poradci pracují posledních pět let téměř na všech okresních a magistrátních úřadech. Většina z nich má uzavřenu pracovní smlouvu na dobu určitou. "Nejistota, kterou cítí, jejich práci neprospívá," poznamenal Krištof. Pracovník společnosti Člověk v tísni Michal Kročil, který pomáhá romským rodinám v Rožnově pod Radhoštěm, soudí, že by funkce romských poradců měla být zřízena ve všech obcích třetího stupně. "Na Vsetínsku působí jeden romský poradce. Kdyby od příštího roku pracovali tři, neztratili by se," řekl Kročil. V Rožnově se loni ocitlo na ulici kolem padesáti romských občanů. Město je nechalo soudně vystěhovat z bytů, protože neplatili nájemné ani poplatky za elektřinu. "V Rožnově vznikla početná skupina bezdomovců. Romský poradce by jim mohl pomoci vrátit se zpět do normálního života," poznamenal Kročil. Tajemník Městského úřadu v Rožnově Jiří Brož zatím nepočítá s tím, že by od příštího roku romského poradce zaměstnal na plný úvazek. "Domnívám se, že pro Vsetínsko stačí jeden poradce, který by měl zůstat ve Vsetíně. Mohl by ale v Rožnově pracovat třeba jeden den v týdnu," řekl Brož. O zřízení funkce romského poradce zatím neuvažuje ani tajemník Městského úřadu ve Vsetíně Milan Puček.
</TEXT>
<HEADING>
Kolik žije v kraji Romů
</HEADING>
<TEXT>
- Na území Zlínského kraje trvale žije odhadem asi 2 500 Romů, jejich největší koncentrace je na Vsetínsku (přibližně 900 + mimo to oněch 1 500 slovenských Romů "na dlouhodobé návštěvě". Ve zlínském okrese je Romů asi 550, na Kroměřížsku cca 500, v okrese Uherské Hradiště asi 600.
- Na území Zlínského kraje trvale žije odhadem asi 2 500 Romů, jejich největší koncentrace je na Vsetínsku (přibližně 900 + mimo to oněch 1 500 slovenských Romů "na dlouhodobé návštěvě". Ve zlínském okrese je Romů asi 550, na Kroměřížsku cca 500, v okrese Uherské Hradiště asi 600.
</TEXT>
</DOC>
<DOC>
<DOCID>MF-20020506128</DOCID>
<DOCNO>MF-20020506128</DOCNO>
<DATE>05/06/02</DATE>
<TITLE>
Tři sestry ve zlínském divadle
</TITLE>
<GEOGRAPHY>Zlín</GEOGRAPHY>
<TEXT>
Zlínské Městské divadlo uvedlo o víkendu dvě premiéry hry Tři sestry. Diváci mohli srovnat klasickou hru od Antona Pavloviče Čechova s inscenací, kterou na základě stejného námětu zpracovala současná jihoafrická dramatička Reza de Wetová. Obě hry ocenili diváci uznalým potleskem. "Jihoafričanka, která je obdivovatelkou Čechovova díla, položila děj do doby o dvacet let později. V jejím podání zůstaly zachovány postavy a místo, změnila se však doba," uvedla mluvčí zlínské scény Jarmila Trávníčková. Jedno z nejhranějších Čechovových děl Tři sestry je o třech aristokratkách žijících v době rozkladu patriarchálního venkovského řádu. Zlínské divadlo hru nastudovalo už podruhé.
Zlín - Zlínské Městské divadlo uvedlo o víkendu dvě premiéry hry Tři sestry. Diváci mohli srovnat klasickou hru od Antona Pavloviče Čechova s inscenací, kterou na základě stejného námětu zpracovala současná jihoafrická dramatička Reza de Wetová. Obě hry ocenili diváci uznalým potleskem. "Jihoafričanka, která je obdivovatelkou Čechovova díla, položila děj do doby o dvacet let později. V jejím podání zůstaly zachovány postavy a místo, změnila se však doba," uvedla mluvčí zlínské scény Jarmila Trávníčková. Jedno z nejhranějších Čechovových děl Tři sestry je o třech aristokratkách žijících v době rozkladu patriarchálního venkovského řádu. Zlínské divadlo hru nastudovalo už podruhé.
</TEXT>
</DOC>
<DOC>
<DOCID>MF-20020506129</DOCID>
<DOCNO>MF-20020506129</DOCNO>
<DATE>05/06/02</DATE>
<TITLE>
Nad házenkáři vzlétl balon
</TITLE>
<TEXT>
Dvaapadesát mládežnických celků bojovalo o víkendu v Kunovicích na prestižním mezinárodním házenkářském turnaji ITS KORD CUP 2002. Náročné boje některým z nich zpestřil také výlet v horkovzdušném balonu.
</TEXT>
</DOC>
<DOC>
<DOCID>MF-20020506130</DOCID>
<DOCNO>MF-20020506130</DOCNO>
<DATE>05/06/02</DATE>
<TITLE>
Zlín: Opozdilci zaplatí za odpad více peněz
</TITLE>
<HEADING>
Z celého kraje DNES
</HEADING>
<TEXT>
Zhruba sedm tisíc občanů neodevzdalo v zákonné lhůtě, tedy do konce března, přihlášku k registraci poplatku za odpad ve městě. Vystavují se tak riziku, že poplatek jim bude navýšen o padesát procent. Občané by tak zaplatili celkovou částku 657 korun. Totéž platí i pro ty, kteří poplatek neuhradí ani v jeho základní výši.
Zhruba sedm tisíc občanů neodevzdalo v zákonné lhůtě, tedy do konce března, přihlášku k registraci poplatku za odpad ve městě. Vystavují se tak riziku, že poplatek jim bude navýšen o padesát procent. Občané by tak zaplatili celkovou částku 657 korun. Totéž platí i pro ty, kteří poplatek neuhradí ani v jeho základní výši.
</TEXT>
</DOC>
<DOC>
<DOCID>MF-20020506131</DOCID>
<DOCNO>MF-20020506131</DOCNO>
<DATE>05/06/02</DATE>
<TITLE>
Rožnov pod Radhoštěm: Starostky se učily v Beskydech asertivitě
</TITLE>
<TEXT>
Z celého kraje DNES Ženy, které se staly "prvními dámami" obcí a měst, se už pojedenácté sjely do Beskyd. Tentokrát se sto šest starostek poučovalo především v tom, jak jednat s problémovými lidmi. "Učily se asertivitě, tedy tomu zůstat ráznou, ale zároveň slušnou při jednání s různými divnými lidmi," řekla organizátorka setkání Táňa Kantorková.
</TEXT>
</DOC>
<DOC>
<DOCID>MF-20020506132</DOCID>
<DOCNO>MF-20020506132</DOCNO>
<DATE>05/06/02</DATE>
<TITLE>
Brumov-Bylnice: Myslivci hodnotili nejlepší trofeje sezony
</TITLE>
<HEADING>
Z celého kraje DNES
</HEADING>
<TEXT>
Osm stovek trofejí zvěře ulovené v sezoně 2001/2002 hodnotili myslivci ze Zlínska na výstavě trofejí srnců, jelenů, daňků, muflonů, divočáků a lišek, která dnes začala v Brumově-Bylnici. Zlaté, stříbrné a bronzové medaile podle mezinárodní myslivecké stupnice získalo šestnáct zajímavých úlovků.
Osm stovek trofejí zvěře ulovené v sezoně 2001/2002 hodnotili myslivci ze Zlínska na výstavě trofejí srnců, jelenů, daňků, muflonů, divočáků a lišek, která dnes začala v Brumově-Bylnici. Zlaté, stříbrné a bronzové medaile podle mezinárodní myslivecké stupnice získalo šestnáct zajímavých úlovků.
</TEXT>
</DOC>
<DOC>
<DOCID>MF-20020506133</DOCID>
<DOCNO>MF-20020506133</DOCNO>
<DATE>05/06/02</DATE>
<TITLE>
Kostelec: V lázních už lidé plavali ve venkovním bazénu
</TITLE>
<HEADING>
Z celého kraje DNES
</HEADING>
<TEXT>
Koupaliště ve Zlínském kraji o víkendu sezonu nezahájila, přestože se teploty pohybovaly kolem 28 stupňů Celsia. Někteří plavci se proto vydali k přehradním nádržím a rybníkům. Rekreanti v lázních Kostelec u Zlína měli možností víc. "Sezonu jsme zahájili na konci dubna a koupaliště bylo v sobotu zaplněno z jedné třetiny," řekl správce Jan Valach.
Koupaliště ve Zlínském kraji o víkendu sezonu nezahájila, přestože se teploty pohybovaly kolem 28 stupňů Celsia. Někteří plavci se proto vydali k přehradním nádržím a rybníkům. Rekreanti v lázních Kostelec u Zlína měli možností víc. "Sezonu jsme zahájili na konci dubna a koupaliště bylo v sobotu zaplněno z jedné třetiny," řekl správce Jan Valach.
</TEXT>
</DOC>
<DOC>
<DOCID>MF-20020506134</DOCID>
<DOCNO>MF-20020506134</DOCNO>
<DATE>05/06/02</DATE>
<TEXT>
Divadelní festival odstartoval v sobotu odpoledne pochod ochotníků. Hvozdenský spolek divadelníků vznikl v roce 1909, o dvacet let později si vybudoval vlastní divadlo s 220 sedadly. Spolek má více než 170 členů. Tradicí se stala pomoc profesionálů ze zlínského Městského divadla.
</TEXT>
</DOC>
<DOC>
<DOCID>MF-20020506135</DOCID>
<DOCNO>MF-20020506135</DOCNO>
<DATE>05/06/02</DATE>
<TITLE>
Všechno lze sbírat, dokonce i kulomety, houfnice a sochy
</TITLE>
<TEXT>
Prostřední Bečva - Oldřich Kretek sbírá zapalovače, staré bojové věci, ruční palné zbraně, děla, houfnice, těžké kulomety. A také sochy. "Sbírám všechno zajímavé a neobvyklé a také sochy," řekl Oldřich Kretek. "Sbírám sochy umělecké, ale i témata vojenská a historická. Některé sochy jsem koupil od rožnovského sochaře Josefa Bazla. V Rožnově ho sice neuznávají, kdežto ve světě jeho práci hodnotí. Vystavoval v Praze v Platýzu, kde měli své sochy Koloman, Opočenský a řada dalších známých sochařů. Také v Německu i jinde v zahraničí vystavoval. Bazlovy sochy byly hodnoceny mezi nejlepšími, ocenila je i předsedkyně české kulturní komise paní Ziková. Obě sochy v rožnovské Nerudově ulici jsou také od něj. Motivem se nejvíce blíží Valašsku, patří k této krajině i k tomuto městu, proto jsem je umístil v Nerudově uličce před rekonstruovaný dům, aby ten prostor ozvláštnily." Kretek má ve sbírce také Staliny, partyzány, rudoarmějce. "Ty sochy mají určitou historickou hodnotu, je to kus umělecké práce," tvrdí sběratel. "Kus historie, která nejde vymazat. Ty sochy tady byly, měly někde stát, nebo stály. Je mi líto, když někde leží, když je chce někdo likvidovat." Sběratel má i vyřazenou sochu, která měla stát na náměstí v Rožnově. Je od sochaře Vašuta. "Jedna půvabná socha od něj je i na Pustevnách," říká Kretek. Areál svých sbírek soch a zbraní má v Prostřední Bečvě, kam se mohou návštěvníci přijít podívat. "Jsou tam i exponáty, které dnes lidé už sotva znají, protože je čas prostě vymazal z lidské paměti," dodává. A na otázku, jestli to není drahá vášeň, sbírat sochy, odpovídá: "Nakupuji je za úměrné ceny. Nemusím mít nějaký exponát za každou cenu, to v žádném případě."
</TEXT>
</DOC>
<DOC>
<DOCID>MF-20020506136</DOCID>
<DOCNO>MF-20020506136</DOCNO>
<DATE>05/06/02</DATE>
<TITLE>
Ochotníci a divadla hrají po celý týden ve Hvozdné dětem
</TITLE>
<GEOGRAPHY>Hvozdná</GEOGRAPHY>
<TEXT>
Soutěžní přehlídku dětských ochotnických souborů a souborů hrajících pro nejmenší diváky nazvanou Měšci, měšci, co se v tobě ukrývá, pořádá v těchto dnech kroužek ochotníků ve Hvozdné. "Po nedělní cestě pohádkovým lesem se do příští soboty v našem vesnickém Valašském národním divadle, jak svou scénu nazýváme, vystřídá sedm českých scén," řekl předseda ochotníků Vít Polášek. Loňské prvenství obhajuje Divadlo Chaos z Valašské Bystřice na Vsetínsku, které v pátek uvede vlastní hru Zlatá kachna. "Představí se amatérská divadla z Železného Brodu, Kroměříže, sousedního Fryštáku, Němčic nad Hanou nebo Zlína. Vítězové obdrží valašské keramické měšce," upřesnil předseda. Součástí doprovodných akcí je letos Hvozdenský salon, v němž valašští výtvarníci instalovali obrazy, paličkované krajky, umělecké fotografie a keramiku. Pořadatelé chystají rovněž den otevřených dveří v keramické dílně místní základní školy, několik happeningů, při nichž projdou komedianti obcí.
Hvozdná - Soutěžní přehlídku dětských ochotnických souborů a souborů hrajících pro nejmenší diváky nazvanou Měšci, měšci, co se v tobě ukrývá, pořádá v těchto dnech kroužek ochotníků ve Hvozdné. "Po nedělní cestě pohádkovým lesem se do příští soboty v našem vesnickém Valašském národním divadle, jak svou scénu nazýváme, vystřídá sedm českých scén," řekl předseda ochotníků Vít Polášek. Loňské prvenství obhajuje Divadlo Chaos z Valašské Bystřice na Vsetínsku, které v pátek uvede vlastní hru Zlatá kachna. "Představí se amatérská divadla z Železného Brodu, Kroměříže, sousedního Fryštáku, Němčic nad Hanou nebo Zlína. Vítězové obdrží valašské keramické měšce," upřesnil předseda. Součástí doprovodných akcí je letos Hvozdenský salon, v němž valašští výtvarníci instalovali obrazy, paličkované krajky, umělecké fotografie a keramiku. Pořadatelé chystají rovněž den otevřených dveří v keramické dílně místní základní školy, několik happeningů, při nichž projdou komedianti obcí.
</TEXT>
</DOC>
<DOC>
<DOCID>MF-20020506137</DOCID>
<DOCNO>MF-20020506137</DOCNO>
<DATE>05/06/02</DATE>
<TITLE>
Na festivalu divadelníci budou snídat v trávě
</TITLE>
<GEOGRAPHY>Zlín</GEOGRAPHY>
<TEXT>
Festival Setkání 2002 Stretnutie, který zítra začíná ve zlínském Městském divadle, nabízí téměř dvacet představení novinek profesionálních českých a slovenských divadelních scén. I letos se na festival chystá množství osobností divadelního světa. "Zlínský festival Setkání 2002 Stretnutie za chvíli otevře již svou sedmou kapitolu. Diváky čeká opět snad nejreprezentativnější výběr téměř všeho podstatného, co se na českých a slovenských profesionálních divadelních scénách v poslední době odehrálo. Snad stačí jenom vzpomenout Národní divadlo Praha, které přijede s inscenací Markéta Lazarová, Slovenské národné divadlo Bratislava s Portugálií, Dejvické divadlo Praha s Příběhy obyčejného šílenství, HaDivadlo Brno s hrou Tvář v ohni, Divadlo Astorka-Korzo 90 Bratislava a inscenace Narodeniny, či ojedinělý zlínský projekt Třísestrový, hru Antona Pavloviče Čechova Tři sestry a Rezy de Wet Tři sestry II.," řekl k blížícímu se festivalu dramaturg zlínského divadla Karol Horváth. Zajímavých bude podle něj i spousta doprovodných akcí, jako například ve středu v 10 hodin dopoledne Snídaně v trávě. Venku před divadlem zasednou ke snídani asi dvě desítky dramaturgů českých a slovenských divadel, divadelních kritiků a recenzentů a dalších divadelních umělců. U několika stolů v trávě se bude servírovat horká káva s mlékem, slané a sladké křupavé pečivo. Divadelníci budou diskutovat tak dlouho, dokud vydatně neposnídají. Jejich povídání bude zaznamenáno a uvažuje se o následné publikaci. "Setkání dramaturgů a uměleckých šéfů řady českých a slovenských divadel je pořádáno ve spolupráci s časopisem Svět a divadlo. Pracovní název diskuse je Drama dramaturgie a povede ji šéfredaktor časopisu Svět a divadlo Karel Král," řekl umělecký šéf Městského divadla Zlín Silvester Lavrík. Jednou z dalších doprovodných akcí festivalu bude prezentace vydavatelů a prodejců dramatické literatury, vydavatelství Větrné mlýny a Prospero, která se bude konat po celou dobu divadelního klání. Návštěvníky festivalu čeká také výstava obrazů výtvarného Sdružení Q ve foyer divadla. Její vernisáž je dnes v 16 hodin.
Zlín - Festival Setkání 2002 Stretnutie, který zítra začíná ve zlínském Městském divadle, nabízí téměř dvacet představení novinek profesionálních českých a slovenských divadelních scén. I letos se na festival chystá množství osobností divadelního světa. "Zlínský festival Setkání 2002 Stretnutie za chvíli otevře již svou sedmou kapitolu. Diváky čeká opět snad nejreprezentativnější výběr téměř všeho podstatného, co se na českých a slovenských profesionálních divadelních scénách v poslední době odehrálo. Snad stačí jenom vzpomenout Národní divadlo Praha, které přijede s inscenací Markéta Lazarová, Slovenské národné divadlo Bratislava s Portugálií, Dejvické divadlo Praha s Příběhy obyčejného šílenství, HaDivadlo Brno s hrou Tvář v ohni, Divadlo Astorka-Korzo 90 Bratislava a inscenace Narodeniny, či ojedinělý zlínský projekt Třísestrový, hru Antona Pavloviče Čechova Tři sestry a Rezy de Wet Tři sestry II.," řekl k blížícímu se festivalu dramaturg zlínského divadla Karol Horváth. Zajímavých bude podle něj i spousta doprovodných akcí, jako například ve středu v 10 hodin dopoledne Snídaně v trávě. Venku před divadlem zasednou ke snídani asi dvě desítky dramaturgů českých a slovenských divadel, divadelních kritiků a recenzentů a dalších divadelních umělců. U několika stolů v trávě se bude servírovat horká káva s mlékem, slané a sladké křupavé pečivo. Divadelníci budou diskutovat tak dlouho, dokud vydatně neposnídají. Jejich povídání bude zaznamenáno a uvažuje se o následné publikaci. "Setkání dramaturgů a uměleckých šéfů řady českých a slovenských divadel je pořádáno ve spolupráci s časopisem Svět a divadlo. Pracovní název diskuse je Drama dramaturgie a povede ji šéfredaktor časopisu Svět a divadlo Karel Král," řekl umělecký šéf Městského divadla Zlín Silvester Lavrík. Jednou z dalších doprovodných akcí festivalu bude prezentace vydavatelů a prodejců dramatické literatury, vydavatelství Větrné mlýny a Prospero, která se bude konat po celou dobu divadelního klání. Návštěvníky festivalu čeká také výstava obrazů výtvarného Sdružení Q ve foyer divadla. Její vernisáž je dnes v 16 hodin.
</TEXT>
</DOC>
<DOC>
<DOCID>MF-20020506138</DOCID>
<DOCNO>MF-20020506138</DOCNO>
<DATE>05/06/02</DATE>
<TEXT>
Dvěma skulpturami oživil Kretek prostor v rožnovské Nerudově uličce
</TEXT>
</DOC>
<DOC>
<DOCID>MF-20020506139</DOCID>
<DOCNO>MF-20020506139</DOCNO>
<DATE>05/06/02</DATE>
<TITLE>
Americké funky v Golemu
</TITLE>
<TEXT>
Jedinečný zážitek nabídl milovníkům funkové muziky v pátek večer zlínský klub Golem. Vystoupila zde totiž americká kapela Grand Slam s charismatickým černošským zpěvákem Gary Mudbone Cooperem (na snímku), který se proslavil hlavně jako vokalista v kultovních formacích George Clinton and The P-Funk All Stars, Parliament nebo Funkadelic.
</TEXT>
</DOC>
<DOC>
<DOCID>MF-20020506140</DOCID>
<DOCNO>MF-20020506140</DOCNO>
<DATE>05/06/02</DATE>
<TITLE>
Veterináři odvolají opatření kvůli svalovci
</TITLE>
<GEOGRAPHY>Frýdek-Místek</GEOGRAPHY>
<TEXT>
Frýdecko-místečtí veterináři zruší bezpečnostní opatření, která loni koncem května přijali kvůli výskytu červa svalovce stočeného v tělech černé zvěře. "Další výskyt nebezpečného červa jsme nezaznamenali. Během roku jsme přitom v laboratořích nechali otestovat několik stovek kusů ulovené černé zvěře," řekl ředitel Okresní veterinární správy ve Frýdku-Místku Pavel Paciorek.
Frýdek-Místek - Frýdecko-místečtí veterináři zruší bezpečnostní opatření, která loni koncem května přijali kvůli výskytu červa svalovce stočeného v tělech černé zvěře. "Další výskyt nebezpečného červa jsme nezaznamenali. Během roku jsme přitom v laboratořích nechali otestovat několik stovek kusů ulovené černé zvěře," řekl ředitel Okresní veterinární správy ve Frýdku-Místku Pavel Paciorek.
</TEXT>
</DOC>
<DOC>
<DOCID>MF-20020506141</DOCID>
<DOCNO>MF-20020506141</DOCNO>
<DATE>05/06/02</DATE>
<TITLE>
Pořádek kolem jídelen za cenu zákazů? Školáci na některých školách nesmí vynášet z jídelen ovoce a sladkosti, rodiče i děti se tomu brání Školství a vzdělávání
</TITLE>
<GEOGRAPHY>Zlín</GEOGRAPHY>
<TEXT>
Slupky od banánů či pomerančů, krabičky od termixů či obaly od oplatků a tyčinek se povalují v okolí téměř každé školní jídelny. Školáci je tady bez rozpaků odhazují cestou z oběda, když ovoce a sladkosti pojídají. Učitelé zápasí s tímto nešvarem jako don Quijote s větrnými mlýny. Stále prohrávají. Někde vytrvale, ale trochu neúčelně pokračují v nekonečných domluvách žákům. "Snažíme se jim stále dokola vysvětlovat, že házet po zemi odpadky není dobré. Moc to ale nezabírá," říká ředitel sportovní školy Emila Zátopka František Hnízdil. Jinde přistoupili k poněkud ráznější metodě. Vydali zákaz vynášet z jídelny jakékoliv potraviny. V praxi to vypadá tak, že pokud dítě po polévce a hlavním chodu nemá okamžitě chuť sníst třeba pomeranč, který k obědu dostane, musí ho v jídelně nechat. "Součástí našeho jídelního řádu je, že žáci nesmějí z jídelny vynášet potraviny. Platí to především pro druhý stupeň, který nadělá nejvíc nepořádku nejen v okolí jídelny, ale i ve škole," říká ředitel 11. základní školy v Malenovicích Bohumil Kapek. Vzpomíná si na situaci, kdy starší školáci mezi sebou dokonce vyhlásili pomerančovou válku. Na stěnách školy také občas někdo rozmaže celý banán. Tyto případy se po zavedení omezení už tak často nestávají. Zákaz vynášení potravin z jídelny je součástí hygienických nařízení. Vztahuje se však pouze na hlavní chod. Nikoliv na přílohy, jako jsou ovoce či balené sladkosti. Proto s opatřením, které funguje v malenovické školní jídelně, nesouhlasí odborníci z oblasti školství, ani zdravotnictví. Podle jejich názoru mají žáci na přílohy nárok, i když je nezkonzumují hned po obědě v jídelně. "Dítě už jednou u okýnka dostalo svoji stravu a ta mu prostě patří. Nikdo pak už nemá nárok mu ji brát," tvrdí Eva Báčová, která má v kompetenci stravování ve školních jídelnách v Krajské hygienické stanice ve Zlíně. Otázku nepořádku považuje Báčová spíše za výchovný problém, který by školy neměly řešit tím, že dětem zakážou vzít si z oběda ovoce a sladkosti. Učitelé by měli podle ní děti naučit dodržovat kázeň a pořádek. "Problém s odpadky by zmizel, kdyby žáci dostávali zeleninu a ovoce jako přílohu přímo v hlavním chodu. Tento přístup se snažíme prosazovat, moc se nám to ale zatím nedaří," říká Báčová. S tím souhlasí i řada rodičů žáků malenovické školy. "Navíc si myslím, že pokud je součástí oběda polévka a hlavní jídlo, sníst potom ještě jablko může být na děcko už příliš. Proto by si ovoce, které dostane, mělo nechat na odpoledne jako svačinu," říká předseda Sdružení rodičů 11. základní školy Pavel Chrastina. "Docela by mě také zajímalo, kde nevyzvednuté pomeranče končí," podotýká maminka třináctiletého žáka malenovické školy, která si však nepřála být jmenována. Někteří rodiče už své žáky z jídelny odhlásili. Jejich děti si totiž také stěžovaly, že je pedagogický dozor v jídelně nutí sníst oběd do posledního sousta. "Přestal jsem chodit do školní jídelny, protože mi to nechutnalo. K dyž už jsem neměl na oběd chuť, nutili mě učitelé, abych jídlo dojedl," tvrdí čtrnáctiletý žák. "Je to pravda. Vrací nás od okýnka, když nedojíme," potvrzuje jedenáctiletý školák z Malenovic. Ředitel školy tyto praktiky odmítá. "Ano, kontrolujeme, kolik toho děti sní. Ale rozhodně nikoho nenutíme, aby oběd snědl celý, když už nemůže," brání se ředitel Kapek. Evě Báčové se ani nechce věřit, že by podobné praktiky, které byly běžné v dobách před listopadem osmdesát devět, přežily až do dneška. "Takové drastické případy skutečně existují? Tak o tom tedy nevím. Dítě by k jídlu rozhodně neměl nikdo nutit násilím," říká Báčová.
Zlín - Slupky od banánů či pomerančů, krabičky od termixů či obaly od oplatků a tyčinek se povalují v okolí téměř každé školní jídelny. Školáci je tady bez rozpaků odhazují cestou z oběda, když ovoce a sladkosti pojídají. Učitelé zápasí s tímto nešvarem jako don Quijote s větrnými mlýny. Stále prohrávají. Někde vytrvale, ale trochu neúčelně pokračují v nekonečných domluvách žákům. "Snažíme se jim stále dokola vysvětlovat, že házet po zemi odpadky není dobré. Moc to ale nezabírá," říká ředitel sportovní školy Emila Zátopka František Hnízdil. Jinde přistoupili k poněkud ráznější metodě. Vydali zákaz vynášet z jídelny jakékoliv potraviny. V praxi to vypadá tak, že pokud dítě po polévce a hlavním chodu nemá okamžitě chuť sníst třeba pomeranč, který k obědu dostane, musí ho v jídelně nechat. "Součástí našeho jídelního řádu je, že žáci nesmějí z jídelny vynášet potraviny. Platí to především pro druhý stupeň, který nadělá nejvíc nepořádku nejen v okolí jídelny, ale i ve škole," říká ředitel 11. základní školy v Malenovicích Bohumil Kapek. Vzpomíná si na situaci, kdy starší školáci mezi sebou dokonce vyhlásili pomerančovou válku. Na stěnách školy také občas někdo rozmaže celý banán. Tyto případy se po zavedení omezení už tak často nestávají. Zákaz vynášení potravin z jídelny je součástí hygienických nařízení. Vztahuje se však pouze na hlavní chod. Nikoliv na přílohy, jako jsou ovoce či balené sladkosti. Proto s opatřením, které funguje v malenovické školní jídelně, nesouhlasí odborníci z oblasti školství, ani zdravotnictví. Podle jejich názoru mají žáci na přílohy nárok, i když je nezkonzumují hned po obědě v jídelně. "Dítě už jednou u okýnka dostalo svoji stravu a ta mu prostě patří. Nikdo pak už nemá nárok mu ji brát," tvrdí Eva Báčová, která má v kompetenci stravování ve školních jídelnách v Krajské hygienické stanice ve Zlíně. Otázku nepořádku považuje Báčová spíše za výchovný problém, který by školy neměly řešit tím, že dětem zakážou vzít si z oběda ovoce a sladkosti. Učitelé by měli podle ní děti naučit dodržovat kázeň a pořádek. "Problém s odpadky by zmizel, kdyby žáci dostávali zeleninu a ovoce jako přílohu přímo v hlavním chodu. Tento přístup se snažíme prosazovat, moc se nám to ale zatím nedaří," říká Báčová. S tím souhlasí i řada rodičů žáků malenovické školy. "Navíc si myslím, že pokud je součástí oběda polévka a hlavní jídlo, sníst potom ještě jablko může být na děcko už příliš. Proto by si ovoce, které dostane, mělo nechat na odpoledne jako svačinu," říká předseda Sdružení rodičů 11. základní školy Pavel Chrastina. "Docela by mě také zajímalo, kde nevyzvednuté pomeranče končí," podotýká maminka třináctiletého žáka malenovické školy, která si však nepřála být jmenována. Někteří rodiče už své žáky z jídelny odhlásili. Jejich děti si totiž také stěžovaly, že je pedagogický dozor v jídelně nutí sníst oběd do posledního sousta. "Přestal jsem chodit do školní jídelny, protože mi to nechutnalo. K dyž už jsem neměl na oběd chuť, nutili mě učitelé, abych jídlo dojedl," tvrdí čtrnáctiletý žák. "Je to pravda. Vrací nás od okýnka, když nedojíme," potvrzuje jedenáctiletý školák z Malenovic. Ředitel školy tyto praktiky odmítá. "Ano, kontrolujeme, kolik toho děti sní. Ale rozhodně nikoho nenutíme, aby oběd snědl celý, když už nemůže," brání se ředitel Kapek. Evě Báčové se ani nechce věřit, že by podobné praktiky, které byly běžné v dobách před listopadem osmdesát devět, přežily až do dneška. "Takové drastické případy skutečně existují? Tak o tom tedy nevím. Dítě by k jídlu rozhodně neměl nikdo nutit násilím," říká Báčová.
</TEXT>
</DOC>
<DOC>
<DOCID>MF-20020506142</DOCID>
<DOCNO>MF-20020506142</DOCNO>
<DATE>05/06/02</DATE>
<TITLE>
Hygienik: Jídla jsou kvalitní Školství a vzdělávání
</TITLE>
<GEOGRAPHY>Zlín</GEOGRAPHY>
<TEXT>
Vzpomínky na nepříjemné chvíle, kdy v každé jídelně postával učitel a dohlížel na to, zda někdo nejde s nádobím vyhodit i kousek jídla. Tento pedagogický dozor bez milosti vrátil ke stolu každého, kdo měl na talíři byť i jediné sousto. Třeba mohlo jít o tučný kus masa. Jsou ale tyhle časy úplně pryč? Nejsou jídelny, kde tyto praktiky fungují dodnes? "Dříve jsem se s tím setkávala opravdu často. Teď už ale skoro vůbec," říká Eva Báčová ze zlínské krajské hygieny. Jednak je to podle ní dáno "faktorem svobody", ale také tím, že kvalita stravy v jídelnách je na velmi solidní úrovni. Děti podle ní už dnes nemají důvod jídla nedojídat. "Školní jídelny dostávají vůbec ty nejlepší suroviny. Pro žáky by to mělo být hodně lákavé chodit tam na obědy," domnívá se hygienička. Přesto se učitelé často setkávají s tím, že některé děti odmítají jídlo dojíst, protože jim nechutná. Je to tím, že jídelny špatně vaří, nebo jsou děti zmlsané? "Když vidím, že dnešním školákům "nejede" ani pečené kuře, docela by mě zajímalo, čím je doma rodiče krmí," říká ředitel základní školy Emila Zátopka František Hnízdil.
Zlín - Vzpomínky na nepříjemné chvíle, kdy v každé jídelně postával učitel a dohlížel na to, zda někdo nejde s nádobím vyhodit i kousek jídla. Tento pedagogický dozor bez milosti vrátil ke stolu každého, kdo měl na talíři byť i jediné sousto. Třeba mohlo jít o tučný kus masa. Jsou ale tyhle časy úplně pryč? Nejsou jídelny, kde tyto praktiky fungují dodnes? "Dříve jsem se s tím setkávala opravdu často. Teď už ale skoro vůbec," říká Eva Báčová ze zlínské krajské hygieny. Jednak je to podle ní dáno "faktorem svobody", ale také tím, že kvalita stravy v jídelnách je na velmi solidní úrovni. Děti podle ní už dnes nemají důvod jídla nedojídat. "Školní jídelny dostávají vůbec ty nejlepší suroviny. Pro žáky by to mělo být hodně lákavé chodit tam na obědy," domnívá se hygienička. Přesto se učitelé často setkávají s tím, že některé děti odmítají jídlo dojíst, protože jim nechutná. Je to tím, že jídelny špatně vaří, nebo jsou děti zmlsané? "Když vidím, že dnešním školákům "nejede" ani pečené kuře, docela by mě zajímalo, čím je doma rodiče krmí," říká ředitel základní školy Emila Zátopka František Hnízdil.
</TEXT>
</DOC>
<DOC>
<DOCID>MF-20020506143</DOCID>
<DOCNO>MF-20020506143</DOCNO>
<DATE>05/06/02</DATE>
<TITLE>
Město na jídelny a školy nemůže Školství a vzdělávání
</TITLE>
<GEOGRAPHY>Zlín</GEOGRAPHY>
<TEXT>
I kdyby se zákaz vynášení ovoce a sladkostí z jídelen jakkoli nelíbil městskému či okresnímu úřadu, nic s tímto opatřením neudělají. Jde totiž o interní opatření, které je plně v kompetenci ředitelů škol a jídelen. "Nemůžeme jim říci, jaký mají mít jídelní řád. Je to výhradně záležitost škol a jídelen," říká vedoucí odboru školství a kultury zlínského magistrátu Alena Gajdůšková. Přesto si myslí, že by dítěti měly zůstat všechny potraviny, které na oraženou stravenku ve školních stravovacích zařízeních dostane. Považuje za nepřípustné, aby žák musel odevzdat například jablko, když jej nesní v jídelně. "Dítě si ve stravence zaplatilo i všechny přílohy, takže mu patří," je přesvědčena Gajdůšková. K vedoucí odboru školství se zatím nedoneslo, že by v některých jídelnách učitelé zakazovali žákům vynášet potraviny ven. Malenovický případ pro ni byl novinka. "No nevím, jestli to tam tak opravdu funguje. Ale prověříme to," uvedla Gajdůšková. Také informace, že by někde pedagogický dozor v jídelnách nutil žáky dojídat obědy, slyšela poprvé. "Tak tomu opravdu nevěřím. Každé dítě má právo sníst tolik, kolik chce," uzavírá Gajdůšková.
Zlín - I kdyby se zákaz vynášení ovoce a sladkostí z jídelen jakkoli nelíbil městskému či okresnímu úřadu, nic s tímto opatřením neudělají. Jde totiž o interní opatření, které je plně v kompetenci ředitelů škol a jídelen. "Nemůžeme jim říci, jaký mají mít jídelní řád. Je to výhradně záležitost škol a jídelen," říká vedoucí odboru školství a kultury zlínského magistrátu Alena Gajdůšková. Přesto si myslí, že by dítěti měly zůstat všechny potraviny, které na oraženou stravenku ve školních stravovacích zařízeních dostane. Považuje za nepřípustné, aby žák musel odevzdat například jablko, když jej nesní v jídelně. "Dítě si ve stravence zaplatilo i všechny přílohy, takže mu patří," je přesvědčena Gajdůšková. K vedoucí odboru školství se zatím nedoneslo, že by v některých jídelnách učitelé zakazovali žákům vynášet potraviny ven. Malenovický případ pro ni byl novinka. "No nevím, jestli to tam tak opravdu funguje. Ale prověříme to," uvedla Gajdůšková. Také informace, že by někde pedagogický dozor v jídelnách nutil žáky dojídat obědy, slyšela poprvé. "Tak tomu opravdu nevěřím. Každé dítě má právo sníst tolik, kolik chce," uzavírá Gajdůšková.
</TEXT>
</DOC>
<DOC>
<DOCID>MF-20020506144</DOCID>
<DOCNO>MF-20020506144</DOCNO>
<DATE>05/06/02</DATE>
<TEXT>
DOJÍST! Školství a vzdělávání Školní jídelna - pro mnohé velmi nepříjemné vzpomínky na "dráby" u okénka se špinavým nádobím
</TEXT>
</DOC>
<DOC>
<DOCID>MF-20020506145</DOCID>
<DOCNO>MF-20020506145</DOCNO>
<DATE>05/06/02</DATE>
<TITLE>
Koncerty
</TITLE>
<TEXT>
ROŽNOV P. RADHOŠTĚM
ZUŠ: 2. Absolventský koncert (absolventi hudebního oboru ZUŠ, 18.00)
Kulturní akce s recenzemi, videoukázkami z filmů a možnost vyhledávání www.idnes.cz/kis
</TEXT>
</DOC>
<DOC>
<DOCID>MF-20020506146</DOCID>
<DOCNO>MF-20020506146</DOCNO>
<DATE>05/06/02</DATE>
<TITLE>
BRUMOV-BYLNICE
</TITLE>
<TEXT>
Kulturní dům: Chovatelská přehlídka trofejí (jarní svod loveckých psů, výstava obrazů Miroslava Hofmana ze Svatého Štěpána, 9.00- 15.00)
ROŽNOV P. RADHOŠTĚM
T-klub: Diskotéka ( 20.00)
Hvězdárna: Astronomická pozorování ( 19.00)
</TEXT>
<HEADING>
Hvězdárna: Astronomická pozorování ( 20.00)
</HEADING>
<TEXT>
Hvězdárna: Umělá inteligence - hrozba nebo naděje? (přednáší Dr. Ivan Zelinka, 19.00 hodin), Tradiční pozorování noční oblohy ( 20.30 hodin)
Mateřské centrum, ul. Družstevní: Šátky na nošení dětí - Vatanai (přednáší pí. Kovaříková, 9.00)
Kulturní akce s recenzemi, videoukázkami z filmů a možnost vyhledávání www.idnes.cz/kis
</TEXT>
</DOC>
<DOC>
<DOCID>MF-20020506147</DOCID>
<DOCNO>MF-20020506147</DOCNO>
<DATE>05/06/02</DATE>
<TITLE>
Slovácké divadlo - Malá scéna: Rychlé šípy ( 19.30)
</TITLE>
<TEXT>
M-klub: Dramáles (vystoupení žáků a studentů literárně-dramatického oboru ZUŠ, 17.00)
Divadlo Mandragora: Podzimní hra ( 19.00)
Městské divadlo Zlín: O pejskovi a kočičce (pohádka pro děti, 10.00 hod)
Studio Z: Jak jsem potkal lidi ( 19.00)
Kulturní akce s recenzemi, videoukázkami z filmů a možnost vyhledávání www.idnes.cz/kis
</TEXT>
</DOC>
<DOC>
<DOCID>MF-20020506148</DOCID>
<DOCNO>MF-20020506148</DOCNO>
<DATE>05/06/02</DATE>
<TITLE>
Události týdne: tisíce mrtvých ryb
</TITLE>
<TEXT>
- Nejsme žádné potvory, ale čarodějnice moderní, rekvalifikované. Chceme dělat dobro.
Velitelka čarodějnického sletu v Pulčíně Stázka Žídková
Soudkyně Radomíra Veselá komentuje průtahy, které už pět let provázejí případ vyšetřovatele StB Aloise Grebeníčka
- Už to nejsou ty mládežnické noviny.
Jeden z komunistických voličů hodnotí Mladou frontu DNES na prvomájovém mítinku KSČM
</TEXT>
<HEADING>
- Od svých podřízených je hodnocen docela dobře.
</HEADING>
<TEXT>
Státní žalobce Zdeněk Adámek hovoří o názoru zlínských policistů na jejich kolegu, který čelí obvinění, že kryl osmkrát trestaného recidivistu
- U nás jich tolik neroste a jsou hodně daleko.
Chatař Jaromír Černocký se bojí, že nebude moci chodit na hřiby na Slovensko kvůli zpřísnění pohraničního režimu (tn)
Unie může přibrzdit návrat ovcí: Ve chvíli, kdy se chovatelům a ekologům začalo dařit vracet ovce na valašské louky a pastviny, hrozí, že pastevectví opět padne na kolena. Unie totiž navrhuje, aby se v České republice chovalo jen 44 tisíc kusů ovcí, víc jich není ochotna podpořit dotacemi.
Kroměříž má po letech stálý orchestr: Sdružení Art Collegium 2002 založilo v Kroměříži orchestr s názvem Moravští komorní sólisté. Kroměříž, která v minulosti patřila k hlavním hudebním centrům země, se tak opět po desetiletích dočkala stálého a profesionálního koncertního tělesa.
Líčení s Grebeníčkem se zase protahuje: Bývalý vyšetřovatel StB Alois Grebeníček stále vyhrává nad českou justicí. Soudkyně Radomíra Veselá nyní požaduje další odborné vyšetření jeho zdravotního stavu, žádost o něj na Karlovu univerzitu však dosud ani neposlala.
Zlínskem kolují padělané peníze: Na Zlínsku se opět začíná platit falešnými penězi. Ve střehu by měli být především prodavači v malých obchodech či novinových stáncích, kde se falešnými bankovkami platí nejčastěji.
Policis ta kryl recidivistu: Jednatřicetiletý zlínský policista upadl ve vážné podezření, že kryl osmkrát trestaného recidivistu. Stýkal se s ním bez vědomí nadřízených.
Nejasno kolem dioxinů z Chropyně: Ani po roce od doby, kdy aktivisté Greenpeace obvinili podnik Technoplast v Chropyni, že vypouští do ovzduší smrtelně jedovaté dioxiny a odmítá o tom informovat veřejnost, není spor u konce. Česká inspekce životního prostředí dala Greenpeace za pravdu, Technoplast se však odvolal.
Saponáty otrávily ryby: Tisíce mrtvých pstruhů a lipanů plavaly koncem minulého týdne v říčce Kloboučce na Brumovsku. Ekologickou havárii má podle všeho na svědomí brumovský podnikatel Antonín Lysák, který stáčí saponáty z velkých nádrží do malých nádob.
</TEXT>
</DOC>
<DOC>
<DOCID>MF-20020506149</DOCID>
<DOCNO>MF-20020506149</DOCNO>
<DATE>05/06/02</DATE>
<TITLE>
Kina
</TITLE>
<TEXT>
Kino Svět: Kdo s koho ( 19.00)
Kino Nadsklepí: Banditi ( 17.00), Z pekla ( 19.30)
Muzeum Kroměřížska: Můj bratr Tom ( 19.30)
ROŽNOV P. RADHOŠTĚM
Kino Panorama: Výlet ( 17.30), Rok ďábla ( 20.00)
Kino Svět: Král škorpion ( 17.00 , 19.30)
Vatra: Mulholland Drive ( 17.00, 19.30)
Kino Květen: Chléb a tulipány ( 19.00)
Velké kino: Zatracení ( 17.00), Dannyho parťáci ( 19.30)
Hvězda: Perníková věž ( 17.30, 19.30)
Kulturní akce s recenzemi, videoukázkami z filmů a možnost vyhledávání www.idnes.cz/kis
</TEXT>
</DOC>
<DOC>
<DOCID>MF-20020506150</DOCID>
<DOCNO>MF-20020506150</DOCNO>
<DATE>05/06/02</DATE>
<TITLE>
Kalendárium
</TITLE>
<TEXT>
6. května
7. května
8. května
9. května
10. května
11. května
12. května
</TEXT>
</DOC>
<DOC>
<DOCID>MF-20020506151</DOCID>
<DOCNO>MF-20020506151</DOCNO>
<DATE>05/06/02</DATE>
<TITLE>
Herben psal o Slovácku, lidé mu za to byli vděční
</TITLE>
<TEXT>
Dne 7. května 1857 se v Brumovicích u Hustopečí narodil spisovatel, novinář, literární kritik a historik a také národopisec Jan HERBEN. Byl to jeden z prvních průkopníků realismu u nás a propagátor koncepcí T. G. Masaryka, nejvýznamnější mezi spisovateli své doby líčícími Slovácko. Také námět pro svoje stěžejní dílo, románovou kroniku Do třetího a čtvrtého pokolení, vytěžil Herben ze Slovácka. Ve dvou románech zde popisuje příběh tří generací brumovické rodiny Hrabců. Lidé v jeho rodném kraji si pochvalovali, že se konečně našel spisovatel, který o nich napsal.
</TEXT>
</DOC>
<DOC>
<DOCID>MF-20020506152</DOCID>
<DOCNO>MF-20020506152</DOCNO>
<DATE>05/06/02</DATE>
<TITLE>
Bystřici se nelíbil výkon sudího, chce protestovat
</TITLE>
<TEXT>
Bystřice pod Hostýnem - Plní zloby a rozhořčení opouštěli fotbalisté Bystřice pod Hostýnem hřiště po utkání 23. kola třetí ligy s Dolními Kounicemi. Souboj lídra soutěže s třetím týmem tabulky skončil remízou 1:1 (0:1), domácí neměli jediné příznivé slovo k výkonu hlavního rozhodčího Radima Závodného. Svazovým orgánům hodlají zaslat protest. "V klidu se podíváme na video a asi si budeme stěžovat, přestože to neděláme," říkal pár minut po konci utkání trenér Bystřice Pavel Koral. "Výkon rozhodčího nekomentuju," odpověděl na domácí stesky trenér Dolních Kounic Jiří Fryš. Fotbalisty Bystřice i jejich příznivce nadzvedly zejména tři momenty. K prvnímu došlo ve 30. minutě, kdy brankář Jurčík fauloval hostujícího Udržala. Rozhodčí nařídil pokutový kop, podle mínění domácích měl rozhodnout opačně. Hendrych mířenou střelou dostal hosty do vedení. K druhému spornému okamžiku došlo v závěru první půle. Sudí měl dle Bystřice odpískat penaltu za hraní rukou jednoho z hostujících obránců. Třetí a nejemotivnější moment se stal v 76. minutě. Domácí Pumprla unikal za stavu 1:1 sám po pravé straně. Hostující gólman Pavlíček vyběhl z velkého čtverce a bystřického hráče fauloval. Od rozhodčího uviděl pouze žlutou kartu, zatímco spoluhráči museli Pumprlu pevně držet, aby za to arbitra neinzultoval. "Jsme na rozhodčího naštvaní, tohle by si neměl dovolit. Někdo by se měl zabývat tím, jak pískají," kritizoval Koral. Kromě sporných chvil toho zápas z absolutního vrcholu třetiligové tabulky příliš nenabídl. Nebýt nadávek na rozhodčí, diváci by se nudili. Míč příliš často létal vysoko vzduchem, záloha nepracovala pořádně na žádné straně. Domácí byli aktivnější, ale proti dobře pracující obraně hostů se neprosadili. Dolní Kounice měly za stavu 1:0 ve druhém poločase několik možností, ale v koncovce selhaly. V závěrečné dvacetiminutovce Bystřice vrhla všechny síly do útoku, v 71. minutě po rohovém kopu vyrovnal Olša. Stejný hráč mohl dvě minuty před koncem rozhodnout, ovšem Hošťálkův pas z přímého kopu poslal vysoko nad. Kdyby míč pustil, zřejmě by skončil v brance. "Ztratili jsme dva body," litoval Koral, jehož tým zůstal na prvním místě v tabulce. "Sice jsme mohli vyhrát, ale můžeme být spokojeni s remízou," připomněl Fryš Olšovu šanci.
</TEXT>
</DOC>
<DOC>
<DOCID>MF-20020506153</DOCID>
<DOCNO>MF-20020506153</DOCNO>
<DATE>05/06/02</DATE>
<TITLE>
Zlínu jde o pátý titul
</TITLE>
<HEADING>
Házenkářky Novesty vybojovaly finále extraligy
</HEADING>
<TEXT>
Extraliga házenkářek má očekávané účastníky finále. Tři roky dlouhou nadvládu pražské Slavie mají šanci utnout suverénky letošní základní části, nadstavby i play off ze Zlína. Boj o zlato, pro Zlín už páté, začíná v sobotu v Praze.
Zlín - Zlín postoupil do finále přes Veselí nad Moravou. V prvním utkání se sice vyřazený celek k favoritovi přiblížil, vydřel pro odvetu nadějnou prohru 20:21, v sobotu ale vyhořel už v 11. minutě, chvíli po přerušení hry vynuceném trenérem Jozefem Berecem. Na tabuli svítilo 7:2, vývoj byl jasně načrtnut. Veselanky se v úvodu dohrávky zmátožily, odvrátit vysokou porážku 17:25 ale bylo nad jejich síly. Už poločas skončil jednoznačně - 15:8. Veselí se letos ve Zlíně zapsalo dvakrát do kuriózní kroniky. Družstvo zde zaznamenalo ve čtvrtém kole nadstavby pouze jednu branku za poločas, což je smutný rekord extraligy. V rozhodujícím sobotním semifinále pak zůstalo bojovné srdce pouze trenérovi Berecovi. "Všichni si všimli - zatímco my jsme kontrolovali hru, na straně soupeře bylo slyšet jen burácení jeho trenéra," konstatoval reprezentační kouč zlínské Novesty Jiří Zerzáň. Poslední zlínský krok do finále, naoko pohodový, byl podle Zerzáně mimořádně těžký. "Případné vyřazení by pro nás bylo těžkým k.o. Vždyť proti sobě stálo osm zlínských reprezentantek proti jedné z Veselí. Nervozita tady byla," říkal trenér, který si v dohrávce utkání dovolil často používaný luxus z dlouhodobé části - prověřoval náhradnice. Tak se stalo, že devět z deseti hráček připravených do pole zaznamenalo alespoň jednu branku. Nejvíc se ovšem blýskla Simona Roubínková. Kvůli zranění levé ruky Jany Arnošové nastoupila na pravém křídle. Nastřílela z něho čtyři branky. Další dvě přidala ze sedmiček. "Roubínková je naší nejlepší hráčkou," chválil trenér Jiří Zerzáň. "No my jsme předvedli totální antiházenou," kontroval Jozef Berec. Jeho Veselí, třebaže nakonec neuspělo, dokázalo pořádně narušit zlínskou taktiku. "Naše hra je založena na dvou třech krásných přihrávkách na krajní spojky, kdy si jde ta střední pro balon. To všechno na dvě tři přihrávky. Ani jedenkrát se nám to nepovedlo. Důvod? Berecova taktika přerušit nebo zamezit útok s fantastickým vracením křídel. Berec svůj celek zatratil, já ale tvrdím, že něco podobného na Zlín nedokáže zahrát nikdo jiný než Veselí," shrnul semifinále Jiří Zerzáň.
</TEXT>
</DOC>
<DOC>
<DOCID>MF-20020506154</DOCID>
<DOCNO>MF-20020506154</DOCNO>
<DATE>05/06/02</DATE>
<TITLE>
Oslabený tým srovnal v závěru
</TITLE>
<GEOGRAPHY>Ostrava</GEOGRAPHY>
<TEXT>
Tři minuty před koncem, navíc proti oslabenému soupeři, ztratili fotbalisté Vítkovic výhru nad Zlínem ve 25. kole druhé ligy. S týmem, který usiluje o postup do první ligy, remizovali 1:1 (0:0). Zlín zůstal v tabulce druhý, na vedoucí České Budějovice ztrácí tři body. "Takové zápasy nemůžeme ztrácet," povzdechl si vítkovický trenér Jiří Bartl. "Stalo se nám to už poněkolikáté," připomněl domácí zápasy s Plzní a Mostem, v nichž Vítkovice vedly 2:0 a nakonec jen remizovaly. Do vedení dostal Vítkovické v 63. minutě Kloupar. Hostům se podařilo vyrovnat, byť od 82. minuty hráli bez po dvou žlutých kartách vyloučeného Koubského. Vítkovičtí dovolili proniknout středem Lukaštíkovi a jeho rána z více než dvaceti metrů skončila u pravé tyče Kafkovy brány. "Hráče mohu pochválit jen za to, že v deseti vyrovnali, jinak se nám utkání vůbec nepovedlo. V první půli jsme měli dvě tři šance. Mohli jsme vést, ale nestalo se tak. Po změně stran dobrých akcí z naší strany ubylo. Budeme muset uvažovat, zda hráči, kteří nastupují v základu, budou schopni hrát nejvyšší soutěž," prohlásil zlínský trenér František Komňacký. "Od zápasu jsem očekával větší kvalitu. Už proto, že se střetly celky, které patří do druholigové špičky." Trenér Bartl poděkoval za kompliment. "Závěr zápasu jsme ale měli sehrát jinak," prohlásil. "Proti Zlínu jsme nemohli hrát bezhlavou partii. Druhou půli jsme chtěli hosty překvapit ze standardních situací, a to se nám podařilo."
Ostrava - Tři minuty před koncem, navíc proti oslabenému soupeři, ztratili fotbalisté Vítkovic výhru nad Zlínem ve 25. kole druhé ligy. S týmem, který usiluje o postup do první ligy, remizovali 1:1 (0:0). Zlín zůstal v tabulce druhý, na vedoucí České Budějovice ztrácí tři body. "Takové zápasy nemůžeme ztrácet," povzdechl si vítkovický trenér Jiří Bartl. "Stalo se nám to už poněkolikáté," připomněl domácí zápasy s Plzní a Mostem, v nichž Vítkovice vedly 2:0 a nakonec jen remizovaly. Do vedení dostal Vítkovické v 63. minutě Kloupar. Hostům se podařilo vyrovnat, byť od 82. minuty hráli bez po dvou žlutých kartách vyloučeného Koubského. Vítkovičtí dovolili proniknout středem Lukaštíkovi a jeho rána z více než dvaceti metrů skončila u pravé tyče Kafkovy brány. "Hráče mohu pochválit jen za to, že v deseti vyrovnali, jinak se nám utkání vůbec nepovedlo. V první půli jsme měli dvě tři šance. Mohli jsme vést, ale nestalo se tak. Po změně stran dobrých akcí z naší strany ubylo. Budeme muset uvažovat, zda hráči, kteří nastupují v základu, budou schopni hrát nejvyšší soutěž," prohlásil zlínský trenér František Komňacký. "Od zápasu jsem očekával větší kvalitu. Už proto, že se střetly celky, které patří do druholigové špičky." Trenér Bartl poděkoval za kompliment. "Závěr zápasu jsme ale měli sehrát jinak," prohlásil. "Proti Zlínu jsme nemohli hrát bezhlavou partii. Druhou půli jsme chtěli hosty překvapit ze standardních situací, a to se nám podařilo."
</TEXT>
</DOC>
<DOC>
<DOCID>MF-20020506155</DOCID>
<DOCNO>MF-20020506155</DOCNO>
<DATE>05/06/02</DATE>
<TITLE>
Zerzáň neví, komu dá slovo
</TITLE>
<GEOGRAPHY>Zlín</GEOGRAPHY>
<TEXT>
Jiří Zerzáň, reprezentační trenér čerstvých finalistek házenkářské extraligy ze Zlína, váhá nad další účastí v klubu. Kromě Zlína je o kouče zájem v prvotřídním chorvatském klubu Podravka Koprivnica. "Novému zlínskému vedení jsem už vyložil karty na stůl. Funkcionáři vědí, že nabídka z ciziny je tady, o záležitosti se ale nebudu bavit dřív než v polovině května. V rozehrané soutěži nechci zbytečně jitřit psychiku finalistek," prohlásil Jiří Zerzáň. Házenkářský klub ve Zlíně vede od konce dubna nový sedmičlenný výbor. Klíčovou funkcí ekonoma, kterou v oddílu nazvali finanční poradce, byl pověřen místní politik Oldřich Rybařík. "Udržet Jiřího Zerzáně, to je jedna z priorit. Bude ale záležet na mnoha okolnostech. Nezakrýváme, že jde o peníze. Ovšem kdo bude oddíl financovat, o tom zatím vedeme jednání," řekl Rybařík.
Zlín - Jiří Zerzáň, reprezentační trenér čerstvých finalistek házenkářské extraligy ze Zlína, váhá nad další účastí v klubu. Kromě Zlína je o kouče zájem v prvotřídním chorvatském klubu Podravka Koprivnica. "Novému zlínskému vedení jsem už vyložil karty na stůl. Funkcionáři vědí, že nabídka z ciziny je tady, o záležitosti se ale nebudu bavit dřív než v polovině května. V rozehrané soutěži nechci zbytečně jitřit psychiku finalistek," prohlásil Jiří Zerzáň. Házenkářský klub ve Zlíně vede od konce dubna nový sedmičlenný výbor. Klíčovou funkcí ekonoma, kterou v oddílu nazvali finanční poradce, byl pověřen místní politik Oldřich Rybařík. "Udržet Jiřího Zerzáně, to je jedna z priorit. Bude ale záležet na mnoha okolnostech. Nezakrýváme, že jde o peníze. Ovšem kdo bude oddíl financovat, o tom zatím vedeme jednání," řekl Rybařík.
</TEXT>
</DOC>
<DOC>
<DOCID>MF-20020506156</DOCID>
<DOCNO>MF-20020506156</DOCNO>
<DATE>05/06/02</DATE>
<TITLE>
HÁZENKÁŘKY ČEKÁ VE FINÁLE SLAVIA
</TITLE>
<TEXT>
Extraligové házenkářky Zlína vybojovaly semifinále s Veselím nad Moravou a v sobotu zahájí boj o zlato s obhájcem titulu Slavií Praha. Na snímku sledují útočnou akci Zlína domácí Lenka Kysučanová (vpravo) a Gabriela Tomšejová z Veselí.
</TEXT>
</DOC>
<DOC>
<DOCID>MF-20020506157</DOCID>
<DOCNO>MF-20020506157</DOCNO>
<DATE>05/06/02</DATE>
<TEXT>
První dostihový den na dráze ve Slušovicích ozdobil německý plnokrevník Ixos s jezdcem Jaroslavem Donovalem v sedle. Tříletý Ixos z hřebčína Pavlův Dvůr potvrdil v hlavním závodě, kterým byl Stříbrný pohár města Slušovic na 2200 m, svoji třídu a zvítězil. Druhé místo obsadil Radiwio (ž. Libor Šindar), třetí doběhl další z favoritů Windskater (ž. Martin Knauer). Čtvrté místo vybojoval Wincorad (ž. Ivan Kub), páté Maidel (Lucie Herková).
</TEXT>
</DOC>
<DOC>
<DOCID>MF-20020506158</DOCID>
<DOCNO>MF-20020506158</DOCNO>
<DATE>05/06/02</DATE>
<TITLE>
Zubíkova skupina se vzdala účasti ve vsetínském klubu
</TITLE>
<GEOGRAPHY>Vsetín</GEOGRAPHY>
<TEXT>
Bitva o novou správu nad hokejovým Vsetínem včera skončila. Akciová společnost HC Slovnaft Vsetín, která chtěla získat zpět loni ztracený 67procentní podíl na majetku, se definitivně vzdala svého nároku. "Na naplnění trojstranné dohody, kterou jsme uzavřeli se šéfem občanského sdružení HC Vsetín Oldřichem Šteflem a předsedou hokejového svazu, už netrváme, nedohodli jsme se," prohlásil po několikahodinovém jednání Petr Groll, předseda HC Slovnaft. "Ve čtvrtek či pátek vydáme oficiální vyjádření." Klub vede nadále Štefl.
Vsetín - Bitva o novou správu nad hokejovým Vsetínem včera skončila. Akciová společnost HC Slovnaft Vsetín, která chtěla získat zpět loni ztracený 67procentní podíl na majetku, se definitivně vzdala svého nároku. "Na naplnění trojstranné dohody, kterou jsme uzavřeli se šéfem občanského sdružení HC Vsetín Oldřichem Šteflem a předsedou hokejového svazu, už netrváme, nedohodli jsme se," prohlásil po několikahodinovém jednání Petr Groll, předseda HC Slovnaft. "Ve čtvrtek či pátek vydáme oficiální vyjádření." Klub vede nadále Štefl.
</TEXT>
</DOC>
<DOC>
<DOCID>MF-20020506159</DOCID>
<DOCNO>MF-20020506159</DOCNO>
<DATE>05/06/02</DATE>
<TITLE>
Jiroušková mistryní
</TITLE>
<GEOGRAPHY>Zlín</GEOGRAPHY>
<TEXT>
Jana Jiroušková z TUFO Titanu Zlín vybojovala v Šumperku český titul v duatlonu.
Zlín - Jana Jiroušková z TUFO Titanu Zlín vybojovala v Šumperku český titul v duatlonu.
</TEXT>
</DOC>
<DOC>
<DOCID>MF-20020506160</DOCID>
<DOCNO>MF-20020506160</DOCNO>
<DATE>05/06/02</DATE>
<TITLE>
Tržby padesáti největších obchodů loni vzrostly
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Celkový obrat padesáti největších obchodních skupin v Česku dosáhl v roce 2001 podle analýzy Incoma Research 263 miliard korun, což bylo o 30 miliard korun více než v roce 2000. Předloni se přitom souhrnné tržby 50 největších obchodníků s potravinami i nepotravinářským zbožím zvýšily o 41 miliard korun. Podle Zdeňka Skály z Incomy je tedy zřejmé, že rychlý růst řetězců se začíná zpomalovat.
Praha - Celkový obrat padesáti největších obchodních skupin v Česku dosáhl v roce 2001 podle analýzy Incoma Research 263 miliard korun, což bylo o 30 miliard korun více než v roce 2000. Předloni se přitom souhrnné tržby 50 největších obchodníků s potravinami i nepotravinářským zbožím zvýšily o 41 miliard korun. Podle Zdeňka Skály z Incomy je tedy zřejmé, že rychlý růst řetězců se začíná zpomalovat.
</TEXT>
</DOC>
<DOC>
<DOCID>MF-20020506161</DOCID>
<DOCNO>MF-20020506161</DOCNO>
<DATE>05/06/02</DATE>
<TITLE>
Škoda Superb má pro Brity nevhodné jméno
</TITLE>
<HEADING>
Události
</HEADING>
<GEOGRAPHY>Londýn</GEOGRAPHY>
<TEXT>
Za evropskou variantu prodlouženého čínského Volkswagenu Passat označila včera automobilová příloha britského listu The Sunday Times Škodu Superb. Podle listu je Superb pěkné, dobře postavené auto. Avšak kromě toho, že Škoda stále není ta správná značka pro tuto třídu vozů, list se táže, zda si někdo bude chtít přiznat, že má auto, které se jmenuje Superb (anglicky "znamenitý").
Londýn - Za evropskou variantu prodlouženého čínského Volkswagenu Passat označila včera automobilová příloha britského listu The Sunday Times Škodu Superb. Podle listu je Superb pěkné, dobře postavené auto. Avšak kromě toho, že Škoda stále není ta správná značka pro tuto třídu vozů, list se táže, zda si někdo bude chtít přiznat, že má auto, které se jmenuje Superb (anglicky "znamenitý").
</TEXT>
</DOC>
<DOC>
<DOCID>MF-20020506162</DOCID>
<DOCNO>MF-20020506162</DOCNO>
<DATE>05/06/02</DATE>
<TITLE>
Český vývoz do EU klesl ve čtvrtletí o tři procenta
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Vývoz českého zboží na trh Evropské unie podle celních statistik v prvním čtvrtletí meziročně klesl přibližně o tři procenta na necelých 220 miliard korun. Dovoz se snížil téměř o deset procent na 198 miliard korun. Přebytek Česka se tak zhruba ztrojnásobil na 22 miliard korun.
Praha - Vývoz českého zboží na trh Evropské unie podle celních statistik v prvním čtvrtletí meziročně klesl přibližně o tři procenta na necelých 220 miliard korun. Dovoz se snížil téměř o deset procent na 198 miliard korun. Přebytek Česka se tak zhruba ztrojnásobil na 22 miliard korun.
</TEXT>
</DOC>
<DOC>
<DOCID>MF-20020506163</DOCID>
<DOCNO>MF-20020506163</DOCNO>
<DATE>05/06/02</DATE>
<TITLE>
V čele rady vinařského fondu bude Antonín Kment
</TITLE>
<HEADING>
Události
</HEADING>
<GEOGRAPHY>Brno</GEOGRAPHY>
<TEXT>
Předsedou dvanáctičlenné rady vinařského fondu, která bude rozhodovat o penězích českých vinařů, byl v minulém týdnu zvolen zástupce hejtmana Jihomoravského kraje Antonín Kment. Šéfem sedmičlenné dozorčí rady fondu je člen zemědělského výboru Poslanecké sněmovny Ladislav Skopal. Fond, který má sídlit v Brně, má podporovat výsadbu a obnovu vinic.
Brno - Předsedou dvanáctičlenné rady vinařského fondu, která bude rozhodovat o penězích českých vinařů, byl v minulém týdnu zvolen zástupce hejtmana Jihomoravského kraje Antonín Kment. Šéfem sedmičlenné dozorčí rady fondu je člen zemědělského výboru Poslanecké sněmovny Ladislav Skopal. Fond, který má sídlit v Brně, má podporovat výsadbu a obnovu vinic.
</TEXT>
</DOC>
<DOC>
<DOCID>MF-20020506164</DOCID>
<DOCNO>MF-20020506164</DOCNO>
<DATE>05/06/02</DATE>
<TITLE>
Nový název Paegasu lidé přijímají s rozpaky
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Podle ankety internetového serveru Mobil.cz přejmenování Paegasu podle mateřského T-Mobile je ochotno přistoupit na nový název a jeho odvozeniny 47 procent majitelů mobilních telefonů Paegas, 40 procent chce zůstat u starého označení a 12 procent neví. Pozdvižení mezi dotázanými vyvolala především anglická výslovnost nového názvu.
Další informace k přejmenování Paegasu najdete na www.mobil.cz
</TEXT>
</DOC>
<DOC>
<DOCID>MF-20020506165</DOCID>
<DOCNO>MF-20020506165</DOCNO>
<DATE>05/06/02</DATE>
<TITLE>
Malý klient je zlatým dolem bank
</TITLE>
<TEXT>
Domácnosti platí bankám za úvěry v průměru šestkrát více než firmy a jiní klienti
Praha - Macešsky se chovají banky ke klientům, od nichž mají nejvíce peněz pro provádění obchodů a vytváření zisků. Dvě třetiny z 1400 miliard primárních vkladů, se kterými banky pracují, pocházejí od domácností. Ty ovšem musí za bankovní protislužby - úvěry - platit mnohonásobně více než státní, soukromé či zahraniční společnosti. Průměrná marže, rozdíl mezi tím, jak banky úročí uložené peníze, a za kolik naopak půjčují, v posledních třech letech klesala všem klientům s výjimkou domácností. Těm naopak rostla a v roce 2001 dosáhla u krátkodobých úvěrů historického maxima 12 procent. Dvanáctiprocentní rozdíl mezi úročením krátkodobých termínovaných vkladů a úvěrů splatných do jednoho roku pro domácnosti je šestkrát vyšší než například u soukromých firem. Zjevný nepoměr v maržích vysvětlují bankovní ekonomové vyššími náklady na provádění operací s drobnými klienty. "Oproti tomu u firem došlo před lety k vysoké konkurenci, banky měly přebytek peněz a kvalitní firmy si mohly vybírat. To vedlo k extrémnímu poklesu marží," soudí ekonom ČSOB Josef Kovalovský. Vysoké marže u obchodů s domácnostmi jsou podle ekonoma HVB Bank Pavla Sobíška dané také tím, že spotřebitelské úvěry jsou obecně dražší a v Česku teprve probíhá jejich masový rozjezd. Poptávka po úvěrech ze strany domácností je stále nenasycená, a od toho se odvíjí i ochota platit vyšší úroky. Domácnosti také obvykle čerpají nižší půjčky v řádech desetitisíců, a přestože se roční sazba včetně poplatků pohybuje i mezi dvaceti až třiceti procenty ročně, suma zaplacená navíc je v řádu tisíců korun a nebije tolik do očí jako u milionových půjček. "Banky také nemohou každého klienta podrobně zkoumat jako firmu, a tak toto riziko zohledňují i ve vyšších maržích," uvedl Sobíšek. Nicméně uvedl, že dvanáctiprocentní marže je značně vysoká a její pokles by si dovedl představit. "Banky by to pak zřejmě kompenzovaly zdražením některých poplatků," dodal. Kromě vyšší pracnosti, však bankám ubývá objektivních argumentů, proč by měly být úvěry pro domácnosti tak drahé. Banky již nemusí určité procento z primárních vkladů držet bezplatně u centrální banky a příspěvek do fondu pojištění vkladů klesl na minimálních 0,1 procenta z pojištěných vkladů. Tím bankám odpadla obrovská část nákladů, kterými v minulosti obhajovaly dražší služby pro domácnosti. Od června by měl začít fungovat registr úvěrů fyzických osob, čímž do značné míry odpadne argument bank, že drobný klient je pro ně méně popsaný list než firma. Banky budou moci nahlédnout do finanční historie klienta a lépe ocenit riziko. Přesto ekonomové nepočítají s tím, že se marže bank v důsledku toho sníží. "Na drobných klientech budou banky do budoucna vydělávat stále větší část svých zisků," soudí Sobíšek.
Kolik banky vydělávají na rozdílu úročení vkladů a úvěrů
Průměr za celý sektor
celkem do 1 roku 1-4 roky
</TEXT>
</DOC>
<DOC>
<DOCID>MF-20020506166</DOCID>
<DOCNO>MF-20020506166</DOCNO>
<DATE>05/06/02</DATE>
<TITLE>
Strategický partner Telecomu chce prodej firmy dokončit
</TITLE>
<GEOGRAPHY>Praha</GEOGRAPHY>
<TEXT>
Přestože někteří vládní představitelé a zástupci Českého Telecomu už v privatizaci tohoto největšího telekomunikačního operátora nevěří, stále trvají snahy vrátit prodej zpátky na jednací stůl vlády. Kromě investorů samých, také současný strategický investor ve společnosti, konsorcium TelSource složené z holandského KPN a Swisscomu, apeloval na vládu, aby své rozhodnutí ještě zvážila, než ho definitivně vzdá. Akcionáři TelSource totiž nabídku investorů pod vedením Deutsche Bank považovali za uspokojivou obzvlášť v době, kdy se telekomunikační trhy potácejí pod tíhou obrovských dluhů. Minulý týden se cena velkých evropských operátorů dále propadla a jejich oživení je v nedohlednu. "Jsem přesvědčen o tom, že krize v telekomunikačním sektoru je extrémně hluboká a dlouhá. Šance dokončit prodej někdy v budoucnu je malá," řekl Bessel Kok, šéf TelSource a viceprezident Českého Telecomu. "Je samozřejmé, že když jsme připravovali prodej našeho 27procentního podílu ve společnosti více než rok a když nám dalo takové práce uzavřít dohodu se státem o společném prodeji, tak je pro nás zklamáním, že se prodej odložil. Alespoň tak tomu rozumíme," tvrdí Kok. "Jsem zklamaný nejen proto, že mým úkolem bylo dokončit prodej, a to se nepovedlo, ale i proto, že nabídka skupiny Deutsche Bank byla akceptovatelná pro KPN i Swisscom," dodává Kok. Vláda 29. května nepřijala nabídku 55 miliard korun za státní podíl od konsorcia Deutsche Bank, dánského operátora TDC a finanční skupiny Blackstone Group. Podpořilo ji jen pět ministrů, zatímco jeden hlasoval proti a dvanáct se zdrželo hlasování. Nelíbila se jim nízká cena a omezená úloha strategických investorů v konsorciu. Zatím ovšem není jasné a neví to ani TelSource, zda byla privatizace zrušena. Další vývoj závisí na ministerstvu financí. Náměstek pro privatizaci Václav Srba prohlásil v pátek pro ČTK, že "pokud tato či příští vláda nebude ochotna akceptovat cenu na zhruba stávající úrovni, pak bude nutné prodej Telecomu odložit na několik let". Jestliže nepřijde nový vlastník, budou muset akcionáři TelSource zvážit formu svého dalšího působení ve firmě. "Respektujeme vládní rozhodnutí, ale musíme nyní zvážit naše možnosti a promyslet všechny kroky, jak ochránit majetek pro naše akcionáře. Je to logické, protože jsme do firmy investovali 1,3 miliardy dolarů," řekl Kok. TelSource měl původně rozhodující vládu nad Telecomem, ale ta skončila v loňském roce a firmu nyní kontroluje stát. Na něm a jeho zástupcích nyní bude dokončit restrukturalizaci firmy tak, aby byla připravena k plné liberalizaci letos v červenci.
Praha - Přestože někteří vládní představitelé a zástupci Českého Telecomu už v privatizaci tohoto největšího telekomunikačního operátora nevěří, stále trvají snahy vrátit prodej zpátky na jednací stůl vlády. Kromě investorů samých, také současný strategický investor ve společnosti, konsorcium TelSource složené z holandského KPN a Swisscomu, apeloval na vládu, aby své rozhodnutí ještě zvážila, než ho definitivně vzdá. Akcionáři TelSource totiž nabídku investorů pod vedením Deutsche Bank považovali za uspokojivou obzvlášť v době, kdy se telekomunikační trhy potácejí pod tíhou obrovských dluhů. Minulý týden se cena velkých evropských operátorů dále propadla a jejich oživení je v nedohlednu. "Jsem přesvědčen o tom, že krize v telekomunikačním sektoru je extrémně hluboká a dlouhá. Šance dokončit prodej někdy v budoucnu je malá," řekl Bessel Kok, šéf TelSource a viceprezident Českého Telecomu. "Je samozřejmé, že když jsme připravovali prodej našeho 27procentního podílu ve společnosti více než rok a když nám dalo takové práce uzavřít dohodu se státem o společném prodeji, tak je pro nás zklamáním, že se prodej odložil. Alespoň tak tomu rozumíme," tvrdí Kok. "Jsem zklamaný nejen proto, že mým úkolem bylo dokončit prodej, a to se nepovedlo, ale i proto, že nabídka skupiny Deutsche Bank byla akceptovatelná pro KPN i Swisscom," dodává Kok. Vláda 29. května nepřijala nabídku 55 miliard korun za státní podíl od konsorcia Deutsche Bank, dánského operátora TDC a finanční skupiny Blackstone Group. Podpořilo ji jen pět ministrů, zatímco jeden hlasoval proti a dvanáct se zdrželo hlasování. Nelíbila se jim nízká cena a omezená úloha strategických investorů v konsorciu. Zatím ovšem není jasné a neví to ani TelSource, zda byla privatizace zrušena. Další vývoj závisí na ministerstvu financí. Náměstek pro privatizaci Václav Srba prohlásil v pátek pro ČTK, že "pokud tato či příští vláda nebude ochotna akceptovat cenu na zhruba stávající úrovni, pak bude nutné prodej Telecomu odložit na několik let". Jestliže nepřijde nový vlastník, budou muset akcionáři TelSource zvážit formu svého dalšího působení ve firmě. "Respektujeme vládní rozhodnutí, ale musíme nyní zvážit naše možnosti a promyslet všechny kroky, jak ochránit majetek pro naše akcionáře. Je to logické, protože jsme do firmy investovali 1,3 miliardy dolarů," řekl Kok. TelSource měl původně rozhodující vládu nad Telecomem, ale ta skončila v loňském roce a firmu nyní kontroluje stát. Na něm a jeho zástupcích nyní bude dokončit restrukturalizaci firmy tak, aby byla připravena k plné liberalizaci letos v červenci.
</TEXT>
</DOC>
<DOC>
<DOCID>MF-20020506167</DOCID>
<DOCNO>MF-20020506167</DOCNO>
<DATE>05/06/02</DATE>
<TITLE>
Propad důvěry v eurozóně vyvolává pochyby o oživení
</TITLE>
<GEOGRAPHY>Brusel</GEOGRAPHY>
<TEXT>
Důvěra v ekonomiku eurozóny v dubnu mírně klesla, což vyvolalo obavy, že oživení ve dvanáctce zemí EU se společnou měnou bude křehčí, než se očekávalo. Evropská komise v pátek oznámila, že ekonomická důvěra klesla z březnových 99,5 na 99,4. Od listopadu 2001 jde o první propad. Samostatný index podnikatelské důvěry spadl z březnových 0,59 na 0,64. Ekonomové přitom očekávali, že názor na ekonomiku se bude mírně zlepšovat. "Zklamání z poklesu" tak naznačuje, že oživení bude slabší, než naznačovaly dřívější indexy. Spotřebitelů jsou nadále opatrní, protože nadále panuje nejistota z vývoje cen. Ekonomové tvrdí, že se lidé obávali vyšších cen způsobených přechodem na euro. Průzkum důvěry byl zveřejněn zároveň s nejnovějšími čísly o výrobních cenách, které ve srovnání s březnem rostou více než očekávaných 0,4 procenta.
Brusel - Důvěra v ekonomiku eurozóny v dubnu mírně klesla, což vyvolalo obavy, že oživení ve dvanáctce zemí EU se společnou měnou bude křehčí, než se očekávalo. Evropská komise v pátek oznámila, že ekonomická důvěra klesla z březnových 99,5 na 99,4. Od listopadu 2001 jde o první propad. Samostatný index podnikatelské důvěry spadl z březnových 0,59 na 0,64. Ekonomové přitom očekávali, že názor na ekonomiku se bude mírně zlepšovat. "Zklamání z poklesu" tak naznačuje, že oživení bude slabší, než naznačovaly dřívější indexy. Spotřebitelů jsou nadále opatrní, protože nadále panuje nejistota z vývoje cen. Ekonomové tvrdí, že se lidé obávali vyšších cen způsobených přechodem na euro. Průzkum důvěry byl zveřejněn zároveň s nejnovějšími čísly o výrobních cenách, které ve srovnání s březnem rostou více než očekávaných 0,4 procenta.
</TEXT>
</DOC>
<DOC>
<DOCID>MF-20020506168</DOCID>
<DOCNO>MF-20020506168</DOCNO>
<DATE>05/06/02</DATE>
<TITLE>
Německo čekají velké odborářské stávky
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Německý odborový svaz strojírenství IG Metall zahájí dnes sérii stávek s cílem přimět zaměstnavatele, aby ve spolkových zemích Bádensko-Württembersko, Berlín a Braniborsko v kovoprůmyslu zvýšili mzdy o více než 3,6 procenta. Německo, které nezažilo velké stávky v klíčovém průmyslovém odvětví již sedm let, tak čekají největší odborářské protesty od počátku druhé poloviny devadesátých let.
Praha - Německý odborový svaz strojírenství IG Metall zahájí dnes sérii stávek s cílem přimět zaměstnavatele, aby ve spolkových zemích Bádensko-Württembersko, Berlín a Braniborsko v kovoprůmyslu zvýšili mzdy o více než 3,6 procenta. Německo, které nezažilo velké stávky v klíčovém průmyslovém odvětví již sedm let, tak čekají největší odborářské protesty od počátku druhé poloviny devadesátých let.
</TEXT>
</DOC>
<DOC>
<DOCID>MF-20020506169</DOCID>
<DOCNO>MF-20020506169</DOCNO>
<DATE>05/06/02</DATE>
<TITLE>
Na tribunách Strahova mají vyrůst byty
</TITLE>
<TEXT>
Fotbalová Sparta chce přeměnit bývalý spartakiádní stadion v komerční, bytové a tréninkové centrum
Praha - Fotbalová Sparta chystá rozsáhlý projekt za miliardu korun, který má být pokračováním její invaze na Strahov. Na chátrajících tribunách slavného spartakiádního stadionu má vyrůst hotel a penzion s více než 400 pokoji, dále několik stovek mezonetových bytů a síť obchodů. Na severní a jižní tribuně rozlohou největšího stadionu světa chce klub také vybudovat zázemí pro již schválené a připravované tréninkové centrum na ploše stadionu. Pokud se projekt uskuteční - což nyní záleží hlavně na penězích a na vůli magistrátních úředníků -, změní se strahovský stadion definitivně z posvátného místa sokolských sletů ve fotbalové centrum. "Chtěli bychom vytvořit na Strahově komplexní centrum, které bude možné například dát k dispozici reprezentačním klubům. Anebo by Sparta mohla nabídnout tréninkové centrum v Praze klubům z východních zemí," popisuje své vize prezident Sparty Vlastimil Košťál a z pohledu ekonoma doplňuje: "Cílem je rozložit příjmy společnosti tak, abychom nebyli závislí pouze na sportu." Jeho plány již leží na pražském magistrátu, od něhož si Sparta loni pronajala na třicet let plochu stadionu a nyní si chce koupit či pronajmout rovněž ochozy. "Rozeslal jsem plány příslušným odborům. Osobně jsem pro, aby se opuštěný strahovský stadion nějak oživil," reagoval primátor Prahy Jan Kasl. Otazník však podle něho visí nad verdiktem památkářů. Ačkoli laikovi může Strahov připadat jako bezcenná změť betonových sloupů z komunistických časů, ve skutečnosti jde o architektonický skvost monumentálního stylu první republiky. Tohoto úskalí jsou si vědomi i projektanti, proto ve svých plánech mimo jiné počítají i se zachováním vnějšího betonového prstence, byť bude kazit výhled z venkovních bytů a hotelových pokojů. "Obálku a základní architektonické poselství chceme uchovat a novou zástavbu zasunout dovnitř, aby dál každý vnímal, jaká to je monumentální stavba," uvedl autor návrhu, architekt Rostislav Říha. Pokud půjde vše hladce, stavět by se podle něho mohlo za jeden či za dva roky. Vyšší budovy budou šedivé, zbytek se plánuje v pestrých barvách. Část pokojů bude směrována ven s výhledem na Prahu z vyvýšeného místa, část bude otočena dovnitř na plochu největšího stadionu světa. Sparta však předtím musí ještě vyřešit otázku, kde získat potřebnou miliardu korun. Přeměnu strahovské plochy na hřiště chce platit z vlastních peněz (za prodej Tomáše Rosického a za postup v Lize mistrů inkasovala přes 700 milionů korun), ale na zbytek si musí půjčit. České banky přitom nemají ke sportu velkou důvěru. ČSOB se nyní zbavuje starého, více než stomilionového úvěru Sparty, který zdědila po IPB, a kvůli velkému riziku jej převádí do státní konsolidační agentury. Košťál však věří, že peníze sežene: "Mohli bychom se na projektu podílet jen částečně a přizvat další investory," míní šéf Sparty.
BYTY NA STRAHOVĚ. Tribuny největšího stadionu světa mají být zastavěny byty a komerčně tréninkovým centrem.
KRESBA: RH-ARCH
</TEXT>
</DOC>
<DOC>
<DOCID>MF-20020506170</DOCID>
<DOCNO>MF-20020506170</DOCNO>
<DATE>05/06/02</DATE>
<TITLE>
Fiat šetří. Zvažuje proto prodej části Ferrari
</TITLE>
<TEXT>
Praha, Turín - Největší italská průmyslová skupina Fiat, jejíž součástí je i stejnojmenná automobilka, hodlá v nejbližších třech letech ušetřit 4,5 miliardy dolarů. Chystá se proto urychlit svou restrukturalizaci, jejíž součástí by mohl být i prodej luxusní automobilové značky Ferrari. Správní rada Fiatu, ovládaného rodinným klanem Agnelliů, má o plánu restrukturalizace a zbavení se části aktiv rozhodnout v průběhu tohoto měsíce. Již teď se ovšem začíná ukazovat, že fámy o možnosti prodat celou automobilku Fiat byly zřejmě opravdu jen fámami. "Jsme hrdí na to, že máme možnost případně akcie prodat. Je to však pouze pojistka pro naše akcionáře a nikdo ji nechce doopravdy využít," uvedl pro BBC Paolo Fresco, předseda správní rady celého koncernu Fiat. Narážel tak na možnost využít v roce 2004 takzvané opce a prodat za předem dohodnutou cenu zbývajících osmdesát procent akcií americké automobilce General Motors. Američané před dvěma lety částečně spojili s Italy síly, když za 2,4 miliardy dolarů koupili pětinu Fiatu. Automobilka je přitom v poslední době ztrátová a celá skupina je zatížena dluhy ve výši 6,5 miliardy eur. Právě proto se o možnosti prodeje mezi odborníky začalo spekulovat. Pravděpodobnější variantou ovšem je, že Fiat, aby získal potřebné finance, nabídne zhruba 40 procent automobilky Ferrari na burze. Výrobce luxusních sportovních vozů se vzpínajícím se koněm ve znaku tak nezíská nikdo z konkurentů, ale zřejmě ho částečně ovládnou finanční investoři. Součástí chystaného snižování nákladů až o miliardu eur bude koncern Fiat zvažovat také přesunutí montáže svých vozů z italské továrny Mafiori u Turína do levnějších provozů ve střední a východní Evropě. V této souvislosti se mluví zejména o dvou největších kandidátech, jimiž jsou Polsko a Turecko.
DOKONALÉ FERRARI. Srdce všech milovníků vozů z Maranella zaplesala, když před pár týdny představila firma nové Ferrari FX.
</TEXT>
</DOC>
<DOC>
<DOCID>MF-20020506171</DOCID>
<DOCNO>MF-20020506171</DOCNO>
<DATE>05/06/02</DATE>
<TITLE>
Volkswagen má o pětinu nižší zisky než loni
</TITLE>
<GEOGRAPHY>Berlín</GEOGRAPHY>
<TEXT>
Když domácnosti a firmy začnou šetřit, jako jedni z prvních to pocítí výrobci aut. Toto nepsané pravidlo platí i pro největší evropskou automobilku Volkswagen. Mateřskému koncernu tuzemské Škody klesl v prvním čtvrtletí hrubý zisk meziročně o pětinu na 997 milionů eur. I tak však překonal očekávání odborníků. Analytici totiž firmě předpovídali výdělek zhruba o čtyřicet milionů nižší. Za poklesem zisku i tržeb (klesly o 5,4 procenta na 21,2 miliardy eur) stojí hlavně recese, podpořena také konkurencí v podobě francouzského koncernu PSA Peugeot-Citroën. "Předpokládáme, že za celý letošní rok vytvoříme alespoň takový hrubý zisk jako loni," slibuje přesto Volkswagen. "Doufáme, že ekonomické oživení ve Spojených státech a západní Evropě přijde ve druhém pololetí," dodává. Odborníci upozorňují, že výdělky bude muset firma zvýšit právě hlavně na severoamerickém trhu, protože v Evropě s příliš vysokým růstem počítat nemůže. Firma sama oznámila, že kvůli finanční krizi na kdysi poměrně lukrativním argentinském trhu musela snížit předpověď zisku o 56 milionů eur. "Údaje byly lepší, než se čekalo. Vyhlídky jsou stabilní a velmi příznivé je i to, že přes obtíže na trzích trvají na své předpovědi," podotkl k výsledkům analytik Lars Ziehn z Deutsche Bank.
Berlín - Když domácnosti a firmy začnou šetřit, jako jedni z prvních to pocítí výrobci aut. Toto nepsané pravidlo platí i pro největší evropskou automobilku Volkswagen. Mateřskému koncernu tuzemské Škody klesl v prvním čtvrtletí hrubý zisk meziročně o pětinu na 997 milionů eur. I tak však překonal očekávání odborníků. Analytici totiž firmě předpovídali výdělek zhruba o čtyřicet milionů nižší. Za poklesem zisku i tržeb (klesly o 5,4 procenta na 21,2 miliardy eur) stojí hlavně recese, podpořena také konkurencí v podobě francouzského koncernu PSA Peugeot-Citroën. "Předpokládáme, že za celý letošní rok vytvoříme alespoň takový hrubý zisk jako loni," slibuje přesto Volkswagen. "Doufáme, že ekonomické oživení ve Spojených státech a západní Evropě přijde ve druhém pololetí," dodává. Odborníci upozorňují, že výdělky bude muset firma zvýšit právě hlavně na severoamerickém trhu, protože v Evropě s příliš vysokým růstem počítat nemůže. Firma sama oznámila, že kvůli finanční krizi na kdysi poměrně lukrativním argentinském trhu musela snížit předpověď zisku o 56 milionů eur. "Údaje byly lepší, než se čekalo. Vyhlídky jsou stabilní a velmi příznivé je i to, že přes obtíže na trzích trvají na své předpovědi," podotkl k výsledkům analytik Lars Ziehn z Deutsche Bank.
</TEXT>
</DOC>
<DOC>
<DOCID>MF-20020506172</DOCID>
<DOCNO>MF-20020506172</DOCNO>
<DATE>05/06/02</DATE>
<TITLE>
Japonsko ztratilo chuť na drahé věci
</TITLE>
<TEXT>
Slábnoucí ekonomika nutí šetřit i boháče. Firmy prodávají umělecká díla, která před lety draze koupily
Tokio - Drahá umělecká díla a rychlé automobily kdysi potvrzovaly, jaké místo ve světě Japonsku patří. Teď je to všechno na prodej. Bugatti Royale z roku 1932 je 6,16 metru dlouhé, váží 2,96 tuny a má motor s obsahem 12,7 litru. Bylo jich vyrobeno jen šest. V roce 1990, kdy si ho jedna japonská firma koupila za 18,8 milionu dolarů, to bylo jedno z nejdražších aut na světě. Vůz samozřejmě nikdy nevyjel do rušných tokijských ulic. Bylo by to příliš riskantní. Spočíval nehybně v podzemní garáži a byl považován za investici. Nyní se ho vlastníci rozhodli prodat a doufají, že dostanou alespoň tolik, co za Bugatti zaplatili. Prodej je bolestnou připomínkou obrovských změn, které Japonsko postihly v posledních dvanácti letech. Hromadění bohatství a éra růstu je pryč, nyní přichází doba spořivosti. Příjezd vzácného Bugatti před dvanácti lety byl oslavován, stejně jako když se do Japonska dostal Van Goghův Portrét doktora Gacheta. V tomtéž roce ho koupil byznysmen Ryoei Saito za 82 milionů dolarů. Byla to tehdy největší suma zaplacená za obraz. Přesun některých nejvzácnějších uměleckých děl do Japonska si politici, podnikatelé i veřejnost spojovali s novou pozicí země: velice blízkou vrcholu žebříčku světových velmocí. Kazunori Iwase, prezident japonské pobočky aukční síně Christie's, připouští, že sebestředné nadšení nad sumami odcházejícími z japonských šekových knížek mělo reálné základy. "Trh s uměním je odrazem země," říká. Od dob rozmachu však uplynulo dvanáct let a nyní se už odehrává jiný příběh. Ekonomika v posledních deseti letech slábla a nyní se třese, aby se nezačala propadat ještě hlouběji. Spotřebitelská důvěra byla zpustošena a nezaměstnanost vystoupala na rekordních 5,3 procenta. Od druhé světové války nepostihlo japonské firmy tolik bankrotů jako nyní: kolem dvou tisíc měsíčně. Situaci ještě komplikují stojaté politické vody. Reformní optimismus, který provázel zvolení premiéra Džuničira Koizumiho, už ustupuje. Vrací se odevzdané přijímání situace. Svou roli přitom hraje i velice silná pozice Liberálně demokratické strany, jež vedla Japonsko v době, kdy se mu přestávalo dařit. Zůstalo téměř bez povšimnutí, že japonské společnosti a podnikatelé ztratili důvěru v akvizice a snaží se zbavit svých uměleckých pokladů. "Všech dvacet špičkových uměleckých děl, která se do Japonska dostala v době růstu, bylo prodáno zhruba za polovinu jejich pořizovací ceny," řekl Iwase. "V posledním roce jsme asi z osmdesáti procent zprostředkovávali prodej, a jen z dvaceti procent jsme nakupovali." Seznam prodaných uměleckých skvostů zahrnuje deset Picassových obrazů, tři Van Goghy, dva Cézanny, Moneta, Seurata a dva Renoiry. Jejich souhrnná nákupní cena představovala podle Christie's přes miliardu dolarů. Osudy špičkových uměleckých děl jsou odrazem příznačně japonské a občas nezdravé směsi byznysu a politiky. Například pan Saito, šéf obřích papíren Daishowa Paper, jenž kdysi koupil Portrét doktora Gacheta, byl zatčen a musel rezignovat ze své funkce, kvůli politickému úplatkářskému skandálu. Obraz byl prodán za osminu nákupní ceny. "Příběh nákupů uměleckých děl a jejich prodeje je poučnou pohádkou o vzestupu a pádu země. Na jeho začátku je okouzlení rostoucí bublinou a na konci důsledky toho, když praskne," uvedl jeden univerzitní profesor. Firma, která vlastní Bugatti Royale, ho získala v době, kdy byla na vrcholu, ale pak nastal pomalý pokles. Nyní chce zůstat v anonymitě - zřejmě aby neprovokovala své akcionáře tím, jak lehkovážně tento vůz nabyla. I ona figuruje v příběhu, kde se mísí politika s byznysem: šlo o rezignaci premiérova vedoucího tiskové kanceláře, který odstoupil poté, co se zapletl do skandálu s prodejem firemních akcií. Simon Kidstone, zastupující firmu Bonhams a Coopers, která převzala úkol prodat zmíněné Bugatti, vnímá japonské změny i v aukční síni: "V první řadě pořád vidíte japonské boháče a jejich strážce, ale zadní řady jsou prázdné. Střední podnikatele tam už neuvidíte."
BUGATTI ROYALE. V roce 1990 ho jedna japonská firma koupila za 18 milionů dolarů. Pak celou zemi zasáhly ekonomické potíže. Dnes firma vůz prodává - hluboko pod cenou, za kterou koupila.
</TEXT>
</DOC>
<DOC>
<DOCID>MF-20020506173</DOCID>
<DOCNO>MF-20020506173</DOCNO>
<DATE>05/06/02</DATE>
<TITLE>
Ministr energetiky USA: Klíčová bude v příštích dvaceti letech ropa
</TITLE>
<GEOGRAPHY>Detroit</GEOGRAPHY>
<TEXT>
Zajištění stability a plynulosti dodávek energie bude klíčovým úkolem, kterým se bude muset lidstvo zabývat v příštích zhruba 20 letech. Na summitu zemí G8 to v americkém Detroitu prohlásil ministr energetiky USA Spencer Abraham. Stejně tak bude aktuálním tématem zajištění infrastruktury pro dodávky energií, což je podle Abrahama zvláště důležité po událostech z 11. září loňského roku. Zástupci vlád včetně expertů z odvětví, kteří se dvoudenní schůzky účastnili, však upozorňují, že bude nutná spolupráce více zemí. "Musíme se také připravit na možnost přerušení dodávek ropy. Zde bude k dosažení úspěchu samozřejmě naprosto nutná mezinárodní spolupráce," zdůraznil Abraham. Právě o spolupráci se na schůzce hovořilo nejvíce, přičemž spolupráce by se měla týkat především ochrany dodávek a plánování růstu spotřeby. Do roku 2020 by se měla například spotřeba ropy zvýšit asi o 60 procent na zhruba 120 milionů barelů denně.
Detroit - Zajištění stability a plynulosti dodávek energie bude klíčovým úkolem, kterým se bude muset lidstvo zabývat v příštích zhruba 20 letech. Na summitu zemí G8 to v americkém Detroitu prohlásil ministr energetiky USA Spencer Abraham. Stejně tak bude aktuálním tématem zajištění infrastruktury pro dodávky energií, což je podle Abrahama zvláště důležité po událostech z 11. září loňského roku. Zástupci vlád včetně expertů z odvětví, kteří se dvoudenní schůzky účastnili, však upozorňují, že bude nutná spolupráce více zemí. "Musíme se také připravit na možnost přerušení dodávek ropy. Zde bude k dosažení úspěchu samozřejmě naprosto nutná mezinárodní spolupráce," zdůraznil Abraham. Právě o spolupráci se na schůzce hovořilo nejvíce, přičemž spolupráce by se měla týkat především ochrany dodávek a plánování růstu spotřeby. Do roku 2020 by se měla například spotřeba ropy zvýšit asi o 60 procent na zhruba 120 milionů barelů denně.
</TEXT>
</DOC>
<DOC>
<DOCID>MF-20020506174</DOCID>
<DOCNO>MF-20020506174</DOCNO>
<DATE>05/06/02</DATE>
<TITLE>
Microsoft chtěl o vládnout i trh přehrávačů
</TITLE>
<GEOGRAPHY>Washington</GEOGRAPHY>
<TEXT>
Společnost Microsoft měla v roce 1999 plán, jak díky své monopolní pozici ovládne trh multimediálních internetových přehrávačů. Hodlala přitom použít stejnou taktiku, s níž uchvátila trh internetových prohlížečů. Důkazy ve formě elektronické pošty Microsoftu předložili na sklonku minulého týdne před federálním soudem žalobci devíti států USA. Jeden z manažerů Anthony Bay v e-mailu adresovaném šéfovi společnosti Billu Gatesovi navrhl využít monopolního operačního systému Windows k podpoře mediálního softwaru Netshow proti produktům firmy RealNetworks, které tehdy trhu dominovaly. To by byl stejný postup, jaký Microsoft s úspěchem použil proti internetovému browseru Navigator firmy Netscape a k prosazení svého produktu Internet Explorer. Brzy poté udělal Microsoft z programu Netshow součást aplikace Windows Media Player, která je neoddělitelnou součástí Windows. Společnost RealNetworks však má nadále na svém trhu převahu, i když jí Microsoft podle svědectví lidí z RealNetworks co nejvíce ztěžuje fungování ve Windows. Taktika použitá proti Netscape byla hlavním argumentem v první fázi procesu proti Microsoftu, v níž soud nakonec došel k závěru, že firma nezákonně zneužívala svého monopolu na trhu operačních systémů PC k obsazování dalších trhů. Soud původně potrestal Microsoft rozdělením na dvě části, odvolací soud však verdikt zamítl. Nyní bude rozhodovat, zda přijme proti firmě jiné nápravné kroky, nebo zda bude akceptovat návrh dohody o mimosoudním vyrovnání. K ní se však nepřipojilo devět států unie. Jejich klíčovým požadavkem je, aby Microsoft produkoval operační systém zbavený doplňujících programů a schopný doplnění jinými. Výrobci počítačů by se tak zbavili kurately Microsoftu a mohli by vybavovat PC aplikacemi od různých výrobců podle přání zákazníka. Microsoft tvrdí, že to není technicky proveditelné; žalobci však již dříve předložili důkazy o opaku. Také šéf RealNetworks u soudu řekl, že to Microsoft "rád naučí".
Washington - Společnost Microsoft měla v roce 1999 plán, jak díky své monopolní pozici ovládne trh multimediálních internetových přehrávačů. Hodlala přitom použít stejnou taktiku, s níž uchvátila trh internetových prohlížečů. Důkazy ve formě elektronické pošty Microsoftu předložili na sklonku minulého týdne před federálním soudem žalobci devíti států USA. Jeden z manažerů Anthony Bay v e-mailu adresovaném šéfovi společnosti Billu Gatesovi navrhl využít monopolního operačního systému Windows k podpoře mediálního softwaru Netshow proti produktům firmy RealNetworks, které tehdy trhu dominovaly. To by byl stejný postup, jaký Microsoft s úspěchem použil proti internetovému browseru Navigator firmy Netscape a k prosazení svého produktu Internet Explorer. Brzy poté udělal Microsoft z programu Netshow součást aplikace Windows Media Player, která je neoddělitelnou součástí Windows. Společnost RealNetworks však má nadále na svém trhu převahu, i když jí Microsoft podle svědectví lidí z RealNetworks co nejvíce ztěžuje fungování ve Windows. Taktika použitá proti Netscape byla hlavním argumentem v první fázi procesu proti Microsoftu, v níž soud nakonec došel k závěru, že firma nezákonně zneužívala svého monopolu na trhu operačních systémů PC k obsazování dalších trhů. Soud původně potrestal Microsoft rozdělením na dvě části, odvolací soud však verdikt zamítl. Nyní bude rozhodovat, zda přijme proti firmě jiné nápravné kroky, nebo zda bude akceptovat návrh dohody o mimosoudním vyrovnání. K ní se však nepřipojilo devět států unie. Jejich klíčovým požadavkem je, aby Microsoft produkoval operační systém zbavený doplňujících programů a schopný doplnění jinými. Výrobci počítačů by se tak zbavili kurately Microsoftu a mohli by vybavovat PC aplikacemi od různých výrobců podle přání zákazníka. Microsoft tvrdí, že to není technicky proveditelné; žalobci však již dříve předložili důkazy o opaku. Také šéf RealNetworks u soudu řekl, že to Microsoft "rád naučí".
</TEXT>
</DOC>
<DOC>
<DOCID>MF-20020506175</DOCID>
<DOCNO>MF-20020506175</DOCNO>
<DATE>05/06/02</DATE>
<TITLE>
Hypotéka a státní podpora
</TITLE>
<HEADING>
Rady pro vaši peněženku
</HEADING>
<TEXT>
Podmínky získání státní podpory, například ke stavebnímu spoření, jsou notoricky známé. Jak je to však s podporou hypotečních úvěrů? Překvapivě vysoké procento lidí si myslí, že státní finanční podpora hypotečního úvěrování náleží automaticky každému, kdo takový úvěr u hypoteční banky získá. Ale tak to není.
</TEXT>
<HEADING>
Kdy vás stát podpoří?
</HEADING>
<TEXT>
Nařízení vlády klade nároky nejen na použití hypotečního úvěru k přesně definovaným účelům, ale také na samy uchazeče o státní příspěvek. Žadatel tak nesmí pořizovat bytový či rodinný dům nebo byt v rámci podnikatelské činnosti, musí být občanem ČR a mít na jejím území trvalý pobyt. Příspěvek přitom není poskytován automaticky, ale až na základě žádosti, kterou musí předložit klient hypoteční bance nejpozději do čtyř let od ukončení čerpání hypotečního úvěru. Pokud jsou splněny podmínky kladené na uchazeče, zbývá splnit ještě podmínky týkající se použití úvěru. Zjednodušeně lze říci, že státní příspěvek bude vyplácen tehdy, jestliže je použit: 1) na výstavbu bytového či rodinného domu, bytu nebo na změnu stavby, kterou vznikne nový byt, pokud tyto prostory nikdy bytem nebyly. To se týká i nástaveb, půdních vestaveb či přístaveb; 2) na koupi bytového či rodinného domu nebo bytu, které byly nově postaveny, pokud dojde k uzavření kupní smlouvy do dvou let od kolaudace a pokud na jejich výstavbu již nebyl poskytnut příspěvek nebo dotace; 3) na koupi a dostavbu rozestavěného bytového či rodinného domu nebo bytu, pokud nabude kolaudační rozhodnutí právní moci nejdéle do dvou let od uzavření kupní smlouvy a pokud nebyl již na danou stavbu poskytnut příspěvek či dotace; 4) ke splacení úvěru čerpaného k účelům stanoveným v bodě 1) na financování počátečního období stavby (tedy např. ke splacení spotřebitelského úvěru, za který byl pořízen projekt výstavby). Pokud jsou splněny podmínky v bodech 1 až 3, může být příspěvek poskytnut i na hypoteční úvěr, jímž bude splacen jiný úvěr zajištěný zástavním právem k nemovitosti. Klient hypoteční banky, který přijímá státní podporu hypotečního úvěru, by také neměl zapomenout na důležitý fakt, že po dobu čerpání příspěvku nesmí být provedena změna užívání bytu k jiným účelům, než je bydlení. V takovém případě by samozřejmě neměl na podporu další nárok. Pokud dojde k převodu financované nemovitosti na jinou fyzickou osobu, poskytne se příspěvek nabyvateli nemovitosti, pokud současně převezme závazek splácení hypotečního úvěru. V praxi se tak využívá možnosti splacení původního úvěru úvěrem novým, přičemž státní příspěvek přejde z původního úvěru na nový. Souhrnná doba poskytování příspěvku však nesmí překročit 20 let. Vyplácení příspěvku je zaručeno po celou dobu splácení hypotečního úvěru, nejdéle však po dobu 20 let. To například znevýhodňuje již tak dost drahé třicetileté hypotéky, které lze na českém trhu získat, protože úrok z hypotéky bude snižován o státní příspěvek jen během prvních dvaceti let.
O výši příspěvků a možnosti jejich pozastavení se dočtete v dalším díle seriálu.
</TEXT>
</DOC>
<DOC>
<DOCID>MF-20020506176</DOCID>
<DOCNO>MF-20020506176</DOCNO>
<DATE>05/06/02</DATE>
<TITLE>
Průvodce světem financí
</TITLE>
<TEXT>
Akcie společnosti ČEZ posílily o téměř 6 % díky pokračujícímu zájmu převážně zahraničních investorů a nedostatku papírů na straně nabídky. Za poslední týden posílily akcie ČEZ o 11 % hlavně díky zahraničním investorům, velmi dobrým výsledkům za první čtvrtletí a zveřejnění plánu na restrukturalizaci české elektroenergetiky, který by měl být pro ČEZ, a tedy jeho akcionáře, výhodný. Dolar oslabil vůči euro na šestiměsíční minimum 0,909 USD/EUR poté, co míra nezaměstnanosti v USA dosáhla v dubnu 6,0 % a počet nově vytvořených pracovních míst zaostal za očekáváním investorů. Tyto údaje doplňují řadu dalších indikátorů, které potvrzují, že odhady oživení americké ekonomiky ze začátku letošního roku byly příliš optimistické. Koruna posílila vůči dolaru o 1,3 % na 33,50 Kč a vůči euro o 0,7 % na 30,44 Kč.
</TEXT>
<HEADING>
Vyplatí se
</HEADING>
<TEXT>
Pro aktivnější investory s vyšší mírou rizika a delším investičním horizontem lze doporučit nákup akciových indexů Dow Jones nebo DAX. Oba hlavní akciové trhy jsou nyní stlačeny nepříznivými makroekonomickými údaji. Oživení obou ekonomik se však postupně projeví ve výsledcích firem zastoupených v těchto indexech. Očekávané oslabení koruny by mělo výsledný korunový výnos dále zlepšit. Investice do indexu je výhodná: snižuje celkové riziko (díky rozložení investice do více společností) a také celkové poplatky.
</TEXT>
<HEADING>
Nevyplatí se
</HEADING>
<TEXT>
Akcie společnosti Vodafone oslabily o 8 % na 99,75 pence poté, co management snížil odhad tržeb a zisků pro německý a italský trh. Cena akcií se tak dostala na nejnižší hodnotu od února 1998. Důvodem nižších odhadů je minimálně půlroční zpoždění v nástupu nových technologií, které by měly zvýšit výnosy na uživatele.
Akcie společnosti Vodafone oslabily o 8 % na 99,75 pence poté, co management snížil odhad tržeb a zisků pro německý a italský trh. Cena akcií se tak dostala na nejnižší hodnotu od února 1998. Důvodem nižších odhadů je minimálně půlroční zpoždění v nástupu nových technologií, které by měly zvýšit výnosy na uživatele.
</TEXT>
</DOC>
<DOC>
<DOCID>MF-20020506177</DOCID>
<DOCNO>MF-20020506177</DOCNO>
<DATE>05/06/02</DATE>
<TITLE>
Michal Viewegh to s Klausem prohrál
</TITLE>
<HEADING>
Recenze
</HEADING>
<TEXT>
"Píšu o světě, kterej znám já - a v tomhle světě lidi zas až tolik tak nepřemejšlej. Nepíšu o Platónovi, proboha, píšu o sobě, o svejch kamarádech a o naší rodině, copak to nechápete? Polovina myšlenek mýho otce se týká grilovacích omáček. Tak co po mně pořád všichni chcete?"
</TEXT>
<HEADING>
Kvido v Báječných létech s Klausem
</HEADING>
<TEXT>
Po mediálním natěšování, které v dějinách české literatury nejspíš nemá obdoby, pár týdnů po autorových čtyřicátinách dosedá na pulty jedenáctá kniha Michala Viewegha, román Báječná léta s Klausem, volné pokračování jeho zatím nejúspěšnějšího titulu Báječná léta pod psa (1992).
</TEXT>
<HEADING>
Nutnost mimoliterární oblohy
</HEADING>
<TEXT>
Vieweghův fanda v novém titulu dostane vše, co očekává: postavy, s nimiž se už předtím setkal; rychlé a občas vtipné dialogy a situace, které jej důvěrně oslovují (sám "něco podobného" taky zažil či slyšel); a dostane se mu i dávky konejšivosti, naděje a sentimentu na hranici kýče. Viewegh - už to bylo patrné na loňském Románu pro ženy, a teď zase postoupil o krok dál - došel k něčemu, co zasluhuje svého druhu obdiv: svede vytvořit prózu, která čtenáři neklade naprosto žádný odpor, která je oproštěná od všeho, co by se při vnímání mohlo vzpříčit a znepříjemnit čtenářský konzum. A ještě jedna pozoruhodnost: Viewegh je mimořádně úspěšný, ač se ve středu většiny jeho próz nachází tak okrajový zjev soudobé české společnosti, jakým je spisovatel. Dokonce prozaik do svých děl nezastíraně pouští své problémy. Aby tohle bez potíží fungovalo u širokého publika, Viewegh se mu musí předvádět na barevných obálkách časopisů, musí se svěřovat v rozhovorech; čtenář by měl jeho knihu otvírat s tím, že už o ní něco tuší či ví. Podíl této mediální oblohy roste a jednou možná nastane čas, nenastal-li už, že Vieweghovy knihy bude optimální vnímat jako součást jiného díla - "real TV" seriálu jménem Michal Viewegh.
</TEXT>
<HEADING>
Chci dokázat, že to dokážu
</HEADING>
<TEXT>
Jednoduchost Vieweghových próz přitom není výrobkem producenta čtiva; on svůj intelekt a řemeslný um napírá k tomu, aby "dokázal, že to dokáže". Viewegh si s vyprávěním pohrává, od použitých schémat si udržuje postřehnutelný odstup. Ale touto uvědomělou hrou to u něho také v podstatě končí, za ní není již téměř nic: ani umění starého mistra, jehož oproštěnost je výsledkem cesty za poznáním základních pravd, ani rafinovanost (post)moderního tvůrce, který povrch a povrchnost považuje za důležitý symptom současného světa i poznávací nástroj pro jeho pochopení. Vieweghův přístup k realitě soudobé české společnosti i k vlastnímu psaní je v podstatě publicistický, (malo)měšťácký a konzervativní. Zcela právem je tolik rozezlen na Václava Klause: konzervativně založený občan a spisovatel Michal Viewegh citlivě reaguje na politika, který na dlouhá léta dopředu v této zemi degradoval skutečně konzervativní postoj ke světu tím, že svou "zásadovou" rétoriku provází bezzásadovými socialistickými politickými kroky a v poslední době i myšlenkovým anarchismem. Ten u Klause může být příznakem dvou věcí: úbytku tvořivě intelektuálních sil, či mediální strategie, jež kolem politika vytváří permanentní "chvění", udržující jej stůj co stůj v zorném poli voličského publika. Romanopisec v rozhovorech prohlašoval, že Klaus v románu přímo vystupuje jen na několika stránkách. To je "de iure" pravda, avšak "de facto" je tu Klaus přítomen mnohem intenzivněji a se zhoubnými důsledky. Úryvky z politikovy loňské knihy Narovinu otevírají jednotlivé krátké kapitoly, o Klausovi často debatují romanopisec Kvido, jeho bratr Paco, jejich rodiče i babička s dědečkem - to je jádro rodiny, která do nové knihy přešla z Báječných let pod psa. Ta malinko potrhlá famílie z města Sázavy se v Báječných létech s Klausem rozrůstá o Pacovu ženu Sáru a jejich nezvladatelná dvojčata Marca a Pava, naopak ze scény pozvolna zmizí Kvidova žena Jaruška, s níž se spisovatel Kvido rozvede. Jejich Anička je párkrát připomenuta úryvky ze svého deníčku - v nich dospívající dcera otce nahlíží se stále ironičtější věcností; vlastně jen zde, takto zprostředkovaně, Kvido dopustí upřímnější sebereflexi.
</TEXT>
<HEADING>
U nás v Kocourkově
</HEADING>
<TEXT>
Nic z toho, co je na Báječných létech s Klausem lidsky sympatické a literárně akceptovatelné, nesouvisí s kuponovou privatizací, s volbami, se skandály ODS či s televizní krizí, které se v románu objevují. To lepší z této knihy se váže pouze a jen k "malým", všelidským a nadčasovým situacím, které přináší rodinný život. Viewegh neztrácí schopnost vystihnout tragikomiku banality, vzájemnou mimoběžnost lidí, kteří si občas nejsou schopni naslouchat. Tam, kde je "pouhým" pozorovatelem druhých, osvědčuje svůj smysl pro - řečeno názvem kdysi tu slavné knihy filozofa Karla Kosíka - "dialektiku konkrétního". Jenže souběhem různých okolností a osobních daností Viewegh staví do centra svých próz, převlečen za Oskara či Kvida, sama sebe. A nadto mívá nutkavou potřebu vyslovit se k době tak, aby byl nahlas slyšet. Pobouřen Klausem, zatahuje jej tedy do prózy, kde si to s ním vyřizuje na úrovni fejetonisty rozčileně glosujícího jeho výroky. V Báječných letech pod psa se řadová Kvidova rodina po svém potýkala s politikou komunistů. Před poměry nešlo utéct a prakticky se jim nebylo možné postavit, pokud člověk nenašel odvahu k disidentství. Viewegh na záložce prvního vydání svého příštího bestselleru psal o melancholické grotesce. Jejími prostředky se snažil najít pro své "malé" hrdiny pochopení. V Báječných letech s Klausem je politika v demokratické zemi personifikována jedním agresivním představitelem a román, v němž spisovatel Kvido je už veřejně známou osobností, má asi nejblíže k ironické moralitě či k pamfletu. Lidsky téhle knize lze porozumět jako výsledku pocitů občanské bezmoci i jakémusi zápasu se šéfem ODS na dálku, ale pro její smutnou uměleckou planost tyto pohnutky nemohou posloužit jako argument a omluva. Michal Viewegh v rozhovoru pro Lidové noviny v sobotu 4. května tvrdil, že jej kdosi z bezpečnostních složek upozorňoval na možnost zastrašování, aby ustoupil od vydání Báječných let s Klausem. Jestliže by takové úvahy politických hráčů měly být pravdivé, pak nejstrašnější na oné záležitosti by byl fakt, že někomu vůbec stálo za to se zabývat něčím takovým, jako je próza obsahující publicisticky a komunálně vedenou polemiku s Klausovou arogancí. To by byl jeden z mrazivých signálů vyslaných jak směrem dovnitř této země, tak za její hranice.
Michal Viewegh: Báječná léta s Klausem. Petrov, Brno 2002, 218 stran, náklad 30 000 výtisků, cena 225 korun.
KVIDO NA PŘELOMU TISÍCILETÍ. Autor Báječných let s Klausem Michal Viewegh.
</TEXT>
</DOC>
<DOC>
<DOCID>MF-20020506178</DOCID>
<DOCNO>MF-20020506178</DOCNO>
<DATE>05/06/02</DATE>
<TITLE>
Zlín ožije českým a slovenským divadlem
</TITLE>
<GEOGRAPHY>Zlín</GEOGRAPHY>
<TEXT>
Dramaturgické novinky českých a slovenských divadel nabízí festival Setkání 2002 Stretnutie, který zítra začíná v Městském divadle Zlín. Na třech scénách se do soboty uskuteční devatenáct představení. Festival je jedinou tuzemskou přehlídkou, která se zaměřuje na současnou českou a slovenskou divadelní tvorbu, na dramaturgické novinky a objevy. Podle dramaturga pořádajícího Městského divadla Zlín Karola Horvátha diváky opět čeká snad nejreprezentativnější výběr všeho podstatného, co se na českých a slovenských profesionálních divadelních scénách v poslední době odehrálo. "Stačí připomenout Národní divadlo Praha, které přijede s inscenací Markéty Lazarové, Slovenské národné divadlo Bratislava s Portugálií, Dejvické divadlo Praha s Příběhy obyčejného šílenství, HaDivadlo Brno s hrou Tvář v ohni, Divadlo Astorka Korzo 90 Bratislava a jeho inscenace Narodeniny či ojedinělý zlínský třísestrový projekt," říká Karol Horváth. Právě dvojpředstavení Tří sester je největším trumfem pořádající scény. Inscenace hry Antona Pavloviče Čechova Tři sestry i jejího volného pokračování z pera jihoafrické autorky Rezy de Wet Tři sestry II. měly v Městském divadle Zlín premiéru o víkendu. "Hra Rezy de Wet je skvělým výkladem a domyšlením Čechova. Nejde v ní o žádné ironizování a výsměch, k Čechovovi přistupuje velmi citlivě," upozorňuje režisér Petr Štindl. Květnový festival ve zlínském divadle láká značné množství osobností českého a slovenského divadelního světa. Na dvě desítky dramaturgů, divadelních kritiků a recenzentů například ve středu dopoledne zasedne před divadlem u snídaně v trávě, aby debatovali o českém a slovenském dramatu. Dalšími doprovodnými akcemi festivalu bude prezentace vydavatelů a prodejců dramatické literatury, výstava výtvarného Sdružení Q ve foyer Městského divadla a různé happeningy a performance v ulicích Zlína. "Naším záměrem je dělat festival nejen pro divadelníky, ale také se ukázat obyvatelům města," dodává dramaturg Karol Horváth.
Zlín - Dramaturgické novinky českých a slovenských divadel nabízí festival Setkání 2002 Stretnutie, který zítra začíná v Městském divadle Zlín. Na třech scénách se do soboty uskuteční devatenáct představení. Festival je jedinou tuzemskou přehlídkou, která se zaměřuje na současnou českou a slovenskou divadelní tvorbu, na dramaturgické novinky a objevy. Podle dramaturga pořádajícího Městského divadla Zlín Karola Horvátha diváky opět čeká snad nejreprezentativnější výběr všeho podstatného, co se na českých a slovenských profesionálních divadelních scénách v poslední době odehrálo. "Stačí připomenout Národní divadlo Praha, které přijede s inscenací Markéty Lazarové, Slovenské národné divadlo Bratislava s Portugálií, Dejvické divadlo Praha s Příběhy obyčejného šílenství, HaDivadlo Brno s hrou Tvář v ohni, Divadlo Astorka Korzo 90 Bratislava a jeho inscenace Narodeniny či ojedinělý zlínský třísestrový projekt," říká Karol Horváth. Právě dvojpředstavení Tří sester je největším trumfem pořádající scény. Inscenace hry Antona Pavloviče Čechova Tři sestry i jejího volného pokračování z pera jihoafrické autorky Rezy de Wet Tři sestry II. měly v Městském divadle Zlín premiéru o víkendu. "Hra Rezy de Wet je skvělým výkladem a domyšlením Čechova. Nejde v ní o žádné ironizování a výsměch, k Čechovovi přistupuje velmi citlivě," upozorňuje režisér Petr Štindl. Květnový festival ve zlínském divadle láká značné množství osobností českého a slovenského divadelního světa. Na dvě desítky dramaturgů, divadelních kritiků a recenzentů například ve středu dopoledne zasedne před divadlem u snídaně v trávě, aby debatovali o českém a slovenském dramatu. Dalšími doprovodnými akcemi festivalu bude prezentace vydavatelů a prodejců dramatické literatury, výstava výtvarného Sdružení Q ve foyer Městského divadla a různé happeningy a performance v ulicích Zlína. "Naším záměrem je dělat festival nejen pro divadelníky, ale také se ukázat obyvatelům města," dodává dramaturg Karol Horváth.
</TEXT>
</DOC>
<DOC>
<DOCID>MF-20020506179</DOCID>
<DOCNO>MF-20020506179</DOCNO>
<DATE>05/06/02</DATE>
<TITLE>
Myslbekův kůň v Košicích se přestěhoval do centra
</TITLE>
<GEOGRAPHY>Košice</GEOGRAPHY>
<TEXT>
Slovenský prezident Rudolf Schuster včera v centru Košic odhalil plastiku koně Arda od známého českého sochaře Josefa Václava Myslbeka, která původně zdobila areál košické Univerzity veterinárního lékařství. Plastika je jednou z dvojice stejných soch, které byly na základě díla Josefa Václava Myslbeka odlity v ČKD Blansko v roce 1979. Zatímco jedna byla umístěna v Košicích, druhá směřovala na Univerzitu Karlovu do Prahy při příležitosti 200. výročí zahájení výuky veterinární medicíny jako samostatného vědeckého odboru. Myslbek na takzvané jezdecké soše pracoval více než deset let, přičemž plastiku v nadživotní velikosti dokončil v roce 1889.
Košice - Slovenský prezident Rudolf Schuster včera v centru Košic odhalil plastiku koně Arda od známého českého sochaře Josefa Václava Myslbeka, která původně zdobila areál košické Univerzity veterinárního lékařství. Plastika je jednou z dvojice stejných soch, které byly na základě díla Josefa Václava Myslbeka odlity v ČKD Blansko v roce 1979. Zatímco jedna byla umístěna v Košicích, druhá směřovala na Univerzitu Karlovu do Prahy při příležitosti 200. výročí zahájení výuky veterinární medicíny jako samostatného vědeckého odboru. Myslbek na takzvané jezdecké soše pracoval více než deset let, přičemž plastiku v nadživotní velikosti dokončil v roce 1889.
</TEXT>
</DOC>
<DOC>
<DOCID>MF-20020506180</DOCID>
<DOCNO>MF-20020506180</DOCNO>
<DATE>05/06/02</DATE>
<TITLE>
Viewegh tvrdí, že byl varován před zastrašováním
</TITLE>
<GEOGRAPHY>Praha</GEOGRAPHY>
<TEXT>
Spisovatel Michal Viewegh tvrdí, že před vydáním svého nejnovějšího románu Báječná léta s Klausem, který na pulty přichází tento týden, byl pracovníky "bezpečnostních složek" varován před možností "psychologického teroru a zastrašování", jehož účelem by mělo být stažení této knihy ještě předtím, než bude dodána na trh. "Nabídli mi možnost dočasné ochrany," uvedl spisovatel v rozhovoru, který Lidové noviny otiskly v sobotu 4. května. Z interview však není jednoznačně patrné, o pracovníky jakých "bezpečnostních složek" mělo jít, ačkoliv Viewegh redaktorce Janě Ciglerové sděluje, "že to v tomhle rozhovoru všechno řeknu". Na oslovení MF DNES Viewegh reagoval tím, že se tuto záležitost rozhodl sdělit pouze jednou, a to Lidovým novinám.
Praha - Spisovatel Michal Viewegh tvrdí, že před vydáním svého nejnovějšího románu Báječná léta s Klausem, který na pulty přichází tento týden, byl pracovníky "bezpečnostních složek" varován před možností "psychologického teroru a zastrašování", jehož účelem by mělo být stažení této knihy ještě předtím, než bude dodána na trh. "Nabídli mi možnost dočasné ochrany," uvedl spisovatel v rozhovoru, který Lidové noviny otiskly v sobotu 4. května. Z interview však není jednoznačně patrné, o pracovníky jakých "bezpečnostních složek" mělo jít, ačkoliv Viewegh redaktorce Janě Ciglerové sděluje, "že to v tomhle rozhovoru všechno řeknu". Na oslovení MF DNES Viewegh reagoval tím, že se tuto záležitost rozhodl sdělit pouze jednou, a to Lidovým novinám.
</TEXT>
</DOC>
<DOC>
<DOCID>MF-20020506181</DOCID>
<DOCNO>MF-20020506181</DOCNO>
<DATE>05/06/02</DATE>
<TITLE>
Pavel Novák slaví výročí
</TITLE>
<GEOGRAPHY>Přerov</GEOGRAPHY>
<TEXT>
Čtyřicet let v populární hudbě oslaví Pavel Novák na zvláštním koncertu ve středu v rodném Přerově, v tamní tenisové hale. Během večera se mimořádně představí i zpěvákova někdejší doprovodná skupina Vox, která před lety skončila profesionální činnost a kvůli jubilantovu galaprogramu začala znovu zkoušet.
Přerov - Čtyřicet let v populární hudbě oslaví Pavel Novák na zvláštním koncertu ve středu v rodném Přerově, v tamní tenisové hale. Během večera se mimořádně představí i zpěvákova někdejší doprovodná skupina Vox, která před lety skončila profesionální činnost a kvůli jubilantovu galaprogramu začala znovu zkoušet.
</TEXT>
</DOC>
<DOC>
<DOCID>MF-20020506182</DOCID>
<DOCNO>MF-20020506182</DOCNO>
<DATE>05/06/02</DATE>
<TITLE>
Zemřel ruský dirigent Jevgenij Světlanov
</TITLE>
<GEOGRAPHY>Moskva</GEOGRAPHY>
<TEXT>
Ve věku 73 let zemřel v Moskvě uznávaný ruský klavírista, skladatel a bývalý šéfdirigent moskevského Velkého divadla Jevgenij Světlanov. Po účinkování ve Velkém divadle (1963-1965) se stal šéfdirigentem státního symfonického orchestru. Byl rovněž hostujícím dirigentem v mnoha orchestrech světa.
Moskva - Ve věku 73 let zemřel v Moskvě uznávaný ruský klavírista, skladatel a bývalý šéfdirigent moskevského Velkého divadla Jevgenij Světlanov. Po účinkování ve Velkém divadle (1963-1965) se stal šéfdirigentem státního symfonického orchestru. Byl rovněž hostujícím dirigentem v mnoha orchestrech světa.
</TEXT>
</DOC>
<DOC>
<DOCID>MF-20020506183</DOCID>
<DOCNO>MF-20020506183</DOCNO>
<DATE>05/06/02</DATE>
<TITLE>
Bez hostů z ciziny není festival
</TITLE>
<TEXT>
Letos přijede Donovatn, Ozzy Osbourne a možná i Chemical Brothers
Praha - Domácí festivaly zvou často umělce ze zahraničí, avšak letos by jich mělo přijet víc než před rokem. Například fandové taneční hudby se možná dočkají klasiků Chemical Brothers či Underworld, přehlídku Respect otevře hvězda world music Manu Chao, folkaři uvítají písničkáře Donovana. A na podzim odstartuje po dvouleté přestávce Jam, který je postaven především na muzice "z dovozu". Série hudebních přehlídek vlastně začíná již 7. května na ploše letiště u Proboštských jezer. Tato akce, na které mají dostaveníčko příznivci taneční hudby, dostala jméno Freestyle Massive. Mezi britskými dýdžeji se objeví například Andrew Weatherhall, který produkčně stál u zrodu legendární desky Screamadelica od skupiny Primal Scream, nebo Holanďan Dimitri. "Vsadili jsme na zkušené interprety, kteří se v taneční hudbě pohybují až patnáct let. Zároveň se snaží dělat nové věci a nepodléhají trendům," říká Josef Sedloň z pořadatelské agentury Lighthouse. Domácí scénu zastoupí sestava Tráva &amp; Significant Brother, dýdžejové Loutka, Wich nebo IM Cyber. Každý ze čtyř cirkusových stanů bude věnován jiné odnoži taneční hudby. "Názvem Freestyle Massive jsme chtěli zdůraznit větší stylovou otevřenost současné taneční hudby a představit ji v profilu, do kterého se vyvinula po více než deseti letech," dodává Sedloň. Festival Respect se zaměřuje na lidovou muziku různých národů a na to, jak se proměnila v dotyku s moderní civilizací. Vyslancem letošního ročníku je Manu Chao, který koncertuje 25. května v areálu Jízdárny Pražského hradu. "Ačkoli se Manu Chao považuje za písničkáře, pracuje jako diskžokej. Půjčuje si z reggae, rapu i latinskoamerických stylů a své koláže ještě okoření zvoněním mobilních telefonů a dalšími zvuky moderního velkoměsta," říká o něm hudební publicista Petr Dorůžka. Také festival Blues v lese, jenž proběhne na přelomu května a června v Řevnicích u Prahy, se pyšní silnou zahraniční sestavou. Vedle amerického bluesmana Edgara Wintera zde vystoupí jeho krajan a nadžánrový písničkář Chuck Prophet se svou kapelou. Z domácích umělců se objeví Zuzana Navarová se skupinou Koa, Vladimír Merta či Hradišťan, kteří se k blues blíží z úplně jiných hudebních světů. Tradiční červencový podnik Rock For People ozdobí britské kapely Chumbawamba a TransGlobal Underground či američtí Biohazard. Sestava hostů, kterou pořadatelé stále rozšiřují o nová jména, se objeví v Českém Brodě od 4. do 6. července. Letos se dočkají i fandové písničkářských žánrů. Pořadatelé česko-slovenského Festivalu slunce pozvali do jihomoravské Strážnice legendárního zpěváka Donovana. Pokud se splní přání pořadatelů klíčových tanečních akcí, měly by k nám zavítat největší hvězdy této muziky. Josef Sedloň a jeho agentura Lighthouse jednají o vystoupení Chemical Brothers, kteří budou očekáváni 4. července na festivalu Open Air Field u Proboštských jezer. Na přelomu prázdnin, 9. srpna, vypukne v Roudnici nad Labem další přehlídka taneční hudby. Pořadatelé usilují o účast jiné legendární sestavy, Underworld. Festivalová sezona se však teprve rozjíždí a uvedená jména jsou jen částí z bohaté hudební zahraniční účasti v Česku.
</TEXT>
</DOC>
<DOC>
<DOCID>MF-20020506184</DOCID>
<DOCNO>MF-20020506184</DOCNO>
<DATE>05/06/02</DATE>
<TITLE>
Na triky zdejší zábavy jsou Hvězdné války krátké
</TITLE>
<HEADING>
TV glosář
</HEADING>
<TEXT>
Jen to nezakřiknout: už druhý týden se Česká televize vytáhla s dramatickými novinkami. Po Uniformě sáhla včerejší Vůně vanilky kvalitativně ještě výš. Spojila nevšední, dobře napsaný příběh o lásce a volbě, bez výjimky výtečné herce, režii přesně postihující uzoučké doteky komického s tragickým, cit pro detail i vzácné nehrdinské hrdinství, jež se u takzvaně "osvobozovací" tematiky zpravidla nedaří. Pro pamětníky naškrobených sovětských eposů museli američtí vojáci, normální klučíci přijímající svou službu stejně samozřejmě jako své místní jarní romance, znamenat příjemnou změnu. A navíc to byl příběh voňavý - dorty, které tu kouzlila hrdinka, nesly podobně jako Čokoláda ve stejnojmenném filmu opojný nádech výjimečnosti, svátečnosti a osobní vzpoury. Jenže co provedla ČT s filmem, na nějž mohla být po dlouhé době pyšná a který stál pár milionů? Prodala ho hluboko pod cenou, proti hokeji Česko-Kanada. Zavání to mechanickými úvahami dávných ideových plánovačů: Máme neděli, přijde výročí konce války, to se šikne. Kdyby takhle přemýšlela Nova, nečekala by s Indiana Jonesem rozumně až po šampionátu. Na Nově se však programové sebevraždy nepáchají, jen Vladimír Železný se občas nerozvážně pustí na tenký led filmů. V sobotním Volejte řediteli vykládal dotčeným labužníkům, proč ani Oscary pro Forresta Gumpa uváděného v ČT ve sledovanosti nepředstihly katastrofickou Sopku na Nově, leč zadělal si na nové polemiky, když popsal vkus Americké filmové akademie na jednom příkladu. Dílo, jehož úroveň tu zpochybňoval - což je věcí názoru -, se nejmenuje Drak a tygr, ale Tygr a drak, a neporazil v boji o Oscara film Svěrákův, nýbrž Hřebejkův. Stane se, ale Železný jako člen tuzemské akademie, jež české filmy na Oscary vybírá, by to měl vědět. Možná se přeřekl ve spěchu, aby stihl na ČT 1 dokument Příběh Hvězdných válek, pro diváky atraktivní a pro odborníky takřka povinný pohled do zákulisí zábavního průmyslu. To nebyl tuctový film o filmu s výkřiky hvězd, jak úžasně si užily báječné natáčení. Tady herci naopak napadli "děsné repliky", jež jim režisér vnutil, a on jim zase dal najevo, ať si nehoní triko, že si jejich "výkony" beztak sestřihá po svém. Pozadí Hvězdných válek je víc než legenda, je to moderní alchymie, od předběžné kreslené animace po distribuční taktiku, jež vybírá jen kvalitní kina, ač omezí první nápor diváků. A přesto z křivulí showbyznysu dál prýští hravá pohádka. Netřeba mířit až do vesmíru, aby divák našel dvě zcela odlišné planety. Stačí sobotní zábava. Bolek Polívka v Manéži, vyzbrojen pouze balonky a prakem, učiní ctnost i z díků sponzorům, básnivě si "zaseifrčí a zahrubíní" a s hosty Jiřím Macháčkem či Pavlem Liškou čaruje radost za tři koruny padesát; radost z okamžiku, kdy chytrý humor pěstují osobnosti. Souběžně Go-Go šou na Nově navštíví jinou galaxii: vládne tam prasečí hlava, pivo, dechovka. A Aleš Háma halekající "Nade mlejnem pode mlejnem" musí urazit tisíce světelných let od soboty k neděli, kdy herecky zářil ve Vůni vanilky. Na takové triky jsou i Hvězdné války krátké.
Jen to nezakřiknout: už druhý týden se Česká televize vytáhla s dramatickými novinkami. Po Uniformě sáhla včerejší Vůně vanilky kvalitativně ještě výš. Spojila nevšední, dobře napsaný příběh o lásce a volbě, bez výjimky výtečné herce, režii přesně postihující uzoučké doteky komického s tragickým, cit pro detail i vzácné nehrdinské hrdinství, jež se u takzvaně "osvobozovací" tematiky zpravidla nedaří. Pro pamětníky naškrobených sovětských eposů museli američtí vojáci, normální klučíci přijímající svou službu stejně samozřejmě jako své místní jarní romance, znamenat příjemnou změnu. A navíc to byl příběh voňavý - dorty, které tu kouzlila hrdinka, nesly podobně jako Čokoláda ve stejnojmenném filmu opojný nádech výjimečnosti, svátečnosti a osobní vzpoury. Jenže co provedla ČT s filmem, na nějž mohla být po dlouhé době pyšná a který stál pár milionů? Prodala ho hluboko pod cenou, proti hokeji Česko-Kanada. Zavání to mechanickými úvahami dávných ideových plánovačů: Máme neděli, přijde výročí konce války, to se šikne. Kdyby takhle přemýšlela Nova, nečekala by s Indiana Jonesem rozumně až po šampionátu. Na Nově se však programové sebevraždy nepáchají, jen Vladimír Železný se občas nerozvážně pustí na tenký led filmů. V sobotním Volejte řediteli vykládal dotčeným labužníkům, proč ani Oscary pro Forresta Gumpa uváděného v ČT ve sledovanosti nepředstihly katastrofickou Sopku na Nově, leč zadělal si na nové polemiky, když popsal vkus Americké filmové akademie na jednom příkladu. Dílo, jehož úroveň tu zpochybňoval - což je věcí názoru -, se nejmenuje Drak a tygr, ale Tygr a drak, a neporazil v boji o Oscara film Svěrákův, nýbrž Hřebejkův. Stane se, ale Železný jako člen tuzemské akademie, jež české filmy na Oscary vybírá, by to měl vědět. Možná se přeřekl ve spěchu, aby stihl na ČT 1 dokument Příběh Hvězdných válek, pro diváky atraktivní a pro odborníky takřka povinný pohled do zákulisí zábavního průmyslu. To nebyl tuctový film o filmu s výkřiky hvězd, jak úžasně si užily báječné natáčení. Tady herci naopak napadli "děsné repliky", jež jim režisér vnutil, a on jim zase dal najevo, ať si nehoní triko, že si jejich "výkony" beztak sestřihá po svém. Pozadí Hvězdných válek je víc než legenda, je to moderní alchymie, od předběžné kreslené animace po distribuční taktiku, jež vybírá jen kvalitní kina, ač omezí první nápor diváků. A přesto z křivulí showbyznysu dál prýští hravá pohádka. Netřeba mířit až do vesmíru, aby divák našel dvě zcela odlišné planety. Stačí sobotní zábava. Bolek Polívka v Manéži, vyzbrojen pouze balonky a prakem, učiní ctnost i z díků sponzorům, básnivě si "zaseifrčí a zahrubíní" a s hosty Jiřím Macháčkem či Pavlem Liškou čaruje radost za tři koruny padesát; radost z okamžiku, kdy chytrý humor pěstují osobnosti. Souběžně Go-Go šou na Nově navštíví jinou galaxii: vládne tam prasečí hlava, pivo, dechovka. A Aleš Háma halekající "Nade mlejnem pode mlejnem" musí urazit tisíce světelných let od soboty k neděli, kdy herecky zářil ve Vůni vanilky. Na takové triky jsou i Hvězdné války krátké.
</TEXT>
</DOC>
<DOC>
<DOCID>MF-20020506185</DOCID>
<DOCNO>MF-20020506185</DOCNO>
<DATE>05/06/02</DATE>
<TITLE>
Neumíme přijímat kritiku
</TITLE>
<TEXT>
Lékař Pavel Klener - další ze série rozhovorů o stavu současné společnosti
Profesor Pavel Klener určuje jako lékař diagnózy den co den. Pojmenovat krátce stav společnosti je však pro něho obtížné. "Co snad mohu říci zodpovědně, je, že situace v naší společnosti se mi obecně příliš nelíbí," říká.
Rozladění Pavla Klenera, prvního polistopadového ministra zdravotnictví české vlády, současným stavem společnosti způsobuje fakt, že ideály, které měl v roce 1990 a s nimiž také sám vstupoval do politiky, se buď vůbec nenaplňují, nebo se naplňují jen velice pomalu.
</TEXT>
<HEADING>
Jaké jste měl ideály?
</HEADING>
<TEXT>
Domníval jsem se, že po pádu totality začneme pozvolna prosperovat, že se lidské vztahy budou zlepšovat. Před rokem 1989 byla situace jasná: byli oni a my. Dnes tato hranice neexistuje. Nová hranice je mezi těmi, kdo touží po moci, majetku a penězích, a těmi ostatními. A nejspíš právě tahle nová hierarchie hodnot, kde na vrcholu jsou peníze, má za následek zhoršení mezilidských vztahů.
Ale není to důsledek naší naivity? My jsme se díky padesáti letům stráveným v totalitě tak vzdálili realitě, že jsme i v dospělosti uvěřili pohádce, že stačí vyhnat bolševika, a budeme se mít jako dejme tomu v Rakousku.
Bylo to naivní, a díky tomu, že jsem měl jako první polistopadový ministr zdravotnictví a poslanec České národní rady možnost trošku nakouknout do politiky, byl jsem zklamán možná dřív než ostatní, neboť jsem zblízka viděl, že řadě politiků vůbec nejde o věc, tedy o zdravotnictví, školství, průmysl atd., ale především o osobní ambice a prospěch. Pochopil jsem, jak moc jsme zdeformovaní. Když přišel do pléna návrh z jiné strany než vlastní, tak i když byl rozumný a věcně správný, musel se zamítnout nebo k němu byly závažné připomínky, a bylo jedno, jestli se tím původní dobrý nápad poškodí, nebo ne. A co se týče zdravotnictví, tak to bylo pro mě největším překvapením, že žádná politická strana o rozumnou transformaci nejevila zájem.
Vy jste se svým týmem odborníků za sedm měsíců, co jste byl ministrem zdravotnictví, vypracoval návrh reformy, ale ten byl smeten pod stůl, proč?
Protože jsem se domníval, že ze starého systému zdravotnictví by se mělo zachovat vše, co bylo dobré, ale to se jevilo jako konzervativní. Samozřejmě jsem nebyl proti privatizaci zdravotnictví, ale byl jsem proti její živelnosti, která začala bez právních mantinelů.
Neexistence mantinelů nahrávala i politikům, kteří na ní chtěli zbohatnout, kterým šlo o majetek a o moc. Nebo se mýlím?
To je také jeden rozdíl mezi Západem a námi: tam jdou lidé do politiky, když už jsou zaopatření. U nás jdou lidé do politiky, aby se zaopatřili.
Které chyby, jež jsme udělali, jsou podle vás nejzávažnější?
Myslím, že v jisté fázi transformace zdravotnictví se skoro vytratila prevence v medicíně, která u nás byla na vysokém stupni. Existovaly preventivní prohlídky mládeže, preventivní stomatologické kontroly ve školách, snímkování ze štítu, preventivní gynekologické prohlídky. Je to velká škoda, protože prevence je mnohem levnější a účinnější než léčba. Nebo v polovině devadesátých let prakticky neexistovaly žádné návody pro diagnostické a léčebné postupy, zrušily se nadřízené instituce odborníků, a tím nebyl žádný dohled nad výkonem lékařské praxe. Lékařská komora se bohužel této funkce v dostatečné míře neujala.
</TEXT>
<HEADING>
A jak je to ve světě?
</HEADING>
<TEXT>
Různě. Naše chyba vyplývala asi z toho, že řada politiků vycházela z amerického zdravotnického systému, který je na hony vzdálen Evropě a už vůbec je nepoužitelný v postkomunistickém světě, proto se sem těžko dá přenášet. Navíc je třeba po pravdě říci, že v Americe je vědecká medicína na špičkové úrovni, ale systém zdravotní péče je tam na horší úrovni a pro Evropu těžko přijatelný. Nebo teď se vede diskuse o tom, jestli se mají nechat děti očkovat, nebo ne, protože to má vedlejší nežádoucí účinky. Samozřejmě, očkování může mít nežádoucí účinky, ale benefit z proočkování byl veliký: některé dětské choroby prakticky vymizely. Nechápu, proč se má rušit něco, co se osvědčilo. Z výsledků reforem zdravotnictví jsem skutečně rozčarován.
</TEXT>
<HEADING>
Jsme zdevastovanější, než jsme si mysleli
</HEADING>
<TEXT>
A není to taky důsledek toho, že jsme nic nevěděli o normálním svobodném světě, ale rovněž jsme nic nevěděli o tom, jací jsme my...
To je pravda. Jsme daleko zdevastovanější, než jsme si mysleli. Mně stále nejde do hlavy, proč není postih za chyby či kriminální činy v oblasti ekonomiky. Milionové ztráty ve zdravotnictví jsou široce komentovány a vyžadují se další úspory, ale miliardové ztráty bank se pohotově doplní ze státního rozpočtu s tučným odstupným pro manažery, kteří je způsobili.
</TEXT>
<HEADING>
A z čeho se naopak radujete?
</HEADING>
<TEXT>
Takových věcí je nesporně řada. Třeba když vidím nějaký film ze sedmdesátých let a připomenu si, jak vypadala naše města, v jakém stavu byla tehdy Praha, jaká tady byla chudoba. To se s dneškem nedá absolutně srovnat. Také otevřené hranice, možnosti cestování a rozvíjení mezinárodních kontaktů ve vědě bere dnes každý již jako samozřejmost. Pokrok je ohromný, ale myslím si, že mohl být větší. Jinde je zase demokracie až moc. Třeba v akademickém senátu, který má obrovské pravomoci, volí děkana a může zrušit fakultu, je 50 procent studentů. Taková situace v Evropě byla jen pár let okolo roku 1968 a pak se to zase změnilo. Studenti jsou v senátech zastoupeni, ale nemají rozhodující slovo. A je to logické, protože jsou na škole jenom chvíli, o chodu fakulty mnoho nevědí, a navíc do podobných funkcí se nikdy nehrnou ti nejlepší. Příklad: studenti, kteří nebyli schopni složit zkoušku na medicíně z chemie, si u nás odhlasovali, že se zkouška z chemie zruší. Pak se to rychle napravilo, ale z toho je zjevné, k jakým excesům to vede.
Shrnu-li to, domníváte se tedy, že hlavní chyba nebyla v diagnóze, ale v léčebném postupu, čili ve špatné legislativě, která se měla rychleji nastavit podle evropských parametrů?
Legislativa určitě zůstala pozadu za ostatními změnami. Asi jsme se měli rychleji seznámit s právem západních zemí a při formování nového právního systému se nedopustit chyb, kterých pak mazaní lidé využívali. Jako další závažnou chybu vidím to, že se neodsoudili aktéři z minulého, vlastně po roce 1968 okupačního režimu. Neříkám, že se měli potrestat, ale měli se odsoudit. Řada z těchto lidí se oklepala, převlékla si svrchník a jsou dodnes na význačných místech, a nikomu to nevadí.
Ale nejvíc mě udivuje, že za těch dvanáct let tu nevyrostla vyhraněná politická osobnost, kromě stávajících představitelů parlamentních stran. Tady není nová generace politiků.
Tváříme se jako pupek světa, nebo jako shrbení lokajové
Je vůbec možné, aby vedle tak sebestředných a narcisistních lidí, jako jsou pánové Klaus a Zeman, vyrostli výrazní, samostatně myslící jedinci?
Určitě narcismus u těchto dvou lidí je markantně v popředí. Já jsem snad za celých dvanáct let ani jednou neslyšel od Klause, že se v něčem zmýlil. To je člověk, který má vždycky pravdu. Jelikož jsem lékař a pohybuji se v oblasti přírodních věd, tak je mi takový typ postoje naprosto cizí. Nic na světě není úplně jednoznačné a v medicíně to platí zrovna tak. Musím každý odlišný názor připustit, nebo o něm alespoň uvažovat a polemizovat s ním. Nemohu a nesmím říkat, že jen já mám pravdu, a prosazovat ji. Takovouto základní otevřenost k diskusi jsem u těchto dvou našich politiků postrádal.
A není to, pane profesore, také do značné míry naše vina? Politici jsou přece takoví, jaké mají publikum...
Je to určitě i naše vina. Masa dává jednoduchosti za pravdu a nejspíš si Klause zvolíme znovu. Asi nás demokracie zaskočila. Nebyli jsme na ni připraveni. Říká se, že je to věc generační, a je to pravda. Padesát let jsme žili v totalitě, nejdříve nacistické, pak bolševické, a předtím první republika trvala jen dvacet let. To nic není. A připočteme-li k tomu naši národní povahu - buď se tváříme jako pupek světa, nebo jako shrbení lokajové - tak tohle je výsledek.
</TEXT>
<HEADING>
Jak se promítá tahle naše povaha do medicíny?
</HEADING>
<TEXT>
Tady je řada špičkových pracovišť, která se mají s čím pochlubit. Přijdeme-li na mezinárodní fórum, tak jsou i tito lidé upozaděni a bojí se něco říci. Jindy si zase arogantně myslíme, že je u nás všechno perfektní. Jdeme z extrému do extrému a chybí tu systematické kritické myšlení. Já to vidím z blízka jako prorektor, který má na starosti habilitační a jmenovací řízení. Naši vědci nemají ve svém slovníku ani zabudované termíny, kterými by kriticky posoudili něčí práci. Když napíší nějakou kritickou poznámku, tak autor ji bere velmi osobně a považuje oponenta za svého úhlavního nepřítele. Autoři odmítají kritiku přijímat. To je špatně.
</TEXT>
<HEADING>
To je stejné jako v politice...
</HEADING>
<TEXT>
Samozřejmě, vzorové modely chování se opakují. Ztratili jsme schopnost komunikovat. A teď mě napadá, že to je možná ta nejvážnější diagnóza naší společnosti. Vědci ztratili schopnost komunikovat mezi sebou, politici s lidmi, lidi nechtějí komunikovat s politiky a naše republika to neumí se sousedy ani s Evropskou unií. Když jsem byl poprvé v Americe na odborném semináři, tak se dva kolegové hádali, a to skutečně do krve. Vypadalo to, že si nemohou přijít na jméno, ale když skončil seminář, tak spolu seděli u skleničky jako nejlepší přátelé. Šlo jen o tvrdou obhajobu názoru, při němž dotyčný byl otevřený jinému názoru. A to se musíme teprve naučit.
A není tento stav dán také tím, že je u nás obecně nízká prestiž vysokých výkonů? Kdyby si lidé protivníka více vážili, museli by ho více akceptovat. Proč tomu podle vás tak je?
Nejspíš je zatím přespřílišný pragmatický postoj našich politiků. Byl jsem svědkem, když pan premiér, tehdy Klaus, přišel na zasedání Učené společnosti a řekl, že náš stát v podstatě vědu nepotřebuje. Takže vidíte, že v době, kdy celý svět ví, že národní bohatství vzniká v lidských mozcích, že je uloženo v nových technologiích, tak u nás k rehabilitaci duševní práce, která v minulém režimu byla znehodnocena, nedochází. A to je další velmi důležitý moment diagnózy naší společnosti. Paradoxní ovšem je, že přestože politici tuto práci tak očividně neuznávají, tituly, které z ní vyplývají, mají v obzvláštní oblibě. Klaus se svou profesurou je toho jasným příkladem. Když jsem pracoval na klinice profesora Jeana Bernarda v letech 1965 a 1966 v Paříži, tak jsem nikdy neslyšel, že by použil titul. Pro všechny to byl monsieur Jean Bernard.
Pavel Klener
</TEXT>
<HEADING>
- narozen 9. dubna 1937 v Bratislavě
</HEADING>
<TEXT>
- lékař, profesor, přednosta 1. interní kliniky 1. lékařské fakulty UK, prorektor Univerzity Karlovy pro vědu a předseda České onkologické společnosti
- po skončení studia na Fakultě všeobecného lékařství UK absolvoval studijní pobyt na klinice profesora Jeana Bernarda v Paříži, přednášel na univerzitách v Oklahomě, na Mayo Clinic v Rochesteru (USA), v Southamptonu (Anglie)
- v letech 1989-1990 byl ministrem zdravotnictví v české vládě a poslancem České národní rady
- kromě tří let v ODA nebyl a není členem politické strany
- je ženatý, má dvě děti: dceru a syna
- publikoval více než 250 prací v odborných lékařských časopisech a 13 monografií z oblasti vnitřního lékařství a onkologie
Příští rozhovor: dokumentaristka Olga Sommerová
</TEXT>
</DOC>
<DOC>
<DOCID>MF-20020506186</DOCID>
<DOCNO>MF-20020506186</DOCNO>
<DATE>05/06/02</DATE>
<TITLE>
Firma Compack blokuje část zóny
</TITLE>
<TEXT>
Lukrativní pozemky v průmyslové zóně nemohou Pardubice slíbit jiným zájemcům
Pardubice - Pardubičtí radní se chlubí, že nyní jednají s několika zájemci o pozemky v průmyslové zóně. Pět hektarů parcel ve výhodné části zóny blízko silnice ale nyní investorům, kteří v Pardubicích údajně plánují stavět nové továrny, nabídnout nemohou. Pardubický stavební úřad už totiž na tyto pozemky vydal územní rozhodnutí pro stavbu nového závodu firmy Compack, která však na konci dubna kvůli vysokým dluhům zbankrotovala. Rozhodnutí platí dva roky a radní si proto nyní lámou hlavy, jak jej zrušit. "Věděli jsme, že společnost Compack má dluhy, ale oni měli zároveň potvrzení, že americký investor za ně tyto dluhy a další výdaje zaplatí, když bude mít firma v ruce územní rozhodnutí. Proto jsme dali k jeho vydání souhlas, ale pojistili jsme se tím, že jsme s Compackem sepsali dohodu, že dokud neuhradí své dluhy, nepronajmeme jim a ani neprodáme pozemky v zóně," uvedl náměstek pardubického primátora Michal Koláček. Zrušit územní rozhodnutí lze podle šéfa pardubického stavebního úřadu Jiřího Vopršala dvěma způsoby. "Buď je to po dohodě z vůle navrhovatele, kterým je nyní správce konkurzní podstaty firmy. A také existuje jeden mimořádný opravný prostředek, který však nechci prozrazovat, protože bychom si vyrazili trumfy z ruky. Když se ale nedohodneme mírovou cestou, tak to může být pro město nevýhodné," uvedl Jiří Vopršal. Celá záležitost se totiž může protáhnout na delší dobu. "Za čtrnáct dní mám schůzku s konkurzním správcem, který má právo územní rozhodnutí zrušit. Můžeme také vydání územního rozhodnutí zpochybnit, ale tímto způsobem by odblokování pozemků trvalo několik měsíců," sdělil Koláček. O pozemek Compacku se však podle Koláčka investoři silně zajímají již nyní. "O pozemek pro Compack je velký zájem, protože je velmi dobře umístěn," uvedl. Že by město kvůli zablokování klíčových pozemků mohlo přijít o potenciálního investora, náměstek odmítá. "Hodnota pozemku může časem jen narůstat a za rok bude o pozemek určitě pořád velký zájem. Navíc blokovaných je sice pět hektarů, ale stále můžeme ještě nabídnout dalších dvacet pět volných. Celá věc je pro nás nepříjemná, ale velký problém pro město v tom nevidím," míní Koláček.
Rozhodující roli v případu zřejmě sehraje správce konkurzní podstaty Compacku Karel Kudláček. Ten se však nyní k záležitosti odmítl vyjádřit. "Usnesení o prohlášení konkurzu bylo naší kanceláři doručeno 29. dubna. S ohledem na tento krátký čas nemáme dosud k dispozici listiny a informace potřebné k vyjádření," uvedl Kudláček. Compack chtěl začít se stavbou závodu v zóně už koncem minulého roku, ale město firmě odmítlo prodat pozemky, protože dlužila státním institucím. Dluhy Compacku z obchodního styku překročily čtrnáct milionů korun a finanční úřad eviduje daňový nedoplatek téměř dva miliony korun. Nový podnik měl zaměstnat dvě stě padesát lidí a přinést do města investici ve výši zhruba sedm set milionů korun. V pardubické průmyslové zóně však možná brzy začnou svoji továrnu budovat další dvě japonské firmy, které by měly vyrábět díly pro plánovanou továrnu Toyota - Peugeot v Kolíně. Jméno většího z potencionálních investorů magistrát zatím tají, vážný zájem investovat v Pardubicích projevila také firma Toyoda Machine Works, která si tu již rezervovala přes pět hektarů pozemků. "O pozemky v průmyslové zóně v Pardubicích projevili zájem další dva japonští investoři. Vážnější zájem má firma Toyoda, která si rezervovala zhruba pět a půl hektaru, druhá firma má zájem o devět až deset hektarů, ale s ní se zatím vedou jen předběžná jednání," řekl před časem Koláček.
</TEXT>
</DOC>
<DOC>
<DOCID>MF-20020506187</DOCID>
<DOCNO>MF-20020506187</DOCNO>
<DATE>05/06/02</DATE>
<TITLE>
Chyba v programu stála obec dva miliony korun
</TITLE>
<TEXT>
Chornice (dam) - Kvůli chybě v počítačovém programu, který soukromý podnikatel v Chornicích u Jevíčka používal před dvěma roky pro vedení účetnictví, bude chornická obecní pokladna v letošním roce chudší o dva miliony korun. Muž, který podniká jako fyzická osoba, zaplatil v letech 1999 a 2000 o dva miliony korun větší daň z příjmu, než správně měl a obec mu nyní musí vrátit peníze zpátky. "Když podnikatel zjistil, že kvůli chybě v účetním programu má vysoký přeplatek na daních, podal si dodatečné daňové přiznání a finanční úřad ho uznal jako oprávněné. Peníze musíme podnikateli vrátit ze svého rozpočtu my, protože až do konce roku 2000 byly daně z příjmu fyzických osob automaticky příjmem obce," říká starosta Chornic Jiří Smékal. Jakmile finanční úřad uznal požadavek podnikatele na vrácení daňového přeplatku, nařídil obci, že do deseti dnů musí podnikateli vrátit 1,3 milionu korun. "Zbývajících sedm set tisíc korun mu poslal na účet přímo finanční úřad a my letos dostaneme o to méně peněz," vysvětluje Smékal. Vyplatit v tak krátké lhůtě ze svého rozpočtu přes milion korun však obec nedokáže.
"Peníze jsme už utratili v dobré víře, že pochází ze správně vypočítané a odvedené daně," přiznává starosta a dodává, že vrácení dvou milionů pořádně zacloumá s obecním rozpočtem. "Naše roční příjmy se pohybují okolo osmi milionů korun a polovinu z nich tvoří daňové výnosy. Když pak najednou přijdeme o dva miliony, tak to rozhodně pocítíme." Vedení obce se zatím s podnikatelem dohodlo, že tvrdý verdikt finančního úřadu zmírní alespoň tím, že peníze bude moci obec vrátit v několika splátkách. "Nejpozději do konce roku však musí být všechno zaplacené," upozorňuje starosta Chornic. Jak se obci podaří udržet nad vodou nečekaně nabouraný rozpočet, zatím zastupitelé přesně neví. "Zřejmě požádáme banku o úvěr. Máme už rozjeté některé investiční akce, které nechceme zastavovat. Mohli bychom totiž přijít o státní dotace, které jsou podmíněné tím, že se na akci bude svými penězi podílet i obec," říká starosta. Ještě letos chtějí Chornice například postavit nové sociální zařízení na sportovním hřišti. "Staré záchody a šatny jsme zbourali jen čtrnáct dní před tím, než nám finanční úřad oznámil, že budeme vracet dva miliony korun," posteskl si Smékal. O pomoc požádaly Chornice i Pardubický kraj, ale ten jich žádost o půjčku zamítl. "Nejsme pro obce žádná matka představená, která bude řešit jejich finanční problémy," uvedl zástupce hejtmana Michal Rabas. Finanční úřad v Moravské Třebové, pod který celý případ spadá, odmítá o vrácení dvoumilionového daňového přeplatku zveřejnit jakékoli podrobnosti. "Ze zákona jsme vázáni mlčenlivostí," odpověděla na všechny položené otázky vedoucí kontrolního oddělení Marie Karbusická. Daňový poradce, který si kvůli vztahům s finančními úřady přeje zůstat v anonymitě, upozorňuje, že Chornice nemusí být jedinou obcí, kterou by mohlo něco podobného potkat. "K řádnému daňovému přiznání za rok 2000 mohou podnikatelé podávat dodatečné přiznání až do konce roku 2006. S rizikem, že někdo špatně spočítal daň a mohl by požadovat vrácení přeplatku, musí proto obce počítat."
</TEXT>
</DOC>
<DOC>
<DOCID>MF-20020506188</DOCID>
<DOCNO>MF-20020506188</DOCNO>
<DATE>05/06/02</DATE>
<TITLE>
Učitelé v Ústí tvrdí: Program obecná škola se neosvědčil
</TITLE>
<TEXT>
Ústí nad Orlicí - Když ministerstvo školství začalo v první polovině devadesátých let na první stupně základních škol zavádět nový vzdělávací systém "obecná škola", mluvili o něm odborníci s velkým nadšením jako o moderním stylu učení s vynikajícími výsledky. Program založený na zásadě "škola hrou" začali zkoušet i pedagogové ze Základní školy Třebovská v Ústí nad Orlicí. Program se snahou o individuální přístup k dětem, o učení zábavnou formou a zásadou nestresovat dítě, však přinesl problémy, kvůli kterým se k tomuto systému nakonec otočila řada škol zády. Ústeckoorlická škola je jednou z nich. "Nebyli jsme ani schopni naplnit všechny požadavky. Systém například klade velké nároky na dramatickou výchovu a ne každá učitelka má k tomu vztah," řekla zástupkyně ředitelky školy Jitka Hájková. "Od obecné školy jsme museli upustit třeba i proto, že na tento systém těžko může navazovat nějaký program na druhém stupni," uvedla Hájková. Systém se nakonec nelíbil pedagogům ani dětem. Obecnou školu zavedlo ministerstvo školství v první polovině devadesátých let, podle Dany Grundové z tiskového oddělení ministerstva školství, se neosvědčila na více školách.
"Obecná škola pomalu opouští základní školy, nyní máme modernější formy výuky, které splňují nároky kladené na první stupeň a zároveň nechávají prostor učitelům," uvedla pracovnice tiskového oddělení. Ve škole na Třebovské teď pedagogové učí na prvním stupni podle zásad národní školy. "Ta má svoji kmenovou výuku, učitel může podle potřeby prolínat i třeba zmíněnou dramatickou výchovu, nebo naopak přidat hodiny českého jazyka, jejichž význam na prvním stupni netřeba zdůrazňovat. Právě obecná škola na to příliš nepamatovala a třeba hodin českého jazyka bylo podle mě málo," míní Jitka Hájková. Ani rodiče v Ústí nad Orlicí nebyli příliš obecnou školou nadšeni. "Je dobře, že se od tohoto způsobu na školách ustupuje. Moje děti postupně prošly klasickým "drilem", kdy jsme museli číst, počítat i psát čárky a písmenka každý den. Moderní systém je k tomu příliš nenutil a byl mezi dětmi vidět rozdíl, který nemluvil příliš lichotivě právě o obecné škole," míní například Rudolf Senohrábek. Děti, které se učily v obecné škole, však chodily ze školy spokojené a těšily se na druhý den. "Když to porovnám s mateřskou školou, v první třídě měli pomalu stejně času na hraní a na volnou zábavu. Nikdo je nenutil striktně sedět v lavicích s rukama za zády, jak já pamatuji ze školních let. Když synovi nešlo počítání hned, nevadilo to a učitelé ani nechtěli, abychom to s ním doma více procvičovali s tím, že to chce čas. Pravda je, že nakonec se číst a psát naučil. Starší syn byl na tom v klasické škole ve stejném věku lépe," řekl Senohrábek. Obecná škola se snažila nevyděsit děti školním prostředím, nechat jim dostatek času, aby si na povinnosti postupně zvykaly a nebyly ve stresu z toho, že musí zvládnout všechno učivo najednou. Tvrzení, že se děti neučily vůbec a jen se ve škole bavily, však Grundová z ministerstva školství odmítá. "Výuka odpovídala nárokům na žáky prvního stupně. Cílem však bylo nejprve odhadnout hravou formou, v čem bude dítě vynikat, jestli je spíše na matematiku nebo na český jazyk a neodradit ho od učení hned prvním neúspěchem. V obecné škole byl každý úspěšný, ale každý svým způsobem. Na druhou stranu musím přiznat, že na učitele kladl systém vysoké nároky. Od obecné školy se upouští zejména kvůli špatným výsledkům dětí v porovnání s národní školou, i kvůli nespokojenosti učitelů a rodičů," konstatovala Grundová. Národní škola, jak nazývají tvůrci vzdělávacích norem výuku, která je na škole v Hylvátech momentálně považovaná za ideál, zatím vyhovuje všem. "Vždycky je to však o lidech. Jakýkoliv program, když se špatně zrealizuje, je o ničem," dodává Hájková. Ředitelka školy Milada Kotrbová je se současným způsobem výuky spokojena. "Máme se nyní zejména na prvním stupni opravdu čím chlubit. Těší mě, když vidím, jak se děti například perou o to, s kterou paní učitelkou půjdou od autobusu za ruku do školy," říká.
Žákyně Základní školy Třebovská v Ústí nad Orlicí při hodině výtvarné výchovy
</TEXT>
</DOC>
<DOC>
<DOCID>MF-20020506189</DOCID>
<DOCNO>MF-20020506189</DOCNO>
<DATE>05/06/02</DATE>
<TITLE>
Pardubicím vládl král Koniáš
</TITLE>
<GEOGRAPHY>Pardubice</GEOGRAPHY>
<TEXT>
Po roce na pardubické Pernštýnské náměstí opět zavítal král majálesu, královna a jejich doprovod s kejklíři, umělci a šermíři. Jeho výsost král Koniáš II. ze Šemberku totiž přijel se svou chotí královnou Margot ze Špilberka do Pardubic převzít jednodenní vládu nad městem. Tu mu v podobě klíčů od městských bran a univerzity symbolicky předali náměstek pardubického primátora Michal Koláček a prorektor Univerzity Pardubice Jiří Cakl. "Neboj se a bav se lide pardubický, má nadvláda nebude trvat dlouho, ale bude jenom příjemná," vzkázal král zhruba třem stovkám lidí, kteří ve slunečné dopoledne na Pernštýnské náměstí zavítali. Poddaní i král s královnou přihlíželi společně vystoupení mažoretek, šermířů a tanečníků. "Doufám jen, že město dostaneme zpět ve stejném stavu, v jakém ho nyní předáváme," řekl při předávání klíčů Koláček. Zábavné dopoledne řídil dvorní šašek z pódia, ze kterého na průběh oslav dohlížel královský pár a dvořané. Trochu rozptýlení si dopřáli ve chvíli, kdy je taneční country skupina Ryengle vyzvala k tanci. "Programu se vskutku nedá nic vytknout, myslím, že zatím se nám daří vládnout. Jen ten oděv je mi trochu těsný," konstatoval Koniáš II. a královského krejčího prý ale prozatím popravit nedá. V poledne zábava skončila a jeho výsost s královnou měli odjet na koních za doprovodu dvořanů a poddaných směrem k pardubické univerzitě. Koniáš spolu s Margot se ale po koních rozhlíželi marně. Nedorazili. A tak se královský pár vydal z Pernštýnského náměstí přes třídu Míru k univerzitě po svých.
Pardubice - Po roce na pardubické Pernštýnské náměstí opět zavítal král majálesu, královna a jejich doprovod s kejklíři, umělci a šermíři. Jeho výsost král Koniáš II. ze Šemberku totiž přijel se svou chotí královnou Margot ze Špilberka do Pardubic převzít jednodenní vládu nad městem. Tu mu v podobě klíčů od městských bran a univerzity symbolicky předali náměstek pardubického primátora Michal Koláček a prorektor Univerzity Pardubice Jiří Cakl. "Neboj se a bav se lide pardubický, má nadvláda nebude trvat dlouho, ale bude jenom příjemná," vzkázal král zhruba třem stovkám lidí, kteří ve slunečné dopoledne na Pernštýnské náměstí zavítali. Poddaní i král s královnou přihlíželi společně vystoupení mažoretek, šermířů a tanečníků. "Doufám jen, že město dostaneme zpět ve stejném stavu, v jakém ho nyní předáváme," řekl při předávání klíčů Koláček. Zábavné dopoledne řídil dvorní šašek z pódia, ze kterého na průběh oslav dohlížel královský pár a dvořané. Trochu rozptýlení si dopřáli ve chvíli, kdy je taneční country skupina Ryengle vyzvala k tanci. "Programu se vskutku nedá nic vytknout, myslím, že zatím se nám daří vládnout. Jen ten oděv je mi trochu těsný," konstatoval Koniáš II. a královského krejčího prý ale prozatím popravit nedá. V poledne zábava skončila a jeho výsost s královnou měli odjet na koních za doprovodu dvořanů a poddaných směrem k pardubické univerzitě. Koniáš spolu s Margot se ale po koních rozhlíželi marně. Nedorazili. A tak se královský pár vydal z Pernštýnského náměstí přes třídu Míru k univerzitě po svých.
</TEXT>
</DOC>
<DOC>
<DOCID>MF-20020506190</DOCID>
<DOCNO>MF-20020506190</DOCNO>
<DATE>05/06/02</DATE>
<TITLE>
Erotické soutěže? Politici se jim vůbec nevyhýbají
</TITLE>
<GEOGRAPHY>Pardubice</GEOGRAPHY>
<TEXT>
Návštěva erotických soutěží je pro pardubickou politickou elitu již rutinou. Při sobotní soutěži Miss Ideon 2002 aneb dívky v mokrých tričkách v Pardubicích zasedli v porotě společně poslanec ČSSD Miloslav Kučera a poslankyně ODS Alena Páralová. Kučera už popáté. "Ale nehledejte v tom nic než výraz mého zájmu o všechny významné kulturní a politické akce ve městě. Moje účast tady má ale i vztah k životu a k jeho radostem. Navíc jsem s agenturou, která akci pořádá, v kontaktu již od od mého vedení divadla. A ředitel divadla přece má k erotice blízko," uvedl Kučera. Poslankyně ODS Alena Páralová v sobotu nejen zasedla do poroty, ale pokusila se během přestávky pobavit zaplněné výstavní centrum. "Kdyby taková soutěž proběhla v parlamentu, možná že by poslanci neusínali," řekla Páralová v rozhovoru s moderátorem. "Obdivuji děvčata, že si stoupnou na molo, sama vím, jak je těžké vystupovat na veřejnosti," řekla. A jak se politici staví ke striptýzu? "Ocitl jsem se na něm omylem jen asi dvakrát a jestliže je součástí nějaké společenské akce, kde jsem, tak odcházím," vyznal se Kučera. Členem poroty byl loni v květnu při soutěži o nejkrásnější striptérku České republiky i primátor Pardubic Jiří Stříteský. "Chodit na soutěže krásy, a ještě k tomu na striptýz není moje hobby. Je to mistrovství republiky, které se koná v Pardubicích, tak jsem považoval za svoji povinnost zde být. Když je zde mistrovství republiky v dálkovém plavání, tak tam jsem také," řekl tehdy pardubický primátor.
V porotě sobotní soutěže Miss Ideon 2002 aneb dívky v mokrých tričkách v Pardubicích zasedli společně i poslanec ČSSD Miloslav Kučera a poslankyně ODS Alena Páralová.
</TEXT>
</DOC>
<DOC>
<DOCID>MF-20020506191</DOCID>
<DOCNO>MF-20020506191</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<GEOGRAPHY>Kostěnice</GEOGRAPHY>
<TEXT>
Nehoda: Dvě těžká zranění
Včera okolo patnácté hodiny se za obcí Kostěnice střetl osobní vůz s dodávkou, oba řidiči byli s těžkým zraněním odvezeni do pardubické nemocnice. "Příčinou bylo nedání přednosti v jízdě, ale kdo toto pravidlo porušil, zatím šetříme, známá zatím není ani výše škody na vozech," uvedl operační důstojník pardubické policie a dodal, že doprava směrem na Hrochův Týnec nebyla nehodou zastavena či zpomalena. (mil)
Přelouč - V Přelouči vystavují děti ze zvláštní školy
V přeloučském Klubu kultury na Masarykově náměstí mohou návštěvníci shlédnout práce dětí z tamní zvláštní školy. Výstava je otevřena od 2. května vždy v úřední hodiny a potrvá až do konce měsíce. (tum)
</TEXT>
<HEADING>
Svitavy - Do Svitav jezdil krást ze Šumperka
</HEADING>
<TEXT>
Kriminalistům se podařilo chytit muže, který má na svědomí vloupání do kanceláře v objektu Agropodniku na ulici Průmyslové ve Svitavách, vloupání do dvou chat na Zádulce u Opatova, krádeže v kanceláři v Kovošrotu Svitavy a vloupání do zahradní chatky v zahrádkářské kolonii ve Svitavách. Podle policie napáchal třicetiletý muž ze Šumperska škodu za více než 75 tisíc korun. (dp)
</TEXT>
<HEADING>
Hradec Králové - Fakultní nemocnice prochází modernizací
</HEADING>
<TEXT>
Fakultní nemocnice v Hradci Králové se modernizuje. Zdravotníci dokončili rekonstrukci stomatologie a pustí se do přestavby porodnické a gynekologické kliniky. Začala také stavba pavilonu interny, který část nemocnice propojí do jediného celku.
Více na str. D2
</TEXT>
<HEADING>
Polička - Katolická charita pomůže dětem v Poličce
</HEADING>
<TEXT>
Česká katolická charita se chce letos soustředit na čtyři hlavní projekty. Jedním z nich je denní stacionář pro děti a mládež s kombinovaným postižením v Poličce na Svitavsku. Česká katolická charita provozuje 28 azylových domů pro matky s dětmi. Klientky v nich nacházejí útočiště a sociální pracovníci jim pomáhají při jednání s úřady, při hledání bydlení a zaměstnání. (ČTK)
</TEXT>
<HEADING>
Krňovice - Začala stavba nového skanzenu
</HEADING>
<TEXT>
Zvuk zvonu oznámil v sobotu před polednem zahájení výstavby skanzenu Kapounka v Krňovicích na Královéhradecku. Ve skanzenu, vůbec prvním na území Hradeckého kraje, mají být shromážděny originály i repliky lidových staveb z Podorlicka a z části Polabí. Největším skanzenem ve východních Čechách je Veselý Kopec u Hlinska. (yb)
Zvuk zvonu oznámil v sobotu před polednem zahájení výstavby skanzenu Kapounka v Krňovicích na Královéhradecku. Ve skanzenu, vůbec prvním na území Hradeckého kraje, mají být shromážděny originály i repliky lidových staveb z Podorlicka a z části Polabí. Největším skanzenem ve východních Čechách je Veselý Kopec u Hlinska. (yb)
</TEXT>
</DOC>
<DOC>
<DOCID>MF-20020506192</DOCID>
<DOCNO>MF-20020506192</DOCNO>
<DATE>05/06/02</DATE>
<TITLE>
Gymnáziím začínají chybět žáci
</TITLE>
<TEXT>
Chrudim, Hlinsko, či Lanškroun už začínají zápasit s nedostatkem studentů
Pardubice - Doby, kdy děti s horším prospěchem na konci základní školy se ani neodvažovaly přihlásit ke studiu na gymnáziu, protože jejich šance na přijetí byly nulové, jsou dávno pryč. Nejenže čtyřletá gymnázia v Pardubickém kraji neodmítají tolik dětí jako v minulosti, ale dokonce některým už schází noví studenti. "Obecně se má za to, že největší zájem je o gymnázia. Je ale nutné rozlišovat osmiletou a čtyřletou formu. U osmileté formy je zájem dvou až trojnásobně vyšší, než u formy čtyřleté," uvedl vedoucí odboru školství Krajského úřadu v Pardubicích Karel Peška. Potíže s naplněním tříd mají podle něj zejména gymnázia v menších městech. "Hlinsko, Skuteč, ale i Lanškroun nebo Česká Třebová či Chrudim začínají zápasit ve čtyřletých oborech s všeobecným úbytkem dětí, zatím se jim však daří naplnit minimálně jednu třídu," uvedl Peška. Pokud některá gymnázia mají potíže už nyní, v budoucnosti se jejich problémy mohou ještě prohloubit. Počty dětí vycházejících ze základních škol začnou podle vedoucího školského odboru výrazně klesat až v příštích letech. Zatímco zájem dětí o čtyřletá gymnázia se postupně snižuje, na osmiletá gymnázia se jich podle něj hlásí stále více. Ředitel gymnázia v České Třebové Petr Poldauf zatím tvrdí, že zájemců o studium je dost. "Nemůžeme si stěžovat na nedostatek kvalitních studentů jak na čtyřletém, tak na osmiletém oboru, i když situace není každý rok stejná a nelze ji takto zobecňovat. Například letos se na čtyřletý obor hlásil zhruba dvojnásobek uchazečů, než je kapacita třídy. Uvidíme, co nám přinese všeobecný úbytek dětí v příštích letech," uvedl ředitel gymnázia v České Třebové.
</TEXT>
</DOC>
<DOC>
<DOCID>MF-20020506193</DOCID>
<DOCNO>MF-20020506193</DOCNO>
<DATE>05/06/02</DATE>
<TITLE>
Ve firmě našli granát
</TITLE>
<GEOGRAPHY>Osík</GEOGRAPHY>
<TEXT>
Granát z druhé světové války objevil v areálu firmy 100 - RY v Osíku u Litomyšle šestašedesátiletý muž z obce. "Policejní pyrotechnik zjistil, že to je obranný ruční granát typu F1, takzvané vajíčko, pocházející ze druhé světové války, který byl značně zkorodovaný a bez zapalovače," uvedl tiskový mluvčí svitavské policie Stanislav Dobeš.
Osík - Granát z druhé světové války objevil v areálu firmy 100 - RY v Osíku u Litomyšle šestašedesátiletý muž z obce. "Policejní pyrotechnik zjistil, že to je obranný ruční granát typu F1, takzvané vajíčko, pocházející ze druhé světové války, který byl značně zkorodovaný a bez zapalovače," uvedl tiskový mluvčí svitavské policie Stanislav Dobeš.
</TEXT>
</DOC>
<DOC>
<DOCID>MF-20020506194</DOCID>
<DOCNO>MF-20020506194</DOCNO>
<DATE>05/06/02</DATE>
<TITLE>
Strážníci chytli zloděje
</TITLE>
<GEOGRAPHY>Polička</GEOGRAPHY>
<TEXT>
Strážníci městské policie v Poličce na konci minulého týdne chytli dva zloděje, kteří si právě z podkrovního neuzamčeného bytu odnášeli fotoaparát, barevné filmy, videokameru, discman, sluchátka a dobíjecí baterie za 35 tisíc korun. Oba muže se strážníkům povedlo chytit díky upozornění lidí. Policie obvinila dvojici zlodějů z trestného činu krádeže a porušování domovní svobody, za což jim hrozí trest odnětí svobody až na tři léta.
Polička - Strážníci městské policie v Poličce na konci minulého týdne chytli dva zloděje, kteří si právě z podkrovního neuzamčeného bytu odnášeli fotoaparát, barevné filmy, videokameru, discman, sluchátka a dobíjecí baterie za 35 tisíc korun. Oba muže se strážníkům povedlo chytit díky upozornění lidí. Policie obvinila dvojici zlodějů z trestného činu krádeže a porušování domovní svobody, za což jim hrozí trest odnětí svobody až na tři léta.
</TEXT>
</DOC>
<DOC>
<DOCID>MF-20020506195</DOCID>
<DOCNO>MF-20020506195</DOCNO>
<DATE>05/06/02</DATE>
<TITLE>
Chrudimská školka učí děti, jak si čistit zuby
</TITLE>
<GEOGRAPHY>Chrudim</GEOGRAPHY>
<TEXT>
Rychleji nám doma ubývá zubní pasta a děti tráví v koupelně více času. Podobné postesknutí rodičů slyšely učitelky z chrudimské mateřské školky v ulici Dr. Malíka za poslední dva roky už několikrát. Program, který malé děti učí, jak si správně po jídle čistit zuby, se prý nejčastěji doma projeví právě vyšší spotřebou pasty a delším pobytem u umyvadla. "Samozřejmě, že rodiče se zlobí jen tak na oko. Naprostá většina je ráda, že se děti už odmala učí správnou techniku čištění zubů," říká ředitelka mateřské školky Růžena Bělobrádková. S tréninkem správného čištění zubů začala školka v loňském školním roce a od letošního podzimu spolupracuje také s dětskou zubní lékařkou. "Nikoho nenutíme, aby se do našeho programu zapojil. Všechny rodiče jsme nejprve požádali o souhlas a pouze ve dvou případech jsme ho nedostali," říká ředitelka. Svůj kelímek s kartáčkem a pastou si po obědě vyzvedne stovka dětí. "Kdo chce, tak si zuby čistí skutečně po každém jídle. Dětí, které běží k umyvadlu i po svačině, přibývá," pochvaluje si Bělobrádková. Kelímky i kartáčky školka dětem jednou týdně desinfikuje speciálním roztokem. Lékařka zároveň hlídá, aby si děti kartáčky včas vyměňovaly. "Nácvik správného čištění zubů není pro rodiče drahý. Ročně za něj zaplatí i s výměnou kartáčků stokorunu," uvedla ředitelka. Krajský úřad navíc školce letos přidělil na osvětový program dvanáctitisícovou dotaci. O souhlas žádá školka rodiče i v případě, že za dětmi přijde zubařka na preventivní prohlídku. "Nechceme, aby nás někdo obvinil, že si tak lékařka přetahuje od konkurence nové klienty. Kdo nechce, nemusí své dítě na prohlídku pouštět," vysvětluje ředitelka. Na samostatné čištění zubů jsou děti ve školce pyšné a rády se chlubí tím, že správnou techniku péče o zuby učí i své rodiče. "Ukázala jsem to doma rodičům a poslechli mě," říká pětiletá Markéta Štiková. Její kamarádka Veronika Jeřábková dodává, kolik pasty si má každý na kartáček nanést. "Musí to být tak akorát." Někteří chrudimští stomatologové však o účinnosti osvětového programu pochybují. "Je to určitě chvályhodná instruktáž, ale nikoli skutečný preventivní program. Prevence by měla být součástí čistě individuální péče. Ke každé prohlídce chrupu dítěte by měli dát rodiče souhlas. Neměla by to být automatická součást podobných hromadných akcí," míní zubní lékař Pavel Novák.
Svůj kelímek s kartáčkem a pastou si po obědě každý den vyzvedne stovka dětí z Mateřské školy v ulici Dr. Malíka v Chrudimi.
</TEXT>
</DOC>
<DOC>
<DOCID>MF-20020506196</DOCID>
<DOCNO>MF-20020506196</DOCNO>
<DATE>05/06/02</DATE>
<TITLE>
Rozhlas bude muset obnovit svoji prestiž
</TITLE>
<HEADING>
Dopisy, názory
</HEADING>
<TEXT>
Se zájmem jsem si přečetl článek televizního a rozhlasového tvůrce Milana Brunclíka na názorové stránce pardubické přílohy Mladé Fronty Dnes 3. května 2002. Jsem za ten článek rád, a to i přes řadu nepřesností, které se ve zveřejněném textu objevují. Veřejná polemika nad tak závažným tématem, jako je vznik nové regionální stanice Českého rozhlasu je důležitá. Nepochybně i v kontextu historických vazeb a souvislostí. Že značka Českého rozhlasu Hradec Králové je zavedená, o tom není sporu. Průzkumy poslechovosti z posledních osmnácti měsíců však jednoznačně dokazují, že na rozdíl od Královéhradeckého v Pardubickém kraji přestává fungovat. Odliv posluchačů od této značky (až na méně než polovinu původního počtu) je až v nápadné souvislosti s termínem reálného vzniku nového územního členění. Také kvalitativní výzkum společnosti Datamar zaměřený na potřeby a očekávání posluchačů regionální stanice veřejné služby ve východních Čechách jednoznačně potvrdil, že posluchači a tedy i koncesionáři si přejí svojí vlastní krajskou stanici a že vznik takové stanice od Českého rozhlasu očekávají. Pokud pekaři ubývá zákazníků a jeho rohlíky lidé nechtějí jíst, snaží se s tím něco dělat. Varianty řešení jsou v podstatě dvě: Buď Český rozhlas Hradec Králové změní svoje vysílání tak, aby plně pokrývalo potřeby posluchačů a plnil veřejnou službu v obou krajích. Anebo vznikne Český rozhlas pro Pardubický kraj a Český rozhlas Hradec Králové bude působit jen v kraji Královéhradeckém To přitom neznamená, že by nebylo možno vyměňovat programové celky nebo konkrétní pořady i nadále vysílat společně. Mluvím o značce - identitě stanic - nikoli o vlastní programové náplni. Nejde tady o "... kritiku skupinky hlasitých patriotických hysteriků ...", jde tady o smysl existence rádia veřejné služby, o jeho vztah k posluchačům, o efektivní hospodaření s prostředky koncesionářů a o pozici Českého rozhlasu ve východočeském regionu ve vztahu k ostatním rozhlasovým stanicím. Tvrzení, že "Mezinárodně koordinovaná síť českých FM vysílačů vylučuje cílené pokrytí regionů ČR v jejich správních hranicích signálem sídelního krajového studia", z hlediska východočeského regionálního vysílání Českého rozhlasu, také není pravdivé. Už od poloviny loňského roku existuje jasná koncepce kmitočtového pokrytí obou krajů, která byla projednána i s Radou ČR pro rozhlasové a televizní vysílání. Vznikla na základě minimálně šesti variantních studií (technického odboru Rady pro rozhlasové a televizní vysílání, TESTCOMu, a odborného poradce ing. Čecha). Českému rozhlasu doporučila v první etapě zahájit vysílání z kmitočtu 100,1 MHz Pardubice-Krásné a v druhé etapě (v horizontu 1-2 let) pak přejít na síť nově vybudovaných vysílačů. Realizace první etapy a tedy i zahájení vlastního vysílání Českého rozhlasu pro Pardubický kraj, vždy naráželo na neochotu Českého rozhlasu v Hradci Králové. Sám generální ředitel Václav Kasík připustil, že v Hradci Králové pro vznik "sousedské" stanice neudělali prakticky nic. Svůj list začne pardubická stanice Českého rozhlasu popisovat, až jí to b ude umožněno. Věřme, že se tak stane dříve, než počet posluchačů regionálního vysílání Českého rozhlasu v Pardubickém kraji klesne do blízkosti nuly. Už teď bude stát obnova prestiže regionálního vysílání v tomto kraji a zájmu posluchačů o něj stát víc peněz, než muselo být nutné.
Se zájmem jsem si přečetl článek televizního a rozhlasového tvůrce Milana Brunclíka na názorové stránce pardubické přílohy Mladé Fronty Dnes 3. května 2002. Jsem za ten článek rád, a to i přes řadu nepřesností, které se ve zveřejněném textu objevují. Veřejná polemika nad tak závažným tématem, jako je vznik nové regionální stanice Českého rozhlasu je důležitá. Nepochybně i v kontextu historických vazeb a souvislostí. Že značka Českého rozhlasu Hradec Králové je zavedená, o tom není sporu. Průzkumy poslechovosti z posledních osmnácti měsíců však jednoznačně dokazují, že na rozdíl od Královéhradeckého v Pardubickém kraji přestává fungovat. Odliv posluchačů od této značky (až na méně než polovinu původního počtu) je až v nápadné souvislosti s termínem reálného vzniku nového územního členění. Také kvalitativní výzkum společnosti Datamar zaměřený na potřeby a očekávání posluchačů regionální stanice veřejné služby ve východních Čechách jednoznačně potvrdil, že posluchači a tedy i koncesionáři si přejí svojí vlastní krajskou stanici a že vznik takové stanice od Českého rozhlasu očekávají. Pokud pekaři ubývá zákazníků a jeho rohlíky lidé nechtějí jíst, snaží se s tím něco dělat. Varianty řešení jsou v podstatě dvě: Buď Český rozhlas Hradec Králové změní svoje vysílání tak, aby plně pokrývalo potřeby posluchačů a plnil veřejnou službu v obou krajích. Anebo vznikne Český rozhlas pro Pardubický kraj a Český rozhlas Hradec Králové bude působit jen v kraji Královéhradeckém To přitom neznamená, že by nebylo možno vyměňovat programové celky nebo konkrétní pořady i nadále vysílat společně. Mluvím o značce - identitě stanic - nikoli o vlastní programové náplni. Nejde tady o "... kritiku skupinky hlasitých patriotických hysteriků ...", jde tady o smysl existence rádia veřejné služby, o jeho vztah k posluchačům, o efektivní hospodaření s prostředky koncesionářů a o pozici Českého rozhlasu ve východočeském regionu ve vztahu k ostatním rozhlasovým stanicím. Tvrzení, že "Mezinárodně koordinovaná síť českých FM vysílačů vylučuje cílené pokrytí regionů ČR v jejich správních hranicích signálem sídelního krajového studia", z hlediska východočeského regionálního vysílání Českého rozhlasu, také není pravdivé. Už od poloviny loňského roku existuje jasná koncepce kmitočtového pokrytí obou krajů, která byla projednána i s Radou ČR pro rozhlasové a televizní vysílání. Vznikla na základě minimálně šesti variantních studií (technického odboru Rady pro rozhlasové a televizní vysílání, TESTCOMu, a odborného poradce ing. Čecha). Českému rozhlasu doporučila v první etapě zahájit vysílání z kmitočtu 100,1 MHz Pardubice-Krásné a v druhé etapě (v horizontu 1-2 let) pak přejít na síť nově vybudovaných vysílačů. Realizace první etapy a tedy i zahájení vlastního vysílání Českého rozhlasu pro Pardubický kraj, vždy naráželo na neochotu Českého rozhlasu v Hradci Králové. Sám generální ředitel Václav Kasík připustil, že v Hradci Králové pro vznik "sousedské" stanice neudělali prakticky nic. Svůj list začne pardubická stanice Českého rozhlasu popisovat, až jí to b ude umožněno. Věřme, že se tak stane dříve, než počet posluchačů regionálního vysílání Českého rozhlasu v Pardubickém kraji klesne do blízkosti nuly. Už teď bude stát obnova prestiže regionálního vysílání v tomto kraji a zájmu posluchačů o něj stát víc peněz, než muselo být nutné.
</TEXT>
</DOC>
<DOC>
<DOCID>MF-20020506197</DOCID>
<DOCNO>MF-20020506197</DOCNO>
<DATE>05/06/02</DATE>
<TITLE>
Škola se potíží nebojí
</TITLE>
<TEXT>
Ústí nad Orlicí - Do Základní školy v Třebovské ulici často míří žáci z okolních měst a vesnic, kteří měli na jiných školách problémy jak s výukou tak i s chováním. Proč? Ředitelka Milada Kotrbová tvrdí, že se snaží problémové žáky neodepisovat předem a jejich problémy z jiných škol raději nevidět. "Cítí se pak u nás o poznání lépe a je to často vidět nejen na jejich chování, ale i na prospěchu. Prostě se "chytnou". Bereme je takové, jací jsou. Nezjišťujeme, jaké měly na minulých školách problémy, aby nás to neovlivňovalo," říká ředitelka základní školy. Do školy na okraji Ústí nad Orlicí tak dojíždějí děti nejen ze spádových obcí, ale i například z České Třebové. "Pokud k nám bude chtít přestoupit žák i třeba v osmé třídě, nebudeme se bránit" říká ředitelka. Ne vždycky se však škole podaří polepšit nezvladatelné dítě. "Pokud prostě není vzdělavatelný, je lepší, když přejde do zvláštní školy dříve než později. Dnes to není žádná hanba," uvedla ředitelka. S rodiči a dětmi spolupracují dva výchovní poradci, jeden má na starosti výběr budoucího povolání dětí, druhá se věnuje právě výchovným problémům a poruchám učení. "Poruch učení typu dyslexie nebo dysgrafie neustále přibývá. Děti jsou integrované v běžných třídách, proto jsou pro nás specializované služby výchovného poradce velmi důležité. Samotný učitel by to měl velmi těžké," míní ředitelka.
</TEXT>
</DOC>
<DOC>
<DOCID>MF-20020506198</DOCID>
<DOCNO>MF-20020506198</DOCNO>
<DATE>05/06/02</DATE>
<TITLE>
Škola chce nové hřiště
</TITLE>
<TEXT>
Ústí nad Orlicí - Nové sportoviště chystá vybudovat ve svém areálu Základní škola v Třebovské ulici. "Máme vhodný prostor, hřiště potřebujeme zejména pro školní družinu a mimoškolní činnost. Škola stojí v podstatě u silnice, což je pro děti nebezpečné, mimo vyučování nemají kde být. A to nemluvím o školní družině, která musí trávit za pěkného počasí většinu času v lese," uvedla ředitelka Milada Kotrbová. Kromě sportovní plochy bude v areálu školy pískoviště a prolézačky.
</TEXT>
</DOC>
<DOC>
<DOCID>MF-20020506199</DOCID>
<DOCNO>MF-20020506199</DOCNO>
<DATE>05/06/02</DATE>
<TITLE>
Majáles: Rock i taneční hudba
</TITLE>
<HEADING>
Kultura regionu
</HEADING>
<GEOGRAPHY>Pardubice</GEOGRAPHY>
<TEXT>
Studentská slavnost příchodu jara se letos již tradičně konala v areálu vysokoškolských kolejí Univerzity Pardubice. V sobotu se úderem poledne v prostoru mezi bloky A, B a C rozduněla rocková, ale i taneční hudba. Právě taneční scéna se letos poprvé představila jako protiváha tradičnímu rockovému festivalu. Z jednoho pódia tak diváka zasytil zvuk rockových kytar a ušel-li pár kroků, byl zasažen tepem elektronické taneční hudby. Mohl cítit energii a autenticitu živé hudby s živými muzikanty. Ta se ale nutně neobejde bez drobných chybiček a k dokonalosti se pouze blíží. Zato při poslechu taneční hudby může člověk očekávat přesnost rytmu a ladění. Jenže DJ pracuje pouze s hotovými zvuky. Ty jen uspořádává do bloků tvořících onu známou monolitnost, kde převládají hlavně dunivé bicí. Ještě v 18. hodin zela Dance Floor Stage prázdnotou. Ve srovnání s Rock Stage, kde se od začátku slavnosti vyvíjela živá, bezprostřední hudba. Původně organizátoři plánovali, že akci odstartuje pardubická Dukla Vozovna, což není ovšem band řidičů MHD, ale mladá kapela hrající styl, který nejlépe vystihuje pojmenování harmonikapunk. Jenže z neznámých důvodů Dukla Vozovna nedorazila a vystoupení nabralo obrátky až když na podium vtrhla skupina Fundamentalista v pásmu Gazy. Pak již slunné odpoledne nabíralo spád typický pro open air festivaly. Již při vystoupení pardubického Volantu a muzice N.V.Ú posluchači opouštěli deky a nechávali se unášet rytmem na čtyři doby. Volant se ukázal s novým kytaristou a zpěvák z N.V.Ú. opět předvedl, že kvalitní show je základním pilířem rockové produkce. "Vidím tady i diváky, kteří ještě neměří ani padesát centimetrů, tak bych jim chtěl následující píseň věnovat, i když z toho teď asi nic mít nebudou," ozval se z podia hlas Štěpána Málka, zpěváka N.V.Ú. Na to pak navázala Znouzectnost s pohádkou Z Pařezové chaloupky a hudbou, která nabírá díky příčné flétně a saxofonu lehký nádech folkrocku. Dále ještě vystoupili Walk Choc Ice, Lety Mimo, ostravský Robson a pardubičtí Ready Kirken. Zpěvák z Robsonu vylepšil od loňska svůj šatník. Všem tak ukázal, že kromě modré teplákové soupravy má i červenou. Škoda, že Robson pořadatelé nezvou do Pardubic častěji. Byli by jistě obohatili kolekci kapel, která zásobuje pardubické obecenstvo kvalitní čistou rockovou hudbou. Festival uzavírali Ready Kirken a tvořili tak zlatý hřeb večera, který si nenechalo publikum v žádném případě ujít. Majalés končil úderem dvaadvacáté hodiny. Ti kteří se s tím nechtěli smířit, mohli pokračovat v nedalekém rockovém klubu Žlutý pes, kde se rozjela rockotéka, trvající do časných ranních hodin.
Na pardubickém studentském Majálesu se v sobotu představila kapela Walk Choc Ice.
</TEXT>
</DOC>
<DOC>
<DOCID>MF-20020506200</DOCID>
<DOCNO>MF-20020506200</DOCNO>
<DATE>05/06/02</DATE>
<TITLE>
Kulturní servis
</TITLE>
<HEADING>
Činohra
</HEADING>
<TEXT>
KOMORNÍ DIVADLO: Tygr. Něžně drsná anglická komedie o životě, touze po nevšednosti, smutku, samotě, sexu a hlavně o lásce. ( 18.00)
SOUBOR LIDOVÝCH STAVEB VYSOČINA - VESELÝ KOPEC: Hele, hele, jak se to děťátko směje. Výstava ve vstupním objektu přibližující obyčeje spojené s narozeninami a výchovou dětí.
</TEXT>
<HEADING>
MĚSTSKÉ KINO: Černý jestřáb sestřelen. ( 19.30)
</HEADING>
<TEXT>
GALERIE CELEBRIS: Pocta Bohuslavu Reynkovi. GALERIE RONDO: Obrazy-Jan Svoboda. KLICPEROVO DIVADLO: Richard Pešek-Schizma (obrazy). SBOR KNĚZE AMBROŽE: Bořivoj Borovský - Obrazy a grafika.
Přednáška a naučný pořad
</TEXT>
<HEADING>
ADALBERTINUM: Korsika. ( 18.00) CHOCEŇ
</HEADING>
<TEXT>
KINO MÁJ: Lásce na stopě. Jonathan a Sára jsou oba profesionálně úspěšní mladí lidé, žijící ve spokojených partnerských vztazích se svatbou na spadnutí a ve vzájemné vzdálenosti několika tisíc kilometrů. V této situaci jim oběma pár událostí připomene setkání před lety - stopováním těchto osudových znamení, která se jen zdají být náhodná, se pokoušejí najít jeden druhého. Toto poněkud pošetilé, nicméně osudové rozhodnutí je přivádí do řady komických situací a nakonec jednoho k druhému. ( 20.00)
GALERIE ART: Karel Šafář - Podoby.
MĚSTSKÁ KNIHOVNA: Miroslav Houra - Obrazy, grafika, ilustrace.
KINO OKO: Bulšit. ( 19.30)
ZÁMEK: Jana Bitnerová - obrazy, Ivo Jansa - obrazy, Štěpán Málek - objekty.
KINO DUKLA: Protiúder. ( 17.30, 20.00) KINO JAS: Pán prstenů I - Společenstvo prstenu. ( 17.00), Ostrovní zprávy. ( 20.00) VÝCHODOČESKÉ DIVADLO - KOMORNÍ SCÉNA ANEŽKY ČESKÉ: Nedokončená symfonie. Mírové protesty v Americe 70. let - jakou roli hraje v demokratické společnosti občanská neposlušnost. ( 18.00)
</TEXT>
<HEADING>
Činohra
</HEADING>
<TEXT>
DIVADLO EXIL: Růžová Gertrůda. (Dětský soubor (a)MAŤÁČEK a divadlo EXIL). ( 17.30) VÝCHODOČESKÉ DIVADLO - MĚSTSKÉ DIVADLO: Eugene Labiche: Slaměný klobouk. (Východočeské divadlo Pardubice). Slavná komedie o bývalém záletníkovi, který se s těmi nejlepšími úmysly jede oženit, ale cestou si dopřeje poslední milostné dobrodružství, při kterém narazí na pár v podobně delikátní situaci. Zároveň je zničen slaměný klobouk. Koupě nového adekvátního klobouku brání svatbě a svatba brání hledání klobouku. Žárlivý manžel, hluchý strýc, milenka z minulosti hrdinů a všudypřítomní svatebčané vše náležitě komplikují, takže není jisté, jestli se v tom zmatku uskuteční svatba. ( 17.00)
GALERIE UNIVERZITY PARDUBICE: Mezosoučet pardubický - Václav Houf. GALERIE GONG: Kurt Teuscher - Obrazy.
Beseda
ZASEDACÍ SÁL KRAJSKÉHO ÚŘADU: Ing. Roman Línek - O úkolech Pardubického kraje. ( 17.00)
GALERIE VYSOČINA: Stálá výstava uměleckých prací vysočinských výtvarníků - obrazy, grafiky, fotografické grafiky, kresby, dřevěné plastiky, výrobky z kovu, keramika, sklo.
KINO VESMÍR: Zoolander. ( 19.30)
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis.
</TEXT>
</DOC>
<DOC>
<DOCID>MF-20020506201</DOCID>
<DOCNO>MF-20020506201</DOCNO>
<DATE>05/06/02</DATE>
<TITLE>
Vysloužili si pískot
</TITLE>
<TEXT>
Někteří hráči nechtěli vyhrát, tvrdí trenér Pardubic
</TEXT>
<HEADING>
Pardubice - Neratovice 0: 0
</HEADING>
<GEOGRAPHY>Pardubice</GEOGRAPHY>
<TEXT>
Zasloužený pískot doprovázel pardubické fotbalisty při odchodu z trávníku. Proti Neratovicím, týmu s nejhorší bilancí na hřištích soupeřů, předvedli výkon, pro který je přívlastek mizerný ještě mírným označením. "Není možné, aby šlo mužstvo během týdne tak výkonnostně dolů. Vždyť v Mostu jsme hráli dobře. Dnes to byla u některých hrůza a děs," divil se pardubický trenér Martin Pulpit. Vzápětí však nabídl vysvětlení. "Někteří hráči nechtěli vyhrát, vyhovovala jim remíza. Pavlík, Kaciáň, Bednář nebo Kopp ani nechtěli dát gól," tvrdil Pulpit. Jeho tým se po celých devadesát minut utápěl v nepřesnostech. Nepřekonatelným problémem pro něho bylo založení souvislé útočné akce, která by vyústila v nebezpečnou šanci. Neratovický gólman Winter mohl zůstat po celé utkání v klidu. Pardubičtí fotbalisté si sice chvílemi vytvořili mírný tlak, ale v koncovce se výrazněji neprosadili. V první půli mezi tyče zamířil pouze z úhlu Bednář. Ve druhém poločasu přinesl oživení do útoku střídající Bukač, ale mnohem blíže ke vstřelení branky měly Neratovice. V 61. minutě gólman Šimon s námahou vyrazil parádní přímý kop Janečka. O osm minut později zamířila hlavička Brzeziny do sítě, ale kvůli ofsajdu nebyl gól uznán. "Ten ofsajd byl trošku s otazníkem," podotkl neratovický kouč Luděk Kokoška. Jinak však neskrýval spokojenost se ziskem bodu. "Odstoupil náš generální sponzor, a tak v tomto týdnu několik hráčů dostalo výpověď. Vzhledem k této situaci jsem potěšen naším výkonem," řekl Kokoška.
Pardubice - Zasloužený pískot doprovázel pardubické fotbalisty při odchodu z trávníku. Proti Neratovicím, týmu s nejhorší bilancí na hřištích soupeřů, předvedli výkon, pro který je přívlastek mizerný ještě mírným označením. "Není možné, aby šlo mužstvo během týdne tak výkonnostně dolů. Vždyť v Mostu jsme hráli dobře. Dnes to byla u některých hrůza a děs," divil se pardubický trenér Martin Pulpit. Vzápětí však nabídl vysvětlení. "Někteří hráči nechtěli vyhrát, vyhovovala jim remíza. Pavlík, Kaciáň, Bednář nebo Kopp ani nechtěli dát gól," tvrdil Pulpit. Jeho tým se po celých devadesát minut utápěl v nepřesnostech. Nepřekonatelným problémem pro něho bylo založení souvislé útočné akce, která by vyústila v nebezpečnou šanci. Neratovický gólman Winter mohl zůstat po celé utkání v klidu. Pardubičtí fotbalisté si sice chvílemi vytvořili mírný tlak, ale v koncovce se výrazněji neprosadili. V první půli mezi tyče zamířil pouze z úhlu Bednář. Ve druhém poločasu přinesl oživení do útoku střídající Bukač, ale mnohem blíže ke vstřelení branky měly Neratovice. V 61. minutě gólman Šimon s námahou vyrazil parádní přímý kop Janečka. O osm minut později zamířila hlavička Brzeziny do sítě, ale kvůli ofsajdu nebyl gól uznán. "Ten ofsajd byl trošku s otazníkem," podotkl neratovický kouč Luděk Kokoška. Jinak však neskrýval spokojenost se ziskem bodu. "Odstoupil náš generální sponzor, a tak v tomto týdnu několik hráčů dostalo výpověď. Vzhledem k této situaci jsem potěšen naším výkonem," řekl Kokoška.
</TEXT>
</DOC>
<DOC>
<DOCID>MF-20020506202</DOCID>
<DOCNO>MF-20020506202</DOCNO>
<DATE>05/06/02</DATE>
<TITLE>
Šmejda ukončil trápení
</TITLE>
<GEOGRAPHY>Chrudim</GEOGRAPHY>
<TEXT>
K. Vary-Dvory 1: 0
Chrudim - Ondřej Šmejda po 512 minutách ukončil střelecké trápení a také šňůru pěti porážek. Dvě smutné chrudimské série patří minulosti, ale starosti se záchranou zůstávají dál. "Vyhráno samozřejmě nemáme, musíme bojovat dál," ví trenér třetiligových fotbalistů Chrudimi Jan Škrha. V nesmírně důležitém souboji dvou mužstev, nad nimiž visí hrozba sestupu, šla veškerá fotbalová krása stranou a podprůměrné utkání se změnilo v boj od jedné šestnáctky k druhé. Daleko aktivnější, rychlejší a přesnější byli Západočeši, ale v koncovce byli naprosto bezzubí. "Soupeř byl fotbalovější," přiznal Škrha. "Rovněž v minulém kole v Semicích hrál velmi dobře, ale přesto se také nedostal do vyložených šancí." V prvním poločase tak na branku dokázali vystřelit pouze domácí, hostující gólman Lutzbauer však mohl vždy zůstat v klidu. Trošku se zapotil pouze po Řezníčkově dělovce z 20 metrů. Ani druhá půle nepřinesla lepší kvalitu hry. V 62. minutě však mohla jít Chrudim do vedení, když po střetu Lutzbauera s Řezníčkem dostal možnost zahrávat pokutový kop. Se špatně umístěnou střelou Linharta si však karlovarský gólman v pohodě poradil a odčinil svůj prohřešek. "Linhart byl jediným z hráčů, který si na penaltu věřil," podotkl Škrha. V 77. minutě však Linhartovo zaváhání napravil Šmejda a z hranice šestnáctky vstřelil vítězný gól. Tlak Západočechů v závěrečné desetiminutovce vyzněl naprázdno. Hořt mířil hlavou nad a Sochorovu střelu z úhlu brankář Meller vyrazil. "Bylo to vydřené vítězství," oddechl si trenér Škrha.
Chrudimský bek Tomáš Linhart (vpravo) byl v hlavičkovém souboji s karlovarským útočníkem Janem Najmonem úspěšnější. V průběhu důležitého utkání však Linhart zahodil pokutový kop, ale nakonec Chrudim ukončila sérii pěti porážek i dlouhé čekání na gól.
</TEXT>
</DOC>
<DOC>
<DOCID>MF-20020506203</DOCID>
<DOCNO>MF-20020506203</DOCNO>
<DATE>05/06/02</DATE>
<TITLE>
Ostacolor vykročil za udržením
</TITLE>
<GEOGRAPHY>Olomouc</GEOGRAPHY>
<TEXT>
Pardubice 72: 120
Pardubice - Basketbalisté Ostacoloru udělali v sobotu rázný krok k zachování prvoligové příslušnosti i pro příští ročník Mattoni NBL. V prvním utkání baráže rozdrtili tým UP Olomouc na jeho palubovce 120:72. Odveta série hrané na dvě utkání je na programu ve středu od 17.00 hodin v pardubické hale na Dukle, kam bude volný vstup. "Od úvodních minut jsme soupeři nedali sebemenší možnost uvažovat o příznivém výsledku," popisuje jednoznačný průběh pardubický trenér Marian Svoboda. "Věřil jsem, že si vytvoříme dostatečný náskok, ale téměř padesát bodů rozdílu jsem nečekal," přiznal kouč, ale hned přidal vysvětlení. "Moji svěřenci k zápasu přistoupili maximálně zodpovědně a podali velice dobrý výkon. Nejlepší zápas sezony sehrál Formánek, a to ještě do poslední čtvrtiny kvůli tržné ráně na hlavě ani nenastoupil." Pět minut před koncem vedli hosté o pětapadesát bodů (113:58) a v závěru umožnili soupeři alespoň kosmetickou úpravu výsledku. Nic to však již nemohlo změnit na faktu, že si Ostacolor prakticky již zajistil setrvání mezi elitou i pro nadcházející sezonu. Na domácí palubovce by totiž musel podlehnout Hanákům o více než osmačtyřicet bodů. "Záchranu považuji za definitivní. Náskok i herní kvalita hovoří jednoznačně pro nás," je přesvědčen Svoboda.
</TEXT>
</DOC>
<DOC>
<DOCID>MF-20020506204</DOCID>
<DOCNO>MF-20020506204</DOCNO>
<DATE>05/06/02</DATE>
<TITLE>
Házenkářky připravily Ostravě druhou prohru
</TITLE>
<GEOGRAPHY>Pardubice</GEOGRAPHY>
<TEXT>
Ostrava 23: 17
Heřmanův Městec - Pardubické házenkářky potvrdily, že to s bojem o postup do první ligy myslí vážně. V šestém kole baráže porazily na své palubovce v Heřmanově Městci vedoucí tým prolínací soutěže HC Ostrava 23:17 a do tabulky si tak připsaly již třetí vítězství. Domácí hráčky položily základ zaslouženého úspěchu výbornými nástupy do obou poločasů a především precizní defenzívou v čele s vynikající brankářkou Pešanovou. "Obrana a hlavně gólmanka je základ, od něhož se může odvíjet útočná činnost, ve které nám vyšlo několik superakcí," poznamenal po utkání spokojený pardubický trenér Petr Bulíček. "Kladli jsme holkám na srdce, aby především hrály na jistotu a neumožnily tak soupeři získat náskok, který bychom těžko stahovali," poodhalil taktické záměry jeden z domácích koučů. Na raketovém startu Pardubic do utkání měla největší podíl Kopřivová, která za pouhých šestnáct minut zatížila konto soupeře pěti přesnými zásahy z celkových osmi pardubických v tomto časovém úseku. "Spojky se měly střídat, ale v úvodu se prosazovala hlavně Kopřivová. Potom jí samozřejmě trochu došel kyslík," upozornil Bulíček. To se již domácí tým musel obejít bez střelkyně Bartákové, pro niž byla nešťastná 13. minuta, kdy po nezaviněném přišlápnutí od hostující Horákové opustila hřiště s nataženou achillovkou na levé noze. "Určitě nám v dalším průběhu chyběla, ale dokázali jsme se s tím vypořádat," ocenil trenér oslabený tým. Účastníku uplynulého ročníku nejvyšší domácí soutěže svitla naděje pouze v závěru první třicetiminutovky, kdy dokázal snížit na jednobrankový rozdíl. Pokorná však důležitým dvanáctým gólem vrátila domácím dvoubrankové vedení. "V závěru poločasu jsme polevili v koncentraci a herní disciplíně. V kabině proto bylo poměrně živo," naznačil Bulíček. "Hlavně jsme si říkali, že z první akce musíme skórovat, abychom soupeři opět neumožnili přiblížit se na gól." To se zásluhou pozorné obrany a střelecké potenci nestalo, naopak domácí hráčky během necelých tří minut zvýšily svůj náskok na pět branek a bezpečný odstup si nadšeným výkonem udržovaly až do konce zápasu, ve kterém připravily Ostravě teprve druhou porážku.
</TEXT>
</DOC>
<DOC>
<DOCID>MF-20020506205</DOCID>
<DOCNO>MF-20020506205</DOCNO>
<DATE>05/06/02</DATE>
<TITLE>
Pardubičtí běžci nestačili jen na zahraniční vytrvalce
</TITLE>
<TEXT>
Louny, Pardubice - Pouze na dvojici zahraničních běžců, Keňana Gatundu a Bulhara Čotova, nestačili pardubičtí vytrvalci Vladimír Vašek a Michal Šmíd při čtvrtém závodě Českého běžeckého poháru. Závodníci AFK SKP doběhli do cíle patnáctikilometrového závodu z Počerad do Loun na třetím a čtvrtém místě a v průběžném hodnocení celoročního seriálu se posunuli na první dvě příčky. Jednoznačným suverénem závodu se stal Victor Gatundu, vítěz letošní Ceny Nasavrk. Vašek se Šmídem s ním drželi krok do čtvrtého kilometru, ale pak se jim keňský vytrvalec, jemuž na rozdíl od pardubických běžců vyhovovalo teplé počasí, vzdálil. Gatundu dokonce útočil na traťový rekord loňského vítěze Slováka Róberta Štefka (43:53), ale nakonec za ním o necelou minutu zaostal. Před dvojici Vašek a Šmíd se dostal ještě Bulhar Ivan Čotov. "Momentálně nemám moc dobrou formu. Proto čas není nic extra. Vzhledem k daným podmínkám a velkému teplu, které nemám rád, jsem však se třetím místem spokojen. Lepší to být nemohlo," prohlásil Vladimír Vašek. "Čtvrté místo není nic ohromujícího, ale na druhou stranu zase není špatné," řekl Michal Šmíd. "Po dvou náročných závodech v Nasavrkách a v Domažlicích mi šla forma dolů. Začátek byl rychlý a mně trošku došly síly. Naopak Čotov začal volněji a postupně zrychloval. V teplém počasí, které závod provázelo, bylo lepší začít s rozvahou. Já jsem to bohužel neudělal," dodal Šmíd, jenž vede průběžné pořadí poháru.
</TEXT>
</DOC>
<DOC>
<DOCID>MF-20020506206</DOCID>
<DOCNO>MF-20020506206</DOCNO>
<DATE>05/06/02</DATE>
<TITLE>
Lídr fotbalové divize na domácím hřišti nezaváhal
</TITLE>
<GEOGRAPHY>Letohrad</GEOGRAPHY>
<TEXT>
Divizní fotbalisté Letohradu si stále drží v čele skupiny C jednobodový náskok před Českým Brodem. Dramatický je i boj o záchranu, v němž si polepšila Choceň.
</TEXT>
<HEADING>
Letohrad - Olympia HK 3: 1
</HEADING>
<TEXT>
Přestože se střetl vedoucí tým tabulky s posledním, na trávníku to nebylo znát. Olympia byla zejména v první půli Letohradu více než vyrovnaným soupeřem a vytvořila si několik nebezpečných šancí. Domácí gólman Kupka však zlikvidoval sólo Bartoše a poradil si s tvrdou střelou Kilevníka. Také Letohrad několikrát zahrozil. Čada ale v dobré pozici zamířil zbrkle nad, bombu Vaniše vyrazil Fiedler a Lorenc mířil hlavou mimo. Před přestávkou však domácí obrana zaváhala a hradecký Vaněk chybu potrestal vedoucím gólem Olympie. Hned po změně stran měl Kupka práci s Vaňkovou dělovkou, ale pak už se hrálo pouze na jednu branku. Letohrad si vytvořil tlak a skóre otočil. Nejprve vyrovnal po Volejníkově přímém kopu Čada, vedení zajistil domácím z penalty Vaniš a čtyři minuty před koncem pečetil výhru po Zahradníkově přihrávce Vacek.
Souboj dvou týmů bojujících o záchranu byl dramatický až do konce. O vítězi nakonec rozhodla Vondrova hlavička z malého vápna, jíž v 5. minutě zakončil nacvičenou akci po rohovém kopu. Hosté mohli srovnat v úvodu druhé půle, kdy se před Gerčákem ocitl osamocený Kruliš. Jeho střelu však choceňský gólman vyrazil. Ani domácím se nepodařilo zvýšit své vedení. V 51. minutě Vondra nezakončil úspěšně své sólo, když brankář Kobos vystihl jeho kličku. O deset minut později si Kobos poradil s dělovkou Veselého. V závěru se v šanci ocitl ještě Vondra, ale jeho střela z úhlu trefila jen Kobosovy nohy.
Domácí v úvodu nevyužili dvě šance, což se jim zle nevyplatilo. Po podzimním sedmigólovém přídělu v Pardubicích tentokrát inkasovali od druholigové juniorky půltucet.
Branky: Haban, Kahuda - Kocourek 3, F. Ryba 2, M. Ryba. Rozhodčí: Hudeček. ŽK: Kofi - Tryner. Diváků: 150. Poločas: 0:3.
Hosté doplatili v prvním poločase na dvě chyby zadních řad. Po přestávce podali velmi dobrý výkon, jehož výsledkem byl dokonalý obrat ve vývoji utkání, který v samém závěru završil Schuppler. Nejprve vyrovnal a už v nastaveném čase trefil z hranice šestnáctky šibenici.
</TEXT>
</DOC>
<DOC>
<DOCID>MF-20020506207</DOCID>
<DOCNO>MF-20020506207</DOCNO>
<DATE>05/06/02</DATE>
<TITLE>
Ministr povolil těžbu vltavínů
</TITLE>
<HEADING>
Rozhodnutí o Besednici vyvolalo protesty
</HEADING>
<TEXT>
Ministerstvo životního prostředí uzavřelo spory kolem průmyslové těžby vltavínů u Besednice. Povolilo společnosti Bohemia Depozit hornickou činnost na území přírodní památky.
Besednice - Občanská sdružení, památkáři a znalci, kteří se několik let snažili ochránit vzácné naleziště vltavínů, jsou v šoku. Tvrdí, že se zrodil skandál, který nemá obdoby. Ministr životního prostředí Miloš Kužvart totiž zrušil svůj předchozí zákaz těžby vltavínů a ještě se de facto omluvil. Ekologové vidí za vším jednu věc: Sílu plzeňské firmy, kterou podporují besedničtí radní. Někteří zastupitelé mají dokonce podle nich ve firmě podnikatelské zájmy. Postoj Kužvarta proto vidí minimálně jako schizofrenní: Skoro současně totiž zakázal geologický průzkum jiné firmě na sousední lokalitě, která chráněná není. "Postup ministerstva vzbuzuje dojem, že se nechtělo pouštět do sporu s Báňským úřadem v Plzni, který těžbu povolil," domnívá se Jaroslava Brožová z Jihočeských matek. Kauza Besednické vltavíny trvala pět let. O těžbu na území Přírodního parku Soběnovská vrchovina v lokalitě Přírodní památka Besednické vltavíny měla zájem firma plzeňského geologa Jana Štýbra, který za pomoci místního obecního úřadu uspěl. Kužvartovo ministerstvo se dokonce přiklonilo i k názoru obce, že těžba zamezí devastování krajiny černými kopáči.
Naproti tomu ministerstvo životního prostředí zamítlo žádost pražské firmy Torton, která chtěla prozkoumat nedalekou lokalitu Malče. Důvod? "Vzhledem ke specifickému charakteru vltavínů a výjimečnosti jejich tuzemských nalezišť v celosvětovém měřítku považuji za převažující zájem na ochraně přírody před průzkumem pro komerční účely," napsal ve zprávě ministr Kužvart. Občanská sdružení v tom vidí jasné protežování určité skupiny. Kužvart se podle nich přiklonil na stranu besednických radních jenom proto, že ti konkurenční firmu Torton na svém území nechtějí. Starosta Besednice Jaroslav Klein je naopak spokojený. Jeho lidé si dokonce byli natolik jisti úspěchem, že přípravné práce k těžbě už zahájili v předstihu - ještě před ministerským schválením. "Po pěti letech tahanic zvítězil zdravý rozum," prohlásil Klein. Firma Depozit Bohemia má teď otevřený asi hektarový prostor k těžbě na sedm let. Z pohledu znalců patří lokalita k nejvzácnějším a nejvydatnějším nalezištím vltavínů. Podle zákona musí těžařská společnost odevzdávat státu desátek - tedy deset procent ze zisku. Obec Besednice pak z této částky dostane zpět sedmdesát procent odevzdaných peněz. Odborníci ale upozorňují na to, že denní množství vytěžených vltavínů je prakticky nekontrolovatelné. "Starosta tvrdí, že zvítězil zdravý rozum, ale pravdou je opak. Zvítězily partajní a mocenské zájmy a zároveň s nimi nevymahatelnost práva," shrnul Vladimír Molek ze sdružení pro záchranu krajiny Calla.
</TEXT>
</DOC>
<DOC>
<DOCID>MF-20020506208</DOCID>
<DOCNO>MF-20020506208</DOCNO>
<DATE>05/06/02</DATE>
<TITLE>
Kempy poblíž Vltavy ožily
</TITLE>
<TEXT>
Větřní, Kvilda - Menší návštěvnost oproti očekávání zažily o víkendu tábořiště a turistické oblasti. Správci kempů a šumavského parku se shodují na tom, že část lidí odradily předpovědi počasí, které hlásily bouřky a déšť. Opak byl pravdou. "Už tři dny u nás ani nekáplo," uvedla Dana Zývalová z informačního střediska správy parku v Kvildě. Za sobotu a neděli navštívily střediska asi dvě stovky lidí. Skutečný počet návštěvníků Šumavy, mezi nimiž převažovali cyklisté, byl ale mnohem vyšší. Jenom na Jezerní slati se pohybovalo od soboty do neděle podle strážců parku 150 turistů, na Bučině osmdesát a u Pramenů Vltavy třicet. Vodácké kempy ožily hlavně na Vltavě. Pod Dívčím kamenem u Třísova si postavili vodáci v sobotu sedm stanů. U tábořiště Pod Čeřínem ve Větřní zakotvilo zhruba jednou tolik vodáků. Poplatky za táboření se zde zatím nevybírají, navíc už funguje stánek s občerstvením. Více vodáků očekávají správci tábořišť ve druhé polovině května.
</TEXT>
</DOC>
<DOC>
<DOCID>MF-20020506209</DOCID>
<DOCNO>MF-20020506209</DOCNO>
<DATE>05/06/02</DATE>
<TEXT>
Vodáci, které neodradilo včerejší proměnlivé počasí, projíždějí rožmberským jezem.
</TEXT>
</DOC>
<DOC>
<DOCID>MF-20020506210</DOCID>
<DOCNO>MF-20020506210</DOCNO>
<DATE>05/06/02</DATE>
<TITLE>
Tělocvična posloužila k agitaci
</TITLE>
<HEADING>
VOLBY 2002
</HEADING>
<TEXT>
Suchdol nad Lužnicí - Velké tažení sociálních demokratů za voliči zažilo v sobotu Jindřichohradecko. Kromě mítinku v Hradci se straničtí lídři v čele s místopředsedou vlády Vladimírem Špidlou ukázali v Suchdole nad Lužnicí, kde otevřeli novou tělocvičnu. Tuto návštěvu ovšem využili k volební kampani. Program sliboval představení nadstandardního sportovního zařízení. Stal se však záležitostí politiků a voleb. V tomto sále zůstaly dvě stovky návštěvníků jen deset minut. Po tu dobu se mohli občané dívat z ochozu na Vladimíra Špidlu, senátora a šéfa odborářů Milana Štěcha a představitele okresního úřadu a poslouchat jejich slova obdivu. "Toto dílo je součástí školy a škola je srdce každé obce. Jsem rád, že se ke stavbě využilo peněz ze státního rozpočtu," připomněl Špidla. Ačkoliv ještě před odchodem z tělocvičny místopředseda vlády a ministr práce Špidla uvedl, že zpolitizovat takovou událost by bylo nevkusné, za pár minut v zaplněné školní jídelně už mluvil jako předseda sociálních demokratů. Popsal politickou scénu, odsoudil ODS jako stranu destrukce sociálního státu a pochválil vládu, že vyvedla zemi z krize. Za nejbližšího kandidáta na vyjednávání ČSSD o koalici označil lidovce. Vrcholem diskuse, kdy Špidla odpovídal například na otázky o důchodu, se stalo oslavné vystoupení místního představitele ČSSD, který nazval Špidlu architektem socialismu, neúnavným bojovníkem a velkým přítelem Suchdola nad Lužnicí. "Program byl takový, jaký jsme udělali," komentoval slavnost později starosta tříapůltisícové obce Jan Paďourek. Proč v tělocvičně nepadla ani zmínka o výši investice a době stavby? "Na některé věci nebyl čas vzhledem k důležitosti návštěvy," shrnul starosta. Tělocvična v prvním patře rozsáhlého objektu, který je součástí školy, má podle něho i se školní jídelnou hodnotu padesát milionů korun, které získala obec jako přímou dotaci od státu.
Suchdol nad Lužnicí - Velké tažení sociálních demokratů za voliči zažilo v sobotu Jindřichohradecko. Kromě mítinku v Hradci se straničtí lídři v čele s místopředsedou vlády Vladimírem Špidlou ukázali v Suchdole nad Lužnicí, kde otevřeli novou tělocvičnu. Tuto návštěvu ovšem využili k volební kampani. Program sliboval představení nadstandardního sportovního zařízení. Stal se však záležitostí politiků a voleb. V tomto sále zůstaly dvě stovky návštěvníků jen deset minut. Po tu dobu se mohli občané dívat z ochozu na Vladimíra Špidlu, senátora a šéfa odborářů Milana Štěcha a představitele okresního úřadu a poslouchat jejich slova obdivu. "Toto dílo je součástí školy a škola je srdce každé obce. Jsem rád, že se ke stavbě využilo peněz ze státního rozpočtu," připomněl Špidla. Ačkoliv ještě před odchodem z tělocvičny místopředseda vlády a ministr práce Špidla uvedl, že zpolitizovat takovou událost by bylo nevkusné, za pár minut v zaplněné školní jídelně už mluvil jako předseda sociálních demokratů. Popsal politickou scénu, odsoudil ODS jako stranu destrukce sociálního státu a pochválil vládu, že vyvedla zemi z krize. Za nejbližšího kandidáta na vyjednávání ČSSD o koalici označil lidovce. Vrcholem diskuse, kdy Špidla odpovídal například na otázky o důchodu, se stalo oslavné vystoupení místního představitele ČSSD, který nazval Špidlu architektem socialismu, neúnavným bojovníkem a velkým přítelem Suchdola nad Lužnicí. "Program byl takový, jaký jsme udělali," komentoval slavnost později starosta tříapůltisícové obce Jan Paďourek. Proč v tělocvičně nepadla ani zmínka o výši investice a době stavby? "Na některé věci nebyl čas vzhledem k důležitosti návštěvy," shrnul starosta. Tělocvična v prvním patře rozsáhlého objektu, který je součástí školy, má podle něho i se školní jídelnou hodnotu padesát milionů korun, které získala obec jako přímou dotaci od státu.
</TEXT>
</DOC>
<DOC>
<DOCID>MF-20020506211</DOCID>
<DOCNO>MF-20020506211</DOCNO>
<DATE>05/06/02</DATE>
<TITLE>
Vysokoškoláků v kraji podle statistiky přibylo
</TITLE>
<TEXT>
Jižní Čechy - Loňské sčítání obyvatel ukázalo, že proti roku 1991 stoupl v jižních Čechách počet vysokoškoláků o jedno a půl procenta. Dnes má tento diplom téměř osm procent obyvatel regionu. Ze statistických údajů z března minulého roku vyplývá, že vysokoškoláci v jižních Čechách dávají přednost životu ve větších městech. Nejméně vysokoškoláků žije v Prachaticích a nejvíc v Českých Budějovicích, kde přibližně každý šestý obyvatel studoval na univerzitě či vysoké škole. Budějovice v tom předstihly Plzeň či Pardubice a Zlín. Srovnatelně velký Hradec Králové, kde je také tradice vysokoškolského studia, porazil Budějovice o jeden a půl procentního bodu. Lidé s vysokoškolským diplomem mají větší šanci najít si lepší místo. "Obecně je to pravda. Přímo v konkrétní lokalitě záleží na skladbě tamějšího hospodářství, na dopravním spojení a dalších faktorech," vysvětlil Jan Krch ze strakonického úřadu práce. Toto okresní město patří na předposlední příčku pomyslného žebříčku vzdělání.
Strakonicko je průmyslově zemědělský kraj. "Je tady i horší spojení a také zdejší lidé nejsou takoví patrioti jako třeba v Písku. To znamená, že se vysokoškoláci méně vracejí," uvedl Jan Krch, který na Úřadu práce ve Strakonicích vede odbor trhu práce. Podle něho mají uchazeči o práci, kteří dosáhli pouze základního vzdělání, mnohem menší šanci získat zaměstnání. "Svoji roli hraje i motivace. Rozdíl mezi minimální mzdou a sociálními dávkami tyto lidi příliš nenutí k hledání práce," konstatoval Krch. Skutečnost, že ve městě nebo v obci žijí vzdělaní obyvatelé, si pochvalují také zástupci městských samospráv. Tito lidé se totiž více zajímají o dění v obci. "Pro město je to lepší. I když třeba někteří vysokoškoláci nechtějí kandidovat, snažíme se je zapojit do různých komisí. Tak můžeme využívat jejich vědomostí a zkušeností," řekl starosta Protivína Jan Vojík. Absolventi vysokých škol tak v Protivíně zasedají v kulturní či ve stavební komisi. Vysokoškolské vzdělání lze dosud získat ve třech městech. Jihočeská univerzita má své hlavní sídlo v Českých Budějovicích, ale již deset let působí v Táboře její katedra cestovního ruchu. V Jindřichově Hradci vznikla v roce 1994 fakulta managementu, která je součástí pražské vysoké školy ekonomické. V Písku bylo v loňském akademickém roce zahájeno studium programu celoživotního vzdělávání Univerzity třetího věku. "V tomto městě se jednalo i o možnosti studia oboru lesnictví pod křídly zemědělské fakulty. V Nových Hradech zahajuje činnost Ústav fyzikální biologie Jihočeské univerzity," uvedl pracovník univerzity Josef Havlík. Starosta Nových Hradů František Štangl očekává, že nové pracoviště oživí město. "Jsme rádi, že sem univerzita a akademie věd přišly. Kromě oživení města doufáme, že tyto instituce přinesou pracovní příležitosti a využití zámku," řekl.
- ČESKÉ BUDĚJOVICE - JIHOČESKÁ UNIVERZITA má pět fakult: biologickou, pedagogickou, teologickou, zdravotně sociální a zemědělskou.
- TÁBOR - KATEDRA CESTOVNÍHO RUCHU v tříletém bakalářském studiu vychová absolventy připravené pro činnost podnikatelů, pro funkce manažerů v podnicích služeb a cestovního ruchu. Má i pětileté inženýrské studium obchodně-podnikatelského oboru se specializací na cestovní ruch.
- JINDŘICHŮV HRADEC - FAKULTA MANAGEMENTU patří pod Vysokou školu ekonomickou v Praze. Denní i kombinované studium.
Jak vzdělaní jsou Jihočeši?
(v procentech na počet obyvatel nad patnáct let)
město vysokoškolské vzdělání úplné středoškolské vzdělání základní vzdělání
České Budějovice 12,9 32,0 17,5
Český Krumlov 9,5 27,4 22,4
Jindřichův Hradec 9,7 29,0 20,2
</TEXT>
</DOC>
<DOC>
<DOCID>MF-20020506212</DOCID>
<DOCNO>MF-20020506212</DOCNO>
<DATE>05/06/02</DATE>
<TITLE>
Kabriolet budil pozornost
</TITLE>
<TEXT>
Vyšší Brod - Šestý ročník setkání historických vozidel v kempu ve Vyšším Brodě nabízel více než stovku exponátů. Diváci, jichž na tuto akci pořádanou ve spolupráci se zdejším Poštovním muzeem přišlo kolem patnácti set, si mohli prohlédnout mimo jiné staré volkswageny, anglické automobily ze 60. a 70. let a desítky historických motocyklů. Největší úspěch ovšem sklízel malý kabriolet z Českobudějovicka. Roku 1938 ho vyrobil František Mareš z Českých Budějovic pro svého syna. Kabriolet připomínal spíše pouťovou atrakci - na délku má zhruba dva metry a v nejvyšším bodě dosahuje dospělým tak po kolena. Mnozí diváci nevěřili, že ta hračka dokonce jezdí. "Samozřejmě, že to má motor," usmíval se Emil Roděj z Hluboké u Borovan na Českobudějovicku, který vozítko vlastní společně s kolegou Radovanem Ambrožem. Aby Ambrož dokázal, že prakticky na koleni postavený kabriolet je funkční, nasoukal se do kabinky a vykroužil po kempu dvě kola. "Jakou má spotřebu? Tak dva litry, ale řekl bych, že toho benzinu při jízdě víc vyprchá, než se projede," smál se Ambrož. Pozoruhodný kousek z českobudějovické produkce získali oba fandové veteránů náhodou. Přijeli se ke komusi podívat do stodoly na staré motorky. Jenže kromě pár tuctových poválečných "kejvaček" je nic nezaujalo. Zpozorněli až ve chvíli, kdy zahlédli zpod převrácené almary vyčuhovat devítipalcová kolečka. "Oprášili jsme to a tam jsme zjistili, že je to autíčko, které vyrobil nějaký pan František Mareš z Českých Budějovic a karoserii na něj dodali bratři Gottvaldové," vybavil si Roděj. Ambrožovi pak trvalo asi čtyři měsíce, než dal vůz téměř do původního stavu "Se synem pana Mareše jsme se setkali nedávno a předváděli jsme mu, jak autíčko po renovaci vypadá. Byl ohromně nadšený a dojatý," vybavil si Emil Roděj setkání s mužem, který v kabrioletu za mládí jezdil po válce k muzice do Ledenic.
Do kempu ve Vyšším Brodě v sobotu přijelo více než sto historických vozidel.
</TEXT>
</DOC>
<DOC>
<DOCID>MF-20020506213</DOCID>
<DOCNO>MF-20020506213</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<GEOGRAPHY>Strakonice</GEOGRAPHY>
<TEXT>
Radnice zaplatí ukradené vybavení
Město doplatí domovu důchodců na Jezárkách zhruba třicet tisíc korun na nákup vybavení, které z domova vloni odcizil zaměstnanec bezpečnostní agentury, jež měla celý objekt střežit. Muž, který měl tehdy na starosti ochranu budovy, sám odcizil nádobí, sprchové hadice, bavlněné pleny či množství tekutého mýdla. Provinilce v současné době stíhá policie. (ton)
</TEXT>
<HEADING>
Přední Výtoň - Turisté dostanou kompletní informace
</HEADING>
<TEXT>
Ve výtoňském areálu letních sportů byla otevřena nová prodejna turistických potřeb, v níž lidé dostanou i základní informační servis. Od začátku července tam začne fungovat i standardní infocentrum. "Návštěvníci výtoňského infocentra získají ucelený soubor turistických informací nejen o Lipensku, ale o celém regionu. Prodejnu jsme otevřeli v předstihu proto, aby se infocentrum uživilo," uvedl František Jakubec z Občanského sdružení Přední Výtoň. (lim)
</TEXT>
<HEADING>
Křtěnov - Energetikům vybuchla rozvodna
</HEADING>
<TEXT>
Technická závada způsobila podle vyšetřovatelů v sobotu ráno havárii na rozvodně transformátoru ve Křtěnově na Českobudějovicku. Transformátor nejprve poničil výbuch a potom následný požár, který likvidovala jednotka hasičů z Temelína. Vedoucí rozvoden potvrdil, že ohnisko požáru vzniklo v krčku proudového transformátoru, kde se zřejmě poškodila izolace a proud pronikl na kostru zařízení. Škodu odhadl na 200 tisíc korun. Operační důstojník policie Josef Šupler poznamenal, že závada neovlivnila dodávky proudu veřejnosti ani na staveniště firmy Vodní stavby. (tš)
Prachatice - Motorky jezdily přes dvě stě v hodině
Více než dva a půl tisíce diváků přilákal letos jarní motosprint dvojic, který pořádali už pátým rokem na silnici u Žernovic prachatičtí motorkáři. Nejrychlejším mužem, alespoň podle záznamů policejního radaru v cíli, byl letos motocyklový závodník Ondřej Lelek z Prahy, který jel na konci čtyřsetmetrového úseku na své Suzuki GSXR 1000 rychlostí 214 kilometrů v hodině, a vyhrál tak speciálně vypsanou soutěž. "Nemohu mluvit za diváky, ale já považuji letošní ročník za vydařený. Žádné problémy se nevyskytly," pochvaloval si po závodech jeden z organizátorů František Binka. (ton)
</TEXT>
</DOC>
<DOC>
<DOCID>MF-20020506214</DOCID>
<DOCNO>MF-20020506214</DOCNO>
<DATE>05/06/02</DATE>
<TITLE>
Volarsko uctilo oběť války
</TITLE>
<TEXT>
Poslední Američan, který padl za války na Volarsku, dostal pomník
Pětatřicetiletý rodák z Dorchesteru v Nebrasce Charles Havlat, který se stal oficiálně poslední americkou obětí druhé světové války na Volarsku, má od soboty kousek za Volary cestou na Strážný kamenný pomník.
Volary - Na slavnostní odhalení pomníku Charlesi Havlatovi přijely v amerických vojenských vozidlech stovky členů plzeňského Millitary car Clubu. Osobně se dostavil americký velvyslanec v České republice Craig R. Stapleton. "Chtěl bych poděkovat za to, jak jste uctili památku našeho vojáka, který pomáhal osvobozovat tuto zemi," řekl. Podle amerického velvyslance je to o to symboličtější, že se jednalo o Američana s českými předky. Bylo 7. května 1945, když Čechoameričan Charles Havlat u Stögrovy Huti na Volarsku padl během průzkumné jízdy v krátké přestřelce s německými vojáky. Stalo se tak pouhých deset minut před tím, než na obě strany dorazila zpráva o ukončení bojů na všech frontách. Vůbec první myšlenka postavit na Volarsku pomník poslední oběti války vznikla asi před dvěma lety. Tehdy Richard Praus, dnes mluvčí Millitary Car Clubu, objevil společně s historikem Radimem Košíčkem při pátrání v historických materiálech záznam bývalého amerického vojáka Bernarda Robinsona, který popsal ve svých vzpomínkách smrt posledního padlého Američana během osvobozování Volar. "Pak už jsme začali shánět další materiály, kontaktovali jsme bývalé válečné veterány v Americe," vybavil si Richard Praus. Dlouho totiž panovala nejistota, kde přesně Havlat padl. Někdo uváděl právě místo u Stögrovy Huti, jiní situovali dramatické okamžiky blíž k Prachaticím, k mostku u Blažejovic. "I sami veteráni se ve svých výpovědích rozcházeli," upozornil Praus. Pak pomohla víceméně náhoda. Kdosi zmínil jméno Vilibalda Placha, syna slovenského důstojníka a německé matky, kteří bydleli za války právě ve Volarech. Plach, tehdy patnáctiletý, jednoznačně potvrdil, že Havlat skonal opravdu v těch místech, kde má dnes pomník. Připomenout si místo, kde Charles Havlat padl, přijela z moravských Bučovic i Zdeňka Krejčí, jeho příbuzná. "Je to všechno o to dojemnější, že se o nich muselo několik desetiletí mlčet," prohlásila sestra matky zastřeleného vojáka.
VZPOMÍNKA NA POSLEDNÍ VÁLEČNOU OBĚŤ
Poblíž Stögrovy Huti na Volarsku lidé v sobotu odhalili pomník poslední oběti války, kterou se stal Američan Charles Havlat.
</TEXT>
</DOC>
<DOC>
<DOCID>MF-20020506215</DOCID>
<DOCNO>MF-20020506215</DOCNO>
<DATE>05/06/02</DATE>
<TITLE>
Cibrián si udělal výlet po Šumavě
</TITLE>
<GEOGRAPHY>Vimperk</GEOGRAPHY>
<TEXT>
Malý výlet po Národním parku Šumava připravil o víkendu Rotary klub sdružující české a německé podnikatele pro velvyslance Delegace pro Evropskou unii v České republice Ramiro Cibriána. Členové Rotary klubu ho totiž přizvali k podpisu smlouvy se Správou Národního parku Šumava, které věnovali v sobotu dopoledne 250 tisíc korun na opravu božích muk a kamenných kapliček na území národního parku, které nějakým způsobem ovlivnily v minulosti česko-německé vztahy, a zároveň si společně některé lokality prošli. "K těmto penězům přidáme našich dvě stě padesát tisíc a všechno věnujeme na opravy ještě letos," uvedl ředitel Správy Národního parku Šumava Ivan Žlábek. Park podle něj opravuje tyto kamenné artefakty už třetím rokem a investoval do nich už jeden a půl milionu korun.
Vimperk - Malý výlet po Národním parku Šumava připravil o víkendu Rotary klub sdružující české a německé podnikatele pro velvyslance Delegace pro Evropskou unii v České republice Ramiro Cibriána. Členové Rotary klubu ho totiž přizvali k podpisu smlouvy se Správou Národního parku Šumava, které věnovali v sobotu dopoledne 250 tisíc korun na opravu božích muk a kamenných kapliček na území národního parku, které nějakým způsobem ovlivnily v minulosti česko-německé vztahy, a zároveň si společně některé lokality prošli. "K těmto penězům přidáme našich dvě stě padesát tisíc a všechno věnujeme na opravy ještě letos," uvedl ředitel Správy Národního parku Šumava Ivan Žlábek. Park podle něj opravuje tyto kamenné artefakty už třetím rokem a investoval do nich už jeden a půl milionu korun.
</TEXT>
</DOC>
<DOC>
<DOCID>MF-20020506216</DOCID>
<DOCNO>MF-20020506216</DOCNO>
<DATE>05/06/02</DATE>
<TITLE>
Dačická kuželna bude moderní
</TITLE>
<GEOGRAPHY>Dačice</GEOGRAPHY>
<TEXT>
Radní Dačic vzali na vědomí informaci o výběru dodavatele pro třetí etapu výstavby kuželny Tělovýchovné jednoty Centropen Dačice. Dodavatelem bude firma Stavcent z Jindřichova Hradce. "Rozhodnutím zastupitelstva města poskytneme na tuto akci příspěvek 1,4 milionu korun, čímž umožníme dokončení kuželny na nejmodernější úrovni," uvedl starosta Jan Jelínek.
Dačice - Radní Dačic vzali na vědomí informaci o výběru dodavatele pro třetí etapu výstavby kuželny Tělovýchovné jednoty Centropen Dačice. Dodavatelem bude firma Stavcent z Jindřichova Hradce. "Rozhodnutím zastupitelstva města poskytneme na tuto akci příspěvek 1,4 milionu korun, čímž umožníme dokončení kuželny na nejmodernější úrovni," uvedl starosta Jan Jelínek.
</TEXT>
</DOC>
<DOC>
<DOCID>MF-20020506217</DOCID>
<DOCNO>MF-20020506217</DOCNO>
<DATE>05/06/02</DATE>
<TITLE>
Hliníkové plechy změnily adresu
</TITLE>
<GEOGRAPHY>Borek</GEOGRAPHY>
<TEXT>
Padesát hliníkových plechů v ceně sto tisíc korun postrádá jejich majitel - Správa státních hmotných rezerv se sídlem v Borku u Českých Budějovic. Správci, kteří nahlásili škodu policistům, uvedli, že majetek jim někdo ukradl v zatím v nezjištěné době. Zloděj se dostal do skladu v areálu a kromě plechů odvezl i sedm kovových regálů.
Borek - Padesát hliníkových plechů v ceně sto tisíc korun postrádá jejich majitel - Správa státních hmotných rezerv se sídlem v Borku u Českých Budějovic. Správci, kteří nahlásili škodu policistům, uvedli, že majetek jim někdo ukradl v zatím v nezjištěné době. Zloděj se dostal do skladu v areálu a kromě plechů odvezl i sedm kovových regálů.
</TEXT>
</DOC>
<DOC>
<DOCID>MF-20020506218</DOCID>
<DOCNO>MF-20020506218</DOCNO>
<DATE>05/06/02</DATE>
<TITLE>
Zloděj odnesl šedesát tisíc
</TITLE>
<GEOGRAPHY>Strakonice</GEOGRAPHY>
<TEXT>
Policisté hledají zatím neznámého pachatele, který kradl v noci na sobotu v domě ve Strakonicích. Majitel domu totiž přišel v sobotu na ztrátu peněz, které měl v neuzamčené zásuvce komody umístěné v obývacím pokoji. Postrádá 29 tisíc korun a 980 eur, vše v hodnotě 58 400 korun.
Strakonice - Policisté hledají zatím neznámého pachatele, který kradl v noci na sobotu v domě ve Strakonicích. Majitel domu totiž přišel v sobotu na ztrátu peněz, které měl v neuzamčené zásuvce komody umístěné v obývacím pokoji. Postrádá 29 tisíc korun a 980 eur, vše v hodnotě 58 400 korun.
</TEXT>
</DOC>
<DOC>
<DOCID>MF-20020506219</DOCID>
<DOCNO>MF-20020506219</DOCNO>
<DATE>05/06/02</DATE>
<TITLE>
V Temelíně začaly závěrečné testy
</TITLE>
<GEOGRAPHY>Temelín</GEOGRAPHY>
<TEXT>
Pracovníci jaderné elektrárny Temelín zahájili o víkendu závěrečné dynamické testy poslední etapy energetického spouštění prvního bloku. Podle mluvčího elektrárny Milana Nebesáře budou dynamické zkoušky, při nichž personál prověřuje funkčnost všech systémů při simulovaných poruchách a nestandardních stavech, pokračovat i tento týden. "Dynamické testy byly zaměřeny především na sledování teplotních charakteristik při chodu různého počtu hlavních cirkulačních čerpadel," řekl mluvčí. Doplnil, že personál podle potřeb testů měnil výkon reaktoru. Poslední série více než deseti dynamických zkoušek, po níž čeká temelínský blok šestidenní komplexní vyzkoušení a zkušební provoz, prověří chování prvního bloku při extrémních výkyvech výkonu reaktoru. Není proto vyloučeno, že některá ze zkoušek skončí výpadkem bloku.
Temelín - Pracovníci jaderné elektrárny Temelín zahájili o víkendu závěrečné dynamické testy poslední etapy energetického spouštění prvního bloku. Podle mluvčího elektrárny Milana Nebesáře budou dynamické zkoušky, při nichž personál prověřuje funkčnost všech systémů při simulovaných poruchách a nestandardních stavech, pokračovat i tento týden. "Dynamické testy byly zaměřeny především na sledování teplotních charakteristik při chodu různého počtu hlavních cirkulačních čerpadel," řekl mluvčí. Doplnil, že personál podle potřeb testů měnil výkon reaktoru. Poslední série více než deseti dynamických zkoušek, po níž čeká temelínský blok šestidenní komplexní vyzkoušení a zkušební provoz, prověří chování prvního bloku při extrémních výkyvech výkonu reaktoru. Není proto vyloučeno, že některá ze zkoušek skončí výpadkem bloku.
</TEXT>
</DOC>
<DOC>
<DOCID>MF-20020506220</DOCID>
<DOCNO>MF-20020506220</DOCNO>
<DATE>05/06/02</DATE>
<TITLE>
Regulační plán počítá s připomínkami obyvatel
</TITLE>
<TEXT>
Českobudějovický magistrát představí od příštího týdne návrh změn, které se dotknou zejména dopravy v centru města
České Budějovice - Od 13. května českobudějovický magistrát veřejně představí návrh regulačního plánu centra města. Diskutovaná koncepce vzniká od roku 1994 a některé její původní myšlenky jsou zastaralé. Plán dotáhla do finále dvojice architektů Dagmar Polcarová a Jiří Brůha. Autoři tvrdí, že projekt omezily mantinely takzvaného souborného stanoviska, které odsouhlasila rada města a zastupitelé v roce 1998. Je v něm však prostor pro určité změny i podle připomínek obyvatel. "Za souborné stanovisko jsme ale nemohli jít," upozornil Brůha.
</TEXT>
<HEADING>
Jak regulační plán vznikal?
</HEADING>
<TEXT>
V roce 1994 vypracovala pražská firma AR systém první průzkumy a první koncept. Ten ale tehdejší radnice odmítla jako celek. Až potom jsme byli osloveni my a Ateliér 8000. Vycházeli jsme z původních dokumentů, z průzkumů a rozborů a z územně hospodářských zásad. Vlastně z požadavků města.
</TEXT>
<HEADING>
Oproti předchůdcům jste měli výhodu.
</HEADING>
<TEXT>
Je pravda, že jsme věděli, co město v regulačním plánu nechce, ale zase jsme přesně nevěděli, co chce. To říkám nadneseně. Svůj koncept jsme odevzdali koncem roku 1998. Město vydalo souborné stanovisko, což byl návod, jak dokončit regulační plán do formy návrhu, což je současná fáze. Koncept schválilo tedy už současné zastupitelstvo. Z toho není úniku, jedině kdyby rada schválila změny stanoviska.
Znamená to, že zastupitelé dostanou materiál, který si už schválili?
V roce 1998 už mohli koncept napadnout zastupitelé i obyvatelé, protože byl také vyvěšený třicet dní k připomínkování.
Zatím to ale vypadá, že připomínek bude ještě víc.
Po roce 1998 začaly práce na územním plánu města. Hledala se metodika. Mezi konceptem a návrhem regulačního plánu tím vznikla asi dvouletá pauza. To je podle nás příčinou, že se některé věci zase připomínkují. Lidé se mezitím rozhlédli, změnila se dopravní situace a mnoho obyvatel má pocit, že se zase začíná od začátku.
</TEXT>
<HEADING>
Nakolik mohou ovlivnit připomínky podobu návrhu plánu?
</HEADING>
<TEXT>
Od lidí, kteří pracují nebo žijí v centru města, jsou vždycky podnětné a pořád je v plánu prostor k určitým úpravám. Ačkoliv platí čtyři roky staré usnesení, radnice si je vědomá dvouleté pauzy a bude dávat mnohem víc prostoru veřejnosti. Podle našeho názoru vznikne ještě čistopis plánu, do kterého se mohou zahrnout důležité připomínky.
Připomínky už obyvatelé řekli. Vadí jim, že Krajinská ulice se podle návrhu změní z pěší zóny na obytnou, kde mohou jezdit auta, že se zvýší hladina v Mlýnské stoce, že je málo parkovacích míst, ale také moc aut v centru.
Mlýnská stoka by se měla vrátit do podoby dvacátých let, to znamená, že navržená hladina už tu byla. Přesto žádáme dlouhodobý geologický průzkum a průzkum propustnosti stoky. Krajinskou ulici by měly rozdělit dva úseky. Mezi Mariánským náměstím a Hroznovou ulicí by měla být obytná zóna, kde budou mít pěší přednost, ale zároveň sem mohou vjet vozidla. Od křižovatky s Hroznovou už budou muset vozidla odbočit, dál zůstává pěší zóna.
V tomto úseku ale mají být parkovací místa.
Majitelé domů volají po parkování. Jak a pro koho se parkovací místa využijí, to řekne teprve vyhláška magistrátu.
</TEXT>
<HEADING>
Řešíte také auty zahlcené náměstí Přemysla Otakara II.?
</HEADING>
<TEXT>
Navrhovali jsme pod náměstím podzemní parkoviště. Rada to ale pozastavila. Vyšlo, že vzhledem ke složitým geologickým podmínkám by to bylo nereálné. Jiná varianta je, že místo dnešních asi tří set zaparkovaných aut jich bude stát na náměstí jen polovina. Navíc po obvodu vnitřního města chceme parkovací domy. Jeden na dvoře Mariánských kasáren, další pod Mariánským náměstím, pod Senovážným náměstím, dále naproti věznici, na místě likvidovaných mrazíren a u Všesportovní haly. Dohromady s kapacitou až 1800 míst v dosahu tří až pěti minut pěší chůze.
Domníváte se, že to postačí k omezení vjezdu do centra?
Dnes nikdo nebrání autům projíždět historickou částí města. Máme záměr, že do centra se bude vjíždět jen jedním směrem ze severu, ulicí U Černé věže, a výjezd bude Českou. Z jihu se vjede ulicí Karla IV. a vyjede eventuelně Biskupskou. Parkovací automaty na náměstí fungují podle mě špatně. Jsou levné a kontrola nad nimi je minimální. Zjistilo se, že jejich využitelnost je třicetiprocentní, a to se musí zlepšit.
Obchody v centru nejdou zásobovat. Všude jsou značky se zákazem zastavení. Chodníky jsou široké na úkor silnice.
Značky jsou věcí dopravní policie. Chodníky jsou prioritní. Pokud chceme znovu z obytnit vnitřní město, souvisí s tím i chodníky. Město by se mělo víc otevřít pro pěší a cyklisty.
Jenomže v centru ubývají obchody se základními potravinami. Jak potom v něm mohou lidé bydlet?
Záleží, jakým zásobovacím vozem dodavatelé jezdí. Avie tam neprojede, menší auta ano. Těžší vozidla než tři a půl tuny by do centra vůbec neměla jezdit. Můj názor je, že v ulici U Černé věže by měla být vyhrazena parkovací místa pro zásobování. V pruhu, kde dnes stojí osobní auta. To je ale věcí vyhlášky. Prodejci by se měli domluvit na zásobovací době. Podobně to funguje třeba na Praze 1.
V parku Na Sadech se objevily značky, které umožňují vjezd cyklistům na chodníky.
V regulačním plánu je jasně řečeno, že okruh pro cyklisty má vést v pruhu kolem Mlýnské stoky a ne je pouštět přímo do parku. Mně takové řešení připadá strašně nebezpečné, zvláště, když je park jedním z mála míst, kde se může chodit s kočárem a s dětmi.
Počítáte s hromadnou dopravou do centra? Mluví se i o trase koněspřežky.
Uvažujeme o tom, že do centra pojede malý bezbariérový autobus hromadné dopravy. Jel by ulicí Karla IV. a vyjížděl Biskupskou. Chceme umožnit lidem, kteří mají potíže s pohybem, aby se dostali například na magistrát a na náměstí. Koněspřežní železnice by měla vést od Mlýnské ulice, částečně Českou a Radniční, kolem náměstí a ven asi Krajinskou. První etapou je trasa bez kolejí.
Silným kritikem regulačního plánu je skupina obyvatel kolem Sdružení majitelů historických domů. Tvrdí, že celý proces zastaví.
Jsem rád, že vůbec existuje skupina lidí, kterým není lhostejné dění ve městě. Vítám i jejich návrh, že se budou angažovat při stavbě parkovacího domu. Nabízel jsem jim několikrát schůzku a spolupráci, bohužel k tomu nedošlo. Uvažuji, že sám se do tohoto sdružení přihlásím, abych měl možnost vysvětlovat záměry, a ne aby jeho členové poslouchali jen zkreslené názory.
</TEXT>
</DOC>
<DOC>
<DOCID>MF-20020506221</DOCID>
<DOCNO>MF-20020506221</DOCNO>
<DATE>05/06/02</DATE>
<TITLE>
Strukturu středních škol a učilišť určí potřeby praxe
</TITLE>
<TEXT>
České Budějovice - Krajští úředníci připravují plán, který sloučí některé střední školy a učiliště. Zástupce hejtmana Karel Vachta totiž usiluje o to, aby kraj vynakládal peníze na školství efektivněji.
Vědí krajští úředníci, jaké profese budou podniky a podnikatelé v budoucnu potřebovat?
Rozeslali jsme dva a půl tisíce dotazníků na podnikatelské subjekty v Jihočeském kraji. Chtěli jsme zjistit jejich budoucí potřeby. Zatím nám odpověděla asi pětina otázaných, proto jsme uzávěrku posunuli o měsíc. Potřebám podniků chceme uzpůsobit strukturu našich škol.
</TEXT>
<HEADING>
Budete tedy učiliště rušit?
</HEADING>
<TEXT>
Odhaduji, že v regionu je pětina míst na učilištích a středních školách nadbytečná. Setkal jsem se s obory, které studuje v ročníku čtveřice žáků. Zatím jsme zrušili jen jedno učiliště. Některé školy sloučíme. Bolestivé budou i změny oborů. Nemůže se nám stát, že máme totožný obor na sedmi školách v kraji, přitom ho dohromady studuje čtyřicet žáků. To si nemůžeme dovolit.
</TEXT>
<HEADING>
Očekáváte protesty učitelů nebo spíše rodičů?
</HEADING>
<TEXT>
Všech. Více potíží to způsobí učitelům. Kantorská místa ubudou. V řadě případů to bude znamenat dojíždění za prací nebo stěhování. Ale v rámci kraje to přinese úspory.
Můžete obecně popsat školy, kterých se toto slučování bude týkat?
Jsou to většinou učiliště, která po roce 1989 ztratila původní orientaci na zemědělství. Dnes se tam učí obory jako obchodní manager, prodavačka atd. Mají málo žáků, takže nevyužívají celou svou kapacitu.
Kdy zveřejníte změny, které se týkají středních škol zřizovaných krajským úřadem?
Chci první návrh předložit radě o prázdninách. Bude se týkat sloučení škol. Změny oborů budou následovat. Chceme postupovat v součinnosti s řediteli škol. Pokud se však s nimi nedohodneme, budeme náš návrh prosazovat i proti vůli ředitelů.
Písek počítá s tím, že získá univerzitní pracoviště. Může městu kraj v tomto snažení pomoci?
Významně. Ministerstvo školství bude chtít při zřízení takového pracoviště souhlas kraje. Pokud tam budou podmínky, já bych tomu nebránil. Máme dobré zkušenosti třeba s jindřichohradeckou fakultou vysoké školy ekonomické.
</TEXT>
<HEADING>
Pociťuje kraj nedostatek odborníků v nějakém oboru?
</HEADING>
<TEXT>
Chybí nám vysoká škola technického směru. Zde je ale dobře nakročeno. Vyšší odborná škola na Okružní ulici je blízko k získání akreditace na vysokoškolské studium. Podporujeme to, jsme totiž zřizovatelem této školy a zpočátku se bude učit v prostorách, které patří kraji.
Řekl jste, že škola je blízko k získání akreditace. Kdy se začne učit?
Učit se začne patrně v roce 2003. Na škole budou studovat strojaři, nejprve v bakalářském studiu.
To je jediný způsob, jakým chce kraj zvrátit nedostatek odborníků ve strojírenství?
Automobilní škola v Českých Budějovicích chce požádat o status vyšší odborné školy. Postupně by se mohla změnit na vysokou školu technického směru. Máme dohodu s městem, že bude v kasárnách ve Čtyřech Dvorech.
</TEXT>
</DOC>
<DOC>
<DOCID>MF-20020506222</DOCID>
<DOCNO>MF-20020506222</DOCNO>
<DATE>05/06/02</DATE>
<TITLE>
Kultura dnes
</TITLE>
<TEXT>
KINO, Libušina ul. Princezna a bojovník - německý film, Bodovi táhne na třicítku a potřebuje sehnat práci. Jeho bratr Walter má plán: chce, aby mu Bodo pomohl vyloupit banku, ve které pracuje jako hlídač. Sissi je něco přes dvacet a pracuje jako sestřička na psychiatrii. Mnozí z pacientů ji zbožňují. Osudy Boda a Sissi se protnou jednoho dne na ulici Wuppertalu ( 20.00)
BIO KOTVA, Lidická tř. Vanilkové nebe - americký film, mladý newyorský nakladatel a vyhlášený sukničkář David Aames umí žít. Proč ne, když je pohledný, charismatický mladý muž plný elánu a navíc ani zdaleka nemusí počítat každý dolar. Přesto má pocit, že mu stále něco uniká. Jedné noci potká dívku svých snů, a i když je velkým stratégem milostných pletek, vzápětí ji ztratí ( 17.30, 20.00) KINO VESMÍR, Pražská tř. Babí léto - česká vlídná nadgenerační komedie, v níž Vlastimil Brodský a Stella Zázvorková vytvářejí sehranou manželskou dvojici penzistů. Babička hostí vnoučata, je ochotna uvolnit byt synovi, který se věčně žení a rozvádí, šetří na inkaso i na pohřeb a po svém starém bláznovi žádá, aby zmoudřel. Jenže ten radši vymýšlí uličnictví se svým kamarádem. Když své kousky jednou přeženou, pod hrozbou rozvodu hrdina slíbí, že se polepší a s přítelem přeruší styky. Ale tichý, usedlý život ho netěší, zvláště když pak kamarád těžce onemocní ( 17.30, 20.00) MULTIKINO CINESTAR, nákupní Park Čtyři Dvory Úkryt ( 14.00, 16.30, 19.00, 21.30), Perníková věž ( 14.15, 16.30, 18.45), Čistá duše (21.00),Enigma ( 20.45), Impostor ( 18.30), Příšerky s.r.o. ( 14.00), Ostrovní zprávy ( 16.30, 19.30), Na křídlech vážky ( 21.30), Showtime ( 15.00, 17.15, 19.30, 21.45), Král Škorpion ( 15.30, 17.30, 19.30, 21.30), Milionový závod ( 16.00, 18.30), Návrat do Země Nezemě ( 14.00), Únos domů ( 15.30), Bulšit ( 14.30, 16.30), Hartova válka ( 21.15), Proroctví z temnot ( 17.45, 20.15) DŮM KULTURY METROPOL, Senovážné náměstí Vražda v salonním coupé (Divadlo Járy Cimrmana) - detektivní hra (divadelní sál, 17.00, 20.00) JIHOČESKÉ DIVADLO, Dr. Stejskala Jihočeské divadlo: Večer tříkrálový - slavná komedie o trojím milostném šálení a chvále bláznivosti ( 19.00) CAFÉ AMBIENT, nám. Přemysla Otakara II. Kresby Martina Ryby GALERIE MĚSÍC VE DNE, Nová ul. Kateřina Hašková: Čáry, vlnky, mandaly, Daniela Loucká: Horizonty přírody GALERIE POD KAMENNOU ŽÁBOU, Piaristické náměstí Markéta Vaňková: Louvre libre - Louvre volný (výstava obrazů) GALERIE ZLATÝ KŘÍŽ, Kněžská ul. Václav Švejcar: Cesty z labyrintu (výstava obrazů) HVĚZDÁRNA A PLANETÁRIUM, Zátkovo nábřeží Sluneční hodiny z jižních Čech - výstava fotografií Josefa Volného JIHOČESKÉ DIVADLO, Dr. Stejskala Balet v krajkách - paličkovaná krajka Zdeňka Doležala WORTNERŮV DŮM AJG, U Černé věže Vladimír Skrepl a jeho atelier na AVU Praha (výstava)
KINO J &amp; K, Vyšehrad Pianistka - film Francie a Rakouska, zralá třicátnice a brilantní profesorka klavíru Erika Kohut vede trojí život. Zatímco ve dne je váženou osobností pedagogického sboru Vídeňské konzervatoře, večer ukájí svou zvrhlou sexualitu v obchodech s nejhrubším pornem, šmírováním mileneckých párů a masochistickým sebezraňováním. Třetí podobou její existence je vypjaté soužití s tyranskou matkou, plné brutálních hádek a vášnivého usmiřování. Erika přesto dokáže udržet svůj bizarní životní styl pod kontrolou až do chvíle, než se seznámí s pohledným a talentovaným studentem Walterem ( 17.30) GALERIE KRUMLOVSKÝ MLÝN, Široká ul. Výstava historických motocyklů, Obrazy Wilhelma Fischera a Bohuslava Coufala MUZEUM MARIONET, kostel sv. Jošta, Latrán - výstava loutek zhotovených podle návrhů Mikoláše Alše VÁCLAVSKÉ SKLEPY STÁTNÍHO HRADU A ZÁMKU, IV. nádvoří Mezinárodní výstavy keramické tvorby Český Krumlov 2002 (9. ročník)
ALŠOVA JIHOČESKÁ GALERIE, zámecká jízdárna Jihočeská gotika, Nizozemské malířství 16. - 18. století, České umění 20. století - stálá expozice GALERIE KNÍŽECÍ DVŮR, nám. Čsl. armády Nataša Nenadovičová - obrazy
KINO, Linecká ul. Jedinečný - americký film ( 20.00)
KINO, 5. května Vanilkové nebe - americký film ( 17.30, 20.00)
KINO PORTYČ, Čechova ul. Formule! - americký film, mladičký a mimořádně talentovaný závodník Jimmy Bly jen těžko odolává tlaku, který s sebou nese oslnivá kariéra nového favorita velkých cen. Majitel závodního týmu proto povolává zpět do kokpitu zkušeného Joea Tanta, který má být mladému kolegovi oporou, krýt mu na okruhu záda a dovést ho k titulu mistra světa. Jejich hlavním soupeřem je dosavadní šampión Beau Brandenburg. Jimmy Bly mu nebezpečně šlape na paty a navíc začne chodit s jeho bývalou dívkou. S Tantem má Brandenburg nevyřízené účty z jedné dávné nehody. ( 17.30, 20.00) DIVADLO FRÁNI ŠRÁMKA, Tylova ul.: Oblomov (Dejvické divadlo) - jevištní adaptace románu I. A. Gončarova ( 19.30) MINIGALERIE V PATŘE, Obchod, centrum u sv. Floriana, Havlíčkovo náměstí 93: Obrazy a grafiky Jaromíra Jůna
</TEXT>
<HEADING>
KINOKAVÁRNA: Z pekla - americký film ( 20.00)
</HEADING>
<TEXT>
KINO SPEKTRUM, náměstí Tomáše Bati Bulšit - americká komedie, Janey Briggsová nosí brýle a špinavé montérky, takže ji nikdo ve škole nemá rád. Ale skrývá se v ní skutečná krása. Jake Wyler, přední hráč školního fotbalového týmu, kterého všechny (a všichni) milují, se s kamarády vsadí, že z ní udělá královnu maturitního plesu ( 17.30, 20.00) GALERIE KOVOSVIT, náměstí Tomáše Bati Žeň skupiny žen a třech chlapů - výstava obrazů
KINO, Nerudova ul. Honem! Honem! - švédská komedie, kamarádi Mans a Roro pečují o městský park. Čistit kachní rybníček a sbírat psí hovínka je vcelku nudné, ale nijak stresující. Mladíci žijí v pohodě a hlavně v přesvědčení, že jsou široko daleko největší fešáci. Monotónní běh všedních dnů se ale naruší, když se oba dostanou do problémů se ženami ( 20.00)
KINO OKO, Komenského ul. Křižovatka smrti 2 - inspektor hongkongské policie detektiv Lee a losangeleský detektiv Carter jsou nerozlučnými přáteli od doby, kdy společně zachránili dcerku čínského velvyslance ze spárů únosců. Teď jsou oba v Hong Kongu a užívají si volna. Jenomže chvíle oddechu vystřídá hektické vyšetřování. Na americké ambasádě exploduje nálož a zabije dva agenty ( 17.30, 20.00)
KINO SVĚT, náměstí Františka Křižíka Policajtka - americký film, chicagská policistka Sharon se při pronásledování zločince dostane do smrtelně nebezpečné situace. Dílem šťastné náhody jí pomůže neznámý muž, který vraha odzbrojí a zachrání Sharon život. ( 17.30), Za nepřátelskou linií - americký film, sebevědomý poručík Chris Burnett je vycvičeným specialistou na řízení bojových letadel typu F/A-18 Superhornet a skutečně špičkovým pilotem a navigátorem. Během průzkumné akce ale Burnett vyfotografuje cosi, co vidět rozhodně neměl, je sestřelen a pronásledován ( 20.00) GALERIE BASTION, Žižkova ul. Pavel Talich: Makrofotografie GALERIE INFOCENTRUM, Žižkovo náměstí: Výstava mladých architektů - Ivana Nápravníková, Petr Cimbulka, Martin Jirovský, Stanislav Kotrčka a Petr Levý
KINO SVĚTOZOR, Masarykovo náměstí Výlet - český film, absurdní příběh o tom, jak babička naplní svůj sen, matka se ke svým dcerám přestane chovat jako k dětem, dcery ke svým manželům jako k idiotům a otcův popel je rozptýlen po celé zemi a ještě dál. Půl roku po úmrtí manžela a otce se totiž rodina od babičky dozví, že si přál být pochován na rodném Slovensku. A tak vyberou den D, kdy se v novém autě a stařičkém Wartburgu vydají na cestu ( 20.00)
KINO, Sídliště 710 Příběh rytíře - americký romantický dobrodružný film má všechny znaky výpravné podívané včetně turnajů, hostin, brnění a dámských rób, ale zároveň používá prvky rockové hudby a hlavně komediální nadsázku, která občas připomene humor skupiny Monty Python ( 19.30)
KINO, Zeyerovy sady Zatracení - české drama o českém mladíkovi uvězněném v za hraničí za pašování drog. ( 19.30)
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis
Příběh sukničkáře, který má vše, ale přesto mu něco chybí, dnes promítá budějovické kino Kotva.
</TEXT>
</DOC>
<DOC>
<DOCID>MF-20020506223</DOCID>
<DOCNO>MF-20020506223</DOCNO>
<DATE>05/06/02</DATE>
<TITLE>
Jihlavu srazily střely náhradníků
</TITLE>
<TEXT>
Ve II. fotbalové lize viděli diváci drama v závěru: SK České Budějovice - Jihlava 3:1(0:0)
Včerejší další utkání SK České Budějovice o postup ze druhé fotbalové ligy Jihočechům dlouho nic nepřinášelo. O vzruch se zdárně starali hosté z Jihlavy.
České Budějovice - Favorit sice začal zodpovědně, ale zvolna, Jihlava začala s úspěchem bránit. Domácí celek nepustil do šance Šebka ani Kaplana, ale Vaculík se k nepřesné ráně dostal. Po čtvrthodině se jeden z diváků na tribuně dožadoval začátku hraní hostitelů a za minutu se málem dočkal gólu. Plocek zpracoval odražený míč, Vaculík ho zfauloval a Povišerův centr z trestného kopu z pravé strany poslal Wozniak hlavou na nohy Jiřího Bartoše. Ve 20. minutě sice Klinkův volej mířil pět metrů vedle pravé tyče branky hostů, ale hráč sklidil ovace za odvahu napálit míč kousek za šestnáctkou. Ve 22. minutě se o vzruch postaral znovu v záloze výrazný Vozábal a po střele Černocha zdálky a vedle pravé tyče Semana se málem Klinka trefil do pravého horního rohu, jen teč hostů a roh odvrátily asi jistý gól. Poločas dohrávali domácí v jasné převaze, ale to bylo téměř všechno. Nejdříve však ve 36. minutě zadáci domácích srazili slibný pokus Veselého. Z brejku našel Vozábal Klinku, ten centrem Lafatu, ale akce byla bez koncovky a diváci Libovi hlásili, že viděli po zákroku Bratršovského a nepřirozeném pádu útočníka Jihočechů faul na pokutový kop. Ale nepískalo se. Ve 39. minutě napálil Plocek centr Klinky zleva nad branku. Druhý poločas začali Jihlavští urputně a ještě lépe bránit, dobře tušili, že soupeř bude chtít rychle rozhodnout. Běhali s Jihočechy ve dvojicích, kde se dalo. A když bylo třeba, nastěhovalo se před svého brankáře i devět hráčů hostů. Nápor Jihočechů sílil, zrychlili hru, ale soupeř je ještě v 65. minutě ranou Šebka do horního rohu, kterou Seman vyrazil, varoval. V 71. minutě se míč dostal na levé straně k Vaculíkovi, který ho jen tak na zkoušku poslal kolem Marka na branku Semana. Ten sice couvl, ale byl krátký a šťastná střela či centr znamenala vedení hostů. Pak se ze šoku domácí vzpamatovávali a zmatkovali, ale Lafata je z krize dostal. Obešel tři hráče, zprava našel hlavu Sivoka, ten vrátil přetažený centr hlavou na Latku a jeho hlavička znamenala stav 1:1. "Měl jsem chodit na centry a také jsem si měl jít pro faul," řekl Latka, jaký úkol dostal, když šel na hřiště. Za necelou minutu kopal Vozábal roh, míč se dostal k dalšímu náhradníkovi Káníkovi a ten z hranice šestnáctky prostřelil všechno na 2:1. "Nemířil jsem, napálil jsem to a byla tam lehká teč," ohlásil Káník. A nakonec Vozábal už v nastaveném čase nahrál do šestnáctky Váchovi, který se trefil po zemi k pravé tyči. Co náhradník, to branka. "Ještě se mi to nestalo, ale ty góly jsou zásluhou hráčů," poznamenal trenér domácích Pavel Tobiáš. "Nemohli za nás nastoupit dva hráči a další dva neměli hrát, ale náš kádr je úzký," vzdychl kouč hostů Miloslav Machálek. "Obrannou hru jsme někdy zvládali, někdy jsme se dostali do hluboké defenzívy," přiznal. Pavel Tobiáš z euforie srovnával fotbal s dalšími odvětvími. "Tohle žádný jiný sport nedokáže, aby připravil takové drama," zhodnotil koncovku zápasu.
SK ČESKÉ BUDĚJOVICE - JIHLAVA 3:1.
</TEXT>
</DOC>
<DOC>
<DOCID>MF-20020506224</DOCID>
<DOCNO>MF-20020506224</DOCNO>
<DATE>05/06/02</DATE>
<TITLE>
Fotbalové hlasy
</TITLE>
<TEXT>
Jižní Čechy - DIVIZE - Václav Palivec, Strakonice: Výsledek je pěkný, ale zápas to jednoznačný nebyl. Za stavu 1:1 nás dvakrát podržel brankář Reiser. Ve druhém poločase jsme dali tři branky z brejků a to rozhodlo. Dobře hráli Hanzlík a Solus. Petr Skála, Třeboň: Chtěl jsem tři body, ale máme jen jeden. Remíza je to spravedlivá. Škoda, že Dibďak v první půli nastřelil jen břevno, po přestávce jsme měli více ze hry. Hosté hrozili jen ze standardek. Jiří Jurásek, FK Tábor: V první části jsme měli dvě velké šance, ale snížit se nám nepodařilo. Ve druhém poločase jsme byli aktivnější, v závěru zápasu jsme i dvakrát nastřelili tyč. Zápas nám nevyšel podle našich představ. Lubomír Půlpán, Kaplice: Od 60. minuty jsme měli převahu, ale podařilo se nám jen snížit. Zdálo se mi, že Písek začal odpadat fyzicky. Nehráli jsme dobře a inkasovali dva zbytečné góly. Rostislav Grossmann, Písek: Ze dvou domácích utkání máme šest bodů, takže plán jsme splnili. Začínáme předvádět fotbal, na který se dá dívat. Po inkasované brance jsme znervózněli, nakonec jsme ale vítězství ubránili. Ivan Pihávek, Příbram B: Kvalitu utkání poznamenal špatný terén. Po přestávce si naši hráči na terén zvykli a začali soupeře přehrávat. Škoda nevyužitých šancí. Jaroslav Vavroch, MAS Sezimovo Ústí: Jsem spokojený. V prvním poločase jsme byli lepším týmem, ale ani Jelen ani Vesecký své příležitosti neproměnili. Vesecký, Jelen a Šácha byli z našeho mužstva nejlepší.
PŘEBOR - Rudolf Fanta, Lišov: První půle byla z naší strany lepší, velkou šanci měl Mikoláš, ale nedal. Po přestávce nás domácí zmáčkli a vstřelili dvě branky. Na konci jsme ale měli čtyři vyložené šance, v poslední minutě nastřelil Beneda spojnici. Na bod jsme měli. František Fiktus, Akra: Rozhodilo nás zranění stopera Frantíka hned v první minutě. Do tempa jsme se dostali až ve druhém poločase, kdy jsme zcela ovládli hru a zaslouženě vyhráli. U nás byli nejlepší Baloun, Klement a Čondl. Lubomír Pintér, Roudné: V úvodu jsme mohli po chybách inkasovat, ale pak už to bylo vyrovnané utkání. Vypadalo to na remízu, rozhodl však neskutečný gól halfvolejem ze čtyřiceti metrů, který se vidí jednou za dvacet let. Karel Franěk, Vodňany: Byl to otevřený zápas, který směřoval k remíze. Rozhodla náhodná, ale krásná střela, při níž brankář Novák zaspal. Martin Lafata, Olešník: Byl to nejhezčí zápas, který se u nás letos hrál. Jsem rád, že se nám podařilo otočit nepříznivý vývoj, když jsme už v první minutě inkasovali. Všichni nás už odepisovali, kluci se zdravě naštvali, semkli se a je to vidět i na účasti na tréninku. Miroslav Váca, Hluboká: Jeli jsme pro tři body a máme je, takže jsem spokojený. Domácí bránili hlavně ve druhém poločase velmi dobře. Měli jsme spoustu šancí, ale nedokázali jsme je proměňovat. Ve druhé půli jsme hráli až moc kombinačně. Jozef Jevčák, Čížová: Hluboká byla fotbalovější, rychlejší, ale my jsme vcelku dobře bránili a bojovali, i když nám chybělo devět hráčů a nastoupit musel i devětačtyřicetiletý Dovín. A musím říci, že hrál dobře.
</TEXT>
</DOC>
<DOC>
<DOCID>MF-20020506225</DOCID>
<DOCNO>MF-20020506225</DOCNO>
<DATE>05/06/02</DATE>
<TITLE>
ČFL: Rezerva je bez výhry, Prachatice ne
</TITLE>
<TEXT>
Dubenec, Třebechovice - SK České Budějovice B ani v dalším zápase jarní části České fotbalové ligy nedokázal zvítězit. Tentokrát si bod za remízu 0:0 odvezly Semily. Začátek zápasu vyšel lépe domácím a Krejča s Opravilem mohli dostat Jihočechy do vedení. "Vstup do utkání se nám vydařil," řekl českobudějovický trenér Karel Musil. "Chybí nám střelec." Ale Severočeši nepřijeli jen bránit. Nastřelené břevno svědčí o jejich aktivitě. Po první čtvrthodině se hra od obou branek přestěhovala do středu hřiště a do další šance se dostali Semilští až ve 29. minutě. Po centru z levé strany se ocitl nikým neatakovaný hostující útočník, jeho střelu brankář Kolář bravurně chytil. Potom domácí Kadlec z pravé strany zavezl míč do pokutového území, místo přihrávky však zvolil střelu, která skončila mimo branku hostujícího Václavíka. Druhý poločas začal opět náporem Jihočechů, ale chyběla finální přihrávka. "Hráčům nevycházela koncovka a začali být nervózní," upozornil Musil na atmosféru v týmu, který se na jaře trápí. V 63. minutě se podél postranní čáry prokličkoval Vyskoč, místo střely přihrával na Krejču, ale jeho zablokovaný pokus skončil vedle. V polovině druhé části se na hřiště dostali Bouchal s Maruškou a hru oživili. Hostům začaly ubývat síly a do konce zápasu se nedokázali z tlaku vymanit. V 75. minutě se Českobudějovickým podařilo vstřelit branku, ale pro faul hlavičkujícího hráče ji rozhodčí Moník neuznal - 0:0. V Třebechovicích, kde hraje Hradec Králové B, přišli domácí o dvě série. Poprvé doma v soutěži prohráli a po sedmi výhrách a remíze našli soka, který je zdolal. Uznali, že tak dobře proti nim na jejich hřišti ještě nikdo nehrál. Hosté dobře kombinovali, vyhráli všechny statistiky a body odvezli právem. Jeden z rozhodujících momentů přišel ve 2. minutě, když brankář Novotný vyběhl za šestnáctku naproti Vladimíru Šimrovi, hrál rukou a dostal neoddiskutovatelnou červenou kartu. Góly stříleli Jihočeši v rozpětí dvou minut. Nejdříve centroval Zedník a druhý zařídil ideální přihrávkou Mrkvičkovi Vladimír Šimr.
V utkání České fotbalové ligy SK České Budějovice B - Semily diváci v Dubenci gól neviděli, skončilo to 0:0. Vlevo je domácí Rys, který se snaží obelstít Švarce ze Semil.
</TEXT>
</DOC>
<DOC>
<DOCID>MF-20020506226</DOCID>
<DOCNO>MF-20020506226</DOCNO>
<DATE>05/06/02</DATE>
<TITLE>
Olešník se v přeboru asi udrží, opět bodoval
</TITLE>
<TEXT>
Jižní Čechy - Olešník potvrdil dobrou formu z posledních týdnů a porazil na svém hřišti Přešťovice 3:2, i když už od první minuty prohrával. Dvě branky vstřelil stejně jako ve středu v Čížové Aleš Pícha. V souboji dvou sousedů v tabulce porazila Akra na svém hřišti Lišov především zásluhou výborného výkonu ve druhém poločase. Hosté navíc dohrávali v deseti. O vítězství Roudného ve Vodňanech v jinak vyrovnaném utkání rozhodla nádherná branka ze 40 metrů, kterou zaskočil brankáře Nováka hostující Šolc. První Hluboká si odvezla téměř povinné body ze hřiště poslední Čížové. Po první půli vedli hosté o tři branky, ale polevili a druhý poločas dokázali domácí vyhrát, v předposlední minutě se krásně trefil z trestného kopu Kolář. Zajímavostí je, že za domácí musel nastoupit i bývalý trenér týmu Dovín. Jasný zápas se odehrál ve Skalách, kde domácí Protivín zdolal Horní Planou 3:0.
</TEXT>
</DOC>
<DOC>
<DOCID>MF-20020506227</DOCID>
<DOCNO>MF-20020506227</DOCNO>
<DATE>05/06/02</DATE>
<TITLE>
Strakonice vyhrály v Chlumčanech
</TITLE>
<TEXT>
Jižní Čechy - Fotbalová divize pokračovala o víkendu 23. kolem. Ve skupině A remizovala rezerva Příbrami na hřišti MAS Sezimovo Ústí 0:0. Týmy si zopakovaly výsledek z podzimu. Strakonice vyhrály v Chlumčanech, díky třem proměněným protiútokům ve druhém poločase. Dvakrát se trefil Hanzlík, skóre uzavřel Prančl. Západočeši jsou v tabulce poslední a jejich poslední výsledky napovídají, že právě oni budou prvním sestupujícím. Milevsko nedokázalo porazit US Praha. Jihočeši měli ve druhém poločase převahu. Hosté hrozili jen z brejků, ale hubené vedení udrželi. Opět vyhrál Tachov, tentokrát si poradil s Táborem. Hostující Vrzal sice na konci prvního poločasu vstřelil branku, ale pomezní rozhodčí odmával ofsajd. Po přestávce byl Tábor aktivnější, skórovat se mu však nepodařilo, naopak v závěru potřetí inkasoval. V jihočeském derby porazil Písek Kaplici. Domácí získali v posledních třech kolech sedm bodů, ale protože se daří i ostatním celkům ze spodku tabulky, ohrožení ze sestupu se příliš nevzdalují. Oba písecké góly padly po standardních situacích. Třeboň uhrála v Praze na Motorletu bezbrankovou remízu. Ke gólu měl nejblíže Dibďák, který v prvním poločase nastřelil břevno.
</TEXT>
</DOC>
<DOC>
<DOCID>MF-20020506228</DOCID>
<DOCNO>MF-20020506228</DOCNO>
<DATE>05/06/02</DATE>
<TITLE>
Fotbalová I. A třída
</TITLE>
<TEXT>
Jižní Čechy - Ve fotbalové I. A třídě se ve skupině A Jankov pustil do rozhodujícího útoku. Dokázal jasně vyhrát na hřišti do té doby první Lokomotivy a řekl si o pozornost vzhledem k přeboru. Čtyři Dvory zaváhaly doma a pozici kolem postupu si po derby s Dobrou Vodou zhoršily. Kamenný Újezd deklasoval předposlední Netolice, ještě hůř dopadl poslední Písek B. Ve skupině B vyhrálo prvních pět celků tabulky. Suverénní Chýnov rozdrtil poslední České Velenice. Chlum nestačil na Žirovnici a stejným výsledkem vyhrál i Rudolfov na hřišti nebezpečných Chotovin. Rudolfov je v tabulce druhý a před Žirovnicí si stále udržuje čtyřbodový náskok. V boji o záchranu se naopak nedařilo nikomu. Kardašova Řečice nestačila na Malšice, Řepeč v Mladé Vožici vedla, ale po přestávce domácí skóre obrátili.
</TEXT>
</DOC>
<DOC>
<DOCID>MF-20020506229</DOCID>
<DOCNO>MF-20020506229</DOCNO>
<DATE>05/06/02</DATE>
<TITLE>
Policie bojuje s vykradači chalup
</TITLE>
<TEXT>
Hlídky se na jaře častěji pohybují v rekreačních oblastech a více spolupracují s chataři
Zloději se na jaře stahují do rekreačních oblastí jabloneckého okresu, kde vykrádají chaty. Policie jim proto vyhlásila boj.
Jablonec nad Nisou - Jen od začátku roku vykradli zloději na Jablonecku více než sto chat a chalup. Sebrali z nich věci za milion a půl, policii se podařilo objasnit necelou pětinu případů. Uniformované policejní hlídky jsou však nyní mnohem častěji k vidění v turisticky atraktivních oblastech jabloneckého okresu, kde na jaře operují vykradači chat a chalup. Policisté jim v tom chtějí zabránit, a proto se nevěnují jen kontrole domů, ale mnohem intenzivněji teď také spolupracují se samotnými chataři. "Policisté nyní častěji kontrolují rekreační oblasti a navíc přicházíme s novým preventivním opatřením," vysvětlila mluvčí jabloneckých policistů Ludmila Knopová. "Jde o kontrolní lístky. Princip spočívá v tom, že policejní hlídka, která provede kontrolu chaty, zda není narušená zloději, zanechá u objektu zprávu majiteli. V té mu sdělí, jakých závad v zajištění chaty nebo chalupy si policisté povšimli, doporučí, co má vlastník udělat, aby lépe chránil svůj majetek a lístek obsahuje i desatero doporučení, jak ochránit rekreační objekt," popisuje novou metodu Knopová. Na Jablonecku je celá řada turisticky oblíbených lokalit. Patří k nim také okolí Frýdštejna. "Zloději bohužel nevykrádají chaty jenom na jaře, ale v průběhu celého roku," dělí se o zkušenosti frýdštejnský starosta Pavel Müller. Nedělá si iluze, že by preventivní akce jablonecké policie mohla zločince úplně zastrašit, ale přesto aktivitu vítá. "Každá snaha je dobrá a pokud přinese nějaké výsledky, tím lépe," říká Müller. Vedle Frýdštejna patří k vyhlášeným rekreačním oblastem Jablonecka také Malá Skála. Právě tam se nyní podařilo policistům chytit jednoho ze zločinců - osmatřicetiletého muže z nedalekého Železného Brodu. "Rozbil okno a vloupal se do chaty ve Sněhově u Malé Skály. Ukradl různé věci a snědl jídlo, které v chatě nalezl," popsala zločin policistka Knopová. Zloděje však potom přímo na místě zadrželi majitelé chaty a předali ho policii. Nyní mu hrozí až dva roky vězení. "Je důležité, aby si lidé v okolí svých chat všímali čehokoliv podezřelého a informovali o tom policii," uzavírá Knopová.
</TEXT>
</DOC>
<DOC>
<DOCID>MF-20020506230</DOCID>
<DOCNO>MF-20020506230</DOCNO>
<DATE>05/06/02</DATE>
<TITLE>
Slovan prodal svůj trávník
</TITLE>
<GEOGRAPHY>Liberec</GEOGRAPHY>
<TEXT>
Jen tak zabalené v novinách, ale také ve velkých přepravkách, si v sobotu odnášeli lidé z libereckého stadionu U Nisy kousky prvoligového trávníku. Slovan jej neprodával náhodou, přes léto zde totiž místo něj dělníci vybudují vyhřívané hřiště. Výtěžek z netradičního prodeje věnuje fotbalový klub na dobročinné účely. Prodej se na hrací ploše rozjel v 10 hodin, poslední zájemce odcházel až po 14. hodině. "Budu ten kousek doma zalévat a snad mi vydrží co nejdéle. Slovan je skvělé mužstvo," zářily oči jedenáctiletému Romanu Kohlovi, který za památku na letošní sezonu zaplatil 10 korun. V kasičce se nakonec sešlo více než patnáct tisíc korun. "Za trávník to byly asi dva tisíce, ale pak přispěli sami hráči, ti nám dali deset tisíc, a něco ještě přidávali akcionáři klubu," prozradila mluvčí Slovanu Kateřina Machurová. Sečteno s pátečním prodejem, kdy si mohli svůj symbolický kus trávníku koupit firmy, vydělal Slovan 128 tisíc korun.
Šanci koupit si kus trávníku, na kterém v letošní sezoně liberečtí fotbalisté porazili nejen Spartu či Slavii, ale také španělskou Mallorcu a Vigo, dostali v sobotu návštěvníci stadionu U Nisy.
</TEXT>
</DOC>
<DOC>
<DOCID>MF-20020506231</DOCID>
<DOCNO>MF-20020506231</DOCNO>
<DATE>05/06/02</DATE>
<TITLE>
Firmy bojují v Turnově o televizi
</TITLE>
<GEOGRAPHY>Turnov</GEOGRAPHY>
<TEXT>
Vyrovnaný boj svádějí dvě firmy o grant na místní televizní vysílání, který vypsala turnovská radnice. Ve hře jsou bývalý smluvní partner města Aspera TV a liberecká RTM. Na posledním zasedání hlasovali zastupitelé na toto téma šestkrát a stejně vítěze konkurzu neurčili. "Po velmi dlouhé době se dokonce na zastupitelstvu hlasovalo tajně. Ale potřebnou většinu hlasů přesto nikdo nezískal. Vrátíme se k tomu znovu na květnovém zasedání a doufám, že určíme vítěze," uvedl turnovský starosta Milan Hejduk. Radnice nabízí půl milionu korun a očekává za tyto peníze zpravodajství o důležitých událostech v městě a jeho okolí. "Chceme, aby vysílání začalo fungovat už v červnu, nejpozději v červenci," doplnil Hejduk. Do minulého roku spolupracovalo město s Asperou. Ta zajišťovala pravidelné zpravodajství v patnáctiminutových blocích a radnice ji za to platila dva miliony korun ročně. Vysílání Aspery, známé pod hlavičkou Regionální turnovská televize RTT, bylo originálním projektem po technické i obsahové stránce. Její vysílání během několika let získalo velké uznání i velký počet odpůrců. Kritici tvrdili, že RTT je sice placena městem, ale nepokrývá signálem všechny domácnosti a především, že straní radnici, není objektivní.
Sílící útoky na televizi a některé nepřijatelné podmínky výběrového řízení byly důvodem, proč se RTT nepřihlásila vloni na podzim do výběrového řízení. "Každou chvíli někdo podával návrh na zrušení televize. Už nám to bralo chuť do práce," poznamenal zakladatel RTT Milan Brunclík. "Navíc město například chtělo, aby provozovatel vysílání předem určil, jak často bude oslovovat významné osobnosti z radnice a města. To přece v nezávislém vysílání nelze, je to neetické a na hranici zákona." Podle starosty ovšem stály za odmítavým postojem RTT spíše její vnitřní problémy. "Nerozumím tomu. Ostatně nyní Aspera o grant usiluje a to za podmínek, které jsou pro ni horší než na podzim," řekl Hejduk. Současný šéfredaktor Aspery Karel Navrátil ovšem tvrdí, že některé sporné body z projektu zmizely. "Podmínky pro získání grantu jsou pro nás nyní zcela přijatelné," potvrdil.
</TEXT>
</DOC>
<DOC>
<DOCID>MF-20020506232</DOCID>
<DOCNO>MF-20020506232</DOCNO>
<DATE>05/06/02</DATE>
<TITLE>
Semily zatím zůstanou bez záchytné stanice
</TITLE>
<GEOGRAPHY>Liberec</GEOGRAPHY>
<TEXT>
Semilsko zůstane zřejmě jako jediný okres v Libereckém kraji bez záchytné stanice. Ředitelé zdejších nemocnic totiž odmítli příspěvek krajského úřadu na zřízení a provoz takového zařízení. Kraj nabídl nemocnicím 300 tisíc korun, pokud chybějící záchytné stanice vybudují, na Semilsku se však setkal s drtivou kritikou. "Naším cílem bylo, aby v každém okrese fungovala jedna záchytná stanice. Neměla by se omezovat jen na péči o podnapilé, ale také by pracovala jako detoxifikační zařízení například pro narkomany," vysvětlil krajský radní pro resort zdravotnictví Jiří Hromádka. Kraj nabídl nemocnicím 300 tisíc, zároveň jim dodal i své představy o vybavení záchytných pokojů. Zbylé náklady, které by přesáhly krajskou dotaci, by si nemocnice měly hradit ze svého.
Nápad zbudovat v každém okrese malou záchytnou stanici nepřijalo jen Semilsko. Podle ředitele semilské nemocnice Pavla Krtičky nemá takové zařízení v dnešní době smysl. "Když přijmeme nějakého opilce, který má navíc poranění, tak ho umístíme na chirurgii. Pokud je intoxikovaný, tak putuje na internu a nebo ho odvážíme domů. Žádné zvláštní zařízení pro ně nepotřebujeme," vysvětlil Krtička. Dotace by podle něj jen vyletěla komínem, protože kraji chybí představa o budoucím osudu záchytných stanic. "Peníze jsme měli dostat na nákup technického zařízení a vybavení pokojů. Přitom je to projekt, který kraj naplánoval jen do konce roku a nikdo neví, co bude potom." Tři sta tisíc by navíc podle něj pokrylo jen zlomek skutečných nákladů. "Dříve fungovala jediná záchytka v Liberci a tam jsme ročně odváželi možná pět lidí. Teď by se naopak k nám měli svážet opilci z celého okresu. My bychom pro ně museli zajistit ošetřující personál, předepsané hygienické podmínky a podobně. To by stálo mnohem více, než tři sta tisíc," vypočítal Krtička. Záchytná stanice je podle něj stejně přežitek. "Nikdo na její provoz nemá, všude tam, kde byly, se teď ruší," konstatoval Krtička. Právě tak dopadla začátkem loňského roku i záchytná stanice v Liberci. Původně ji provozovalo město, ale jakmile vznikly kraje, rychle se svého přívažku chtělo zbavit. Město tehdy řeklo, že na její udržení už nemá, ať se o ni postará kraj. Liberecká záchytná stanice přitom vyšla městský rozpočet na 4,5 milionu ročně. "Vše, co by provoz záchytky stál nad těch krajských tři sta tisíc, by nemocnice zaplatila ze svého. Opilci by sice správně měli pobyt u nás hradit, ale většinou od nich žádné peníze nikdo neuvidí," dodal Krtička.
</TEXT>
</DOC>
<DOC>
<DOCID>MF-20020506233</DOCID>
<DOCNO>MF-20020506233</DOCNO>
<DATE>05/06/02</DATE>
<TITLE>
Mám starožitnosti rád, říká muž
</TITLE>
<GEOGRAPHY>Liberec</GEOGRAPHY>
<TEXT>
Staré noviny, zavařovací sklenice, kukačkové hodiny nebo figurky z Kinder vajíček. Tyto a další pozoruhodné předměty je možné sehnat na sběratelských burzách. Jedním z těch, kteří jim nabízejí své zboží, je Lubomír Srnský z Vrchlabí. "Na srazech sběratelů prodávám starožitnosti již třicet let. Objíždím je pravidelně dvakrát až třikrát do měsíce," říká. Na burzách prodává podle vlastních slov proto, že je to pro něj nejzajímavější způsob, jak získat nějaké peníze na udržování a doplňování své sbírky zbraní. "Když má člověk nějaký sběratelský zájem, musí hlavně střádat. Každý koníček něco stojí. Protože mám rád starožitnosti, baví mě získávat peníze obchodováním s nimi. Systém je jednoduchý: Na jiné burze nebo od různých lidí tu a tam něco koupím. Když je třeba, trochu to i poopravím a jinde to pak prodám o něco dráž. Někdy se ale na bleším trhu i já proměním v zákazníka a koupím si nějakou novou šavli do své sbírky. Je dobré, že mezi námi prodejci funguje vzájemná spolupráce. Když totiž získáme něco, o čem víme, že to někdo z nás sbírá, nejprve to zpravidla nabídneme jemu." Každý chce nakoupit co nejlaciněji, a tak není nouze o smlouvání. "Stává se, že se někdo ošívá. Pak už to záleží jen na vzájemné domluvě. Nenabízím většinou moc drahých věcí, takže pár desítek korun jsem ochoten slevit," směje se Srnský. Stejně jako ve kterémkoliv obchodě, i na burzách se neustále mění vkus zákazníků. "Značná poptávka je pořád například po starých známkách a mincích. Jednou za čas se ale vždycky objeví něco, o co se najednou začne zajímat spousta lidí. Teď jsou zrovna v módě staré pohlednice s obrázky měst, zejména zde na Liberecku."
Liberec - Staré noviny, zavařovací sklenice, kukačkové hodiny nebo figurky z Kinder vajíček. Tyto a další pozoruhodné předměty je možné sehnat na sběratelských burzách. Jedním z těch, kteří jim nabízejí své zboží, je Lubomír Srnský z Vrchlabí. "Na srazech sběratelů prodávám starožitnosti již třicet let. Objíždím je pravidelně dvakrát až třikrát do měsíce," říká. Na burzách prodává podle vlastních slov proto, že je to pro něj nejzajímavější způsob, jak získat nějaké peníze na udržování a doplňování své sbírky zbraní. "Když má člověk nějaký sběratelský zájem, musí hlavně střádat. Každý koníček něco stojí. Protože mám rád starožitnosti, baví mě získávat peníze obchodováním s nimi. Systém je jednoduchý: Na jiné burze nebo od různých lidí tu a tam něco koupím. Když je třeba, trochu to i poopravím a jinde to pak prodám o něco dráž. Někdy se ale na bleším trhu i já proměním v zákazníka a koupím si nějakou novou šavli do své sbírky. Je dobré, že mezi námi prodejci funguje vzájemná spolupráce. Když totiž získáme něco, o čem víme, že to někdo z nás sbírá, nejprve to zpravidla nabídneme jemu." Každý chce nakoupit co nejlaciněji, a tak není nouze o smlouvání. "Stává se, že se někdo ošívá. Pak už to záleží jen na vzájemné domluvě. Nenabízím většinou moc drahých věcí, takže pár desítek korun jsem ochoten slevit," směje se Srnský. Stejně jako ve kterémkoliv obchodě, i na burzách se neustále mění vkus zákazníků. "Značná poptávka je pořád například po starých známkách a mincích. Jednou za čas se ale vždycky objeví něco, o co se najednou začne zajímat spousta lidí. Teď jsou zrovna v módě staré pohlednice s obrázky měst, zejména zde na Liberecku."
</TEXT>
</DOC>
<DOC>
<DOCID>MF-20020506234</DOCID>
<DOCNO>MF-20020506234</DOCNO>
<DATE>05/06/02</DATE>
<TITLE>
Z celého kraje DNES Železný Brod - Opuštěný kravín zřejmě zapálily děti
</TITLE>
<TEXT>
Zhruba stotisícovou škodu napáchal požár nepoužívaného kravína v Horské Kamenici u Železného Brodu. Hasiči požár stále vyšetřují, podle prvních informací ale vše nasvědčuje tomu, že objekt zapálily děti. "Kravín vzplál v sobotu okolo šestnácté hodiny a hasili jsme ho až do půlnoci," vysvětlil včera operační pracovník jabloneckých hasičů Josef Fiala. "Přesnou příčinu a výši škody budeme znát až po uzavření vyšetřování," dodal. (st)
</TEXT>
<HEADING>
Liberec - Ekologové koupili za vybrané peníze stroj
</HEADING>
<TEXT>
Školkovací stroj dánské výroby si nyní koupili ekologové ze společnosti Suchopýr, jež se kromě jiného zabývá obnovou lesů v Jizerských horách. Stroj stál bezmála 260 tisíc a na jeho zaplacení se nemalou měrou podíleli lidé z Liberce a Jablonce, kteří se zapojili do veřejné sbírky ve vybraných supermarketech. "Za poslední rok jsme touto formou vybrali na stroj skoro padesát tisíc korun," vysvětlil jednatel Suchopýru Michal Černý. Stroj podle něj usnadní, zrychlí a zkvalitní školkování semenáčků při jarních pracích na lesních školkách. (st)
</TEXT>
<HEADING>
Liberecký kraj - Kraj chce mít romského koordinátora
</HEADING>
<TEXT>
Jednoho člověka, zodpovědného za práci všech romských poradců v celém kraji, chce zaměstnat liberecký krajský úřad. Jeho úkolem by měla být také příprava zpráv o situaci romské komunity a nebo vypracovávání stanovisek k zákonům. "V kraji žije kolem čtrnácti tisíc Romů. Většina se jich ke své národnosti nehlásí, ale my nevycházíme ze statistiky, ale ze skutečnosti," obhajuje úlohu koordinátora krajský hejtman Pavel Pavlík. (kob)
Dnes se děje
</TEXT>
<HEADING>
Česká Lípa - Rodina je základ státu
</HEADING>
<TEXT>
Se stejnojmennou divadelní hrou R. Cooneyho přijede na prkna českolipského Jiráskova divadla hostovat soubor z Mladé Boleslavi. Představení začíná v 19 hodin. (kob)
Se stejnojmennou divadelní hrou R. Cooneyho přijede na prkna českolipského Jiráskova divadla hostovat soubor z Mladé Boleslavi. Představení začíná v 19 hodin. (kob)
</TEXT>
</DOC>
<DOC>
<DOCID>MF-20020506235</DOCID>
<DOCNO>MF-20020506235</DOCNO>
<DATE>05/06/02</DATE>
<TITLE>
Turnov chce novou smuteční síň
</TITLE>
<GEOGRAPHY>Turnov</GEOGRAPHY>
<TEXT>
V centru Turnova začne zřejmě během několika týdnů už druhá velká stavba - po dlouhých diskusích rozhodli zastupitelé o zbudování smuteční síně. Ta vyroste nedaleko od kulturního domu Střelnice, který prochází celkovou rekonstrukcí. "Obě tyto stavby do značné míry promění a zkultivují střed města. Bude to pro Turnov ohromný přínos," shrnul turnovský starosta Milan Hejduk. O tom, zda má město postavit vlastní smuteční síň, se v Turnově vedou diskuse už několik desítek let. Před třemi roky se téma debat proměnilo - Nadace Bohuslava Jana Horáčka Českému ráji přislíbila dotaci na stavbu a otázkou zůstalo, kde má smuteční síň vyrůst. Vítězná studie umístila smuteční síň mezi hřbitov a kostel do sousedství Střelnice. "Stavba bude stát přes pětatřicet milionů korun. Dvacet milionů nám věnuje nadace. Zbytek peněz získáme prodejem pozemků v průmyslové zóně," doplnil Hejduk. Práce mají začít na začátku června a skončit v červenci příštího roku.
Turnov - V centru Turnova začne zřejmě během několika týdnů už druhá velká stavba - po dlouhých diskusích rozhodli zastupitelé o zbudování smuteční síně. Ta vyroste nedaleko od kulturního domu Střelnice, který prochází celkovou rekonstrukcí. "Obě tyto stavby do značné míry promění a zkultivují střed města. Bude to pro Turnov ohromný přínos," shrnul turnovský starosta Milan Hejduk. O tom, zda má město postavit vlastní smuteční síň, se v Turnově vedou diskuse už několik desítek let. Před třemi roky se téma debat proměnilo - Nadace Bohuslava Jana Horáčka Českému ráji přislíbila dotaci na stavbu a otázkou zůstalo, kde má smuteční síň vyrůst. Vítězná studie umístila smuteční síň mezi hřbitov a kostel do sousedství Střelnice. "Stavba bude stát přes pětatřicet milionů korun. Dvacet milionů nám věnuje nadace. Zbytek peněz získáme prodejem pozemků v průmyslové zóně," doplnil Hejduk. Práce mají začít na začátku června a skončit v červenci příštího roku.
</TEXT>
</DOC>
<DOC>
<DOCID>MF-20020506236</DOCID>
<DOCNO>MF-20020506236</DOCNO>
<DATE>05/06/02</DATE>
<TITLE>
Filipojakubská slavnost uspěla
</TITLE>
<GEOGRAPHY>Turnov</GEOGRAPHY>
<TEXT>
Velkému zájmu návštěvníků se těšila Filipojakubská slavnost, která se konala tuto sobotu na Dlaskově statku v Dolánkách u Turnova. "Navštívilo ji přes pět set lidí. Protože areál statku není zase tak moc rozlehlý, je to ideální počet. Více hostů by se tam již trochu tísnilo. Jsme také moc rádi, že se nám vydařilo počasí," řekla ředitelka Okresního muzea Českého ráje v Turnově Vladimíra Jakouběová. Na Dlaskův statek se v sobotu kromě místních obyvatel sjeli i lidé z různých míst kraje. "Dorazili hosté z Jablonecka, Liberecka i ze Semilska. Nechyběli samozřejmě ani naši stálí návštěvníci, kteří chodí na většinu pořadů, které na statku již patnáct let pořádáme," dodala Jakouběová. Na Filipojakubské slavnosti vystoupilo se svými představeními loutkové divadlo Na židli, country skupina Rebel a folklorní soubor Dupák. Ten oživil staré lidové tradice a ukázal, jak se na venkově kdysi slavily májové obyčeje lásky. Nechyběla ani ukázka toho, jak se staví májka. "Právě stavění májky bylo jedním z nejzajímavějších částí celé slavnosti. Připomněli jsme si tak dobu, kdy jednotlivé vesnice mezi sebou soutěžily ve vztyčování takzvaných májů, které lidé zdobili pentlemi a šátky," dodala Jakouběová. Deset metrů vysoký smrček ozdobili členové souboru na první pokus, což je podle Jakouběové velký úspěch. "Dva hoši jistili májku na žebřících a další ji drželi ze země pomocí provazů. K jejímu zkrášlení jsme použili šátečky, stejně jako naši předchůdci. Na rozdíl od nich však u nás pro ně nikdo nebude šplhat zpátky," podotkla Jakouběová. Májka zůstane stát na dvoře Dlaskova statku až do 24. června, neboli do Svatojánské noci. Přesně tak dlouho, jako tomu bylo za starých časů. "O svatém Jánu zde uspořádáme další slavnost a během ní májku slavnostně skácíme, stejně tak, jako ji kdysi kácívali naši předkové," uzavřela Jakouběová.
Královékradecký folklorní soubor zpestřil svými tanci sobotní Filipojakubskou slavnost na Dlaskově statku v Dolánkách. Dohromady se přišlo podívat více než pět set návštěvníků.
</TEXT>
</DOC>
<DOC>
<DOCID>MF-20020506237</DOCID>
<DOCNO>MF-20020506237</DOCNO>
<DATE>05/06/02</DATE>
<TITLE>
Lidé se poprvé koupali v přehradě
</TITLE>
<TEXT>
Jablonec nad Nisou - Desítky opalujících se lidí obsadily v sobotu odpoledne pláže jablonecké přehrady. Největší otužilci si letos poprvé vyzkoušeli i teplotu vody. "Je hrozně ledová, ale v tom dnešním vedru alespoň osvěží," pochvaloval si jeden z prvních plavců Igor Skoupý.
</TEXT>
</DOC>
<DOC>
<DOCID>MF-20020506238</DOCID>
<DOCNO>MF-20020506238</DOCNO>
<DATE>05/06/02</DATE>
<TITLE>
Řidič doplatil na riskantní jízdu
</TITLE>
<GEOGRAPHY>Liberec</GEOGRAPHY>
<TEXT>
Podnapilý řidič havaroval na mopedu poté, co si za jízdy stoupl na sedadlo a poté najel na kámen. Při pádu utrpěl lehké zranění. "Čtyřiačtyřicetiletý cizinec měl v krvi 2,6 promile alkoholu," uvedl Milan Mazánek z libereckého policejního ředitelství. "A ještě k tomu jel na mopedu, ačkoli mu okresní úřad vydal zákaz řízení vozidel do roku 2004."
Liberec - Podnapilý řidič havaroval na mopedu poté, co si za jízdy stoupl na sedadlo a poté najel na kámen. Při pádu utrpěl lehké zranění. "Čtyřiačtyřicetiletý cizinec měl v krvi 2,6 promile alkoholu," uvedl Milan Mazánek z libereckého policejního ředitelství. "A ještě k tomu jel na mopedu, ačkoli mu okresní úřad vydal zákaz řízení vozidel do roku 2004."
</TEXT>
</DOC>
<DOC>
<DOCID>MF-20020506239</DOCID>
<DOCNO>MF-20020506239</DOCNO>
<DATE>05/06/02</DATE>
<TITLE>
Zloději kradli vícekrát
</TITLE>
<GEOGRAPHY>Liberec</GEOGRAPHY>
<TEXT>
Radiomagnetofon, tři sady sluchátek a plato s několika desítkami prstenů ukradli dva muži. Nyní je vyšetřovatel obvinil z krádeže. "Sedmnáctiletý a osmnáctiletý muž odcizili v březnu v liberecké prodejně radiomagnetofon za bezmála šest tisíc korun," řekl Milan Mazánek z libereckého policejního ředitelství. "O měsíc později v témže obchodě vzali tři sady sluchátek, rovněž za necelých šest tisíc korun." Dále si podle Mazánka troufli i na plato s osmdesáti prsteny z bílého kovu. "Jejich hodnota byla dvacet tisíc korun," dodal Mazánek. "Ukradli ho v prodejně novin a tabáku v obchodním centru Babylon."
Liberec - Radiomagnetofon, tři sady sluchátek a plato s několika desítkami prstenů ukradli dva muži. Nyní je vyšetřovatel obvinil z krádeže. "Sedmnáctiletý a osmnáctiletý muž odcizili v březnu v liberecké prodejně radiomagnetofon za bezmála šest tisíc korun," řekl Milan Mazánek z libereckého policejního ředitelství. "O měsíc později v témže obchodě vzali tři sady sluchátek, rovněž za necelých šest tisíc korun." Dále si podle Mazánka troufli i na plato s osmdesáti prsteny z bílého kovu. "Jejich hodnota byla dvacet tisíc korun," dodal Mazánek. "Ukradli ho v prodejně novin a tabáku v obchodním centru Babylon."
</TEXT>
</DOC>
<DOC>
<DOCID>MF-20020506240</DOCID>
<DOCNO>MF-20020506240</DOCNO>
<DATE>05/06/02</DATE>
<TITLE>
Muž pořezal soka nožem
</TITLE>
<GEOGRAPHY>Liberec</GEOGRAPHY>
<TEXT>
S řeznou ránou na dlani vyšel z rozepře jeden ze dvou mužů. Hádka mezi nimi se rozpoutala na chodbě domu v liberecké ulici Na Srázu v sedm hodin ráno. "Údajným důvodem hádky bylo rušení nočního klidu v domě," vysvětlil Milan Mazánek z libereckého policejního ředitelství. "Zatím není jasné, jak dlouho se poraněný muž bude léčit.
Liberec - S řeznou ránou na dlani vyšel z rozepře jeden ze dvou mužů. Hádka mezi nimi se rozpoutala na chodbě domu v liberecké ulici Na Srázu v sedm hodin ráno. "Údajným důvodem hádky bylo rušení nočního klidu v domě," vysvětlil Milan Mazánek z libereckého policejního ředitelství. "Zatím není jasné, jak dlouho se poraněný muž bude léčit.
</TEXT>
</DOC>
<DOC>
<DOCID>MF-20020506241</DOCID>
<DOCNO>MF-20020506241</DOCNO>
<DATE>05/06/02</DATE>
<TITLE>
Šofér auto nezamkl a pak se divil
</TITLE>
<TEXT>
Česká Lípa - Práci zloději usnadnil v České Lípě řidič osobního vozu Citroen. V Hrnčířské ulici zaparkoval a na chvíli odešel. "Auto nezamkl a během dvaceti minut přišel o majetek v hodnotě přesahující sedmdesát tisíc korun," informovala policejní mluvčí Ivana Baláková. Podle ní zloděj z auta ukradl koženou tašku s částkou 47 tisíc korun a 230 eur, zlatý prsten a řetízky i drahé propisovací tužky. "Zmizely i jeho osobní doklady."
</TEXT>
</DOC>
<DOC>
<DOCID>MF-20020506242</DOCID>
<DOCNO>MF-20020506242</DOCNO>
<DATE>05/06/02</DATE>
<TITLE>
Události týdne
</TITLE>
<TEXT>
Liberec
</TEXT>
<HEADING>
Gangy mají nad policií navrch
</HEADING>
<TEXT>
Vozidla, kradená na Liberecku, skončí v zahraničí často dříve, než to majitel vůbec zjistí a vyrozumí policii. Výborně organizovaným zločineckým gangům pomáhá zejména to, že státní hranice s Německem a Polskem je blízko odsud a dříve, než si host stihne uvědomit, že byl okraden, je jeho vůz už v zahraničí. Liberečtí kriminalisté tak vedou se zloději aut nerovný boj, gangy mají stále navrch.
Česká Lípa
</TEXT>
<HEADING>
Gymnázium hrozí stávkou
</HEADING>
<TEXT>
Stávkovou pohotovost vyhlásili učitelé českolipského gymnázia. Dozvěděli se, že místo slibovaného zvýšení platů nyní naopak vydělají až o dva tisíce korun méně. Sepsali petici a žádají další školy, aby se k nim přidaly. Přitom v březnu každý zaměstnanec dostal nový platový výměr, který mu garantoval navýšení nárokových složek platu o průměrných 11% bez snížení osobního ohodnocení. Avšak o pár dní později škola obdržela z kraje definitivní rozpočet a díky němu se dostala do tak tísnivé finanční situace, že ředitelství muselo zpětně snížit osobní ohodnocení. Kantoři tvrdí, že za kritickou situaci může kraj i ministerstvo, protože zvolili špatnou metodu přerozdělování peněz ze státního rozpočtu.
Liberec
</TEXT>
<HEADING>
Městu schází řidiči autobusů
</HEADING>
<TEXT>
S akutním nedostatkem řidičů autobusů se potýká liberecký dopravní podnik. Přestože se firma snaží pracovníky nalákat různými výhodami, řidiče sehnat nemůže.
Jablonec nad Nisou
</TEXT>
<HEADING>
Letadlo vápní přehradu
</HEADING>
<TEXT>
Kvalitu pitné vody v přehradní nádrži Souš na Jablonecku zlepšuje asi pětadevadesát tun vápence, který do přehrady shazuje letadlo. Po zimě je totiž voda překyselená kvůli tajícímu sněhu, nevyhovuje ani rybám, a vápenec ji vrátí její původní zásaditost.
Jizerské hory
</TEXT>
<HEADING>
Cestovní kanceláře připravují hoteliéry o zisk
</HEADING>
<TEXT>
Otřesné zkušenosti s cestovními kancelářemi, které se zaváží, že do hotelu přivezou autobus plný hostů a nakonec nedodají ani jednoho klienta, mají někteří hoteliéři z Jizerských hor. Hotelové pokoje tak zůstávají prázdné a ubytovatelé přicházejí o zisky.
Světlá pod Ještědem
</TEXT>
<HEADING>
Světlou šli recesisté
</HEADING>
<TEXT>
Kolem šesti tisíc budovatelů se sjelo ve středu do Světlé pod Ještědem na tradiční recesistický prvomájový průvod. Do šiku se zařadili předsedové výborů, socialistické ženy, mládežníci či členové lidových milicí.
Česká Lípa
</TEXT>
<HEADING>
Strach z nemoci žene lidi k lékaři
</HEADING>
<TEXT>
Více, než kdy jindy, přichází nyní lidé na plicní oddělení českolipské nemocnice. Desítky denně. Žene je tam strach z nákazy tuberkulózou. Před několika dny totiž lékaři odhalili na českolipském sídlišti Holý Vrch osamělého staršího muže, který trpěl otevřenou formou plicní tuberkulózy. Muž se pohyboval často venku.
Na recesistický prvomájový průvod do Světlé pod Ještědem zavítal i zakladatel Sovětského svazu.
</TEXT>
</DOC>
<DOC>
<DOCID>MF-20020506243</DOCID>
<DOCNO>MF-20020506243</DOCNO>
<DATE>05/06/02</DATE>
<TITLE>
Pylové zpravodajství má týdenní zpoždění
</TITLE>
<HEADING>
Zdraví
</HEADING>
<TEXT>
Alergici, kteří se chtějí na internetu seznámit s aktuálním pylovým zpravodajstvím, mají smůlu. Informace zveřejňuje hygiena až s týdenní prodlevou.
Liberec - Přehled o tom, jaké alergeny trápí v jednotlivých dnech Liberečany, dává na svou webovou stránku liberecká krajská hygienická stanice. Nicméně tyto údaje jsou minimálně několik dní staré. "Když jsem se v pátek třetího května podívala na pylové zpravodajství liberecké hygieny, tak jsem zjistila, že jsou tam údaje od patnáctého do osmadvacátého dubna," řekla osmatřicetiletá žena, která trpí alergií. "Takhle staré údaje mi nejsou k ničemu." Pracovnice hygienické stanice Ludmila Štillerová vysvětlila, proč na internetu nemohou být čerstvější informace. "Na to, abychom zjistili, kolik pylových zrnek poletuje ve vzduchu, máme speciální zařízení, a to sbírá údaje v sedmidenním cyklu," řekla Štillerová. "Není tedy možné, abychom stránky aktualizovali ze dne na den. Musíme čekat týden." Jak dodala, tento postup dodržují všechny středoevropské země. "Výsledky našeho měření umisťujeme nejenom na internet, ale posíláme je i do Brna, podobně jako další hygienické stanice v zemi, a z Brna míří tyto údaje do Vídně, kde se dále zpracovávají," dodala Štillerová. To je dobré k tomu, aby lidé, pokud cestují do zemí střední Evropy, věděli, kde je jaká koncentrace alergenů. Zařízení, které lape pylová zrna, je na střeše Státního veterinárního ústavu ve Vratislavicích nad Nisou. "Zrna se zachytnou na lepicí pásce a ta je uchycená na bubínku, poháněném hodinovým strojkem," popsala zjednodušeně zařízení Štillerová. "Po týdnu tuto pásku rozstřihneme na jednotlivé díly podle dnů, nalepíme na sklo a zkoumáme pod mikroskopem. Pak vyhodnotíme, jaké pyly a v jakém množství létaly v jednotlivých dnech v onom týdnu vzduchem." Lidé, kteří jsou alergičtí například na pyl břízy, z webových stránek zjistí, že na Liberecku byl její výskyt nejhojnější 22. a 25. dubna. "Tento pyl se nejlépe uvolňuje, pokud se dopolední teplota pohybuje v rozmezí od 15 do 20 stupňů Celsia a vane mírný vítr," dodala Štillerová. Pylové zpravodajství umístila liberecká hygienická stanice na svou webovou stránku přede dvěma lety. Slovní popis letos nově doplňují i grafy a tabulka. "Kromě toho, že tyto údaje jsou k dispozici na internetu, tak je pravidelně zasílám i do ordinací libereckých alergologů," vysvětlila Štillerová.
Na střeše liberecké hygienické stanice stojí zařízení, které sleduje výskyt pylů v ovzduší. Výsledky však hygienici odečítají jen jednou týdně, takže zpravodajství na internetu má zpoždění.
</TEXT>
</DOC>
<DOC>
<DOCID>MF-20020506244</DOCID>
<DOCNO>MF-20020506244</DOCNO>
<DATE>05/06/02</DATE>
<TITLE>
Lidé pohotovost často zneužívají
</TITLE>
<GEOGRAPHY>Liberec</GEOGRAPHY>
<TEXT>
Kosmetiku, ale i vitamíny či bylinkové čaje, bez nichž by se do rána obešli, kupují lidé v lékárnách, které slouží pohotovost. Lékárníci jim sice vyjdou vstříc, nicméně mají pocit, že pohotovost by měla sloužit především pacientům, kteří náhle onemocněli a potřebují si vyzvednout léky na recept. "Připadá mi, jako kdyby si nás někteří pletli s Večerkou, kde se také dá pořídit běžný nákup pozdě večer," potvrdil vedoucí lékárny U raka v liberecké Moskevské ulici Milan Zelenka. "Odhaduji, že pouze čtyřicet procent lidí přijde s receptem, ti ostatní mají zájem o zboží, které lze koupit kdykoli." Podle lékárníků někteří zákazníci přes den otálejí i s nákupem základních léků, které by měli mít doma v lékárničce, a přijdou si pro ně pozdě večer, až když se jim přitíží. "Teď už to není tak hrozné, ale před lety, kdy lékárníci sloužili do rána, to bývalo neúnosné," postěžoval si Zelenka. "Když se lidé trousili pro léky celou noc, tak lékárníci byli druhý den dopoledne, kdy opět museli sloužit, hodně unavení. To se naštěstí teď, kdy nás slouží v jedné lékárně mnohem méně než kdysi, změnilo k lepšímu. Při jednom z průzkumů přitom vyšlo najevo, že si v průměru přišel pro antibiotika na recept pouze jeden pacient za noc." Také v další liberecké lékárně Bohemia si všimli, že hodně zákazníků přichází v noci pro léky, které jim lékař nepředepsal. "Někteří se zkoušejí léčit sami, takže chtějí nějaké ty vitamíny nebo preparáty na snížení teploty," uvedla vedoucí lékárny Bohemia Libuše Machová. "Jiní potřebují bylinkový čaj, další zase projímadla. Myslím si, že do rána by to bez nich vydrželi." S vandaly nebo výtržníky, kteří by pozdě večer či v noci obtěžovali, lékárníci nemají špatné zkušenosti. Připustili však, že v době, kdy drží pohotovost, si k nim ti, co si vpichují drogy, chodí kupovat injekční stříkačky. "Dříve jsme stříkačky neprodávali, ale když jsme viděli, že je o ně zájem, tak jsme je začali objednávat," řekla vedoucí lékárny Amanita Nisa Centrum Hana Škapová. Ačkoli má lékárna Bohemia v době, kdy drží pohotovost, otevřeno až do sedmi hodin ráno, stříkačky se tu dají koupit nejpozději do dvaadvacáté hodiny. "Na dveřích máme ceduli, kde to je napsané, a každý to respektuje," řekla vedoucí lékárny Libuše Machová. "Řekli jsme si: proč by si stříkačku nemohli koupit odpoledne, když vědí, že ji budou potřebovat?"
Liberec - Kosmetiku, ale i vitamíny či bylinkové čaje, bez nichž by se do rána obešli, kupují lidé v lékárnách, které slouží pohotovost. Lékárníci jim sice vyjdou vstříc, nicméně mají pocit, že pohotovost by měla sloužit především pacientům, kteří náhle onemocněli a potřebují si vyzvednout léky na recept. "Připadá mi, jako kdyby si nás někteří pletli s Večerkou, kde se také dá pořídit běžný nákup pozdě večer," potvrdil vedoucí lékárny U raka v liberecké Moskevské ulici Milan Zelenka. "Odhaduji, že pouze čtyřicet procent lidí přijde s receptem, ti ostatní mají zájem o zboží, které lze koupit kdykoli." Podle lékárníků někteří zákazníci přes den otálejí i s nákupem základních léků, které by měli mít doma v lékárničce, a přijdou si pro ně pozdě večer, až když se jim přitíží. "Teď už to není tak hrozné, ale před lety, kdy lékárníci sloužili do rána, to bývalo neúnosné," postěžoval si Zelenka. "Když se lidé trousili pro léky celou noc, tak lékárníci byli druhý den dopoledne, kdy opět museli sloužit, hodně unavení. To se naštěstí teď, kdy nás slouží v jedné lékárně mnohem méně než kdysi, změnilo k lepšímu. Při jednom z průzkumů přitom vyšlo najevo, že si v průměru přišel pro antibiotika na recept pouze jeden pacient za noc." Také v další liberecké lékárně Bohemia si všimli, že hodně zákazníků přichází v noci pro léky, které jim lékař nepředepsal. "Někteří se zkoušejí léčit sami, takže chtějí nějaké ty vitamíny nebo preparáty na snížení teploty," uvedla vedoucí lékárny Bohemia Libuše Machová. "Jiní potřebují bylinkový čaj, další zase projímadla. Myslím si, že do rána by to bez nich vydrželi." S vandaly nebo výtržníky, kteří by pozdě večer či v noci obtěžovali, lékárníci nemají špatné zkušenosti. Připustili však, že v době, kdy drží pohotovost, si k nim ti, co si vpichují drogy, chodí kupovat injekční stříkačky. "Dříve jsme stříkačky neprodávali, ale když jsme viděli, že je o ně zájem, tak jsme je začali objednávat," řekla vedoucí lékárny Amanita Nisa Centrum Hana Škapová. Ačkoli má lékárna Bohemia v době, kdy drží pohotovost, otevřeno až do sedmi hodin ráno, stříkačky se tu dají koupit nejpozději do dvaadvacáté hodiny. "Na dveřích máme ceduli, kde to je napsané, a každý to respektuje," řekla vedoucí lékárny Libuše Machová. "Řekli jsme si: proč by si stříkačku nemohli koupit odpoledne, když vědí, že ji budou potřebovat?"
</TEXT>
</DOC>
<DOC>
<DOCID>MF-20020506245</DOCID>
<DOCNO>MF-20020506245</DOCNO>
<DATE>05/06/02</DATE>
<TITLE>
Liberecké lékárny
</TITLE>
<TEXT>
Lékárna Amanita Nisa Centrum: otevírací doba: denně 9 - 21 hodin pohotovost neslouží
</TEXT>
<HEADING>
Lékárna Aqua:
</HEADING>
<TEXT>
otevírací doba: po - pá: 8 - 18 hodin, sobota: 8 - 12 hodin pohotovost: sedm dní jednou za pět týdnů od 8 do 23 hodin
Lékárna Arcana:
otevírací doba: po - pá: 7.15 - 18 hodin, sobota: 8 - 11.30 hodin pohotovost neslouží; počet lékárníků: 3
</TEXT>
<HEADING>
Lékárna Bohemia:
</HEADING>
<TEXT>
otevírací doba: po - pá: 7 - 18 hodin, sobota: 8 - 12 hodin pohotovost: sedm dní jednou za šest týdnů slouží pohotovost od 19 do 7 hodin
</TEXT>
<HEADING>
Lékárna Čtyřlístek:
</HEADING>
<TEXT>
otevírací doba: po - pá: 7.30 - 18 hodin, sobota: 8 - 12 hodin pohotovost slouží každý osmý týden, a to od pondělí do neděle, ve všední dny je otevřeno od 8 do 23 hodin, v sobotu od 12 do 23 hodin, v neděli od 7 do 23 hodin
</TEXT>
<HEADING>
Jizerská lékárna:
</HEADING>
<TEXT>
otevírací doba: po - pá: od 7 do 18 hodin, sobota: 8 - 12 hodin pohotovost: služba tu vychází přibližně jednou za dva měsíce po dobu jednoho týdnu, ve všední dny i o víkendu mají otevřeno od 7 do 23 hodin
</TEXT>
<HEADING>
Lékárna Klášter:
</HEADING>
<TEXT>
otevírací doba: po - čt: od 7 do 16 hodin, pátek: od 7 do 14 hodin pohotovost: slouží napůl s lékárnou U muzea, a to buď pondělí až čtvrtek nebo pátek až neděle, ve všední dny mají v době pohotovosti otevřeno od 7 do 23 hodin, v sobotu od 12 do 23 hodin, v neděli od 7 do 23 hodin
Lékárna Sluníčko:
otevírací doba: po - pá od 7 do 17 hodin pohotovost neslouží
Lékárna Svět:
otevírací doba: po - pá: 7.30 - 17 hodin pohotovost neslouží
</TEXT>
<HEADING>
Lékárna U muzea:
</HEADING>
<TEXT>
otevírací doba: po - pá: 7.30 - 17 hodin pohotovost po dobu jednoho týdne slouží s jinou lékárnou napůl, a to jednou za měsíc, pohotovost funguje od 19 do 23 hodin ve všední dny, v sobotu od 12 do 23 hodin, v neděli od 7 do 23 hodin
</TEXT>
<HEADING>
Lékárna U orla:
</HEADING>
<TEXT>
otevírací doba: po - pá: 7 - 19 hodin, sobota: 8 - 12 hodin v době pohotovosti má lékárna otevřeno po dobu dvou týdnů nonstop, služba na ni vychází po osmi týdnech
</TEXT>
<HEADING>
Lékárna U raka:
</HEADING>
<TEXT>
otevírací doba: po - pá: 7.30 - 18 hodin, sobota: 8 - 12 hodin pohotovost slouží lékárna napůl s jinou lékárnou, v tu dobu má otevřeno ve všední dny od 18 do 23 hodin, v sobotu od 12 do 23 hodin a v neděli od 7 do 23 hodin
otevírací doba: po - pá: 7.30 - 18 hodin, sobota: 8 - 12 hodin pohotovost slouží lékárna napůl s jinou lékárnou, v tu dobu má otevřeno ve všední dny od 18 do 23 hodin, v sobotu od 12 do 23 hodin a v neděli od 7 do 23 hodin
</TEXT>
</DOC>
<DOC>
<DOCID>MF-20020506246</DOCID>
<DOCNO>MF-20020506246</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
kina
KINO CRYSTAL: Ti druzí, americký horor ( 17.30); ART kino - Synův pokoj, italský film ( 20.00)
JIRÁSKOVO DIVADLO: R.Cooney: Rodina je základ státu - uvádí Městské divadlo Mladá Boleslav ( 19.30)
</TEXT>
<HEADING>
výstavy
</HEADING>
<TEXT>
JIRÁSKOVO DIVADLO: P.Křivánková: Je čas se zastavit fotografie (Otevřeno v době představení) ZÁKLADNÍ UMĚLECKÁ ŠKOLA: Práce žáků výtvarného ateliéru J.Černého (Otevřeno 8.00- 20.00)
výstavy
MĚSTSKÉ MUZEUM: Stálé expozice: Tisíciletá historie města; Führichův dům: Obrazy chrastavských rodáků (Otevřeno 9.00- 12.00 a 13.00- 16.00)
</TEXT>
<HEADING>
kina
</HEADING>
<TEXT>
KINO RADNICE: Král škorpion, americký film ( 17.30 a 20.00) KINO JUNIOR: Babí léto, český film ( 17.30); Černý jestřáb sestřelen, americký film ( 20.00)
výstavy
GALERIE KAVÁRNY DEVÍTKA: D.Matura: Commerción - grafika (Otevřeno 9.00- 22.00)
výstavy
GLASSICENTER GALERIE: Stálá expozice výrobků současných místních sklářských firem (Otevřeno 9.00- 16.00)
</TEXT>
<HEADING>
kina
</HEADING>
<TEXT>
KINO LÍPA: Malý svědek, americký thriller ( 17.30); Lásce na stopě, americký film ( 20.00) KINO VARŠAVA: Rok ďábla, český film ( 17.30 a 20.00)
koncerty
CENTRUM BABYLON: Staročeská rychta: Na pivečko u klavíru ( 18.00)
</TEXT>
<HEADING>
výstavy
</HEADING>
<TEXT>
ČAJOVNA, Sokolovské nám.: Z.Lukavská: Zrezivělý Excalibur (Otevřeno 11.00- 22.00) EXPERIMENTÁLNÍ STUDIO: L.Kodejšková: Prorůstání - fotografie (Otevřeno v době představení) GALERIE FRYČOVA KNIHKUPECTVÍ: Š.Škapík: Obrazy a grafika (Otevřeno 8.00- 20.00) GALERIE STUDNA: Originální výtvarná díla; Galerie grafiky (Otevřeno 9.00- 18.00) MALÁ VÝSTAVNÍ SÍŇ: V.Kokolia: Světlocitlivá vrstva (Otevřeno 10.00- 17.00) CAFÉ F 20.0: Svět mýma očima - práce obyvatel Ústavu sociální péče Zeyerova (Otevřeno 11.00- 19.00) NAIVNÍ DIVADLO: M.Janáček: Obrazy a obrázky (Otevřeno v době představení)
LIDOVÉ SADY: Výstup na vyhlídkovou věž ( 10.00- 17.00)
výstavy
MUZEUM: Š.Šafránková: Vulkány spící i bdící - fotografie (Otevřeno 9.00- 17.00)
kina
MĚSTSKÉ KINO: Traffic - Nadvláda gangů, americký film ( 17.30 a 20.00)
výstavy
MĚSTSKÉ KINO: Manželé Vyleťalovi: Filmový plakát (Otevřeno v době představení)
kina
MĚSTSKÉ KINO: Andělská tvář, český film ( 17.30 a 20.00)
kina
MĚSTSKÉ KINO: Černý jestřáb sestřelen, americký film ( 18.00 a 20.15)
kina
KINO JAS: Bratrstvo vlků - Hon na bestii, francouzský film ( 19.00)
výstavy
MĚSTSKÁ KNIHOVNA: D.Bárta: Fotografie (Otevřeno 13.00- 18.00)
Z nové výstavy v liberecké Galerii Studna.
Turnovské muzeum vystavuje díla českých uměleckých kovářů.
</TEXT>
</DOC>
<DOC>
<DOCID>MF-20020506247</DOCID>
<DOCNO>MF-20020506247</DOCNO>
<DATE>05/06/02</DATE>
<TITLE>
Gólové dostihy pro fotbalisty Liberce B
</TITLE>
<TEXT>
V utkání 25. kola ČFL včera přestříleli fotbalisté libereckého B-týmu Varnsdorf 4:3. V zápase Semil na hřišti béčka Českých Budějovic naopak gól nepadl.
Liberec, České Budějovice - Domácí výhra nad Varnsdorfem posunula fotbalisty Slovanu Liberec B na čtvrté místo třetí ligy. Semily prodloužily remízou s rezervou Budějovic sérii neporazitelnosti a v tabulce zůstali jedenáctí.
</TEXT>
<HEADING>
Liberec B - Varnsdorf 4:3
</HEADING>
<TEXT>
Drama do posledních okamžiků. Fotbalisté Varnsdorfu v útočném a napínavém utkání dvakrát prohrávali o dvě branky, ale v závěru mocně sahali po bodu. "Škoda, že takový zápas nevidělo víc diváků. Bylo to derby se vším všudy, plné gólů, bojovné a agresivní, ale v mnohem korektnějším duchu, než na podzim," pochvaloval si trenér Liberce B Martin Hřídel. Gólovou přehlídku začal po rohovém kopu hlavou hostující Leitner. Domácí bleskově odpověděli jako přes kopírák Kuklou a patřil jim závěr první půle, kdy po pohledných akcích získali dvoubrankový náskok. Nejprve Killar předložil před bránou míč Smolovi a těsně před odchodem do šaten se prosadil sám, když si naběhl na přesný centr Neumanna a prostřelil gólmana Hradiského. Po hodině hry se hosté vrátili do zápasu, opět po rohu hlavou skóroval Bílek a snížil na 3:2. "Přestože jsme věděli, že Varnsdorf má opravdu výborné standardky, inkasovali jsme z nich," posteskl si Hřídel. Po chvíli však liberecká rezerva znovu utekla o dva góly, nahrávku Novotného ze strany zužitkoval v pádu hlavičkou Jůn, jedna z posil z A-týmu. Pak domácí promarnili několik šancí, trápil se hlavně Dvořák a Killar trefil tyč, a to se jim mohlo vymstít. V 84. minutě totiž jistě proměnil penaltu za faul Novotného Leitner a Liberečtí pak museli tři body urputně hájit. Měli i kus štěstí - dvě minuty před koncem je zachránilo břevno po dělovce Dobiáše. "Varnsdorf má nyní velmi dobré mužstvo a proto si vítězství hodně cením," řekl Martin Hřídel "Brzy jsme museli míchat se sestavou, protože jeden z našich klíčových hráčů Sitarčík musel po faulu Novotného střídat," litoval kouč hostí Stanislav Procházka. "Za stavu 4:2 jsme mohli dostat další góly, proto mě těší, že jsme ještě dokázali udělat drama. Posledních sedm minut se Liberec bál o výsledek."
Série semilských fotbalistů nekončí, neprohráli už pošesté za sebou a bod po bodu se vzdalují sestupovým příčkám. Začátek zápasu vyšel lépe domácím. "V úvodu nás zatlačili především díky výškové převaze," poznamenal semilský bek Martin Kovář. Ovšem Semily zdaleka nepřijely jen bránit a hrozily z brejků. Po nich měl tři velké šance útočník Kandráč, ale gól z nich nevytěžil. Jednou trefil břevno a dvakrát kryl jeho pokusy domácí gólman Kolář. Gól byl na spadnutí i na druhé straně ve 40. minutě. Kadlec z pravé strany pronikl do pokutového území Semil, jenže místo přihrávky zvolil střelu, která skončila mimo. Druhý poločas sice začal náporem Jihočechů, ale chyběla finální přihrávka. Hosté opět spoléhali na kvalitní obranu a podle osvědčeného scénáře sázeli na rychlé protiútoky. "Domácí si žádnou tutovku nevytvořili a ani my jsme nedotáhli některá přečíslení. Proto si myslím, že remíza je určitě spravedlivá," míní Martin Kovář. Českobudějovickým se přece jen podařilo skórovat, ale už předtím sudí Moník signalizoval faul útočícího hráče na semilského Dvořáka.
Fotbalisté béčka Slovanu Liberec porazili včera v divokém utkání 25. kola ČFL Varnsdorf 4:3. Na snímku v akci liberecký záložník Ondřej Holeček (v bílém).
</TEXT>
</DOC>
<DOC>
<DOCID>MF-20020506248</DOCID>
<DOCNO>MF-20020506248</DOCNO>
<DATE>05/06/02</DATE>
<TEXT>
Chroustovskému nevyšla obhajoba domácího titulu Šumperk - Obhajoba domácího mistrovského titulu v duatlonu jabloneckému Štěpánu Chroustovskému nevyšla. Šampionem se včera v Šumperku stal loňský mistr Evropy v olympijském triatlonu Filip Ospalý z brněnského Olympo teamu. Mezi ženami dominovala Jana Jiroušková z TUFO Titan Zlín. Za deštivého počasí se v závodě mužů dlouho taktizovalo a rozhodl až druhý běh. "První běh mě zklamal, všichni čekali, co udělá Ospalý. Abych se odpoutal sám, nemělo smysl. Skupina by mě na kole sjela," uvedl Chroustovský, jenž usiloval o pátý titul v duatlonu. Na kole se jelo na úzkých tratích a v mlze, takže závodníci nechtěli riskovat pád a neútočili. Do druhého běhu odstartovali v čele kolegové z týmu TK Triatlon Praha Daniel Fekl a Chroustovský. "Jel jsem bez adaptérů a přezouvání mě v depu zdrželo," řekl Ospalý, který v běhu manko zlikvidoval. "Oba jsem doběhl asi kilometr před cílem a věřil ve svůj finiš. Závod jsem bral jako trénink před startem triatlonové sezony," uvedl Ospalý. "Od Dana Fekla jsem čekal týmovou spolupráci, ale celý druhý běh jsem odtáhl sám. Jsem trochu zklamaný i z toho, že Daniel nevyhrál," řekl Chroustovský. Ihned po závodu nominoval výkonný výbor svazu šest reprezentantů pro evropský šampionát, který se uskuteční 24. až 26. května v Zeistu v Německu. Mezi nominovanými nechybí ani Štěpán Chroustovský.
</TEXT>
</DOC>
<DOC>
<DOCID>MF-20020506249</DOCID>
<DOCNO>MF-20020506249</DOCNO>
<DATE>05/06/02</DATE>
<TITLE>
Divizní fotbalisté vytěžili ze zápasů venku jeden bod
</TITLE>
<TEXT>
Náchod, Vyšehrad - Bod za remízu na Vyšehradu si včera přivezli divizní fotbalisté Českého Dubu. Velké Hamry vyšly v sobotu v Náchodě naprázdno.
</TEXT>
<HEADING>
Náchod - Velké Hamry 2:0
</HEADING>
<TEXT>
Fotbalově vyspělejší tým Náchoda zvítězil zaslouženě. O jeho vítězství se přičinil úvodní brankou zápasu v první půli Hájek, druhý gól si vstřelil do vlastní branky ve druhé části hry nešťastnou tečí hamrovský záložník Gottwald. O čtyři hráče oslabení hosté však byli Náchodu dobrým soupeřem. Vyhlášené útočné duo Hájek, Průcha dostali na starost Halama s Jindřiškem, a ti se od obou domácích hráčů na své polovině hřiště téměř neodpoutali. Výjimkou byla 38. minuta, kdy Průcha přehlavičkoval Jindřiška, Halama ztrácel krok na Hájka, a ten pohotovou střelou pod břevno překonal bezmocného brankáře hostů Kykala. Rozhodnutí zápasu padlo po přestávce, kdy se Samek v 57. minutě prosmýkl kolem Jindřiška a centrovaný míč od brankové čáry si nešťastně srazil u bližší tyči do vlastní branky Gottwald Ani pak hosté z Velkých Hamrů nesložili zbraně, snažili se oplácet útoky Náchoda, ale do vyložené brankové příležitosti se už nedostali.
Hosté měli většinu zápasu více ze hry, zabrzdilo je však přísné vyloučení útočníka Běliny v 65. minutě. Hráč navíc neudržel nervy na uzdě a při odchodu urazil asistenta sudího, takže může čekat vysoký trest.
Český Dub šel do vedení z rychlého protiútoku po necelé čtvrthodině hry, kdy Negru ideálně uvolnil Pokorného a ten se z deseti metrů nemýlil. Hosté mohli své vedení ještě zvýraznit. Negru však zblízka trefil jen nohy domácího brankáře a Bělina ve 28. minutě orazítkoval břevno. Z následného protiútoku hosté brankou Kašeho vyrovnali a potvrdili tak pravdivost okřídleného rčení "nedáš-dostaneš". Po vyloučení Běliny, který musel ze hřiště za šlapák na jednoho z protihráčů, se hosté bránili, do vážnější šance však už soupeře nepustili.
</TEXT>
</DOC>
<DOC>
<DOCID>MF-20020506250</DOCID>
<DOCNO>MF-20020506250</DOCNO>
<DATE>05/06/02</DATE>
<TITLE>
Giro Bike Fest láká cyklisty
</TITLE>
<TEXT>
Svijanský Újezd - Sportovní areál ve Svijanském Újezdě opět ožije milovníky cyklistiky. Ve dnech 17. až 19. května se zde uskuteční již 6. ročník festivalu horských kol Giro Bike Fest. Kromě tradičního Ještědského maratonu (42 a 85 km) je připravena i řada dalších cyklistických soutěží (dual slalom, okruhový závod, sprint, skok do výšky, přejezd vody po lávce i soutěže pro děti). "Zájemce o sjezd na kole vyveze autobus na okolní sjezdařské tratě," doplnila za pořadatele Magda Boháčová. Přihlášky na jednotlivé závody přijímají pořadatelé do 10. května na internetové adrese www.bikefest.cz, kde najdete i kompletní informační servis, nebo na tel. 048/5100200 a 0608/255090. Na velké závody je podle pořadatelů lepší přihlásit se předem. U maratonu se totiž bude startovat ve vlnách a rozhoduje datum přihlášky. Jinak mohou milovníci cyklistiky přijet i bez přihlášení a zúčastnit se všech doplňujících soutěží a disciplín.
</TEXT>
</DOC>
<DOC>
<DOCID>MF-20020506251</DOCID>
<DOCNO>MF-20020506251</DOCNO>
<DATE>05/06/02</DATE>
<TITLE>
Ženy Lokomotivy potvrdily postup
</TITLE>
<GEOGRAPHY>Liberec</GEOGRAPHY>
<TEXT>
Dvěma domácími výhrami v závěrečných kolech potvrdily basketbalistky Lokomotivy Liberec prvenství v nadstavbové části druholigové skupiny B. Zajistily si tak postup do reorganizované druhé celostátní ligy, v níž bude v příští sezoně startovat deset družstev.
Sobotní výhrou nad druhými Nuslemi si domácí basketbalistky definitivně zajistily prvenství ve skupině. Přestože si mohly k jistotě postupu dovolit i prohrát o méně než 36 bodů, neponechaly nic náhodě. Do zápasu vstoupily razantně a po první desetiminutovce vedly o deset bodů. Slabší chvilku si Lokomotiva vybrala jen v úvodu druhé čtvrtiny, kdy Nusle zásluhou devíti bodů v řadě snížily na rozdíl bodu. "Pak už jsme se opět začali prosazovat a v závěru této části jsme se naopak my devítibodovou šňůrou vrátili k našemu původnímu náskoku," popsal liberecký kouč Pavel Richtr. Hostující tým náskok mírně stáhl jen v konci třetí čtvrtiny, ale poslední část už byla opět plně v režii Liberce. Pod košem kralovala především Matoušková, která dala třetinu bodů vítězek. "Ale přidávaly se i ostatní," chválil Richtr. "Hráčky určitě měly v hlavách, že můžou i prohrát. K zápasům však přistoupily velice zodpovědně, a protože letošní sezona se nám docela vyvedla, chtěli jsme uspět i v těch posledních dvou utkáních."
V první části se Kladno třemi trojkami dostalo do vedení 11:15. Ale pak převzaly otěže zápasu do rukou domácí a vítězství si vzít nenechaly. "Střelecky se dařilo prakticky všem hráčkám, většina dala přes deset bodů. Navíc nám vycházely i trestné hody," konstatoval spokojeně trenér Richtr. Domácí tým už dohrával jen s torzem kádru, k řadě zraněných se přidaly další dvě. "Už v pátek se zranila Nedvědová a v sobotním duelu s Nuslemi i Conková, takže jsme docela rádi, že sezona už je za námi," oddechl si včera Pavel Richtr
Basketbalistky Lokomotivy Liberec v sobotu porazily doma Nusle a oslavily postup do reorganizované druhé ligy. Pražskou hráčku obchází liberecká Radka Skalníková (v zeleném).
</TEXT>
</DOC>
<DOC>
<DOCID>MF-20020506252</DOCID>
<DOCNO>MF-20020506252</DOCNO>
<DATE>05/06/02</DATE>
<TITLE>
Hokejisté mají pivní motivaci
</TITLE>
<GEOGRAPHY>Humpolec</GEOGRAPHY>
<TEXT>
Již potřetí vypisuje spolumajitel humpoleckého rodinného pivovaru a sportovní fanda Stanislav Bernard za zisk zlata na hokejovém mistrovství světa svou už tradiční pivní prémii, sto šedesát litrů piva Bernard pro každého hráče a člena realizačního týmu české hokejové reprezentace. Letos je součástí nabídky i novinka - v případě postupu českého týmu alespoň do semifinále dostanou všichni střelci a nahrávači týmu za každý bod do kanadského bodování jednu bednu piva. Bernard se ke své svérázné prémii hokejistům vrací po krátké odmlce, když s pivní motivací ignoroval olympiádu v Salt Lake City. "Štvaly mě reakce velkých sponzorů, kteří vůbec nechtěli pochopit, že se jedná z mé strany o fandovství," komentoval své rozhodnutí Stanislav Bernard. Zatím tedy vypsal prémii dvakrát, před šampionáty v Petrohradu a v Německu, a vždycky platil.
Humpolec - Již potřetí vypisuje spolumajitel humpoleckého rodinného pivovaru a sportovní fanda Stanislav Bernard za zisk zlata na hokejovém mistrovství světa svou už tradiční pivní prémii, sto šedesát litrů piva Bernard pro každého hráče a člena realizačního týmu české hokejové reprezentace. Letos je součástí nabídky i novinka - v případě postupu českého týmu alespoň do semifinále dostanou všichni střelci a nahrávači týmu za každý bod do kanadského bodování jednu bednu piva. Bernard se ke své svérázné prémii hokejistům vrací po krátké odmlce, když s pivní motivací ignoroval olympiádu v Salt Lake City. "Štvaly mě reakce velkých sponzorů, kteří vůbec nechtěli pochopit, že se jedná z mé strany o fandovství," komentoval své rozhodnutí Stanislav Bernard. Zatím tedy vypsal prémii dvakrát, před šampionáty v Petrohradu a v Německu, a vždycky platil.
</TEXT>
</DOC>
<DOC>
<DOCID>MF-20020506253</DOCID>
<DOCNO>MF-20020506253</DOCNO>
<DATE>05/06/02</DATE>
<TITLE>
Havlíčkův Brod: Vzniká společnost pro regionální uvědomění
</TITLE>
<HEADING>
Z celého kraje DNES
</HEADING>
<TEXT>
Na Havlíčkobrodsku vzniká společnost pro povznesení regionálně historického povědomí zdejšího kraje. Dobrovolníci zajímající se o regionální historii připravili podání žádosti o její oficiální registraci u ministerstva vnitra. "Do budoucna by tato společnost chtěla nejen pravidelně publikovat výsledky bádání svých členů, ale i pořádat různé přednášky, besedy a pracovní výlety do krajiny s úmyslem co největšího poznání dějin našeho regionu," uvedl jeden z aktivistů Tomáš Zdechovský.
Na Havlíčkobrodsku vzniká společnost pro povznesení regionálně historického povědomí zdejšího kraje. Dobrovolníci zajímající se o regionální historii připravili podání žádosti o její oficiální registraci u ministerstva vnitra. "Do budoucna by tato společnost chtěla nejen pravidelně publikovat výsledky bádání svých členů, ale i pořádat různé přednášky, besedy a pracovní výlety do krajiny s úmyslem co největšího poznání dějin našeho regionu," uvedl jeden z aktivistů Tomáš Zdechovský.
</TEXT>
</DOC>
<DOC>
<DOCID>MF-20020506254</DOCID>
<DOCNO>MF-20020506254</DOCNO>
<DATE>05/06/02</DATE>
<TITLE>
Jihlava: Laštovičku nahradí v zastupitelstvu Jirků
</TITLE>
<HEADING>
Z celého kraje DNES
</HEADING>
<TEXT>
Ředitel vyšší odborné školy v Jihlavě Ladislav Jirků usedne na uvolněné místo v jihlavském zastupitelstvu po rezignujícím Zdeňku Laštovičkovi. "Rada města pana Jirků osvědčila jako člena," potvrdila mluvčí radnice Jiřina Štanclová. Laštovička odstoupil na protest poté, co město odsouhlasilo partnerskou spolupráci s německým Heidenheimem.
Ředitel vyšší odborné školy v Jihlavě Ladislav Jirků usedne na uvolněné místo v jihlavském zastupitelstvu po rezignujícím Zdeňku Laštovičkovi. "Rada města pana Jirků osvědčila jako člena," potvrdila mluvčí radnice Jiřina Štanclová. Laštovička odstoupil na protest poté, co město odsouhlasilo partnerskou spolupráci s německým Heidenheimem.
</TEXT>
</DOC>
<DOC>
<DOCID>MF-20020506255</DOCID>
<DOCNO>MF-20020506255</DOCNO>
<DATE>05/06/02</DATE>
<TITLE>
Venkovu podřadná estráda stačí?
</TITLE>
<TEXT>
První skutečně velkolepá předvolební show zavítala včera do Jihlavy. Po několika nesmělých mítincích konkurenčních stran vtrhla na deštěm skrápěnou Vysočinu celodenní pompézní přehlídka "známých umělců", kteří obětovali neděli a přijeli podpořit ČSSD. Program, který za jistě nemalý peníz specialisté na propagaci pro vládní stranu připravili, byl však více než žalostný. Hvězdy, jejichž slávu přestaly až na výjimky přihřívat obrazovky komerčních televizí již před dlouhými roky, se většinou zmohly pouze na omílání starých hitů a kopírování svých úspěšnějších kolegů. Tabu nezůstaly ani zkomolené melodie z pohádek a pokud přestalo být poměrně početné publikum pod deštníky přece dostatečně nažhavené, pomohlo patřičně zesílené kouzelné české slůvko wow! Nelze se příliš divit agenturám, nabízejícím exhibujícím politikům zábavu pro co možná nejširší publikum ani umělcům, jejichž počínání hraničí s prostitucí. Stejně tak se však nelze zbavit otázky, kdo jsou vlastně zač ti, kteří jsou pro své ambice vládnout ochotni pozbýt soudnosti a z příspěvků za hlasy voličů platí slaboduchou klobásovou estrádu.
</TEXT>
</DOC>
<DOC>
<DOCID>MF-20020506256</DOCID>
<DOCNO>MF-20020506256</DOCNO>
<DATE>05/06/02</DATE>
<TITLE>
Studánka Emanuela je odemčena
</TITLE>
<GEOGRAPHY>Jihlava</GEOGRAPHY>
<TEXT>
Symbolické obnovení křestu si v sobotním odpoledni odbyla prastará studánka, která nabízí vysoce kvalitní vodu v lesích poblíž jihlavské části Antonínův Důl. Jihlavští ochránci přírody o studánku několik posledních let pečují, obložili ji kameny a opatřili dřevěným přístřeškem. V sobotu také studánka při symbolickém "odemykání" dostala jméno Emanuela podle křestního jména jedno z členů jihlavského svazu ochránců přírody Emanuela Tomka. Ten studánku před třiceti lety objevil a jako první začal s její obnovou. "Bude asi velmi stará protože jsem při čištění jejího zaneseného odtoku našel černé střepy, jenž by mohly pocházet podle odborníků až z 12. století," řekl Tomek. Domnívá se, že studánka mohla ve středověku sloužit horníkům. Ti v okolí v minulých staletích těžili stříbro a křemen pro zdejší sklářské hutě. Ekolog Zdeněk Laštovička upozornil na velkou vydatnost studánky a mimořádnou kvalitu její vody, která má velmi malý obsah závadných dusičnanů. "Vysočina se do budoucna stane i pro okolní části republiky zdrojem kvalitní vody. V tom je jedna část z jejího bohatství, která jí vynahradí chybějící průmysl," upozornil Laštovička. Pro ochránce přírody je znovuobnovení studánky a její udržování symbolickým udržováním zdroje života - vody. "Je v tom symbolika i jakýsi návrat ke kořenům. I když třeba jen jednou za týden někdo přijde a ze studánky se napije, je to konkrétní příklad pomoci přírodě," řekl metodik ochránců přírody Karel Holub. Ochránci přírody se obraznému odemykání studánek nejvíce věnovali v osmdesátých letech, v posledních letech se k této tradici opět vrací. "Málokdo ví, že ze zdravotního a hygienického hlediska je voda ze studánek vůbec nejzdravější: z vodovodu nám teče voda chemicky upravená, balená voda je zase ochuzená o bakterie a znehodnocená skladováním," řekl Holub.
Jihlava - Symbolické obnovení křestu si v sobotním odpoledni odbyla prastará studánka, která nabízí vysoce kvalitní vodu v lesích poblíž jihlavské části Antonínův Důl. Jihlavští ochránci přírody o studánku několik posledních let pečují, obložili ji kameny a opatřili dřevěným přístřeškem. V sobotu také studánka při symbolickém "odemykání" dostala jméno Emanuela podle křestního jména jedno z členů jihlavského svazu ochránců přírody Emanuela Tomka. Ten studánku před třiceti lety objevil a jako první začal s její obnovou. "Bude asi velmi stará protože jsem při čištění jejího zaneseného odtoku našel černé střepy, jenž by mohly pocházet podle odborníků až z 12. století," řekl Tomek. Domnívá se, že studánka mohla ve středověku sloužit horníkům. Ti v okolí v minulých staletích těžili stříbro a křemen pro zdejší sklářské hutě. Ekolog Zdeněk Laštovička upozornil na velkou vydatnost studánky a mimořádnou kvalitu její vody, která má velmi malý obsah závadných dusičnanů. "Vysočina se do budoucna stane i pro okolní části republiky zdrojem kvalitní vody. V tom je jedna část z jejího bohatství, která jí vynahradí chybějící průmysl," upozornil Laštovička. Pro ochránce přírody je znovuobnovení studánky a její udržování symbolickým udržováním zdroje života - vody. "Je v tom symbolika i jakýsi návrat ke kořenům. I když třeba jen jednou za týden někdo přijde a ze studánky se napije, je to konkrétní příklad pomoci přírodě," řekl metodik ochránců přírody Karel Holub. Ochránci přírody se obraznému odemykání studánek nejvíce věnovali v osmdesátých letech, v posledních letech se k této tradici opět vrací. "Málokdo ví, že ze zdravotního a hygienického hlediska je voda ze studánek vůbec nejzdravější: z vodovodu nám teče voda chemicky upravená, balená voda je zase ochuzená o bakterie a znehodnocená skladováním," řekl Holub.
</TEXT>
</DOC>
<DOC>
<DOCID>MF-20020506257</DOCID>
<DOCNO>MF-20020506257</DOCNO>
<DATE>05/06/02</DATE>
<TITLE>
Na Vranovskou přehradu se včera vrátila lodní doprava
</TITLE>
<TEXT>
Vranov nad Dyjí - Dvě malá plavidla pro maximálně dvanáct osob Znojemské plavební společnosti bratrů Pátých jsou už od včerejška připravena zahájit po deseti letech na Vranovské přehradě plavební sezonu. Od července k nim přibudou ještě další dvě lodě. Turisté se tak budou moci svézt například po malém okruhu do Lančovské zátoky, střední okruh vede do Chvalatické zátoky a nebo na celý den vyrazit k hradu Bítov a či Cornštejnu. "Kvůli špatnému počasí se první plavby nekonaly, v květnu a červnu však budeme jezdit v neděli zhruba každou hodinu, v červenci a srpnu denně," říkají majitelé plavební společnosti Jan a Petr Pátí. Pronájem celé lodi vyjde na pět set korun, pokud tedy přijde deset zájemců, zaplatí každý z nich po padesátikoruně. Kola a motocykly je možné přepravovat zdarma. Malá plavidla, která nově brázdí Vranovskou přehradu, jsou poháněná elektromotorem. Nový vodní zákon totiž na této vodní ploše zakázal jakoukoliv lodní dopravu poháněnou spalovacími motory. Z alespoň částečného obnovení lodní dopravy na Vranovské přehradě se radují i starostové okolních obcích. Slibují si, že se přece jen zvýší zájem turistů o oblast. "Každý turista je přínosem," řekla starostka Bítova Anna Nikolová. Jedním dechem však dodává, že doufá, že se do budoucna dočká návratu hromadné lodní dopravy. "Byli bychom rádi, kdyby se po přehradě mohlo přepravovat víc osob, platily by zde znovu pevné jízdní řády. Jde nám ale o hromadnou lodní dopravu, nikoliv malé lodičky a skútry. To by zde zase už nebyla oáza klidu," míní. Do situace v lodní přepravě na Vranovské přehradě se chce vložit i jihomoravský krajský úřad. "V současné době zvažujeme možnost zákonodárné iniciativy. Cílovým stavem by měl být zákaz lodní dopravy na této nádrži s umožněním výjimky pro veřejnou hromadnou dopravu. Výjimku by vydával příslušný vodoprávní úřad,," řekl sdělil tiskový mluvčí Jihomoravského krajského úřadu Petr Koutný.
</TEXT>
</DOC>
<DOC>
<DOCID>MF-20020506258</DOCID>
<DOCNO>MF-20020506258</DOCNO>
<DATE>05/06/02</DATE>
<TEXT>
Studánka Emanuela u Antonínova Dolu patří podle ochránců přírody mezi zdroje nejčistší vody.
</TEXT>
</DOC>
<DOC>
<DOCID>MF-20020506259</DOCID>
<DOCNO>MF-20020506259</DOCNO>
<DATE>05/06/02</DATE>
<TEXT>
Po oba víkendové dny žila Náměsť nad Oslavou tradičním závodem Zámecký vrch, který se zde jel jako třetí a čtvrtý podnik Mistrovství ČR v závodech automobilů do vrchu. "Závod je velice významný. Přitáhne fandy motorismu, a ti se pak přesvědčí o tom, že naše město má co nabídnout i v jiných oblastech," napsal do programu akce náměšťský starosta Vladimír Měrka. (Více na str. D5)
</TEXT>
</DOC>
<DOC>
<DOCID>MF-20020506260</DOCID>
<DOCNO>MF-20020506260</DOCNO>
<DATE>05/06/02</DATE>
<TITLE>
Jihlava hledá peníze na hornický skanzen
</TITLE>
<TEXT>
Nesouhlas spolků s návrhem městských architektů zavinil propadnutí čtyř set tisíc, určených na projekt
Unikátní skanzen, přibližující historii bohatého královského města a těžbu stříbrné rudy v Jihlavě, by měl vyrůst v lokalitě Ráj.
Jihlava - Letitá myšlenka na zbudování hornického skanzenu v Jihlavě se potýká s nedostatkem peněz. Přes nouzi si však jihlavské spolky, které už léta bojují za zřízení hornického areálu, dovolily luxus - nechaly propadnout čtyři sta tisíc korun, které pro uplynulý rok uvolnili na vypracování projektu skanzenu městští zastupitelé. Spolky totiž nesouhlasily se studií vypracovanou městskými architekty. "Studie neodpovídala tomu, co od skanzenu očekáváme. Šlo o velmi komerční záležitost s kempem a koupalištěm, kde nebyl kladen dostatečný důraz na hornické památky," řekl k návrhu za zhruba čtyřicet milionů Karel Klouda, tesař-památkář, který koordinuje přípravné práce. Novou studii, která však oproti původní počítá s téměř dvojnásobnými náklady, předloží ke schválení zastupitelstvu primátor Výborný. Pokud bude studie posvěcena, zbývá ještě sehnat desítky milionů na realizaci plánu. Peníze na projekt však loni propadly a letos se hledají znovu. "Já osobně zřízení hornického skanzenu podporuji a věřím, že se peníze, které pokryjí náklady na pořízení projektové dokumentace najdou i letos, třeba v rozpočtu odboru rozvoje města. Myslím, že by radnice měla najít peníze i na další financování samotné výstavby, ale to už bude více záležitostí nově zvoleného zastupitelstva a vedení města," vyjádřil svou podporu vzniku hornického skanzenu primátor Jihlavy Vratislav Výborný. Propagátoři vzniku hornického skanzenu letos získali z více stran příslib finančního zabezpečení plánované akce. "Uvědomujeme si, že bude nutné celou výstavbu za zhruba sedmasedmdesát milionů krýt z více zdrojů. Peníze už nám přislíbil jak jihlavský magistrát, tak i krajský úřad. Počítáme také s dotacemi od ministerstva životního prostředí a ministerstva kultury a navázali jsme spolupráci s mezinárodní školou uměleckých řemesel v rakouském Grazu. Část nákladů na úpravu koryta řeky a říčních náhonů ponese Povodí Moravy a nemalou část by měl hradit soukromý investor, který by se stal provozovatelem plánované restaurace v areálu skanzenu," vyjmenoval Karel Klouda.
Myšlenka vybudování otevřeného areálu, který by návštěvníkům přiblížil způsob těžby stříbrné rudy a život tehdejších horníků, není nová. "Některé jihlavské spolky už uvažují o vzniku skanzenu více než dvacet pět let. Konkrétnější obrysy ale projekt získal až v roce 1995. Tehdy se však naše požadavky nesetkaly na radnici s výraznější podporou," vzpomněl na prvních kroky na cestě ke skanzenu Karel Klouda. Teprve po úspěšném vzkříšení jihlavských havířských průvodů začali i představitelé města zrod skanzenu podporovat. "Jednalo by se o raritu v rámci celé střední Evropy. Hornický skanzen by v Jihlavě oživil turistický ruch a vše co s ním souvisí," uvedl Zdeněk Jaroš. Koncem letošního roku by měla být podle slov Karla Kloudy a ujištění primátora hotova projektová dokumentace. A pokud se podaří přeměnit přísliby v konkrétní peníze, mohlo by se na jaře příštího roku začít v Ráji stavět. "Předpokládáme, že prvního května příštího roku položíme základní kámen. Uděláme pro to, co bude v našich silách," plánoval Karel Klouda.
Hornický skanzen v Jihlavě
- Odhad nákladů: 77 milionů korun
- Předpokládaná délka výstavby: 3 roky
- Počet zaměstnanců: přibližně 14
</TEXT>
</DOC>
<DOC>
<DOCID>MF-20020506261</DOCID>
<DOCNO>MF-20020506261</DOCNO>
<DATE>05/06/02</DATE>
<TITLE>
Osmdesátikilometrový závod soutěžící prověřil
</TITLE>
<TEXT>
Náměšť nad Oslavou - Za sedm hodin zvládli vítězové zhruba osmdesátikilometrovou trasu čtvrtého ročníku extrémního závodu dvojic, pořádaného o víkendu 32. leteckou základnou v Náměšti nad Oslavou. Vítěznou dvojicí byl v kategorii mužů Michal Peitz a Václav Křivánek; v kategorii smíšených dvojic zvítězili studenti ČVUT Praha Miroslav Rypáček a Dana Sedláčková. Každý soutěžní pár měl k dispozici jedno jízdní kolo, přičemž však vždy mohl jet na kole jen jeden ze dvojice. Ani jeden z dvojice se při cestě s pěti soutěžními stanovišti nemohl vzdálit druhému z dohledu, oba závodní partneři také museli absolvovat zcela stejnou trasu. Zatímco loni museli účastníci závodu absolvovat například horolezeckou vložku se zdoláváním skalní stěny, letos byli podobných kratochvílí ušetřeni. "Pojali jsme to tak trochu méně fyzicky náročně, ale zato humorněji: v duchu vzpomínky na cvičení cvičení civilní ochrany. Zato trasa je delší, než byla loni," řekla mluvčí pořádající náměšťské letecké základny Sabina Introvičová, která se s partnerem také závodu zúčastnila. Závod fakticky začal už v pátek večer, kdy přihlášení závodníci podepsali prohlášení, že souhlasí se startem na vlastní riziko a pak skládali z rozstříhaných částí mapy, podle nichž se měli v krajině orientovat. V sobotu časně ráno pak od vysílače v Čechtíně na Třebíčsku vyběhl první z devatenácti přihlášených párů. Počasí závodníkům přálo možná až příliš, takže se mnozí na ostrém jarním slunci připálili. Zato je však nepotěšil silný protivítr. "Na kole jste si měl odpočinout, ale prakticky celá trasa byla proti větru, takže se závodník zrovna jedoucí na kole nadřel úplně stejně, jako jeho kolega," řekla Introvičová. První zastávka a možnost vydechnutí čekala na zpocené závodníky na zřícenině hradu Rokštejna u Přímělkova, kde si mohli připomenout času pionýrských soutěží O partyzánský samopal. S nohama a rukama zabalenýma do igelitových pytlíků a nasazenými plynovými maskami měl jeden druhého odnést na dvacetimetrovou vzdálenost po lesní cestě. Průzory masek se však rychle zapařily, což závodníkům komplikovalo orientaci. "Nic nevidím, naviguj mě," prosila většina závodníků své kolegy, které nesla na zádech. V členitém terénu selhávala i technika - jedné z dvojic se například uvolnila řídítka u kola. "Potřeboval bych půjčit nějaké klíče, bojím se, že jsem zlomil vidlice," hlásil muž na favoritu, sotva zabrzdil u rokštejnského stanoviště. "Podíváme se na to, něco tady snad budeme mít," řekl velitel stanoviště nadporučík Jan Dítě. Sám se loni závodu aktivně účastnil. "Byla to makačka. Letos už mě k účasti nezlomili, tak aspoň organizuju," smál se. Ani sami organizátoři však nebyli ušetřeni nástrah terénu. "Nebýt nahoře u lesa kouzelný dědeček, tak tady ještě bloudíme," konstatovala s úsměvem Introvičová, když s kolegou závodníkem dorazila do stínu romantických rozvalin Rokštejna. V dalších stanovištích (jejich polohu však předem neznali) čekal na závodníky ještě hod granátem, zdravověda, test inteligence a na závěr střelba ze vzduchovky. Na konečném pořadí však mohl rozhodnout ještě finální nedělní tříkilometrový běh na rozhlednu v Kramolíně. "Nejde o pořadí, ale především o možnost vyzkoušet si sáhnout na dno svých sil," upozornil Dítě.
</TEXT>
</DOC>
<DOC>
<DOCID>MF-20020506262</DOCID>
<DOCNO>MF-20020506262</DOCNO>
<DATE>05/06/02</DATE>
<TEXT>
Dům s pečovatelskou službou chtějí Želetavští stihnout do června Želetava - Koncem června má být zkolaudován nový dům s pečovatelskou službou, který nyní vyrůstá v centru Želetavy na Třebíčsku. Jak potvrdil starosta Oldřich Čech, výstavba zatím úspěšně pokračuje a plánovaný termín kolaudace by neměly zkomplikovat ani nedávné potíže se zavedením pitné vody. "Teď se dělají vnitřní dlažby a obklady a zvenku fasády. Báli jsme se, že kvůli vodě se to zpozdí, nyní je toto nebezpečí zažehnáno. Pitnou vodu máme, příští týden bychom ji měli pustit," uvedl Čech. Nový obecní vodovod byl sice dokončen již loni v listopadu, obci se však nedařilo zavést pitnou vodu, která podle chemických rozborů neodpovídala normám. Dům s pečovatelskou službou nabídne především domácím klientům osmnáct bytových jednotek, z nichž tři budou moci využívat i tělesně postižené osoby. "Protože je DPS v centru, lidé to budou mít kousek za nákupy, k lékaři či do kostela. Zájem byl veliký, dostali jsme dokonce 22 žádostí. Všechny byty už jsou dnes obsazené," dodal starosta. Objekt za celkem 17,3 milionů korun mohli Želetavští vybudovat díky státní dotaci, na každý byt totiž dostali 700 tisíc korun ze státního fondu rozvoje bydlení. Přes pět milionů korun přispěla radnice ze svého rozpočtu.
</TEXT>
</DOC>
<DOC>
<DOCID>MF-20020506263</DOCID>
<DOCNO>MF-20020506263</DOCNO>
<DATE>05/06/02</DATE>
<TITLE>
NIC NEVIDÍM!
</TITLE>
<TEXT>
"Naviguj mě," byla nejčastější slova, ozývající se zpod zapařených plynových masek pod zříceninou hradu Rokštejna u Přímělkova na Jihlavsku.
</TEXT>
</DOC>
<DOC>
<DOCID>MF-20020506264</DOCID>
<DOCNO>MF-20020506264</DOCNO>
<DATE>05/06/02</DATE>
<TITLE>
Ornitologové ptáky chytali i poslouchali
</TITLE>
<TEXT>
Havlíčkův Brod, Jihlava - Víkend znamení ornitologie - i tak by se daly označit uplynulé dny na Vysočině. Zatímco v sobotu v Havlíčkově Brodě tamní ornitologové odchytávali a kroužkovali ptáky, v Jihlavě včera vítali ptačí zpěv formou vycházky po městském lesoparku Heulos, kde znalci zájemce učili rozeznávat jednotlivé druhy ptáků, především podle zpěvu. Pěnice hnědokřídlé a jeden kos dostali v sobotu za teplého a slunečného rána hliníkové kroužky u Pivovarského rybníka v Havlíčkově Brodě. Ochránci také vypustili do přírody uzdravenou poštolku obecnou, symbolického ptáka roku. "Kroužkuje se celý rok, ale hlavní sezona je na jaře, kdy ptáci začínají hnízdit. Často se kroužkují mláďata, kvůli určení stáří, " řekl ornitolog Aleš Toman. K odchytu posloužily jemné sítě, u některých druhů včetně dravců se ale používají sklopky s návnadou. Na Vysočině se běžně vyskytuje až 200 druhů opeřenců. U tažných ptáků je důležité, jak přezimují. "Nedávno jsem objížděl čapí hnízda na Vysočině. Čtvrtina jich zůstala neobsazená, zřejmě došlo k větším úhynům na zimovištích v Africe kvůli použití pesticidů," dodal Toman. Kroužkování je celosvětově rozšířenou metodou zkoumání života ptáků, která se používá již déle než 100 let. Každá země má kroužkovací centrálu a vlastní značení kroužků. Kroužky mají asi patnáct velikostí, největší jsou pro labutě. Ke studiu chování ptáků se používají kroužky barevné. U některých druhů prý dokonce určitá barva kroužku zvýšila šance samečka uspět v boji samičku. Sobotní akce zakončila osmý ročník Vítání ptačího zpěvu, kterého se letos zúčastnilo osm desítek místních nadšenců. "Slyšeli jsme 42 druhů ptáků a letos jsme měli mimořádné štěstí, protože se nám podařilo poprvé zaslechnout také slavíka," řekl Václav Hlaváč z pořádající Agentury ochrany přírody a krajiny. Neděle už netrpěla tak přívětivým počasím jako sobota, a tak se na Jakubském náměstí v Jihlavě sešlo jen několik zájemců o ornitologickou vycházku po lesoparku Heulos. Její součástí byl hned v úvodu kvíz o malé ceny, který zájemce vyzkoušel ze znalostí života ptáků a způsobů jejich ochrany. Jihlavský lesopark nezvolili pořádající členové městské pobočky Českého svazu ochránců přírody náhodou. Rozlehlý park totiž ekologové už dlouhé roky nazývající "zelenými plícemi" města a kromě této funkce slouží jako největší hnízdiště ptáků ve městě a jeho nejbližším okolí. "Během posledních tří let, jsme do parku rozmístili dvaačtyřicet budek pro ptáky, které průběžně sledujeme. Hnízdí v nich brhlíci, sýkory koňadry, ale občas i nějaká veverka," řekl metodik ochránců přírody Karel Holub. "Dalekohledem asi nebude nic vidět, je málo světla," zalitoval v pošmourném jitru ornitolog Jaromír Maštera, který studuje přírodovědeckou fakultu v Olomouci. Účastníci vycházky ale netrpěli nedostatkem ptactva k pozorování. Hned prvním pozorovaným opeřencem byl holub hřivnáč, který se procházel po chodníku. Ornitologové upozornili na jeho charakteristické znaky - bílé skvrnky na opeření. Pak upoutal svým výrazným zpěvem střízlík, žijící v blízkosti vod. Účastníci procházky diskutují o jednotlivých druzích ptáků a o tom, jak jejich zpěv od sebe odlišit. Nedaleko od skupinky se ozval výrazný ptačí zpěv - byla to pěnice černohlavá. Ve vodě potoku Jihlávky ornitolog upozornil na kachnu divokou. "Samice už asi sedí na vajíčkách, kačeři už teď jsou pryč a o samičky se nezajímají," vysvětlil s úsměvem Tomáš Berka , druhý z ornitologů. Přímo u potoka skupinka ztichla a všichni upozornili. Dali se zde pozorovat naši jediní vodní pěvci - skorci vodní. Ornitolog pak vysvětlil, jak další pták - drozd zpěvný - napodobuje svým zpěvem jiné ptáky. "Zpívá celý den." Ke skupince se pak připojily dvě dívky - dvojčata. Jejich rozhovor se také točí kolem ornitologie. "Na balkón nám nedávno zaletěl ledňáček, je to tady ve městě možné?" ptá se jedna z dívek a ornitolog souhlasně přikyvuje hlavou. Ornitologická vycházka byla až meditativní - ticho a bdělá pozornost byla nezbytná k tomu, aby bylo možné mezi zpěvem desítek různých ptáků rozpoznat jeden konkrétní druh. "Pi pi pi pi," ozýval se budníček. "Je charakteristický pro bučiny, takže i tady se mu líbí," řekl ornitolog Maštera. Dvojčata pak vyplňovala dotazník kvízu. "Doufám, že nenapovídáš," žertoval Maštera s kolegou Berkou, který sledoval, jaké odpovědi dívky do tiskopisů vpisovaly. Pršelo a dopadání kapek do větví listnáčů přerušilo jen vzdálené klinknutí zvonů z kostela sv. Jakuba. A zpěv ptáků vysoko ve větvích.
</TEXT>
</DOC>
<DOC>
<DOCID>MF-20020506265</DOCID>
<DOCNO>MF-20020506265</DOCNO>
<DATE>05/06/02</DATE>
<TITLE>
Tragédii u Pekla způsobil pilot
</TITLE>
<TEXT>
Praha, Pelhřimov - Armáda definitivně ukončila vyšetřování havárie vojenského letounu L-39, která se stala loni v srpnu u osady Peklo na okraji Pelhřimova, se závěrem, že nehodu zavinil pilot. "Letěl totiž neoprávněně mimo určenou trasu a prováděl akrobacii, kterou neměl nacvičenou," uvedla v pátek televize Nova. Havárie se odehrála loni 1. srpna jen několik set metrů od pelhřimovského sídliště. Pilot dvoumístného cvičného vojenského letadla L-39, který při nehodě zahynul, se tu podle Novy pokusil o náročné překlopení letadla. Stroj přelétal z letiště v Praze - Kbelích na základnu v Náměšti nad Oslavou. Vyšetřování vyloučilo, že by za nehodu zavinilo jakékoli selhání techniky. "Mohu jednoznačně vyvrátit, jakékoli spekulace o tom, že se na havárii podílel vadný výškoměr," řekl televizi ministr obrany Jaroslav Tvrdík. Právě Tvrdík loni v listopadu kvůli podezření, že letoun MiG-21 a L-39 mají vadné výškoměry, zastavil na čas lety těchto strojů. V prosinci ale létání opět povolil. O týden později však obdržel od ministerské komise písemnou zprávu, podle níž testům nevyhověla více než polovina výškoměrů. Tvrdík poté nařídil novou nezávislou expertizu. Na výškoměry si v minulosti opakovaně stěžovali piloti, podle nichž jsou nespolehlivé například při rychlých změnách výšky. Koncem loňského roku propukla aféra i kolem nákupu výškoměrů. Obviněni byli tři důstojníci generálního štábu. Policie je viní z toho, že zajistili, aby firma Mikrotechna Praha byla oslovena jako jediný možný zájemce o veřejnou zakázku na dodávku výškoměrů.
</TEXT>
</DOC>
<DOC>
<DOCID>MF-20020506266</DOCID>
<DOCNO>MF-20020506266</DOCNO>
<DATE>05/06/02</DATE>
<TITLE>
Oheň zničil družstvu majetek za milion
</TITLE>
<TEXT>
Dyjice, Nová Říše - Škodu za 1,2 milionu korun způsobil požár kolny s uskladněnou slámou, ke kterému došlo v sobotu v Dyjicích na Jihlavsku. Příčinu požáru kolny, která je majetkem Zemědělského družstva Telč, dosud specialisté vyšetřují. Oheň se obešel bez zranění. Podobný požár zachvátil včera hospodářské stavení v blízké Nové Říši, kde jej hasiči likvidovali až do večerních hodin. Podle předběžného odhadu tam oheň způsobil škodu asi za 50 tisíc korun.
</TEXT>
</DOC>
<DOC>
<DOCID>MF-20020506267</DOCID>
<DOCNO>MF-20020506267</DOCNO>
<DATE>05/06/02</DATE>
<TITLE>
Mladá žena měla v krvi více než jedno promile
</TITLE>
<TEXT>
Humpolec, Pelhřimov - Z trestného činu ohrožení pod vlivem návykové látky obvinili policisté z pelhřimovské služby kriminální policie devatenáctiletou ženu z Humpolce. Ta 23. března letošního roku v nočních hodinách jako řidička osobního automobilu Renault 21 po požití alkoholických nápojů nezvládla řízení a narazila do sloupu veřejného osvětlení. Její spolujezdec tehdy utrpěl zlomeninu lýtkové kosti s dobou léčení nejméně dva měsíce. "Řidička měla v době řízení v krvi 1,34 promile alkoholu," uvedl policejní mluvčí Josef Bláha.
</TEXT>
</DOC>
<DOC>
<DOCID>MF-20020506268</DOCID>
<DOCNO>MF-20020506268</DOCNO>
<DATE>05/06/02</DATE>
<TITLE>
Zloděj odnesl z kaple svícny a sošku
</TITLE>
<GEOGRAPHY>Kostelec</GEOGRAPHY>
<TEXT>
Do kaple Panny Marie v obci Kostelec na Jihlavsku se v minulém týdnu vloupal neznámý pachatel. Do kaple se dostal tak, že vysadil ochranné mříže a rozlomil zámek na vchodových dveřích. Ze svatostánku odcizil dva měděné svícny a sádrovou sošku. Přestože hodnota každé z ukradených kusů je pouze tisíc korun, obecní úřad utrpěl škodu hlavně na poškození dveří kaple. Celková škoda byla vyčíslena na čtyřiadvacet tisíc korun.
Kostelec - Do kaple Panny Marie v obci Kostelec na Jihlavsku se v minulém týdnu vloupal neznámý pachatel. Do kaple se dostal tak, že vysadil ochranné mříže a rozlomil zámek na vchodových dveřích. Ze svatostánku odcizil dva měděné svícny a sádrovou sošku. Přestože hodnota každé z ukradených kusů je pouze tisíc korun, obecní úřad utrpěl škodu hlavně na poškození dveří kaple. Celková škoda byla vyčíslena na čtyřiadvacet tisíc korun.
</TEXT>
</DOC>
<DOC>
<DOCID>MF-20020506269</DOCID>
<DOCNO>MF-20020506269</DOCNO>
<DATE>05/06/02</DATE>
<TITLE>
Problémy s drogami mají stovky mladých
</TITLE>
<TEXT>
Pomoci třebíčského kontaktního centra pro drogové závislosti využívají více než tři stovky mladých lidí
Třebíč - V průměru patnáct mladých lidí potýkajících se s drogovou závislostí najde v každý pracovní den cestu do kontaktního centra pro drogové závislosti sídlícího na třebíčské Hybešově ulici. Zařízení, které provozuje oblastní Charita, umožňuje narkomanům z ulice vyprat, vykoupat se. "Klienti mají vše zdarma. Chodíme i do terénu, kde tyto služby nabízíme. Máme vlastní terénní pracovnici," uvedla zaměstnankyně centra Iva Kocmálová. "Počet lidí z ulice stoupá a museli jsme proto možnost pobytu zde ohraničit na tři hodiny denně," dodala. V kontaktním centru dostanou klienti najíst, přečtou si novinové inzeráty, zahrají společenské hry nebo koukají na televizi. Součástí preventivního programu je výměna použitých injekčních stříkaček a testy na HIV pozitivitu či žloutenku. Ve dvoupatrovém domě je klubovna, koupelna s pračkou, kuchyňka, ambulantní ordinace psychiatričky a terapeutická místnost pro psycholožku. "V úterý k nám dochází psycholožka, která vede individuální a skupinové terapie našich klientů," podotkla Iva Kocmálová. Návštěvníci využívají potravinový a vitaminový servis. "Nabízíme instantní polévky, těstoviny a nějaké konzervy. Každý má nárok na jedno jídlo. Jinak vaříme čaj, kávu a dáváme vitaminy," odemkla Iva Kocmálová kuchyňku, kde leželo vyrovnané jídlo za zhruba deset tisíc korun. "Jsme závislí na státní dotaci. Ta pokryje 70% nákladů na provoz, zbytek sháníme z místních zdrojů. Připívá město Třebíč, církev," sdělil vedoucí centra Jaroslav Žák, podle něhož není letos ideální stav. "Dotace budeme získávat nově z kraje. Deset let jsme něco budovali, teď se vracíme na začátek," posteskl si Žák. Práce s narkomany z ulice je podle zaměstnanců založena na důvěře. "Jsme anonymní zařízení. Klienty vedeme jen pod přezdívkami," ukazuje Kocmálová vstupní dotazník. Nejsou v něm kolonky na jméno ani rodné číslo. "Pokud mají zájem, pomáháme jim vyřizovat doklady a hlídat sociální dávky," dodala. V centru platí přísná pravidla. Žádné drogy, alkohol. V případě agresivity může být dotyčnému zakázán vstup. "Oni nejsou zlí. Spíš dávají najevo vděčnost, že tu jsme. Pomáhali s přestavbou domu. Teď natírají lavičky na dvorku. Bude tam posezení s grilem. Na zahrádce si chtějí vysázet nějakou zeleninu," popsala Kocmálová. Z pěti zaměstnanců zařízení jsou čtyři mladé ženy. Nabízí se otázka, jak by si poradily v případě konfliktu. "Osobně jsem se nesetkala s násilím. Musela jsem si zvyknout na hrubší slovník," konstatovala Kocmálová. Věk klientů se nejčastěji pohybuje mezi devatenácti a pětadvaceti lety. "Od začátku roku je zaregistrováno 56 klientů. Celkem pomáháme 350 lidem. Většina je v terénu," upřesnil Žák. Jsou mezi nimi uživatelé měkkých i tvrdých drog. Za smysl svojí práce nepovažují zaměstnanci represi či odsuzování narkomanů, ale motivaci a pomoc. "Nenásilně si povídáme o prevenci, možnostech léčby," přiblížila Kocmálová. Když se klient pro odvykací kůru rozhodne, je mu k dispozici psychiatrička Hana Vermousková. "U mě už nemohou zůstat v anonymitě. Vyhledávají mě ti, co se chtějí léčit," zmínila se psychiatrička.
"Naše práce je založena na důvěře, klienty vedeme jen pod přezdívkami."
Iva Kocmálová, zaměstnankyně centra
</TEXT>
</DOC>
<DOC>
<DOCID>MF-20020506270</DOCID>
<DOCNO>MF-20020506270</DOCNO>
<DATE>05/06/02</DATE>
<TEXT>
Základem práce kontaktního centra pro drogově závislé je vytvoření přátelské atmosféry.
</TEXT>
</DOC>
<DOC>
<DOCID>MF-20020506271</DOCID>
<DOCNO>MF-20020506271</DOCNO>
<DATE>05/06/02</DATE>
<TITLE>
Káčko nabízí hygienu, společnost i odbornou pomoc
</TITLE>
<GEOGRAPHY>Třebíč</GEOGRAPHY>
<TEXT>
Krátce po jedenácté hodině dopolední se do žlutého domu uprostřed rodinné zástavby nedaleko třebíčského hotelu Atom trousí první návštěvníci kontaktního centra. "To jsou stálí klienti. Chodí pravidelně," usmívá se na příchozí dvaadvacetiletá zdravotní sestra Iva Kocmálová, která má v centru pro drogově závislé zrovna službu. "Chcete ovocný čaj nebo kávu," nabízí bezprostředně poté, co dva mladíci odhodí batůžky a sednou na pohovku. Kluci se teprve probírají, reagují pomalu. "Ivko, můžu si vyprat?" ptá se jeden. Tykání je mezi klienty a zaměstnanci běžné. První klient dostává od pracovnice klíč od koupelny v suterénu domu. "Všechno zamykáme, výdej klíčů hlídáme," podotýká Iva Kocmálová. Jednadvacetiletý David si zapaluje cigaretu. Kouření je v klubovně povoleno. Svolil, že poví něco o životě narkomana bez zázemí. Jen chce zůstat, stejně jako ostatní, v anonymitě. Sděluje jen křestní jméno a ani to nemusí být pravé. "Na drogách jsem od třinácti let. Dostal jsem se k marihuaně přes kámoše. Když mi bylo sedmnáct, naši se rozvedli. Odešel jsem z domu," popisuje mladík. Na rozdíl od většiny klientů káčka dokončil učení. "Nějakou dobu jsem pracoval. Jenže mě to přestalo bavit. S rodinou nejsem moc v kontaktu, naposledy jsem byl doma před dvěma roky," líčí. Teď pobírá sociální dávky, žije na ulici, kouří marihuanu. "Občas si dám pervitin. Peníze na drogy nepotřebuju. Pěstuju si sám marjánku. V září sklidím a mám na rok vystaráno," prozrazuje David. "Žiju s partou na půdě vybydlenýho baráku. Spím ve spacáku. Tady si vyperu, vykoupu se. Vůbec nepřemýšlím o nějaké budoucnosti. Vyhovuje mi to tak, jak to je," brání se myšlence na stálé zaměstnání David a skloní se nad talířem s těstovinami. Kolem poledne už je v místnosti šest lidí, převažují muži. Některým zdobí náušnice rty, jazyk i nosní dírky. Delší vlasy jsou spletené v malých copáncích. Vzduch se dá krájet, přeplněné popelníky jsou snad ve všech koutech. Z varné konvice si příchozí zalévají instantní polévku. Iva Kocmálová vaří další konvici čaje. "Chce někdo vitamíny? Odemknu vám magnetofon," kouká po mladých lidech, aby jim vyšla vstříc. Vzápětí se ozve z reproduktorů dunění. Klienti čtou noviny, nadávají na úřady, hodnotí uplynulou noc, David hraje šachy. "Oni si sem přicházejí odpočinout. Někdy se potřebují vypovídat. Necháváme vše na jejich náladě a pocitech," vykládá zaměstnankyně. "Vědí, že po sobě musejí uklidit nádobí, umýt koupelnu. Prádlo dávám do pračky já, potom si ho pověsí venku na sušák," vysvětluje Kocmálová. Z koupelny přišla dvacetiletá Míla. Listuje místním tiskem. "Hledám práci, potřebuju peníze," říká stručně a dává najevo, že víc nepoví. Chtěla by si zahrát šipky, ale ty jsou zrovna mimo provoz. Místnost se po poledni vyprázdnila. Všichni společně odešli na Hrádek. "Dnes je pěkně, tak budou trávit odpoledne venku," komentuje odchod Iva Kocmálová. Pak odchází zapálit vonnou tyčinku, aby přerazila zápach cigaret. Odpoledne přicházejí další. Jeden z klientů studuje na zemi rozloženou mapu. "Budu jezdit stopem p o Španělsku. Potřebuju vypadnout," vstřebává španělskou silniční síť. Někteří už netrpělivě čekají na psycholožku, která má od dvou hodin terapii. Sedmnáctiletý Honza přišel právě za ní. "V káčku jsem asi rok. Fetovat jsem začal v patnácti, nebylo co dělat. Čuchám toluen a sem tam si píchnu tvrdší drogu. Sehnat fet je otázka pár hodin," popisuje zkušeně Honza. "Žiju v podstatě, kde se dá. Nemám žádné sociální dávky ani podporu. Utekl jsem z domova i učení. Peníze mám od přítelkyň, drogy většinou od někoho dostanu," tvrdí mladík, který si zkomplikoval život majetkovou trestnou činností. Hrozí mu vazba. "Jsem v pohodě. Nepřemýšlím o tom, co bude. Zatím nemám důvod přestat fetovat," zvedá se Honza z pohovky, aby odešel do koupelny. U stolu sedí nad kouřícím hrnkem čaje Marek. Je starší než ostatní. Na život se dívá trošku jinak. "Je mi sedmadvacet. S drogami jsem začal v devatenácti. Měl jsem přístup k LSD a jiným jedům. Doma byly problémy, tak jsem si snažil drogou udělat sám sobě dobře. Už delší dobu se snažím být kvůli zdravotním potížím čistý. Někdy vykouřím marihuanu," vypráví tichým hlasem. Je bezdomovec, práci nemá. "Zaměstnání hledám. Mám koníčky, baví mě literatura a hudba. Chodím do káčka, abych si popovídal. Chtěl bych, aby se mnou někdo žil, ale nemám byt ani peníze," posteskne si Marek. Po chodbičce kolem společenské místnosti prošly dvě ženy. Iva Kocmálová za příchozími utíká. "Přišly na testy na žloutenku. Naštěstí byly negativní. Obě mají malé děti," objasňuje pracovnice. Během dne vyměnila třicet použitých injekčních stříkaček a provedla sedm testů - dopadly dobře. Po druhé hodině ožívá terapeutická místnost ve druhém patře. Přišla psycholožka Jana Matějková. Nejprve se věnuje lidem, kteří s ní chtějí hovořit o samotě. Poté začíná skupinová terapie. "Ve skupině se naučí klienti komunikovat s ostatními, věřit lidem kolem sebe. Většina z nich si myslí, že prožívají něco strašného. Na skupině zjistí, že nejsou sami," přibližuje podstatu terapie psycholožka. "Hodně využívám arteterapii a imaginaci," vyndává psycholožka ze sloh výkresy s tematikou živly mé duše. "Terapie je pro ty, kteří jsou nastartovaní na nějakou změnu v životě," dodává Matějková s tím, že často jde o velmi inteligentní lidi. Jednadvacetiletá Jana a devatenáctiletá Veverka jsou důkazem psycholožčiných slov. Obě experimentovaly s pervitinem. "Děláme s Janou rekvalifikační kurz v keramické dílně v Koněšíně. Po ukončení tam budeme rok pracovat," popisuje Veverka. "Kurz je v rámci doléčení. Je drahý, platil ho úřad práce. Pokud by holky porušily pravidla, tak ho musí zaplatit ze svého," doplňuje psycholožka. Na tři mladé lidi se vzápětí obrací s otázkou, co jim skupina dává. "Chodíme si sem pro chválu," odpovídá stručně Martin i za děvčata.
Třebíč - Krátce po jedenácté hodině dopolední se do žlutého domu uprostřed rodinné zástavby nedaleko třebíčského hotelu Atom trousí první návštěvníci kontaktního centra. "To jsou stálí klienti. Chodí pravidelně," usmívá se na příchozí dvaadvacetiletá zdravotní sestra Iva Kocmálová, která má v centru pro drogově závislé zrovna službu. "Chcete ovocný čaj nebo kávu," nabízí bezprostředně poté, co dva mladíci odhodí batůžky a sednou na pohovku. Kluci se teprve probírají, reagují pomalu. "Ivko, můžu si vyprat?" ptá se jeden. Tykání je mezi klienty a zaměstnanci běžné. První klient dostává od pracovnice klíč od koupelny v suterénu domu. "Všechno zamykáme, výdej klíčů hlídáme," podotýká Iva Kocmálová. Jednadvacetiletý David si zapaluje cigaretu. Kouření je v klubovně povoleno. Svolil, že poví něco o životě narkomana bez zázemí. Jen chce zůstat, stejně jako ostatní, v anonymitě. Sděluje jen křestní jméno a ani to nemusí být pravé. "Na drogách jsem od třinácti let. Dostal jsem se k marihuaně přes kámoše. Když mi bylo sedmnáct, naši se rozvedli. Odešel jsem z domu," popisuje mladík. Na rozdíl od většiny klientů káčka dokončil učení. "Nějakou dobu jsem pracoval. Jenže mě to přestalo bavit. S rodinou nejsem moc v kontaktu, naposledy jsem byl doma před dvěma roky," líčí. Teď pobírá sociální dávky, žije na ulici, kouří marihuanu. "Občas si dám pervitin. Peníze na drogy nepotřebuju. Pěstuju si sám marjánku. V září sklidím a mám na rok vystaráno," prozrazuje David. "Žiju s partou na půdě vybydlenýho baráku. Spím ve spacáku. Tady si vyperu, vykoupu se. Vůbec nepřemýšlím o nějaké budoucnosti. Vyhovuje mi to tak, jak to je," brání se myšlence na stálé zaměstnání David a skloní se nad talířem s těstovinami. Kolem poledne už je v místnosti šest lidí, převažují muži. Některým zdobí náušnice rty, jazyk i nosní dírky. Delší vlasy jsou spletené v malých copáncích. Vzduch se dá krájet, přeplněné popelníky jsou snad ve všech koutech. Z varné konvice si příchozí zalévají instantní polévku. Iva Kocmálová vaří další konvici čaje. "Chce někdo vitamíny? Odemknu vám magnetofon," kouká po mladých lidech, aby jim vyšla vstříc. Vzápětí se ozve z reproduktorů dunění. Klienti čtou noviny, nadávají na úřady, hodnotí uplynulou noc, David hraje šachy. "Oni si sem přicházejí odpočinout. Někdy se potřebují vypovídat. Necháváme vše na jejich náladě a pocitech," vykládá zaměstnankyně. "Vědí, že po sobě musejí uklidit nádobí, umýt koupelnu. Prádlo dávám do pračky já, potom si ho pověsí venku na sušák," vysvětluje Kocmálová. Z koupelny přišla dvacetiletá Míla. Listuje místním tiskem. "Hledám práci, potřebuju peníze," říká stručně a dává najevo, že víc nepoví. Chtěla by si zahrát šipky, ale ty jsou zrovna mimo provoz. Místnost se po poledni vyprázdnila. Všichni společně odešli na Hrádek. "Dnes je pěkně, tak budou trávit odpoledne venku," komentuje odchod Iva Kocmálová. Pak odchází zapálit vonnou tyčinku, aby přerazila zápach cigaret. Odpoledne přicházejí další. Jeden z klientů studuje na zemi rozloženou mapu. "Budu jezdit stopem p o Španělsku. Potřebuju vypadnout," vstřebává španělskou silniční síť. Někteří už netrpělivě čekají na psycholožku, která má od dvou hodin terapii. Sedmnáctiletý Honza přišel právě za ní. "V káčku jsem asi rok. Fetovat jsem začal v patnácti, nebylo co dělat. Čuchám toluen a sem tam si píchnu tvrdší drogu. Sehnat fet je otázka pár hodin," popisuje zkušeně Honza. "Žiju v podstatě, kde se dá. Nemám žádné sociální dávky ani podporu. Utekl jsem z domova i učení. Peníze mám od přítelkyň, drogy většinou od někoho dostanu," tvrdí mladík, který si zkomplikoval život majetkovou trestnou činností. Hrozí mu vazba. "Jsem v pohodě. Nepřemýšlím o tom, co bude. Zatím nemám důvod přestat fetovat," zvedá se Honza z pohovky, aby odešel do koupelny. U stolu sedí nad kouřícím hrnkem čaje Marek. Je starší než ostatní. Na život se dívá trošku jinak. "Je mi sedmadvacet. S drogami jsem začal v devatenácti. Měl jsem přístup k LSD a jiným jedům. Doma byly problémy, tak jsem si snažil drogou udělat sám sobě dobře. Už delší dobu se snažím být kvůli zdravotním potížím čistý. Někdy vykouřím marihuanu," vypráví tichým hlasem. Je bezdomovec, práci nemá. "Zaměstnání hledám. Mám koníčky, baví mě literatura a hudba. Chodím do káčka, abych si popovídal. Chtěl bych, aby se mnou někdo žil, ale nemám byt ani peníze," posteskne si Marek. Po chodbičce kolem společenské místnosti prošly dvě ženy. Iva Kocmálová za příchozími utíká. "Přišly na testy na žloutenku. Naštěstí byly negativní. Obě mají malé děti," objasňuje pracovnice. Během dne vyměnila třicet použitých injekčních stříkaček a provedla sedm testů - dopadly dobře. Po druhé hodině ožívá terapeutická místnost ve druhém patře. Přišla psycholožka Jana Matějková. Nejprve se věnuje lidem, kteří s ní chtějí hovořit o samotě. Poté začíná skupinová terapie. "Ve skupině se naučí klienti komunikovat s ostatními, věřit lidem kolem sebe. Většina z nich si myslí, že prožívají něco strašného. Na skupině zjistí, že nejsou sami," přibližuje podstatu terapie psycholožka. "Hodně využívám arteterapii a imaginaci," vyndává psycholožka ze sloh výkresy s tematikou živly mé duše. "Terapie je pro ty, kteří jsou nastartovaní na nějakou změnu v životě," dodává Matějková s tím, že často jde o velmi inteligentní lidi. Jednadvacetiletá Jana a devatenáctiletá Veverka jsou důkazem psycholožčiných slov. Obě experimentovaly s pervitinem. "Děláme s Janou rekvalifikační kurz v keramické dílně v Koněšíně. Po ukončení tam budeme rok pracovat," popisuje Veverka. "Kurz je v rámci doléčení. Je drahý, platil ho úřad práce. Pokud by holky porušily pravidla, tak ho musí zaplatit ze svého," doplňuje psycholožka. Na tři mladé lidi se vzápětí obrací s otázkou, co jim skupina dává. "Chodíme si sem pro chválu," odpovídá stručně Martin i za děvčata.
</TEXT>
</DOC>
<DOC>
<DOCID>MF-20020506272</DOCID>
<DOCNO>MF-20020506272</DOCNO>
<DATE>05/06/02</DATE>
<TITLE>
Drogy jsou často jen prostředkem hledání, říká psycholožka
</TITLE>
<GEOGRAPHY>Třebíč</GEOGRAPHY>
<TEXT>
Sedm let pracuje třebíčská psycholožka Jana Matějková s drogově závislými lidmi. Ambulantní poradnu pro klienty kontaktního centra má otevřenu každé úterý přímo v prostorách zařízení. "Dochází za mnou lidé, kteří na sobě chtějí pracovat. Kladou si otázky kdo jsou, kam směřují," říká psycholožka.
</TEXT>
<HEADING>
- Klienti vám tykají. Jak získáváte jejich důvěru?
</HEADING>
<TEXT>
Důvěra je křehká věc. Mým úkolem není kritizovat jejich počínání. Musím jim věřit. Snažím se je motivovat k léčbě, k dalšímu životu.
</TEXT>
<HEADING>
- S čím za vámi přicházejí?
</HEADING>
<TEXT>
Rozděluji si je do dvou skupin: na hledače a konzumenty. Hledači ve většině případů prožili nějaké trauma v dětství, kvůli kterému přišli k drogám. Rozebíráme jejich zážitky. Konzumenti drog za mnou moc nechodí. Ti jen konzumují.
- Výsledky sezení se projevují brzy nebo je to otázka času?
Já za ně v žádném případě nechci řešit problémy. Tím bych je zbavila odpovědnosti. Jsem průvodcem. Proto je to poměrně dlouhá cesta. Kdo ji bude chtít najít, tak ji najde.
- Na kterých látkách jsou nejčastěji závislí?
V našem okrese je to pervitin, marihuana, LSD a extáze. Heroin s kokainem se objeví výjimečně.
</TEXT>
</DOC>
<DOC>
<DOCID>MF-20020506273</DOCID>
<DOCNO>MF-20020506273</DOCNO>
<DATE>05/06/02</DATE>
<TITLE>
Každodenní práci s narkomany Bára za nijak nebezpečnou nepovažuje
</TITLE>
<GEOGRAPHY>Třebíč</GEOGRAPHY>
<TEXT>
Mladou ženu oslovují narkomani z Třebíče a okolí Bára. Čtyřiadvacetiletá Barbora Kloudová je terénní pracovnicí kontaktního centra. Vyhledává rizikové skupiny a nabízí závislým čisté injekční stříkačky nebo udělá na počkání testy. "V terénu pracuji tři čtvrtě roku. Začínala jsem přímo v centru, kde jsem se s většinou klientů poznala. Třebíč není velké město, komunita je poměrně malá. V zimě chodím do hospod, v létě také do parků," nastínila Bára. Pouliční pracovníci jsou převážně muži. Bára je výjimkou. "Práce není o pohlaví, ale o povaze. Možná je výhodou, že jsem žena, v tom smyslu, že se mi daří lépe navazovat kontakty," míní Bára. Strach z nočních ulic a nevyzpytatelného chování lidí pod vlivem drog nemá. "Zatím jsem nezažila nějakou agresivitu. Narkomani v Třebíči jsou vstřícní. Mají zájem o testy i výměnu jehel. Chtějí si popovídat o svých problémech," soudí Bára, která je na telefonu téměř nepřetržitě. "Klienti volají i uprostřed noci. Snažím se vycházet vstříc," podotýká pracovnice, s tím, že v terénu zajišťuje kompletní servis. V batůžku nosí testy, stříkačky, letáky o prevenci, vitaminy. "Prošla jsem školením. Dodržujeme přísná pravidla práce s infekčním materiálem," nepřipouští riziko nákazy. Bára na práci hledá alespoň něco pozitivního. "Mám ráda ty lidi. Radost mám tehdy, když vyjdou testy negativně. Zatím jsem měla jen jeden pozitivní test. Vím, jak to klientovi sdělit a jak případně postupovat dál," říká.
Třebíč - Mladou ženu oslovují narkomani z Třebíče a okolí Bára. Čtyřiadvacetiletá Barbora Kloudová je terénní pracovnicí kontaktního centra. Vyhledává rizikové skupiny a nabízí závislým čisté injekční stříkačky nebo udělá na počkání testy. "V terénu pracuji tři čtvrtě roku. Začínala jsem přímo v centru, kde jsem se s většinou klientů poznala. Třebíč není velké město, komunita je poměrně malá. V zimě chodím do hospod, v létě také do parků," nastínila Bára. Pouliční pracovníci jsou převážně muži. Bára je výjimkou. "Práce není o pohlaví, ale o povaze. Možná je výhodou, že jsem žena, v tom smyslu, že se mi daří lépe navazovat kontakty," míní Bára. Strach z nočních ulic a nevyzpytatelného chování lidí pod vlivem drog nemá. "Zatím jsem nezažila nějakou agresivitu. Narkomani v Třebíči jsou vstřícní. Mají zájem o testy i výměnu jehel. Chtějí si popovídat o svých problémech," soudí Bára, která je na telefonu téměř nepřetržitě. "Klienti volají i uprostřed noci. Snažím se vycházet vstříc," podotýká pracovnice, s tím, že v terénu zajišťuje kompletní servis. V batůžku nosí testy, stříkačky, letáky o prevenci, vitaminy. "Prošla jsem školením. Dodržujeme přísná pravidla práce s infekčním materiálem," nepřipouští riziko nákazy. Bára na práci hledá alespoň něco pozitivního. "Mám ráda ty lidi. Radost mám tehdy, když vyjdou testy negativně. Zatím jsem měla jen jeden pozitivní test. Vím, jak to klientovi sdělit a jak případně postupovat dál," říká.
</TEXT>
</DOC>
<DOC>
<DOCID>MF-20020506274</DOCID>
<DOCNO>MF-20020506274</DOCNO>
<DATE>05/06/02</DATE>
<TITLE>
NE, FOTKU NE!
</TITLE>
<TEXT>
Většina z více než tří stovek lidí, kterým třebíčské kontaktní centrum pomáhá vyrovnat se se závislostí, o publicitu nestojí.
</TEXT>
</DOC>
<DOC>
<DOCID>MF-20020506275</DOCID>
<DOCNO>MF-20020506275</DOCNO>
<DATE>05/06/02</DATE>
<TITLE>
Laco Deczi se představí v Třebíči
</TITLE>
<TEXT>
Muzikant světového věhlasu a svérázné povahy přiveze zítra svou kapelu Cellula New York
Třebíč - Možná si někdo vzpomíná na film Věry Chytilové Kalamita. Vedle Bolka Polívky se v něm objevil i "troubící nádražák". Byl jím Laco Deczi, proslulý jazzový trumpetista, který se dokázal prosadit i v kolébce jazzu - Americe. Zítra bude se svým combem Cellula New York koncertovat v Třebíči. Pokud se koncert povede, a vzhledem k Decziho schopnostem a naturelu není důvod, proč by neměl, bude se jistě jednat o jazzovou událost roku na Vysočině. Kromě Decziho se od 19 hodin objeví v třebíčské Pasáži i jeho syn, bubeník Ladislav "Vajco" Deczi, baskytarista Steve Clarke a klávesista Art Khu. Deczi se narodil roku 1938 v Bernolákově na Slovensku. V letech 1957 až 1962 hrával amatérsky v Bratislavě. Počátkem 60. let přišel do Prahy, kde postupně působil v jazzovém kvintetu SHQ Karla Velebného, v Reduta kvintetu a v roce 1967 založil vlastní sexteto Jazz Cellula. Laco Deczi je svérázný humorista a recesista. Neváhá třeba veřejně koncertovat v teplákách, pyžamu a rádiovce. Známé jsou jeho humorné i krvavé scénky sehrané pro náhodné cestující v kolemjedoucím vlaku. Decziho osobitá hudební tvorba se řadí do moderního jazzu. K jeho významným nahrávkám patří bezpochyby album Jazzissimo, živá nahrávku z jazzového klubu Parnas z 19. března 1981. Od roku 1985 žije Laco Deczi v New Yorku. Se skupinou pravidelně hrává v jazzovém klubu na 70. ulici, kde má též vlastní nahrávací studio. Občas zavítá i do Evropy a do České republiky. Hrává například v Brně Na Šelepce. "Žiju a hraju v Americe, tam mám studio, dělám nějaké nahrávky a živím se jenom muzikou, takže proto nemám vůbec pupek. Když se člověk živí muzikou, tak se nepřežere. Muzikanti skoro žádný cholesterol nemaj, protože cholesterol je ze žrádla a žrádlo je za peníze. A peníze nemáme," nechal se trumpetista slyšet v jednom rozhovoru. Dlužno dodat, že velice typicky.
</TEXT>
</DOC>
<DOC>
<DOCID>MF-20020506276</DOCID>
<DOCNO>MF-20020506276</DOCNO>
<DATE>05/06/02</DATE>
<TITLE>
Program kin
</TITLE>
<TEXT>
OSTROV: Prci, prci, prcičky 2 Režie: James B. Rogers. Hrají: Jason Biggs, Chris Klein, Shannon Elizabeth, Thomas Ian Nicholas, Alyson Hannigan, Natasha Lyonne, Mena Suvari, Tara Reid a další ( 20.00)
DUKLA: Bulšit Režie: Joel Gallen. Hrají: Heidi Androl, Chyler Leigh, Jaime Pressly, Chris Evans, Mia Kirshner, Eric Christian Olsen, Cody McMains a další ( 17.30), Čistá duše Režie: Ron Howard. Hrají: Russell Crowe, Ed Harris, Jennifer Connelly, Christopher Plummer, Paul Bettany, Adam Goldberg, Josh Lucas, Vivien Cardone, Anthony Rapp a další ( 20.00) D
ŮM KULTURY ODBORŮ, FILMOVÝ KLUB: Nevěra Režie: Liv Ullmann. Hrají: Lena Endre, Erland Josephson, Krister Henriksson, Thomas Hanzon, Michelle Gylem, Juni Dahr, Philip Zandén, Thérese Brunnander a další. Autorem scénáře je slavný režisér Ingmar Bergman ( 19.30)
SOKOL: Harry Potter a Kámen mudrců Režie: Chris Columbus. Hrají: Daniel Radcliffe, Rupert Grint, Emma Watson, Richard Harris, Robbie Coltrane, Maggie Smith, Alan Rickman, Tom Felton, Matthew Lewis a další ( 17.00), Na křídlech vážky Režie: Tom Shadyac. Hrají: Kevin Costner, Joe Morton, Ron Rifkin, Linda Hunt, Susanna Thompson, Jacob Vargas, Kathy Bates, Robert Bailey Jr., Jacob Smith a další ( 20.00)
NA VALECH: Malý svědek Režie: Harold Becker. Hrají: John Travolta, Vince Vaughn, Teri Polo, Matthew O'Leary, Steve Buscemi, Chris Ellis, Nick Loren, James Lashly, Rebecca Tilney a další ( 20.00)
VESMÍR: Traffic - Nadvláda gangů Režie: Steven Soderbergh. Hrají: Michael Douglas, Catherine Zeta-Jones, Benicio Del Toro, Jacob Vargas, Andrew Chavez, Michael Saucedo, Tomas Milian, Jose Yenque, Emilio Rivera a další ( 20.00)
MORAVIA: Na křídlech vážky Režie: Tom Shadyac. Hrají: Kevin Costner, Joe Morton, Ron Rifkin, Linda Hunt, Susanna Thompson, Jacob Vargas, Kathy Bates, Robert Bailey Jr., Jacob Smith a další ( 17.30), Mulholland Drive Režie: David Lynch. Hrají: Justin Theroux, Naomi Watts, Laura Harring, Ann Miller, Robert Forster, Dan Hedaya, Angelo Badalamenti a další ( 20.00)
</TEXT>
</DOC>
<DOC>
<DOCID>MF-20020506277</DOCID>
<DOCNO>MF-20020506277</DOCNO>
<DATE>05/06/02</DATE>
<TITLE>
Studenti zítra zveřejní českou část projektu
</TITLE>
<GEOGRAPHY>Jihlava</GEOGRAPHY>
<TEXT>
První výsledky projektu Otevřené dveře renesanci představí zítra od 15 hodin studenti jihlavského gymnázia v hotelu Gustav Mahler. Pod vedením učitelek Marie Némové a Soni Jurkovičové se studenti podílejí na české části projektu, paralelně pak ve Finsku vzniká druhá část. "Projekt je celoroční prací ve výtvarné a hudební činnosti," říká Marie Némová. Na koncertě návštěvníci uslyší nejen komorní a sborové renesanční skladby, ale i například skladby Mika Oldfielda inspirované renesancí. Výtvarníci zase představí ve svých dílech reflexe Arcimbolda a Bosche. "Připravili jsme i instalaci Babylonská věž, která se volně inspirovala obrazem Petra Brueghla," prozrazuje Soňa Jurkovičová. Druhá část projektu se uskuteční v září v Helsinkách, kde bude projekt po tvůrčích dílnách zakončen společným koncertem a výstavou.
Jihlava - První výsledky projektu Otevřené dveře renesanci představí zítra od 15 hodin studenti jihlavského gymnázia v hotelu Gustav Mahler. Pod vedením učitelek Marie Némové a Soni Jurkovičové se studenti podílejí na české části projektu, paralelně pak ve Finsku vzniká druhá část. "Projekt je celoroční prací ve výtvarné a hudební činnosti," říká Marie Némová. Na koncertě návštěvníci uslyší nejen komorní a sborové renesanční skladby, ale i například skladby Mika Oldfielda inspirované renesancí. Výtvarníci zase představí ve svých dílech reflexe Arcimbolda a Bosche. "Připravili jsme i instalaci Babylonská věž, která se volně inspirovala obrazem Petra Brueghla," prozrazuje Soňa Jurkovičová. Druhá část projektu se uskuteční v září v Helsinkách, kde bude projekt po tvůrčích dílnách zakončen společným koncertem a výstavou.
</TEXT>
</DOC>
<DOC>
<DOCID>MF-20020506278</DOCID>
<DOCNO>MF-20020506278</DOCNO>
<DATE>05/06/02</DATE>
<TITLE>
- Jihlava - Jihlavský filmový klub promítá od 19.30 snímek Liv Ullmann Nevěra
</TITLE>
<TEXT>
- Třebíč - Galerie malovaný dům v Třebíči připravila výstavu prací Edouarda Jaguera
- Jihlava - V hotelu Gustav Mahler vystoupí v 19.30 skupina Irish Dew
- Dobrá Voda u Pacova - V Dobré Vodě zahraje od 20.00 Vladimír Václavek
- Jihlava - V 19.00 má v Horáckém divadle Jihlava premiéru inscenace Revizor
- Nové Město na Moravě - V novoměstském Kulturním domě vrcholí Polka Fest 2002.
</TEXT>
</DOC>
<DOC>
<DOCID>MF-20020506279</DOCID>
<DOCNO>MF-20020506279</DOCNO>
<DATE>05/06/02</DATE>
<TEXT>
Trumpetista Laco Deczi se prosadil i ve Spojených státech
</TEXT>
</DOC>
<DOC>
<DOCID>MF-20020506280</DOCID>
<DOCNO>MF-20020506280</DOCNO>
<DATE>05/06/02</DATE>
<TITLE>
Sobotní jízdy vyšly nejlépe Krámskému
</TITLE>
<TEXT>
Náměšť nad Oslavou - Ve třetím dílu Mistrovství České republiky v závodech automobilů do vrchu, který se uskutečnil v sobotu v Náměšti nad Oslavou, zvítězil v absolutním pořadí obhájce prvenství Otakar Krámský na speciálu Osella. Svůj traťový rekord z roku 1999 ale na nově položeném asfaltu a upravené trati nepřekonal. Ve skupině A cestovních vozů vyhrál Robert Šenkýř na voze BMW M3 a ve skupině Sport Production Martin Rybníček na Fordu Escort. Nejrychlejšího součtu časů ze dvou jízd dosáhl ve skupině N Jiří Voves. Jeho subaru se ale ocitlo po protestu kvůli chybějícímu katalyzátoru na prohlídce a jezdci hrozí diskvalifikace. Na čtvrtém místě absolutní klasifikace skončil Josef Majoroš s historickým vozem MTX 203.
</TEXT>
</DOC>
<DOC>
<DOCID>MF-20020506281</DOCID>
<DOCNO>MF-20020506281</DOCNO>
<DATE>05/06/02</DATE>
<TITLE>
Eliáš by mohl začít ve Znojmě
</TITLE>
<TEXT>
Znojmo, Třebíč - Hokejový útočník Patrik Eliáš by mohl zahájit příští sezonu v extraligovém Znojmě. To je ten nejkrajnější dopad nedávné transakce mezi Znojmem a Kladnem, při níž do sestupujícího Kladna zamířili útočníci David Pazourek a Patrik Fink a opačným směrem putoval obránce Milan Toman. Zároveň Orli získali i hráčská práva na Eliáše. Útočníkovi, jehož tým New Jersey Devils nedávno vypadl z play off NHL, skončila smlouva a v létě se chystá vyjednávat o nové. "Nepředpokládám, že by Eliáš zůstal bez kontraktu. Kdyby ale tahle situace nastala, mohl by v září hrát u nás," podotkl Jaroslav Vlasák, předseda znojemského klubu. "O výluce, která prý má v NHL v blízké budoucnosti nastat a při níž bychom pro něj mohli mít větší uplatnění, toho zatím moc nevím," dodal Vlasák. Třebíčský odchovanec už jednou podobnou situaci zažil, před třemi lety nastoupil společně s Radkem Bonkem a Brendanem Morrisonem za extraligové Pardubice i prvoligovou Horáckou Slavii Třebíč. V české nejvyšší soutěži se prakticky každý rok objeví hráč z NHL, který se nemůže shodnout se svým klubem na podmínkách nové smlouvy. Naposledy tomu tak bylo v úvodu uplynulé sezony, kdy obránce Tomáš Kaberle z Toronto Maple Leafs odehrál devět zápasů za Kladno.
</TEXT>
</DOC>
<DOC>
<DOCID>MF-20020506282</DOCID>
<DOCNO>MF-20020506282</DOCNO>
<DATE>05/06/02</DATE>
<TEXT>
Loskotová získala stříbro na šampionátu v duatlonu Šumperk, Žďár nad Sázavou - Stříbrnou medaili vybojovala na Mistrovství České republiky v duatlonu Gabriela Loskotová z oddílu Axiom Orbitt Žďár nad Sázavou. Z vítězství se radovala Jana Jiroušková z TUFO Titan Zlín, která vyjela po úvodním běhu na cyklistickou část společně s Loskotovou, s velkým náskokem na Šárku Grabmülerovou. "Hned v úvodním stoupání na kole jsem se už odpoutala a jela sólově," řekla v cíli Jiroušková, známá tím, že se nebojí na kole riskovat. Mezi muži zvítězil Filip Ospalý z Olympo teamu Brno před Danielem Feklem (TK Triatlon Praha).
</TEXT>
</DOC>
<DOC>
<DOCID>MF-20020506283</DOCID>
<DOCNO>MF-20020506283</DOCNO>
<DATE>05/06/02</DATE>
<TITLE>
Vysočinu položil až závěr
</TITLE>
<HEADING>
Druholigoví jihlavští fotbalisté prohráli v Českých Budějovicích 1:3
</HEADING>
<TEXT>
Až nevídaný závěr připravil fotbalisty FC Vysočina Jihlava o body v druholigovém souboji na hřišti Českých Budějovic. Přestože Jihlavští ještě pár minut před koncem vedli, nakonec prohráli 1:3.
České Budějovice - Tři přesné trefy náhradníků Českých Budějovic připravili fotbalisty FC Vysočina Jihlava v druholigovém utkání na jihu Čech o bodový zisk. Jihlava překvapila domácí tým téměř dokonalou defenzivní taktikou, a tak se do přestávky děj odehrával většinou ve středu hřiště. Jihočeši se stále více spoléhali na standardní situace a na střelbu z dálky - největší příležitosti měli po střelách z hranice šestnáctky Klinka a Vozábal. Po půlhodině hry tlak domácích zesílil a skórovat mohl Plocek, který však nezamířil přesně. Naopak domácího gólmana Semana vyrušila z klidu pouze Černochova střela. Po přestávce už měli Jihočeši jednoznačnou převahu, ale jejich koncovka byla tragická. Nejdříve zahodil šanci Povišer a zanedlouho netrefil prázdnou branku Plocek. V době největšího budějovického tlaku zahrozil z protiútoku Šebek, Seman ještě bravurně vyrazil, ale zanedlouho kapituloval, když jej střelou od postranní čáry přehodil Vaculík. Až v samém závěru Jihočeši otočili zápas zásluhou střídajících hráčů. V 87. minutě se trefil hlavou Latka, o minutu později dostal Budějovice do vedení bombou Káník a už v nastaveném čase uzavřel skóre Vácha. Domácímu trenérovi Pavlu Tobiášovi tak dokonale vyšla střídání. Všichni tři hráči, kteří se na trávníku objevili až v průběhu druhé půle, se zapsali do listiny střelců. "Ještě se mi to nestalo, ale ty góly jsou zásluhou hráčů," poznamenal Tobiáš. Jeho protějšek z jihlavské lavičky měl méně důvodů ke spokojenosti. "Nemohli za nás nastoupit dva hráči a další dva neměli hrát, ale náš kádr je úzký," vzdychl kouč Vysočiny Miloslav Machálek. "Obrannou hru jsme chvílemi zvládali, ale dostávali jsme se i do hluboké defenzivy." Tobiáš v euforii srovnával fotbal s dalšími odvětvími. "Tohle žádný jiný sport nedokáže, aby připravil takové drama," rozplýval se nad nervydrásající koncovkou zápasu.
</TEXT>
</DOC>
<DOC>
<DOCID>MF-20020506284</DOCID>
<DOCNO>MF-20020506284</DOCNO>
<DATE>05/06/02</DATE>
<TEXT>
Divizní celek Ždírce inkasoval sedm gólů Ždírec nad Doubravou, Třebíč - Další těžkou ránu utrpěli v sobotu divizní fotbalisté Ždírce nad Doubravou, když prohráli na hřišti Českého Brodu drtivě 0:7. Úvodní dvacetiminutovka přitom nenasvědčovalo tomu, že by hosté měli odjíždět s debaklem. "Chtěli jsme přečkat počáteční nápor favorita, ale ten se vlastně ani nekonal, protože soupeř nás možná trošičku podcenil a začal vlažně. Byli jsme nebezpečnější a ve 12. minutě jsme dokonce nastřelili břevno," popisoval nečekaný začátek utkání asistent ždíreckého trenéra Kučery Richard Zeman. Domácí smršť však na sebe nenechala dlouho čekat. "Ve 22. minutě jsme po rychlém brejku inkasovali poprvé a během dalších tří minut to bylo už 3:0, když jsme školácky dostali dva góly hlavou po rohových kopech," posteskl si Zeman, ale trápení jeho svěřenců ještě zdaleka nebyl konec. "Druhá hororová pasáž přišla mezi 38. a 43. minutou, kdy jsme dostali další tři branky," doplnil nelichotivý výčet jeden z trenérů Ždírce. Ve druhém poločase už Český Brod sedmým gólem jen završil krutou porážku hostujícího týmu. Na výbornou se naopak dařilo Slavii Třebíč, která vyhrála ve Vizovicích nad rezervou Zlína 2:0.
</TEXT>
</DOC>
<DOC>
<DOCID>MF-20020506285</DOCID>
<DOCNO>MF-20020506285</DOCNO>
<DATE>05/06/02</DATE>
<TITLE>
Malena pravděpodobně opustí mužstvo Zlína
</TITLE>
<TEXT>
Zlín, Třebíč - Na odchodu z extraligového Zlína je hokejový obránce Rostislav Malena, neboť po příchodu Galvase z Vítkovic a Hrini ze Vsetína je v zadních řadách "Beranů" velký přetlak. Třebíčský odchovanec Malena chce zůstat v extralize, ale Zlín zatím žádnou nabídku neregistruje. Pokud ji neobdrží, pokusí se jej vyměnit.
</TEXT>
</DOC>
<DOC>
<DOCID>MF-20020506286</DOCID>
<DOCNO>MF-20020506286</DOCNO>
<DATE>05/06/02</DATE>
<TITLE>
Čotov doběhl druhý, Dudr na pátém místě
</TITLE>
<TEXT>
Louny, Jihlava - Druhé a páté místo vybojovali závodníci z Vysočiny v běhu z Počerad do Loun, který byl čtvrtým dílem domácího poháru v silničních bězích. Za suverénním vítězem - Keňanem Gatundem - doběhl na stříbrné příčce Bulhar Ivan Čotov, o tři místa za ním skončil Pavel Dudr. Mezi ženami si nejlépe vedla česká reprezentantka Jana Biolková.
</TEXT>
</DOC>
<DOC>
<DOCID>MF-20020506287</DOCID>
<DOCNO>MF-20020506287</DOCNO>
<DATE>05/06/02</DATE>
<TEXT>
Střelec dvou jihlavských gólů Petr Kaňkovský (v zeleném dresu) se snaží prosadit přes pozornou obranu Mladé Boleslavi v odvetném utkání semifinále play off hokejbalové extraligy. Jihlava doma prohrála 3:4 a do finále postoupil po výhře 2:0 na zápasy její soupeř.
</TEXT>
</DOC>
<DOC>
<DOCID>MF-20020506288</DOCID>
<DOCNO>MF-20020506288</DOCNO>
<DATE>05/06/02</DATE>
<TEXT>
Účastníci závodu Zámecký vrch se připravují na start tréninkové jízdy před sobotním třetím dějstvím domácího šampionátu vrchařů. Čtvrtý závod seriálu se uskutečnil v Náměšti nad Oslavou včera, jeho výsledky najdete v úterním vydání.
</TEXT>
</DOC>
<DOC>
<DOCID>MF-20020506289</DOCID>
<DOCNO>MF-20020506289</DOCNO>
<DATE>05/06/02</DATE>
<TITLE>
Stovky cyklistů otevřely nové trasy
</TITLE>
<GEOGRAPHY>Veselice</GEOGRAPHY>
<TEXT>
Sobotní otevření dalších více než šedesáti kilometrů nově vyznačených cyklotras na území chráněné krajinné oblasti Moravský kras a v jeho okolí přilákalo na rozhlednu Podvrší u Veselice na Blanensku stovky cykloturistů. "Každé nové značení cesty nám s rodinou usnadní, kam si zajet na výlet. Neradi někde bloudíme a tady v Moravském krasu je to teď v poslední době dobré," pochvaloval si na rozhledně Jan Petříček, který sem přijel na kolech s manželkou a synem. Zájem cyklistů o Moravský kras vnímají také starostové obcí, které v krasu leží. "Lidí na kole je zde mnohem více než dříve. Začali si na značení zvykat. Vloni jsme poprvé dělali statistiku cyklistů, letos to bude podruhé, takže potom budeme mít i konkrétní čísla," uvedl starosta Kotvrdovic a předseda Spolku pro rozvoj venkova Moravský kras Alois Kunc. Ochranáři upozorňují, že cykloturistika nepřináší jen pozitiva. "Setkáváme se s problémy, kdy cyklisté najíždějí na místa určená jen pro pěší turisty nebo vyjíždějí vlastní cesty v lesích," řekl vedoucí správy chráněné krajinné oblasti Moravský kras Leoš Štefka. Jako příklad uvedl, že milovníci kol zajíždějí v Josefovském údolí k jeskyni Jáchymka či do okolí Máchova pomníku nedaleko Olomučan.
V těchto místech nejsou trasy pro cyklisty značeny a cyklisté vyjíždějí své vlastní trasy lesem. Problémem ale podle Štefky není množství kilometrů vyznačených cyklotras, ale ukázněnost. "Kras je pro cyklisty dobrá lokalita, ale musí respektovat i pěší turisty," dodal Štefka. Ze své vlastní zkušenosti ví, že cyklisté jezdí rychle například po komunikacích uzavřených motorovým vozidlům v Pustém i Suchém žlebu. "Došlo tak i ke střetům s pěšími, navíc i do těchto míst mají některá auta s výjimkou povolený vjezd a může dojít k úrazům," varuje Štefka. Upozornit cyklisty na ochranu přírody i na další možná nebezpečí mají v plánu i členské obce Spolku pro Moravský kras, který do letošního roku zajistil značení na 230 kilometrech tras a trasy také nově vybavil pětatřiceti velkoplošnými mapami. "Chceme postupně vybudovat i odpočívadla, na kterých si lidé budou moci posedět a přečíst si informace o ochraně přírody, upozornění, aby nevjížděli do mladých lesních porostů. Čeká nás v tomto směru dost práce, abychom tu osvětu a výchovu mezi cyklisty dostali," řekl kotvrdovický starosta Kunc.
</TEXT>
</DOC>
<DOC>
<DOCID>MF-20020506290</DOCID>
<DOCNO>MF-20020506290</DOCNO>
<DATE>05/06/02</DATE>
<TITLE>
Host chtěl přinést naději
</TITLE>
<GEOGRAPHY>Brno</GEOGRAPHY>
<TEXT>
Literární časopis Host, který se nyní ocitá v nelehké finanční situaci, prošel ve 20. století kromě protektorátu všemi politickými epochami. Zažil rozmach první republiky, konec let padesátých, relativní svobodu šedesátých let i začátek normalizace a následně logický zákaz existence. Od roku 1921 sídlí jeho redakce v Brně. V roce 1985 se znovu objevil, byť jen jako samizdatový sborník. "Host do domu tehdy založil Dušan Skála jako chartista, který beztak nemůže nic dělat," vzpomíná Jana Soukupová, která se spolu s dalšími lidmi na samizdatové verzi podílela. Dušan Skála, textař, archivář a politicky nespolehlivý topič se rozhodl oslovit několik disidentů a požádat je o znovuoživení časopisu. "Většina z nich se však k této nabídce stavěla dost vlažně," tvrdí Soukupová.
Skála přesto navázal na tradici zakázaného Hosta do domu a začal sborník vydávat. Jak? "Od banky si vždy prostřednictvím kamaráda půjčil dvacet tisíc, které později splácel," vysvětluje Soukupová. Přemýšlí, zda a jak samizdatový Host vůbec prodávali. "Spíše jsme ho kamarádům dávali zdarma. Každopádně první ročník vyšel v nákladu tří set výtisků, zatímco ten poslední se vyšplhal na rovnou tisícovku. Distribuovaly ho dívky ze stávkového výboru." A co všechno sborník obsahoval? Příspěvky byly řazeny do ustálených rubrik Poezie, Próza, Drama, Výtvarné umění, Rozhovor. Přispívali do něj například prozaik Jiří Kratochvil, Zdeněk Rotrekl, Pavel Řezníček, Pavel Švanda, Jan Trefulka či Milan Uhde. Revue před rokem 1989 značnou pozornost věnovala politickým tématům. "Objevná podle mě byla například stať Mikuláše Chadimy o alternativní hudbě, ta hodně soudruhů zvedla ze židlí," směje se s odstupem let Soukupová. Rozměrově ani obsahově nebyl sborník nijak omezen. Možná proto některým intelektuálům připadal příliš nekoncentrovaný. "Jak ale držet čistou linii kulturní revue v době, která byla naprosto temná a nečistá?" ptá se bývalá redaktorka Soukupová. Tvář Hostu určovala do jisté míry závislost na technických a politických možnostech. Po roce 1990 se situace radikálně změnila. A kde jsou dnes redaktoři? Jana Soukupová pracuje v čistě komerčním plátku, její bývalý kolega Roman Švanda provozuje divadelní kavárnu. "Dušan Skála je na tom nejlíp, pase kozy na Vysočině. Raně kapitalistické české štiky ho okradly o tiskárnu. Odstěhoval se na venkov a živí se výrobou sýrů," dodala Soukupová. Bývalý šéfredaktor Hosta Dušan Skála se k tématu nechtěl vracet. Mediálně je pro něj kauza Host zřejmě uzavřenou kapitolou.
</TEXT>
</DOC>
<DOC>
<DOCID>MF-20020506291</DOCID>
<DOCNO>MF-20020506291</DOCNO>
<DATE>05/06/02</DATE>
<TITLE>
Na programu vlády v Brně je přesun nádraží
</TITLE>
<GEOGRAPHY>Brno</GEOGRAPHY>
<TEXT>
Dlouho diskutovaná přestavba hlavního železničního nádraží v Brně se dnes ocitne na programu vlády. Vláda se ke svému jednání sjede právě do Brna, zasedání se uskuteční v sídle krajského úřadu na Žerotínově náměstí. Podle vedení krajského úřadu se pondělní zasedání vlády nijak nedotkne jeho provozu. Brno i Jihomoravský kraj požadují přesun železničního uzlu asi o sedm set metrů jižněji k autobusovému nádraží Zvonařka. Mezi důvody patří mimo jiné rozšíření centra města a zvýšení kapacity a využitelnosti nádraží pro koridorovou dopravu. Tento návrh má však řadu odpůrců včetně Českých drah, kteří preferují přestavbu a modernizaci nádraží v nynější poloze. Brno dává přednost přesunu železničního uzlu na základě poslední studie společnosti Drees &amp;Zommer. Ta posuzovala celkem čtyři varianty přestavby podle kritérií financovatelnosti, urbanistického hlediska, otázky železniční a veřejné dopravy.
Brno - Dlouho diskutovaná přestavba hlavního železničního nádraží v Brně se dnes ocitne na programu vlády. Vláda se ke svému jednání sjede právě do Brna, zasedání se uskuteční v sídle krajského úřadu na Žerotínově náměstí. Podle vedení krajského úřadu se pondělní zasedání vlády nijak nedotkne jeho provozu. Brno i Jihomoravský kraj požadují přesun železničního uzlu asi o sedm set metrů jižněji k autobusovému nádraží Zvonařka. Mezi důvody patří mimo jiné rozšíření centra města a zvýšení kapacity a využitelnosti nádraží pro koridorovou dopravu. Tento návrh má však řadu odpůrců včetně Českých drah, kteří preferují přestavbu a modernizaci nádraží v nynější poloze. Brno dává přednost přesunu železničního uzlu na základě poslední studie společnosti Drees &amp;Zommer. Ta posuzovala celkem čtyři varianty přestavby podle kritérií financovatelnosti, urbanistického hlediska, otázky železniční a veřejné dopravy.
</TEXT>
</DOC>
<DOC>
<DOCID>MF-20020506292</DOCID>
<DOCNO>MF-20020506292</DOCNO>
<DATE>05/06/02</DATE>
<TITLE>
Boskovice: Na sraz přijelo dvě stě velorexů
</TITLE>
<HEADING>
Z celého kraje DNES
</HEADING>
<TEXT>
Téměř dvě stě majitelů slavných tříkolových vozidel - velorexů mělo o víkendu dostaveníčko v Boskovicích na Blanensku. Na setkání přijeli i majitelé těchto vozů s plátěnou karosérií ze Slovenska, USA a Nizozemska.
Téměř dvě stě majitelů slavných tříkolových vozidel - velorexů mělo o víkendu dostaveníčko v Boskovicích na Blanensku. Na setkání přijeli i majitelé těchto vozů s plátěnou karosérií ze Slovenska, USA a Nizozemska.
</TEXT>
</DOC>
<DOC>
<DOCID>MF-20020506293</DOCID>
<DOCNO>MF-20020506293</DOCNO>
<DATE>05/06/02</DATE>
<TITLE>
Hodonín: Město zažilo poslední vojenskou přísahu
</TITLE>
<HEADING>
Z celého kraje DNES
</HEADING>
<TEXT>
Dvě stě devadesát nováčků složilo v sobotu vojenskou přísahu na hodonínském náměstí. Většina z nich však u hodonínské posádky základní vojenskou službu nedokončí. "Byla to poslední vojenská přísaha v naší posádce," řekl velitel posádky Ladislav Haman. Začátkem příštího roku posádka v Hodoníně zcela zanikne.
Dvě stě devadesát nováčků složilo v sobotu vojenskou přísahu na hodonínském náměstí. Většina z nich však u hodonínské posádky základní vojenskou službu nedokončí. "Byla to poslední vojenská přísaha v naší posádce," řekl velitel posádky Ladislav Haman. Začátkem příštího roku posádka v Hodoníně zcela zanikne.
</TEXT>
</DOC>
<DOC>
<DOCID>MF-20020506294</DOCID>
<DOCNO>MF-20020506294</DOCNO>
<DATE>05/06/02</DATE>
<TITLE>
Brání zaměstnavatelé vzniku odborů?
</TITLE>
<TEXT>
Pište, volejte
</TEXT>
<HEADING>
Argumenty DNES
</HEADING>
<TEXT>
Poslední dubnový den se stal osudným třem zakladatelům odborů v podniku Celestica v Ráječku na Blanensku. Den po zaregistrování závodní odborové organizace dostali odboráři výpověď. Zaměstnavatel tvrdí, že využívali firemní e-mail pro soukromé účely, a tak hrubě porušili pracovní kázeň. Bojí se zaměstnavatelé odborářů a mají k tomu důvod? Co vše mohou odboráři po zaměstnavatelích chtít? Máte zkušenosti s odbory, jsou potřeba? Vaše názory čekáme na e-mailové adrese iva.sebkova@mfdnes.cz nebo na telefonu 0506/410076. Vztahem odborářů a zaměstnavatelů se budeme zabývat ve společném pořadu s Českým rozhlasem Brno zítra ve 13.30 na frekvenci 106,5 MHz. Text k tématu najdete ve čtvrtečním vydání MF DNES.
Poslední dubnový den se stal osudným třem zakladatelům odborů v podniku Celestica v Ráječku na Blanensku. Den po zaregistrování závodní odborové organizace dostali odboráři výpověď. Zaměstnavatel tvrdí, že využívali firemní e-mail pro soukromé účely, a tak hrubě porušili pracovní kázeň. Bojí se zaměstnavatelé odborářů a mají k tomu důvod? Co vše mohou odboráři po zaměstnavatelích chtít? Máte zkušenosti s odbory, jsou potřeba? Vaše názory čekáme na e-mailové adrese iva.sebkova@mfdnes.cz nebo na telefonu 0506/410076. Vztahem odborářů a zaměstnavatelů se budeme zabývat ve společném pořadu s Českým rozhlasem Brno zítra ve 13.30 na frekvenci 106,5 MHz. Text k tématu najdete ve čtvrtečním vydání MF DNES.
</TEXT>
</DOC>
<DOC>
<DOCID>MF-20020506295</DOCID>
<DOCNO>MF-20020506295</DOCNO>
<DATE>05/06/02</DATE>
<TITLE>
Stadion dostal další ránu, vyhořel
</TITLE>
<TEXT>
Nejasnosti kolem majitele chátrajícího zimního stadionu za Lužánkami komplikovaly práci hasičům
Plameny včera kolem druhé hodiny odpoledne zachvátily jedno z nejznámějších sportovišť v Brně: zimní stadion za Lužánkami. V něm už se ale hokej několik let nehraje a stadion chátrá. Při zásahu se jeden hasič zranil.
Brno - Boční trakt v minulosti významného hokejového stadionu v brněnské Sportovní ulici a část střechy nad sportovní halou se včera odpoledne proměnily v popel. Hašení požáru, při němž zasahovalo dvanáct hasičských aut, komplikovaly i nejasnosti kolem majitele objektu. "Nepodařilo se dosud zkontaktovat majitele objektu, stadion je podle našich informací v soukromých rukou," uvedl kolem šestnácté hodiny přímo na místě požáru tiskový mluvčí jihomoravských hasičů Jaroslav Haid. Hasiči tak kvůli nepřítomnosti provozovatele objektu měli na místě požáru problémy například s hledáním hlavního uzávěru plynu. Také elektriku museli vypnout na čtyřech místech. "Kontrolovaly se také přečerpávací stanice na čpavek, ale ten nebyl na místě žádný zjištěn. Lidem tak nehrozilo žádné nebezpečí," dodal Haid. Oheň zničil tři kanceláře, rozhlasovou kabinu včetně nábytku a vnitřního obložení, zčásti zasáhl i strop haly. "Hala je však nevyužívaná, uvnitř je to zdevastované," řekl Haid. Škoda zatím nebyla vyčíslena, v šetření je také příčina požáru. Jednoho hasiče musela přímo z místa odvézt sanitka do nemocnice u Svaté Anny na oční oddělení, protože mu něco spadlo do oka. Požár sledovali také obyvatelé okolních domů ve Staňkově ulici. "Nejprve jsme viděli kouř, pak se začali sjíždět hasiči. Jednu chvilku se to ještě rozhořelo a zasmrdělo to. Dým se valil i z rozbitých oken ve vrchní části haly," uvedl svědek Robert Juřík. Další z přihlížejících požáru se netajil rozhořčením nad tím, co vše už sportovní halu potkalo. "Je to ostuda, co se tady děje. Proč se o to nikdo nestará," ptal se. Dým při požáru směřoval hlavně k hotelu Boby sousedícímu se zimním stadionem. Hotelovým hostům však podle recepční, která nechtěla uvést své jméno, nijak nevadil. V hotelu totiž uzavřeli okna i dveře. Budova zimního stadionu je zastavená za úvěry bankám a není jasné, kdo je jejím majitelem. Město, které chce stadion odkoupit, jedná se společností Kometa, Martinem Stloukalem, který je vlastníkem jedné pohledávky a inicioval dražbu stadionu, a s bankami. Zastupitelé už dříve schválili, že za zchátralý stadion zaplatí maximálně patnáct milionů korun. Zatím ale k dohodě nedošlo, protože vlastníci na podmínky města nepřistoupili.
</TEXT>
</DOC>
<DOC>
<DOCID>MF-20020506296</DOCID>
<DOCNO>MF-20020506296</DOCNO>
<DATE>05/06/02</DATE>
<TEXT>
Bratři Jan a Petr Pátí na jednom ze svých plavidel
</TEXT>
</DOC>
<DOC>
<DOCID>MF-20020506297</DOCID>
<DOCNO>MF-20020506297</DOCNO>
<DATE>05/06/02</DATE>
<TEXT>
Včera odpoledne hořel již roky chátrající zimní stadion v Brně
</TEXT>
</DOC>
<DOC>
<DOCID>MF-20020506298</DOCID>
<DOCNO>MF-20020506298</DOCNO>
<DATE>05/06/02</DATE>
<TITLE>
Mamink y z Klokánku musejí balit
</TITLE>
<GEOGRAPHY>Brno</GEOGRAPHY>
<TEXT>
Po třech a půl letech je ohrožena existence sdružení Klokánek, které zastupuje zájmy matek na mateřské dovolené a jejich dětí. Centrum připravuje pravidelně pro maminky z celého Brna jazykové kurzy, pro jejich děti do pěti let pak kroužky zpěvu či malování. Naposledy však měly maminky jiný program: vyklízely všechno vybavení Klokánka do skladu. Nový majitel polikliniky na Halasově náměstí v Brně-Lesné, kde Klokánek sídlí, jim totiž natolik zvednul nájem, že sdružení, které žije pouze z dobrovolnických příspěvků, na něj nemá. "Už půl roku sháníme náhradní prostory, ale ze slibů úředníků nedávno sešlo, takže jsme se ocitli v neřešitelné situaci," říká Michaela Floriánová, předsedkyně sdružení. Centrum je unikátní hlavně proto, že poskytuje zázemí také matkám s nejmenšími dětmi a kojenci. Sjíždějí se sem stovky maminek s dětmi nejenom z Lesné a Černých Polí, ale také třeba z Bystrce, Komárova, Žabovřesk či Komína. Městská část Brno-sever nabídla centru náhradní prostory v mateřské škole Tišnovská. Pak se ale ukázalo, že se sem musí kvůli soudnímu sporu přestěhovat jiná mateřská škola a Klokánek se už nevejde. "Na odboru školství městské části nám úředníci řekli, že nám jiné prostory nenabídnou, jedině snad kdybychom si na vlastní náklady opravili staticky narušenou budovu školky na Drobného ulici. Půl milionu na opravu ale v žádném případě nemáme," dodává Florianová. Podle Františka Jurena, místostarosty městské části, se však úředníci k ničemu nezavázali. "Co dělá Klokánek, je jistě bohulibá činnost, snažili jsme se je podporovat, ale my sami nemáme žádné vyhovující prostory. Kdyby měli víc peněz, tak něco určitě seženou," prohlásil Juren a dodal, že o dotacích pro centrum zatím městská část neuvažuje, protože nemá dostatek peněz ani na provoz vlastních školek. Místostarosta míní, že činnost Klokánku je nadstandardní. To si nemyslí Denisa Jelínková z Klubu dvojčat a vícerčat, která s centrem spolupracuje. "Rozhodně je práce centra prospěšná, protože maminkám na mateřské dává možnost setkávat se s lidmi a dětem později pomáhá začlenit se snáze do kolektivu ve školce," říká Jelínková. "Pro sponzory nejsme atraktivní a loni jsme dostali jedinou dotaci od magistrátu, dvacet tisíc korun. To ale nestačí ani na nájem," podotýká Florianová. Poslední akcí, kterou Klokánek pro děti pořádá, bude 1. června oslava Dne dětí v Lužánkách.
Brno - Po třech a půl letech je ohrožena existence sdružení Klokánek, které zastupuje zájmy matek na mateřské dovolené a jejich dětí. Centrum připravuje pravidelně pro maminky z celého Brna jazykové kurzy, pro jejich děti do pěti let pak kroužky zpěvu či malování. Naposledy však měly maminky jiný program: vyklízely všechno vybavení Klokánka do skladu. Nový majitel polikliniky na Halasově náměstí v Brně-Lesné, kde Klokánek sídlí, jim totiž natolik zvednul nájem, že sdružení, které žije pouze z dobrovolnických příspěvků, na něj nemá. "Už půl roku sháníme náhradní prostory, ale ze slibů úředníků nedávno sešlo, takže jsme se ocitli v neřešitelné situaci," říká Michaela Floriánová, předsedkyně sdružení. Centrum je unikátní hlavně proto, že poskytuje zázemí také matkám s nejmenšími dětmi a kojenci. Sjíždějí se sem stovky maminek s dětmi nejenom z Lesné a Černých Polí, ale také třeba z Bystrce, Komárova, Žabovřesk či Komína. Městská část Brno-sever nabídla centru náhradní prostory v mateřské škole Tišnovská. Pak se ale ukázalo, že se sem musí kvůli soudnímu sporu přestěhovat jiná mateřská škola a Klokánek se už nevejde. "Na odboru školství městské části nám úředníci řekli, že nám jiné prostory nenabídnou, jedině snad kdybychom si na vlastní náklady opravili staticky narušenou budovu školky na Drobného ulici. Půl milionu na opravu ale v žádném případě nemáme," dodává Florianová. Podle Františka Jurena, místostarosty městské části, se však úředníci k ničemu nezavázali. "Co dělá Klokánek, je jistě bohulibá činnost, snažili jsme se je podporovat, ale my sami nemáme žádné vyhovující prostory. Kdyby měli víc peněz, tak něco určitě seženou," prohlásil Juren a dodal, že o dotacích pro centrum zatím městská část neuvažuje, protože nemá dostatek peněz ani na provoz vlastních školek. Místostarosta míní, že činnost Klokánku je nadstandardní. To si nemyslí Denisa Jelínková z Klubu dvojčat a vícerčat, která s centrem spolupracuje. "Rozhodně je práce centra prospěšná, protože maminkám na mateřské dává možnost setkávat se s lidmi a dětem později pomáhá začlenit se snáze do kolektivu ve školce," říká Jelínková. "Pro sponzory nejsme atraktivní a loni jsme dostali jedinou dotaci od magistrátu, dvacet tisíc korun. To ale nestačí ani na nájem," podotýká Florianová. Poslední akcí, kterou Klokánek pro děti pořádá, bude 1. června oslava Dne dětí v Lužánkách.
</TEXT>
</DOC>
<DOC>
<DOCID>MF-20020506299</DOCID>
<DOCNO>MF-20020506299</DOCNO>
<DATE>05/06/02</DATE>
<TITLE>
Přijde další investor
</TITLE>
<GEOGRAPHY>Brno</GEOGRAPHY>
<TEXT>
Z Velké Británie a Německa přesune do Brna strojírenskou výrobu nadnárodní koncern IMI Norgren. Ten plánuje ve svém závodě v Modřicích postupně zaměstnat asi čtyři sta zaměstnanců. "Společnost IMI Norgren má v plánu převést z Velké Británie a Německa výrobu strojírenských komponentů a výrobků pro vzduchotechniku v objemu čtyřicet dva milionů britských liber ročně. Výroba by měla být spuštěna již letos v říjnu, a to v pronajatých halách developerské společnosti CTP v podnikatelském parku v Brně - Modřicích," řekl Martin Jahn, generální ředitel CzechInvestu. Firma už nabírá zaměstnance. "V letošním roce bychom chtěli zaměstnat až dvě stě lidí, jejich počet by se měl zvýšit v průběhu dalšího roku až na čtyři sta. Nabízíme široké možnosti zaměstnání od montážních míst přes operátory CNC center až po špičkové techniky," dodal Miroslav Focht, generální ředitel nového závodu IMI Norgren v Česku. V tuzemsku si společnost vybírala z několika lokalit. "Kontakt na zástupce společnosti jsme získali loni v červnu z londýnské kanceláře CzechInvestu s tím, že firma má zájem investovat v Česku, a to v regionu se strojírenskou tradicí. Zástupci společnosti poté několikrát navštívili vytipované lokality, zprostředkovali jsme jednání s místní samosprávou, úřadem práce, s dodavatelskými firmami a také Vysokým učením technickým," říká David Uhlíř, regionální zástupce CzechInvestu z Regionální rozvojové agentury jižní Moravy.
Brno - Z Velké Británie a Německa přesune do Brna strojírenskou výrobu nadnárodní koncern IMI Norgren. Ten plánuje ve svém závodě v Modřicích postupně zaměstnat asi čtyři sta zaměstnanců. "Společnost IMI Norgren má v plánu převést z Velké Británie a Německa výrobu strojírenských komponentů a výrobků pro vzduchotechniku v objemu čtyřicet dva milionů britských liber ročně. Výroba by měla být spuštěna již letos v říjnu, a to v pronajatých halách developerské společnosti CTP v podnikatelském parku v Brně - Modřicích," řekl Martin Jahn, generální ředitel CzechInvestu. Firma už nabírá zaměstnance. "V letošním roce bychom chtěli zaměstnat až dvě stě lidí, jejich počet by se měl zvýšit v průběhu dalšího roku až na čtyři sta. Nabízíme široké možnosti zaměstnání od montážních míst přes operátory CNC center až po špičkové techniky," dodal Miroslav Focht, generální ředitel nového závodu IMI Norgren v Česku. V tuzemsku si společnost vybírala z několika lokalit. "Kontakt na zástupce společnosti jsme získali loni v červnu z londýnské kanceláře CzechInvestu s tím, že firma má zájem investovat v Česku, a to v regionu se strojírenskou tradicí. Zástupci společnosti poté několikrát navštívili vytipované lokality, zprostředkovali jsme jednání s místní samosprávou, úřadem práce, s dodavatelskými firmami a také Vysokým učením technickým," říká David Uhlíř, regionální zástupce CzechInvestu z Regionální rozvojové agentury jižní Moravy.
</TEXT>
</DOC>
<DOC>
<DOCID>MF-20020506300</DOCID>
<DOCNO>MF-20020506300</DOCNO>
<DATE>05/06/02</DATE>
<TITLE>
Stále méně obcí má šanci získat dotace
</TITLE>
<TEXT>
V Programu obnovy venkova je rok od roku k rozdělení stále nižší částka, krajská komise mnoho nezmění
Ani krajská komise, která od letoška rozhoduje o přidělení dotací obcím z Programu obnovy venkova, zřejmě nezmění to, že obce mají stále menší šance na peníze dosáhnout. Obce žádají mnohonásobně víc peněz, než je určeno k rozdělení.
Brno, Vyškov - Jen asi deset procent žádostí obcí o dotaci z Programu obnovy venkova na vzhled či zlepšení života v obci má například na Blanensku šanci peníze získat. Podobně jsou na tom obce i v dalších okresech jižní Moravy. "Měli jsme požádáno o peníze na dvě akce, nedostali jsme nic. Ani žádné odůvodnění. Chtěli jsme za to opravit požární nádrž v části Královopolské Vážany a chodníky," uvedl místostarosta Rousínova na Vyškovsku Jiří Petřík. Rousínovští se tak zařadili mezi jednadvacet neúspěšných žadatelů z řad obcí na Vyškovsku. V tomto okrese o dotaci na letošní rok požádalo v dotačních titulech 1 až 4, kde je největší objem peněz, čtyřiapadesát obcí v celkové výši přes osmadvacet milionů, do okresu ale přijdou jen čtyři miliony. Získání peněz z Programu obnovy venkova je nedosažitelné také pro některé obce na Znojemsku. "Vloni jsme podávali dokonce několik žádostí najednou. Peníze jsme nedostali ani na jedinou akci. Podle úředníků se neúspěšné loňské žádosti přesouvají do letošního roku. Doufáme tedy, že alespoň něco letos projde. Zatím ale s tímto programem příliš dobré zkušenosti nemáme," podotkl starosta Dobšic Emil Adam. Bohumil Texl z referátu výstavby a regionálního rozvoje znojemského okresního úřadu upozorňuje, že se nesnižují jen počty uspokojených, ale celkově i částky, které mohou obce získat. Přestože letos poprvé o rozdělování peněz z Programu obnovy venkova rozhodují krajské úřady, změny k lepšímu se obce zřejmě nedočkají. "Ministerstvo pro místní rozvoj zpracovalo modelový výpočet pro rozdělení dotací obcím a mikroregionům. Podle něho mělo do okresu přímo do obcí přijít víc než šest a půl milionu korun, krajská komise tento model změnila a výsledkem je částka necelých pět milionů," uvedl vedoucí referátu regionálního rozvoje blanenského okresního úřadu Petr Rizner. Situaci zlepšilo až druhé kolo, kdy komise do okresu přidělila ještě další dva miliony šest set tisíc korun. Zástupce hejtmana krajského úřadu Antonín Kment přiznává, že šance obcí dosáhnout na dotace krajská komise nijak neovlivní. "Výhodou komise je to, že rozhoduje na základě místních znalostí, okresy tam mají své zástupce. Peníze jsou rozdělovány v souladu s programem rozvoje kraje," řekl Kment. S tím však nesouhlasí úředníci z ministerstva pro místní rozvoj, které dosud peníze rozdělovalo. "Kraje mají vlastní prostředky a některé už ze svých peněz některým neuspokojeným žadatelům pomohly. Krajské výbory vznikly proto, aby kraje mohly zapojit i své peníze do tohoto programu," uvedl Jiří Hladík z ministerstva pro místní rozvoj, který má Program obnovy venkova na starosti. Podle zástupce hejtmana Antonína Kmenta však Jihomoravský kraj letos obcím přispět nemůže, protože má schválený rozpočet a ten s tím nepočítal. "Předpokládám, že v příštím roce se položka na rozvoj venkova v krajském rozpočtu objeví," řekl.
</TEXT>
</DOC>
<DOC>
<DOCID>MF-20020506301</DOCID>
<DOCNO>MF-20020506301</DOCNO>
<DATE>05/06/02</DATE>
<TITLE>
Mladí demonstranti: Povolte marihuanu
</TITLE>
<GEOGRAPHY>Brno</GEOGRAPHY>
<TEXT>
Ukázat, že i v tuzemsku žijí lidé, kteří požadují, aby nebylo zakázané užívání marihuany, se pokusili v sobotu po poledni na brněnském náměstí Svobody mladí demonstranti. Sešla se jich asi stovka. "Lehké drogy nejsou o nic škodlivější než alkohol nebo tabák. Jde nám o to, aby poslanci v parlamentu nerozhodovali za lidi, co mohou a nemohou užívat. To je v moci každého člověka sám se rozhodnout," řekl jeden z organizátorů Václav Linkov. Příchozí zároveň na náměstí podepisovali petici adresovanou prezidentu republiky Václavu Havlovi s výzvou, aby zrušil část trestního zákona týkající se trestů za podněcování k užívání drogy. Demonstraci sice přihlíželi policisté i městští strážníci, jejich zásah však nebyl podle operačního důstojníka brněnské policie nutný.
Brno - Ukázat, že i v tuzemsku žijí lidé, kteří požadují, aby nebylo zakázané užívání marihuany, se pokusili v sobotu po poledni na brněnském náměstí Svobody mladí demonstranti. Sešla se jich asi stovka. "Lehké drogy nejsou o nic škodlivější než alkohol nebo tabák. Jde nám o to, aby poslanci v parlamentu nerozhodovali za lidi, co mohou a nemohou užívat. To je v moci každého člověka sám se rozhodnout," řekl jeden z organizátorů Václav Linkov. Příchozí zároveň na náměstí podepisovali petici adresovanou prezidentu republiky Václavu Havlovi s výzvou, aby zrušil část trestního zákona týkající se trestů za podněcování k užívání drogy. Demonstraci sice přihlíželi policisté i městští strážníci, jejich zásah však nebyl podle operačního důstojníka brněnské policie nutný.
</TEXT>
</DOC>
<DOC>
<DOCID>MF-20020506302</DOCID>
<DOCNO>MF-20020506302</DOCNO>
<DATE>05/06/02</DATE>
<TITLE>
Turisté se podívali do jeskyně
</TITLE>
<GEOGRAPHY>Tišnov</GEOGRAPHY>
<TEXT>
Přes dvě stě třicet lidí se v sobotu podívalo do podzemních prostor vyzdobených krápníky, do Královy jeskyně u Tišnova. Další návštěvníci měli možnost výjimečně se podívat do této jinak uzavřené jeskyně ještě v neděli. Přestože Tišnovští uvažovali o trvalém zpřístupnění jeskyně veřejnosti, zůstává zatím jeskyně nadále otevřena jen dvakrát do roka. Jeskyňáři totiž pokračují v průzkumech a mapování podzemí. "Teprve po ukončení těchto prací budeme moci říct, zda trvalé zpřístupnění bude možné nebo ne," uvedl předseda jeskyňářské skupiny Tišnovský kras Jiří Straka. Jeskyňáři uvažují i o prokopání části jeskyně. "Pokud se podaří průkop v horní části, návštěvníkům se otevře Hrozivý dóm v nové části jeskyně a také velké podzemní prostory nazvané Tišnovský dóm se svou výškou třiceti metrů, šířkou šestnácti metrů, délkou čtyřiceti metrů a jezírkem," dodal Straka. Tišnovští radní litují, že záměr se zpřístupněním jeskyně jde tak pomalu. "Rozhodně je to škoda. Dosud bylo množství příležitostí získat peníze na cestovní ruch z jiných zdrojů než z obecní pokladny, například z ministerstva pro místní rozvoj. Kdoví, jak to bude po volbách," uvedl starosta Tišnova Petr Fruhwirt.
Tišnov - Přes dvě stě třicet lidí se v sobotu podívalo do podzemních prostor vyzdobených krápníky, do Královy jeskyně u Tišnova. Další návštěvníci měli možnost výjimečně se podívat do této jinak uzavřené jeskyně ještě v neděli. Přestože Tišnovští uvažovali o trvalém zpřístupnění jeskyně veřejnosti, zůstává zatím jeskyně nadále otevřena jen dvakrát do roka. Jeskyňáři totiž pokračují v průzkumech a mapování podzemí. "Teprve po ukončení těchto prací budeme moci říct, zda trvalé zpřístupnění bude možné nebo ne," uvedl předseda jeskyňářské skupiny Tišnovský kras Jiří Straka. Jeskyňáři uvažují i o prokopání části jeskyně. "Pokud se podaří průkop v horní části, návštěvníkům se otevře Hrozivý dóm v nové části jeskyně a také velké podzemní prostory nazvané Tišnovský dóm se svou výškou třiceti metrů, šířkou šestnácti metrů, délkou čtyřiceti metrů a jezírkem," dodal Straka. Tišnovští radní litují, že záměr se zpřístupněním jeskyně jde tak pomalu. "Rozhodně je to škoda. Dosud bylo množství příležitostí získat peníze na cestovní ruch z jiných zdrojů než z obecní pokladny, například z ministerstva pro místní rozvoj. Kdoví, jak to bude po volbách," uvedl starosta Tišnova Petr Fruhwirt.
</TEXT>
</DOC>
<DOC>
<DOCID>MF-20020506303</DOCID>
<DOCNO>MF-20020506303</DOCNO>
<DATE>05/06/02</DATE>
<TITLE>
Skaličtí vysvětili nový zvon
</TITLE>
<TEXT>
Skalice nad Svitavou - Do kaple Panny Marie Pomocnice ve Skalici nad Svitavou se včera po sedmapadesáti letech vrátil zvon. Ne však původní, ale nový. "Původní zvon byl za druhé světové války Němci sundán a roztaven. Nyní se díky penězům od místních lidí, obecního úřadu, ale i podnikatelů podařilo znovu zvon do kaple vrátit," řekla starostka obce Eva Zouharová. Včera vysvěcený zvon byl vyroben v dílně Marie Tomáškové-Dytrychové v Brodku u Přerova a váží devadesát kilogramů.
</TEXT>
</DOC>
<DOC>
<DOCID>MF-20020506304</DOCID>
<DOCNO>MF-20020506304</DOCNO>
<DATE>05/06/02</DATE>
<TEXT>
Mladík podepisuje petici vyzývající prezidenta Václava Havla, aby nepodepisoval novelu zákona, podle níž by byla trestná propagace drog
</TEXT>
</DOC>
<DOC>
<DOCID>MF-20020506305</DOCID>
<DOCNO>MF-20020506305</DOCNO>
<DATE>05/06/02</DATE>
<TEXT>
Kola turistů, kteří při projíždění novými cyklistickými trasami v Moravském krasu zavítali na rozhlednu Podvrší u Veselice na Blanensku
</TEXT>
</DOC>
<DOC>
<DOCID>MF-20020506306</DOCID>
<DOCNO>MF-20020506306</DOCNO>
<DATE>05/06/02</DATE>
<TITLE>
Na Blanensku hořel hektar lesa
</TITLE>
<GEOGRAPHY>Rašov</GEOGRAPHY>
<TEXT>
Necelý jeden hektar soukromého lesa shořel v sobotu po poledni v Rašově na Blanensku. Hašení, kterého se účastnilo sedm požárních jednotek komplikoval silný vítr, ale také to, že voda se musela vozit z Rašova, tedy do vzdálenosti čtyř až pěti kilometrů. "Příčina požáru zůstává zatím v šetření. Škoda byla předběžně odhadnuta na padesát tisíc, uchráněné hodnoty na půl milionu korun," sdělil tiskový mluvčí jihomoravských hasičů Jaroslav Haid.
Rašov - Necelý jeden hektar soukromého lesa shořel v sobotu po poledni v Rašově na Blanensku. Hašení, kterého se účastnilo sedm požárních jednotek komplikoval silný vítr, ale také to, že voda se musela vozit z Rašova, tedy do vzdálenosti čtyř až pěti kilometrů. "Příčina požáru zůstává zatím v šetření. Škoda byla předběžně odhadnuta na padesát tisíc, uchráněné hodnoty na půl milionu korun," sdělil tiskový mluvčí jihomoravských hasičů Jaroslav Haid.
</TEXT>
</DOC>
<DOC>
<DOCID>MF-20020506307</DOCID>
<DOCNO>MF-20020506307</DOCNO>
<DATE>05/06/02</DATE>
<TEXT>
Hasiči mají novou zbrojnici Žeravice - Více než pět tisíc tři sta brigádnických hodin odpracovali dobrovolní hasiči na stavbě nové hasičské zbrojnice v Žeravicích na Hodonínsku. Tu v sobotu slavnostně otevřeli. "Do původní zbrojnice se nevešla nová cisterna, kterou místní dobrovolní hasiči získali. Na postavení nové zbrojnice jim přispěl okresní úřad i obec," řekl tiskový mluvčí jihomoravských hasičů Jaroslav Haid. Původní zbrojnici si hasiči ponechají k výcviku pro děti a mládež a k uskladnění techniky.
</TEXT>
</DOC>
<DOC>
<DOCID>MF-20020506308</DOCID>
<DOCNO>MF-20020506308</DOCNO>
<DATE>05/06/02</DATE>
<TITLE>
Oheň úplně zničil pilu v Ostrovačicích
</TITLE>
<GEOGRAPHY>Ostrovačice</GEOGRAPHY>
<TEXT>
V plamenech se v neděli kolem půl třetí ráno ocitla výrobní hala soukromé pily v Ostrovačicích v okrese Brno-venkov. Na místo se sjelo deset hasičských jednotek z okresu Brno-venkov i z Brna, přesto z pily nezůstalo téměř nic. "Když na místo přijeli první hasiči, byl už celý objekt v plamenech. Oheň zničil nejen stavbu, ale i strojní vybavení," řekl tiskový mluvčí jihomoravských hasičů Jaroslav Haid. Dodal, že šlo o požár velkého rozsahu, který hasiči likvidovali pět hodin. Škoda byla odhadnuta na jeden a půl milionu korun. Co bylo příčinou ohně, zatím vyšetřovatelé dál zjišťují.
Ostrovačice - V plamenech se v neděli kolem půl třetí ráno ocitla výrobní hala soukromé pily v Ostrovačicích v okrese Brno-venkov. Na místo se sjelo deset hasičských jednotek z okresu Brno-venkov i z Brna, přesto z pily nezůstalo téměř nic. "Když na místo přijeli první hasiči, byl už celý objekt v plamenech. Oheň zničil nejen stavbu, ale i strojní vybavení," řekl tiskový mluvčí jihomoravských hasičů Jaroslav Haid. Dodal, že šlo o požár velkého rozsahu, který hasiči likvidovali pět hodin. Škoda byla odhadnuta na jeden a půl milionu korun. Co bylo příčinou ohně, zatím vyšetřovatelé dál zjišťují.
</TEXT>
</DOC>
<DOC>
<DOCID>MF-20020506309</DOCID>
<DOCNO>MF-20020506309</DOCNO>
<DATE>05/06/02</DATE>
<TEXT>
Do kaple Panny Marie Pomocnice ve Skalici nad Svitavou se po letech opět vrátil zvon
</TEXT>
</DOC>
<DOC>
<DOCID>MF-20020506310</DOCID>
<DOCNO>MF-20020506310</DOCNO>
<DATE>05/06/02</DATE>
<TITLE>
Zákaz sexu je komický a spíše návodný
</TITLE>
<TEXT>
Ředitelka Pedagogicko-psychologické poradny v Břeclavi hovoří o sporném bodu v novém řádu zdejší školy Školství a vzdělávání
V návrhu nového školního řádu Základní školy ve Slovácké ulici v Břeclavi, který by měl platit od září, se objevilo nové nařízení, podle něhož by se žáci školy měli zdržet sexuálních projevů. Mezi dětmi propukla panika, odborníci a učitelé začali polemizovat o tom, jestli je taková klauzule ve školním řádu vhodná a jestli je vůbec potřebná.
Břeclav - Na zmínku ve školním řádu zakazující sexuální chování má jasný názor psycholožka Vladimíra Houšťová, ředitelka Pedagogicko-psychologické poradny v Břeclavi. "Něco takového by se ve školním řádu objevit nemělo. Zákazy nic nevyřeší," namítá. "Sex je součástí nás, je přirozený, ale musíme jej nějakým způsobem kultivovat. Nemůžeme jej však okleštit zákazem. Nikdy nejsme asexuální, i když se o to snažíme," podotkla psycholožka.
- Jak na takový zákaz mohou vůbec podle vás zareagovat děti?
Může mít jediný pozitivní efekt v tom, že se děti začnou zajímat o školní řád více, než kdy jindy. Pro svoji zábavu se budou zabývat jeho pikantními články. Samotný zákaz ale absolutně nemůže nic vyřešit. Nemůže nahradit ani dohled, ani osobní příklad, ani důslednou trpělivou kultivaci projevů chování, mluvení, způsobů oblékání na půdě školy. Může být spíš komicky návodný, viz film Obecná škola a jazyky přilepené ke zmrzlému zábradlí.
- Myslíte tedy, že se měla škola takovému zákazu vyhnout?
Nedovedu si představit, kdo bude posuzovat, do jaké míry žáci překročili školní řád, do jaké míry je tedy jejich oblečení nebo chování sexuálně provokující a do jaké míry překročilo hranice normy. Jinak to může vnímat učitel tělocviku, jinak češtinářka v důchodovém věku. Stanoví si škola nějakou komisi? Asi bych se toho tedy vyvarovala a spíš bych se ve školním řádu zmínila o takovém způsobu chování a vystupování, které je adekvátní roli žáka.
- Jak by si tedy školy měly s dospívajícími žáky a s jejich takzvanými sexuálními projevy, které jsou koneckonců adekvátní jejich věku, poradit?
Kantoři by měli trvat na tom, aby chování na půdě školy bylo přiměřené roli žáka. Myslím tím způsob oblékání a podobně. Mimo školu už je to záležitostí rodiny a já se i tady bohužel setkávám s tím, že přijde desetiletá dívenka s obarvenými vlasy a nalakovanými nehty, což znamená, že se na ní maminka realizuje. Bohužel jsem se setkala i s tím, že patnáctiletá dívka otěhotněla i proto, aby nemusela chodit do základní školy, protože už se jí tam chodit nechtělo, a vše se odehrálo s nepříliš skrývanou podporou rodiny. Z toho je zřejmé, že nezastupitelnou roli hraje rodina, a pokud v tom selhává, škola jen těžko může něco ovlivnit.
Zákazy nic nespraví. Jen evokují opoziční chování. Spíš bych využila všech možností, které škola má ke kultivaci vztahů, aby mohly být děti sociálně úspěšné a dokázaly citlivě odhadnout, jak se v konkrétních situacích mají chovat. Zákazy, ironizace či jiné zesměšňování nezralých projevů sexuality vzbudí spíš tichý vztek, neporozumění a neochotu se domluvit. Proto bych zvolila taktnější formu domluvy.
- Základní škola, o které tady mluvíme, zařadila spornou klauzuli do školního řádu údajně hlavně proto, že se někteří starší žáci začali na chodbách líbat. Je podle vás dnešní mládež na základních školách jiná než před lety?
Neplatí to obecně, ale jsou děti, které mají menší zábrany. Kořeny jsou nepochybně ve výchově a možná se na tom podílí i lhostejné reakce lidí k intimním projevům na veřejnosti. Dělají, že nevidí, a nikterak na to nereagují. Přinesla to demokracie: ubylo kazatelů, být "in" je být tolerantní vůči všemu, co je lidské a co souvisí s lidstvím. Mé povolání mě naučilo rozšířit hranice tolerance, ale i mě zarazilo, když jsem při procházce lednickým parkem viděla v záhonku mladou souložící dvojici, kolem které se procházela spousta lidí, aniž by aktéry jakkoliv rušila.
- Víte o nějakém případu, o některé ze škol na Břeclavsku, která by problémy s dospívajícími studenty či žáky řešila podobně?
Ještě jsem se s něčím podobným nesetkala. Ze svých školních let si nepamatuji, co všechno bylo obsahem školního řádu, a až tento případ mě vyprovokoval k tomu, abych zjistila, co všechno mohou školní řády obsahovat. On totiž zákaz sexu patří do stejné kategorie jako například zákaz chodit do školy nahý, zákaz používat a nosit střelnou a bodnou zbraň a podobně. Jsou to zákazy tak extrémního až absurdního charakteru a k čemu to je. Ojedinělým excesům a absurditám skutečně nemohou zabránit.
- K čemu tedy vlastně školní řád je? Komu podle vás slouží?
Děti svým způsobem vnímají pravidla, normy, ke kterým je vede prostředí, v němž se nacházejí. Proto mi to přijde trochu alibistické, jako potřeba se o něco opřít, když dítě zaslouží potrestat. Je pravda, že rodiče jsou dnes čím dál víc asertivnější, hlídají si své výchovné kompetence a přístupy, které nejsou vždy v souladu s tím, co očekává a požaduje škola. Proto si škola, když nemá podporu a cítí se ohrožená, vytváří vlastní pravidla, která usnadňují chod školy. Je to přirozené.
- Řešila vůbec pedagogicko-psychologická poradna případ, kdy by se žáci základních škol na okrese dopustili nějakého extrémního prohřešku v oblasti sexu?
Řešila jsem opakovanou soulož dvou třináctiletých žáků jedné speciální školy, která bohužel neskončila bez následků. Bylo to vždycky mimo školu. Určitý mentální limit v kombinaci se zanedbávající výchovou dává větší prostor pro uspokojování pudových potřeb bez uplatnění racionálních zábran.
- Je podle vás patrný rozdíl v chování dospívajících dětí na vesnici a ve městě?
Lze předpokládat, že chování dětí žijících na vesnici bude konformnější než chování dětí vyrůstajících ve městě. Děti na vesnici jsou pod větším dohledem, méně anonymní. Všichni je znají, kontakty mezi školou a rodiči jsou těsnější, je tam více osobních vazeb. Možná ale častěji jezdí jinam, aby mohly lépe dávat průchod spontánnosti. Rozdíly si však netroufám identifikovat s jistotou, protože nemám k dispozici žádnou podporu v konkrétním výzkumu.
- Kdyby se stalo, že by rodiče nesouhlasili s tím, jak škola postupuje při řešení tak citlivých věcí, jako jsou sexuální projevy jejich dospívajících dětí ve škole, jak by se měli podle vás zachovat?
Řešila bych to otevřenou komunikací se školou, výměnou názorů. Rodiče ale musí respektovat, že škola má právo si stanovit některá pravidla pro svůj optimální chod a trvat na jejich dodržování. S určitými pravidly se přece setkáváme po celý život a schopnost se jim přizpůsobit je projevem sociální inteligence. A také na jejím rozvoji se škola svými nároky podílí.
- VLADIMÍRA HOUŠŤOVÁ po maturitě na Střední zdravotnické škole v Kyjově pracovala na Psychiatrické klinice v Brně-Bohunicích, kde se podílela jako terapeut na skupinové psychoterapii pacientů. Studijně se specializovala na psychoterapii a psychiatrickou péči. Po revoluci absolvovala pětileté studium jednooborové psychologie, které dokončila v roce 1995. Absolvovala řadu psychoterapeutických výcviků, zkušenosti a znalosti uplatňuje zejména v psychoterapii adolescentů. Od roku 1994 pracuje jako psycholožka v Pedagogicko-psychologické poradně v Břeclavi, od roku 2000 je její ředitelkou.
</TEXT>
</DOC>
<DOC>
<DOCID>MF-20020506311</DOCID>
<DOCNO>MF-20020506311</DOCNO>
<DATE>05/06/02</DATE>
<TITLE>
Ředitelé větu o sexu v řádu školy nepotřebují Školství a vzdělávání
</TITLE>
<TEXT>
Břeclav, Znojmo - Vedení Základní školy v Břeclavi na Slovácké ulici šláplo vedle. To je většinou názor všech ředitelů základních škol v kraji, kteří slyšeli o tom, že zmíněná škola chce v připravovaném školním řádu od září dětem nařídit, aby se ve škole a na školních akcích zdrželi sexuálních projevů. Hlavy škol se ale přitom shodli na tom, že starší děti se s intimnostmi příliš netají.
Josef Gajoš, 45 let, ředitel ZŠ Hutník, Veselí nad Moravou: Je skutečností, že děti dospívají dříve a začínají se mezi nimi odehrávat i takto intimní věci. Mám za to, že nás tím spíš provokují, ale dá se to ošetřit tím, co už ve školním řádu je, a to, že se žák má chovat slušně. Nevím, co se odehrálo na ZŠ Slovácká v Břeclavi, ale formulace, která se v jejich školním řádu objevila, je nešťastná, ale těžko tento krok hodnotit bez znalosti důvodů, které je k tomu vedly.
Svata Kovářová, 40 let, ředitelka ZŠ Valtice: My nic takového v řádu nemáme a zatím jsme ani neměli takový problém, abychom jej museli do řádu školy dávat. Každý učitelský sbor má ale právo dát si do školního řádu to, co uzná za vhodné a co potřebuje. S chováním žáků je to situace od situace jiné a těžko říct, jestli líbání na chodbě je už sexuální projev. Je pravda, že patnáctiletí se už chovají jinak, ale zatím vždycky platila jakási domluva o tom, že krásné partnerské intimní projevy patří někam na lavičku a prozatím to vždycky zabralo. Možná na Slovácké je to jiné.
Miloslav Hubatka, 34 let, zástupce ředitele ZŠ Loucká, Znojmo: Tak, jak nám děti předčasně dospívají, tyhle problémy přicházejí dříve a u deváťáků se objevují prohřešky proti školnímu řádu, líbání na chodbách a vulgární chování, ale to je ošetřeno obecnou klauzulí ve školním řádu, že se má žák chovat slušně. Vždycky se to řešilo pohovorem. Bál bych se, aby to nesklouzlo v opačný extrém, v sexuální obtěžování.
Igor Huleja, 44 let, ředitel ZŠ Kupkova, Břeclav: Nevídám zatím nic takového, co by mě přinutilo k tomu, abych něco takového do školního řádu dával. Nevylučuji ale, že se nebudeme muset někdy s kolegy poradit, jak dál. Teď je to ale v pořádku, viděl jsem starší žáky třeba párkrát vést se za ruce. Formulace, kterou použila Slovácká, mi nepřipadá příliš šťastná, asi bych byl opatrnější, ale zase nevím, z jakých pohnutek tam takto učitelé rozhodli.
Ivan Kalina, 52 let, ředitel ZŠ Šlapanice: Nic takového ve školním řádu nemáme a ani nehodlám nic takového do školního řádu dávat, protože děti se nám zatím žádným způsobem sexuálně neprojevují. To, že se občas obejmou, drží se za ruce nebo si sem tam dají pusu, to nepovažuji za sexuální projevy, jsou to spíš dětské projevy. Je to nerozumné něco takového do školního řádu dávat. Pokud se tam něco takového objeví, zavání to tím, že za porušení musí být sankce, důtka nebo snížená známka z chování. V těchto případech uznávám spíš domluvu.
</TEXT>
</DOC>
<DOC>
<DOCID>MF-20020506312</DOCID>
<DOCNO>MF-20020506312</DOCNO>
<DATE>05/06/02</DATE>
<TITLE>
Školství a vzdělávání
</TITLE>
<TEXT>
Základní škola ve Slovácké ulici v Břeclavi
</TEXT>
</DOC>
<DOC>
<DOCID>MF-20020506313</DOCID>
<DOCNO>MF-20020506313</DOCNO>
<DATE>05/06/02</DATE>
<TITLE>
Podoby Hosta prokazují jeho kvalitu
</TITLE>
<TEXT>
Nad další existencí předního kulturního a literárního měsíčníku visí příslovečný Damoklův meč
Osud českých a moravských literárních časopisů je dnes velmi nejistý. Ministerstvo kultury totiž snížilo letošní grant na časopisy ze sedmi milionů tří set tisíc korun o celou polovinu. Současné existenční ohrožení se týká i prestižního měsíčníku pro literaturu a čtenáře Host, jehož redakce sídlí od roku 1921 v Brně.
Brno - Situace ohledně dotací na časopisy se vyhrotila letos na jaře, kdy ministr kultury Pavel Dostál na knižním veletrhu Libri v Olomouci veřejně prohlásil, že existence literárních časopisů je ohrožená. "Nějaké signály jsem měl už dřív, ale netušil jsem, že je to tak špatné," poznamenal současný šéfredaktor Hosta Miroslav Balaštík, který za vedení časopisu získal vloni novinářskou cenu Křepelek.
</TEXT>
<HEADING>
Historický odkaz
</HEADING>
<TEXT>
Měsíčník Host je kulturním fenoménem české literatury, přesahujícím hranice kraje. Za dobu jeho dvakrát přerušené existence se s ním pojí slavná jména Jiřího Wolkera, Vítězslava Nezvala, Františka Halase, Vladimíra Holana, Milana Kundery, Ludvíka Kundery, Zdeňka Rotrekla a dalších slovutných literátů. "Host z dvacátých let, pozdější slavný z let padesátých a šedesátých a nakonec i současný Host si vždy vydobyl respekt svou otevřeností a uměním komunikovat," domnívá se ostravský básník a literární vědec Petr Hruška. O Hostu připravuje scénář k hodinovému dokumentu. Tváře časopisu Host vždy určovaly směr, jakým by se literatura měla ubírat, a informovaly o aktuálním kulturně-politickém dění. "V devátém a desátém čísle prvorepublikového Hosta vyšla třeba slavná proklamace poetismu Karla Teiga Poetismus a text Vítězslava Nezvala Papoušek na motocyklu," připomíná namátkou historický odkaz časopisu v Paříži žijící básník Petr Král. Začátky časopisu jsou spjaty s jedenadvacátým rokem, kdy členové Literární skupiny: František Götz, Čestmír Jeřábek a Lev Blatný založili podle sbírky básní Jiřího Wolkera měsíčník Host do domu. Při časopisu začala současně vycházet knihovnička Hosta, kritice se vedle sebe věnovali paradoxně katolicky orientovaný Bedřich Fučík a levicový novinář Julius Fučík. V roce 1929 časopis zanikl, přesto až do posledního čísla vytvořil otevřenou platformu českých intelektuálů a umělců. Samostatnou kapitolu tvořil slavný Host do domu z padesátých a šedesátých let. "Část mé generace patřila k neoficiálnímu undergroundu, literaturu měla v rukou svazácká generace. My jsme se k nim chovali dost podezíravě a oni nás taky nijak zvlášť neprožívali," vzpomíná na situaci začátku šedesátých let v časopisu Host do domu pozdější přispěvatel, literát Pavel Švanda. Do Hostu do domu psali tou dobou vedle Antonína Brouska či Milana Kundery i kritikové Milan Suchomel, Zdeněk Kožmín či Antonín Přidal. Po normalizačním zákazu nastalo v letech 1985-1990 pětileté samizdatové období sborníku Host. Ten svým názvem odkazoval k prvorepublikovému periodiku. V devadesátých letech se z časopisu opět stává prestižní měsíčník, který si klade za cíl reflektovat současnou literaturu a informovat o aktuálním dění.
</TEXT>
<HEADING>
Nejistá budoucnost
</HEADING>
<TEXT>
"S obdrženými penězi z ministerského grantu vystačíme jen do září," obává se Balaštík. Společně s šéfredaktory časopisů Revolver Revue, Souvislosti, Literárních novin, Tvaru a Dobré adresy odeslal Balaštík před šesti týdny v souvislosti se snížením dotací společný dopis ministru Dostálovi, dosud však z ministerstva žádná odpověď nepřišla. Podle člena odborné grantové komise Martina Reissnera pramení svízelná situace z markantního nedostatku finančních prostředků ministerstva kultury. "Nerad bych si vizi, že by Host zanikl, připustil. Zatím jsme však v grantové komisi nenašli klíč, jak situaci vybalancovat." Odbor kultury brněnského magistrátu přispěl letos částkou čtyřiceti tisíc korun. "Je to více než vloni. Město učinilo všechno proto, aby Hostu pomohlo," tvrdí Anežka Horníčková z brněnského odboru kultury. Podle Balaštíka je však dotace z ministerstva kultury snížená z milionové částky na pět set padesát tisíc, což znamená poloviční přísun peněz než v loňském roce, takže dotace z magistrátu nestačí. "Nezbývá než doufat, že se s námi ministr Dostál skutečně brzy sejde a projedná další postup," dodal šéfredaktor. A jak to v těchto dnech vypadá na ministerstvu kultury? "V horizontu čtrnácti dnů připravujeme schůzku s jednotlivými subjekty literárních časopisů, nicméně o dotacích již bylo rozhodnuto," potvrdila mluvčí ministerstva kultury Dita Fuchsová s tím, že ministerstvo ze svého rozpočtu nemůže financovat všechna literární periodika. "Jde samozřejmě o to, aby kvalitní periodika nezanikla, takže rozhoduje kvalita předložených projektů. Některé příspěvky jsme proto připravili z ekonomické rezervy ministerstva," doplnila Fuchsová. Obava ze zániku měsíčníku Host není podle tiskové mluvčí ministerstva kultury oprávněná. "Budoucnost Hosta je taková, jaká je budoucnost kulturního státu, domnívá se básnířka Viola Fischerová a dodává: "Je to v Čechách jediný literární časopis svého druhu, navíc informativně bohatý." S tím souhlasí i brněnský literát Pavel Švanda. Současný Host podle něj pokrývá mladší literaturu nejen do šířky, ale i do hloubky.
"S obdrženými penězi z ministerského grantu vystačíme jen do září," obává se Balaštík. Společně s šéfredaktory časopisů Revolver Revue, Souvislosti, Literárních novin, Tvaru a Dobré adresy odeslal Balaštík před šesti týdny v souvislosti se snížením dotací společný dopis ministru Dostálovi, dosud však z ministerstva žádná odpověď nepřišla. Podle člena odborné grantové komise Martina Reissnera pramení svízelná situace z markantního nedostatku finančních prostředků ministerstva kultury. "Nerad bych si vizi, že by Host zanikl, připustil. Zatím jsme však v grantové komisi nenašli klíč, jak situaci vybalancovat." Odbor kultury brněnského magistrátu přispěl letos částkou čtyřiceti tisíc korun. "Je to více než vloni. Město učinilo všechno proto, aby Hostu pomohlo," tvrdí Anežka Horníčková z brněnského odboru kultury. Podle Balaštíka je však dotace z ministerstva kultury snížená z milionové částky na pět set padesát tisíc, což znamená poloviční přísun peněz než v loňském roce, takže dotace z magistrátu nestačí. "Nezbývá než doufat, že se s námi ministr Dostál skutečně brzy sejde a projedná další postup," dodal šéfredaktor. A jak to v těchto dnech vypadá na ministerstvu kultury? "V horizontu čtrnácti dnů připravujeme schůzku s jednotlivými subjekty literárních časopisů, nicméně o dotacích již bylo rozhodnuto," potvrdila mluvčí ministerstva kultury Dita Fuchsová s tím, že ministerstvo ze svého rozpočtu nemůže financovat všechna literární periodika. "Jde samozřejmě o to, aby kvalitní periodika nezanikla, takže rozhoduje kvalita předložených projektů. Některé příspěvky jsme proto připravili z ekonomické rezervy ministerstva," doplnila Fuchsová. Obava ze zániku měsíčníku Host není podle tiskové mluvčí ministerstva kultury oprávněná. "Budoucnost Hosta je taková, jaká je budoucnost kulturního státu, domnívá se básnířka Viola Fischerová a dodává: "Je to v Čechách jediný literární časopis svého druhu, navíc informativně bohatý." S tím souhlasí i brněnský literát Pavel Švanda. Současný Host podle něj pokrývá mladší literaturu nejen do šířky, ale i do hloubky.
</TEXT>
</DOC>
<DOC>
<DOCID>MF-20020506314</DOCID>
<DOCNO>MF-20020506314</DOCNO>
<DATE>05/06/02</DATE>
<TITLE>
Trefulka: Host někdy roztěkaný
</TITLE>
<TEXT>
Poslední šéfredaktor Hosta do domu Jan Trefulka nastoupil do redakce před čtyřiceti lety. Už v roce 1954 do časopisu napsal polemickou kritiku o Kohoutově poezii.
- Jaká byla koncem 50. a začátkem 60. let v časopise atmosféra?
Pokusit se charakterizovat atmosféru po padesáti letech? Jisté je, že kdyby nebyl tehdejší šéfredaktor Bohumír Macák na dovolené a odpovědnost za číslo nenesl Ludvík Kundera, recenze na poezii Pavla Kohouta by v oné provokativní podobě nikdy nevyšla.
- Kolik vycházelo výtisků v roce 1960 a kolik v roce 1969?
Nechtějte po mně čísla. Myslím, že čtenářská obec vzrostla o dva až tři tisíce.
- Jak se šedesátá léta odrazila na kulturně-politické proměně Hosta do domu?
Důležité bylo, že Svaz spisovatelů dokázal prosadit výměnu šéfredaktora. Duch opatrnosti a podřízenosti, který hlavně myslel na to, aby nenarazil, z redakce vyvanul. Nevím, jestli si nový šéfredaktor Jan Skácel definoval, jakou by chtěl dělat kulturní politiku. Šlo spíš o maximum lidské poctivosti, odpovědnosti, otevřenosti a kvality. Komunistů, kteří chtěli jít tímto směrem, nebyly statisíce, ale byli. A nejenom v redakcích.
- Nastupoval jste na místo šéfredaktora po Skácelovi. Proč vlastně odešel?
Proč Skácel vyměnil místo šéfredaktora za předsednictví v redakční radě? Nápad změnit periodicitu časopisu z měsíce na čtrnáct dní přišel zvenku. Host do domu by se musel časem dost změnit. Nevím, jestli k lepšímu. Skácel chtěl dělat to, co dělal a uměl: literární revue.
</TEXT>
<HEADING>
- Byli jste nějak generačně vymezeni?
</HEADING>
<TEXT>
Nešlo ani tak o rozdíly v datu narození, jako o určující prožitky a zkušenosti. Jak kdo zažil první republiku, jestli byl zavřený nebo totálně nasazený.
- Co bylo obsahem posledního čísla před zrušením časopisu v roce 1970 a kam jste z místa šéfredaktora odešel?
Mám před sebou osmé číslo z dubna sedmdesátého roku. Co myslíte, že v něm bylo? Jenom namátkou: povídka Ivana Vyskočila, úryvek z Vaculíkových Morčat, recenze Olega Suse a Pavla Švandy, z mladé poezie Markéta Hejná a Jiří Žáček, malá recenze Jana Skácela na zloděje, který v New Yorku ukradl měsíční prach. Na třetí straně obálky kresba Karla Nepraše. Dělal jsem poté nočního hlídače na stavbě v Žabovřeskách. Dodnes cítím v prázdných budovách tíseň.
- Jak a čím konkrétně jste se podílel na podobě samizdatového Hosta v osmdesátých letech?
Ničím. Znal jsem Dušana Skálu. Jediné, co si pamatuju, že jsem mu rozmlouval, když chtěl podepsat Chartu 77.
</TEXT>
<HEADING>
- Sledujete současný Host?
</HEADING>
<TEXT>
Na můj vkus je až příliš roztěkaný, čas od času by to myslím chtělo komponované číslo. Graficky se mi zdá málo zřetelné, co redakce pokládá za principiální a co za okrajové. Chybí tam to, co psal Sus. Jenom pár řádek o šuntech a pitomostech. Vlastně mně trochu vadí, že časopis vypadá, jako by literární tvorba byla bohatě sponzorovaná. A není.
Na můj vkus je až příliš roztěkaný, čas od času by to myslím chtělo komponované číslo. Graficky se mi zdá málo zřetelné, co redakce pokládá za principiální a co za okrajové. Chybí tam to, co psal Sus. Jenom pár řádek o šuntech a pitomostech. Vlastně mně trochu vadí, že časopis vypadá, jako by literární tvorba byla bohatě sponzorovaná. A není.
</TEXT>
</DOC>
<DOC>
<DOCID>MF-20020506315</DOCID>
<DOCNO>MF-20020506315</DOCNO>
<DATE>05/06/02</DATE>
<TEXT>
Jak se měnilo grafické zpracování titulní strany časopisu Host až do poloviny devadesátých let, ukazuje snímek.
</TEXT>
</DOC>
<DOC>
<DOCID>MF-20020506316</DOCID>
<DOCNO>MF-20020506316</DOCNO>
<DATE>05/06/02</DATE>
<TITLE>
Balaštík: Časopis zvýšil náklad a všímá si také jiného umění
</TITLE>
<TEXT>
Miroslav Balaštík je šéfredaktorem Hosta od roku 1995: "Chceme naplňovat rubriky stejně kvalitně a náš zájem rozšiřovat i na jiné druhy umění."
- Host do domu ze šedesátých let ani žádný ze dvou dřívějších Hostů se nevyhýbal politickým tématům. Jak ke vztahu mezi kulturou a politikou přistupuje redakce současného Hosta?
V devadesátých letech byla rezistence vůči politice v rámci kulturní sféry dost velká. Vzhledem ke zkušenostem z konce normalizace je to pochopitelné. Čtenáři reflexi politiky nevyžadovali. Dnes se to pomalu začíná měnit a potřeba obecnějších pohledů na kulturu a sociologii ve vztahu k umění tady je. Rubrika Názory kulturně-politická témata určitě reflektuje.
</TEXT>
<HEADING>
- Cítíte v redakci cosi jako generační vymezení?
</HEADING>
<TEXT>
Generačně se rozhodně nevymezujeme. Snažíme se dokonce úmyslně v návaznosti na tradici Hosta zachovat věkovou pestrost. Fakt, že redakce je do jisté míry generačně provázána, je dán jen tím, že si člověk nejvíc rozumí s vrstevníky a podobně vnímá atmosféru v redakci. Takže časopis je sice generačně ukotven, ale spolupracovníci jsou často minimálně o generaci starší.
- Když jste se stal v roce 1995 šéfredaktorem, začal jste časopis od zájmu o filozofická témata přetvářet spíš na reflexi aktuálního dění v literatuře. Setkával jste se s kritickými výhradami?
Tvář Hostu se měnila postupně, tak jako se ostatně měnilo čtenářské očekávání. Začátkem devadesátých let byla obecná potřeba samizdatových filozofických studií, postupně ale tato dřív nedostupná literatura vycházela, takže se orientace Hostu přirozeně proměňovala směrem k reflexi a na aktuální dění v literatuře. Se zápornou reakcí jsem se setkal v roce 1998, kdy se Host zvětšil do formátu A4. Bylo nám vyčítáno, že se snažíme podbízet čtenářům, což bylo nesmyslné. Pravdou je, že se zvýšil prodej.
</TEXT>
<HEADING>
- Máte srovnání se zahraničními kulturními měsíčníky?
</HEADING>
<TEXT>
Náklady podobně zaměřených časopisů (ve Francii třeba Atelier du roman) se pohybují na stejné výši. Zmíňený Atelier du roman se vyhraňuje třeba jen na prózu. Jde o obecný mezinárodní trend. My se snažíme proti úzké vyhraněnosti nabízet nejširší kulturní souvislosti.
- Jak je to s konkurencí? Vedle vás existuje na českém trhu čtrnáctideník Tvar, existuje zde časopis Souvislosti, Revolver Revue, Pěší zóna...
Moc konkurenci nepociťujeme. Revolver je specifický, Tvar má v něčem podobné zaměření, je to ale jiný formát. Samozřejmě jsme vnímali jako konkurenční měsíčník Pluháčkův Neon. Paradoxně nás jeho existence zmobilizovala.
</TEXT>
<HEADING>
- Jakému čtenáři je Host určen?
</HEADING>
<TEXT>
Čtenáři knih, který chce být informován o literatuře a znát kulturní souvislosti. Když se občas probírám ohlasy předplatitelů, zjišťuji, že kromě studentů je mezi nimi spousta venkovských doktorů či právníků. A to je příjemné zjištění.
Čtenáři knih, který chce být informován o literatuře a znát kulturní souvislosti. Když se občas probírám ohlasy předplatitelů, zjišťuji, že kromě studentů je mezi nimi spousta venkovských doktorů či právníků. A to je příjemné zjištění.
</TEXT>
</DOC>
<DOC>
<DOCID>MF-20020506317</DOCID>
<DOCNO>MF-20020506317</DOCNO>
<DATE>05/06/02</DATE>
<TEXT>
Redakce časopisu Host sídlí v Brně už od roku 1921. Stávající sídlo literárního měsíčníku anoncuje na Přízové ulici nenápadná firemní tabule.
</TEXT>
</DOC>
<DOC>
<DOCID>MF-20020506318</DOCID>
<DOCNO>MF-20020506318</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
KINO, Hybešova 6: Nebe nad Berlínem ( 20.00)
PANORAMA, Kpt. Jaroše 15: Protiúder ( 17.00, 19.30)
GALERIE DANT, 17. listopadu 27: Jana Šindelová: Ohňostroje - grafika (do 11.5.)
PANORAMA, Kpt. Jaroše 15: Výstavba letního kina - fotografie (do 31.5.)
ART, Cihlářská 19: Sex Pistols: Děs a běs ( 18.45), Otesánek ( 21.00)
KAPITOL, Divadelní 3: Únos domů ( 16.00), Zatracení ( 18.15), Čistá duše ( 20.30)
KINO KOLIŠTĚ, Koliště 51: Vrah mezi námi ( 17.30), Aguirre, hněv Boží ( 21.00)
KLUB FLÉDA, Štefánikova ul.: Dlaně ( 17.00, 20.00)
LUCERNA, Minská 19: Milionový závod ( 17.45), Výlet ( 20.00)
MORAVA, Palackého 29: Rok ďábla ( 20.30), Amélie z Montmartru ( 18.00)
SCALA, Moravské náměstí 3: Showtime ( 16.30, 20.30), Král Škorpion ( 18.30)
ERNŮV SÁL STARÉ RADNICE, Radnická 10: Historie Moravy... M. Řepa: Kulturní atmosféra na Moravě v 1. pol. 20. století ( 17.00)
GALERIE RUFUS, Česká 31: V. Žampach: K odsunu brněnských Němců ( 17.00)
ÚSTŘEDNÍ KNIHOVNA, Kobližná 4: Hudba mého srdce... R. Pečman: Haydnovy a Beethovenovy hudební cesty Evropou ( 18.00)
BVV - ROTUNDA A : Krajské kolo projektu Paragraf 11/55 - vědomostní soutěž pro žáky 5. a 9. tříd o právu a dodržování zákonů ( 10.00)
HVĚZDÁRNA A PLANETÁRIUM Mikuláše Koperníka, Kraví hora 2: Pozorování večerní oblohy ( 21.00)
LIVINGSTONE, Dominikánské nám. 5: Livingstone hits ( 20.00)
MERSEY MUSIC CLUB, Minská 15: DJ Silikonmark ( 20.00)
SVĚT, Velkomoravská 9: Charlieho andílci ( 17.30), Mulholland Drive ( 20.00)
PANORAMA, Svatoborská 671: Bratříčku, kde jsi? ( 20.00)
SPECIÁLNÍ ŠKOLA : Křížová cesta - práce žáků (do 17.5.)
RÁJEC-JESTŘEBÍ
ZÁMEK : Květiny a svatební šaty
SVĚT, Veselská 1321: Kdo s koho ( 19.30)
DŮM DĚTÍ A MLÁDEŽE : Kniha a já - výstava dětských prací
SOKOLSKÝ DŮM, Tyršova 2: Andělská tvář ( 20.00), Formule! ( 17.30)
KULTURNÍ DŮM : Pavel Mareš (1947-1990) - obrazy (do 12.5.)
MINORITSKÝ KLÁŠTER, Přemyslovců 6: Orientální zbraně, Černé řemeslo, Archeologické sbírky, Mineralogické sbírky, 2 místa na Dyji - fotografie z Laa a ze Znojma (do 24.5.)
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020506319</DOCID>
<DOCNO>MF-20020506319</DOCNO>
<DATE>05/06/02</DATE>
<TITLE>
Tip dnes
</TITLE>
<TEXT>
Mladá číšnice Lucía ztratila svého milence, spisovatele Lorenza Alvareze. Novou životní rovnováhu chce najít na klidném ostrůvku na Baleárech, kde Lorenzo před šesti lety prožil s neznámou dívkou fantastické milování v příboji. Právě kvůli způsobu, jakým tuto noc později vylíčil ve svém románu, se do něj Lucía vášnivě zamilovala. Místo zapomnění však Lucía na ostrůvku naráží na připomínky této noci. Skutečnost se spojuje s představami, sny s nočními můrami. Lucía ale zjišťuje, že její a Lorenzovo hledání dokonalé lásky není zdaleka u konce... Španělský snímek režiséra Julia Medema uvádí brněnské kino Svět ode dneška až do středy v 18 a ve 20 hodin.
</TEXT>
</DOC>
<DOC>
<DOCID>MF-20020506320</DOCID>
<DOCNO>MF-20020506320</DOCNO>
<DATE>05/06/02</DATE>
<TITLE>
Vážení akademici, co je špatného na tom, když lesy svobodně rostou
</TITLE>
<HEADING>
Ohlasy čtenářů
</HEADING>
<TEXT>
Rád bych se vyjádřil k názorům pánů Jaroslava Machovce a Jana Vybírala v článku Úpravy areálu místní zaskočily (MF DNES 24. dubna 2002), který se zabývá výraznou rekonstrukcí lednicko-valtického areálu. (V článku autor tohoto dopisu vyjádřil zděšení nad prováděnými úpravami - pozn. MF DNES.) Pan Vybíral se snaží být ke mně ironický, případně ze mne udělat hlupáka. Profesor Machovec se zmiňuje o zarostlých průhledech mezi dominantami apod. Jenže v ladenském lese (respektive v lese mezi Břeclaví, Ladnou a Lednicí na Moravě), který je na okraji lednicko-valtického areálu, žádné dominanty nejsou, a tudíž tam žádný průhled nezarostl. Je to (byl to) jen pěkný, přátelský, útulný a milý lužní les, který je urputně kácen a ničen. Je snad i tato činnost výsledkem oné urbanistické studie? Nevím, kdy pan profesor vystudoval příslušnou vysokou školu. Jen doufám, že jeho profesory nebyli ti, kteří se rovněž skryli pod kdovíjakou urbanistickou či podobnou studii a v jejím jménu nechali vykácet hektary lužního lesa v oblasti pod Pavlovskými vrchy. Kolem Ladné si lesy rostly víceméně svobodně, tak proč je nenechají na pokoji? Proč nemohou být trochu neuspořádané, rozcuchané, jemně neupravené, dokonce místy i zarostlé. No a co? Rostou si svobodně a volně, jak jen si máti příroda žádá. Co je na tom až tak špatného, vážení akademici. Nikde ve svém dopise netvrdím, že se v té oblasti provádí ministerstvem nepovolená těžba, ani že by snad někdo porušoval zákon. Ovšem to, že nějaké ministerstvo s něčím souhlasí, ještě ani zdaleka neznamená, že je to to nejsprávnější rozhodnutí. Jen bych byl rád, kdyby mně, nevědomému laikovi, ředitel Lesního závodu v Židlochovicích pan Vybíral vysvětlil, jak asi tak může vypadat nikoliv řádná těžba a obnova lesa, když to, co jeho podřízení provádějí v inkriminované lokalitě ve jménu oné řádné těžby a obnovy, laikovi, jako jsem já, připomíná bezbřehé plundrování a bohapusté vykořisťování lesa. Ale co víc. Pan Vybíral tvrdí, že těžba byla provedena šetrně. Jaká je asi nešetrná těžba, když po té šetrné to vypadá, jako by les někdo vzal kosou. Myslím, že by nadřízení pana Vybírala měli zvážit, zda je tento člověk tím pravým pro funkci, kterou zastává, jestliže má takové názory. Jsem prost jakékoliv ironie. Míním to vážně. Pohled některých lidí se poté, co vyroste mladý les, nezmění ani částečně, pane Vybírale. To proto, že vedle diverzity druhové existuje i něco, co bych nazval diverzitou časovou. Protože do přírody holt patří i ty staré, důstojné, mohutné, časem zkoušené, opotřebované a různě pokroucené stromy, stejně jako ty mladší. A při pohledu na les tvořený jen stromy mladými si jistě mnozí pomyslí něco o inženýrech přírody, ne-li co horšího. Ostatně jak by se vám líbilo, pane Vybírale, kdyby se i jiná společenstva obnovovala tím, že jejich starou populaci, byť i jen její část, zabijeme? Kolik že je vám let, pane Vybírale, pane řediteli Lesního závodu Židlochovice...? Na druhé straně přiznávám, že jsem rád, že jsem byl panem Vybíralem poučen o tom, že osmitunový strom dokonce ani jeho lesní "Rambové" neunesou, že takový strom totiž prý nelze "...přenášet na rukou" (Jen tak mimochodem, je osmitunový strom invazní dřevinou, jak o ní hovoří profesor Machovec? A i když třeba ano, tak co má být, pánové? Komu kromě vás vadí?). Jenže vaše firma, pane řediteli, nehospodaří na svém, nýbrž na státním. A proto si zde nemůže dělat, co se jí zlíbí. Pokud se lesních cest týká, měli jste použít lehčí mechanismy! Měli jste počkat, až bude sucho a půda snese větší váhu! A jestliže jste nemohli učinit ani jedno ani druhé, je vaší povinností uvést lesní cesty do slušného, ne-li původního stavu. Udělejte to jak chcete. Ale vaši pracovníci je rozbili, nechť je tedy upraví. Totéž se týká poškozených a zdevastovaných luk a lesních palouků. Ptám se pana Vybírala, zda Lesní závod v Židlochovicích spravuje rovněž hráz na pravé straně řeky Dyje, a to vpravo i vlevo od ladňanského mostu. Pokud ano, jistě se pan Vybíral rád vyjádří k jakési bílošedé sypké hmotě, která byla navezena na pěšinu na této hrázi v délce dobrých pět set metrů. Ta hmota totiž připomíná stavební suť. (O tomto problému se rovněž zmiňuji ve svém dopise Městskému úřadu v Břeclavi.) A vůbec nejde o problém zanedbatelný. Po hrázi se téměř nedá chodit, natož jezdit na kole. Pokud je ta hráz ve vaší správě, jen se tam jeďte podívat, pane řediteli! Přestaňte být lacině a hloupě ironický a začněte jednat. I proto jste snad ředitelem lesního závodu. A pokud Lesní závod Židlochovice není správcem oné hráze, pak kdo je? Městský úřad Břeclav zatím mlčí. Ne, Liechtenštejnové by se takto určitě nechovali. Škoda že ..., však víte.
Rád bych se vyjádřil k názorům pánů Jaroslava Machovce a Jana Vybírala v článku Úpravy areálu místní zaskočily (MF DNES 24. dubna 2002), který se zabývá výraznou rekonstrukcí lednicko-valtického areálu. (V článku autor tohoto dopisu vyjádřil zděšení nad prováděnými úpravami - pozn. MF DNES.) Pan Vybíral se snaží být ke mně ironický, případně ze mne udělat hlupáka. Profesor Machovec se zmiňuje o zarostlých průhledech mezi dominantami apod. Jenže v ladenském lese (respektive v lese mezi Břeclaví, Ladnou a Lednicí na Moravě), který je na okraji lednicko-valtického areálu, žádné dominanty nejsou, a tudíž tam žádný průhled nezarostl. Je to (byl to) jen pěkný, přátelský, útulný a milý lužní les, který je urputně kácen a ničen. Je snad i tato činnost výsledkem oné urbanistické studie? Nevím, kdy pan profesor vystudoval příslušnou vysokou školu. Jen doufám, že jeho profesory nebyli ti, kteří se rovněž skryli pod kdovíjakou urbanistickou či podobnou studii a v jejím jménu nechali vykácet hektary lužního lesa v oblasti pod Pavlovskými vrchy. Kolem Ladné si lesy rostly víceméně svobodně, tak proč je nenechají na pokoji? Proč nemohou být trochu neuspořádané, rozcuchané, jemně neupravené, dokonce místy i zarostlé. No a co? Rostou si svobodně a volně, jak jen si máti příroda žádá. Co je na tom až tak špatného, vážení akademici. Nikde ve svém dopise netvrdím, že se v té oblasti provádí ministerstvem nepovolená těžba, ani že by snad někdo porušoval zákon. Ovšem to, že nějaké ministerstvo s něčím souhlasí, ještě ani zdaleka neznamená, že je to to nejsprávnější rozhodnutí. Jen bych byl rád, kdyby mně, nevědomému laikovi, ředitel Lesního závodu v Židlochovicích pan Vybíral vysvětlil, jak asi tak může vypadat nikoliv řádná těžba a obnova lesa, když to, co jeho podřízení provádějí v inkriminované lokalitě ve jménu oné řádné těžby a obnovy, laikovi, jako jsem já, připomíná bezbřehé plundrování a bohapusté vykořisťování lesa. Ale co víc. Pan Vybíral tvrdí, že těžba byla provedena šetrně. Jaká je asi nešetrná těžba, když po té šetrné to vypadá, jako by les někdo vzal kosou. Myslím, že by nadřízení pana Vybírala měli zvážit, zda je tento člověk tím pravým pro funkci, kterou zastává, jestliže má takové názory. Jsem prost jakékoliv ironie. Míním to vážně. Pohled některých lidí se poté, co vyroste mladý les, nezmění ani částečně, pane Vybírale. To proto, že vedle diverzity druhové existuje i něco, co bych nazval diverzitou časovou. Protože do přírody holt patří i ty staré, důstojné, mohutné, časem zkoušené, opotřebované a různě pokroucené stromy, stejně jako ty mladší. A při pohledu na les tvořený jen stromy mladými si jistě mnozí pomyslí něco o inženýrech přírody, ne-li co horšího. Ostatně jak by se vám líbilo, pane Vybírale, kdyby se i jiná společenstva obnovovala tím, že jejich starou populaci, byť i jen její část, zabijeme? Kolik že je vám let, pane Vybírale, pane řediteli Lesního závodu Židlochovice...? Na druhé straně přiznávám, že jsem rád, že jsem byl panem Vybíralem poučen o tom, že osmitunový strom dokonce ani jeho lesní "Rambové" neunesou, že takový strom totiž prý nelze "...přenášet na rukou" (Jen tak mimochodem, je osmitunový strom invazní dřevinou, jak o ní hovoří profesor Machovec? A i když třeba ano, tak co má být, pánové? Komu kromě vás vadí?). Jenže vaše firma, pane řediteli, nehospodaří na svém, nýbrž na státním. A proto si zde nemůže dělat, co se jí zlíbí. Pokud se lesních cest týká, měli jste použít lehčí mechanismy! Měli jste počkat, až bude sucho a půda snese větší váhu! A jestliže jste nemohli učinit ani jedno ani druhé, je vaší povinností uvést lesní cesty do slušného, ne-li původního stavu. Udělejte to jak chcete. Ale vaši pracovníci je rozbili, nechť je tedy upraví. Totéž se týká poškozených a zdevastovaných luk a lesních palouků. Ptám se pana Vybírala, zda Lesní závod v Židlochovicích spravuje rovněž hráz na pravé straně řeky Dyje, a to vpravo i vlevo od ladňanského mostu. Pokud ano, jistě se pan Vybíral rád vyjádří k jakési bílošedé sypké hmotě, která byla navezena na pěšinu na této hrázi v délce dobrých pět set metrů. Ta hmota totiž připomíná stavební suť. (O tomto problému se rovněž zmiňuji ve svém dopise Městskému úřadu v Břeclavi.) A vůbec nejde o problém zanedbatelný. Po hrázi se téměř nedá chodit, natož jezdit na kole. Pokud je ta hráz ve vaší správě, jen se tam jeďte podívat, pane řediteli! Přestaňte být lacině a hloupě ironický a začněte jednat. I proto jste snad ředitelem lesního závodu. A pokud Lesní závod Židlochovice není správcem oné hráze, pak kdo je? Městský úřad Břeclav zatím mlčí. Ne, Liechtenštejnové by se takto určitě nechovali. Škoda že ..., však víte.
</TEXT>
</DOC>
<DOC>
<DOCID>MF-20020506321</DOCID>
<DOCNO>MF-20020506321</DOCNO>
<DATE>05/06/02</DATE>
<TEXT>
Radim Kořínek zvítězil po prvenství v úvodním závodu Budvar Cupu v cross country na horských kolech i v sobotu ve Slavkově u Brna. Při absenci Polky Wloszowské dnes ženám dominovala Ruska Alla Jepifanovová.
</TEXT>
</DOC>
<DOC>
<DOCID>MF-20020506322</DOCID>
<DOCNO>MF-20020506322</DOCNO>
<DATE>05/06/02</DATE>
<TITLE>
Veselí sklidilo po vyřazení poklonu
</TITLE>
<GEOGRAPHY>Zlín</GEOGRAPHY>
<TEXT>
Házenkářky Veselí nad Moravou prohrály i druhý zápas semifinále extraligy se Zlínem a jsou vyřazeny. V sobotním druhém utkání prohrály 17:25. U soupeře se však jejich semifinálové vystoupení setkalo s velice příznivým ohlasem. "Naše hra je založena na přihrávkách na krajní spojky, kdy si jde ta střední pro balon. To všechno na dvě tři přihrávky. Ani jedenkrát se nám to nepovedlo. Důvod? Jejich taktika přerušit nebo zamezit útok s fantastickým vracením křídel. Já tvrdím, že něco podobného na Zlín nedokáže zahrát nikdo jiný než Veselí," shrnul semifinále Jiří Zerzáň. Ani to nebylo pro veselského kouče Alojze Berece útěchou. "Předvedli jsme antiházenou," lamentoval. Poslední zlínský krok do finále, naoko pohodový, byl podle Zerzáně mimořádně těžký. "Případné vyřazení by pro nás bylo těžkým K.O. Vždyť proti sobě stálo osm zlínských reprezentantek proti jedné z Veselí. Nervozita tady byla," říkal trenér. Nejvíc se blýskla domácí Simona Roubínková. Kvůli zranění levé ruky Jany Arnošové nastoupila na pravém křídle. Nastřílela z něho čtyři branky. Další dvě přidala ze sedmiček.
Zlín - Házenkářky Veselí nad Moravou prohrály i druhý zápas semifinále extraligy se Zlínem a jsou vyřazeny. V sobotním druhém utkání prohrály 17:25. U soupeře se však jejich semifinálové vystoupení setkalo s velice příznivým ohlasem. "Naše hra je založena na přihrávkách na krajní spojky, kdy si jde ta střední pro balon. To všechno na dvě tři přihrávky. Ani jedenkrát se nám to nepovedlo. Důvod? Jejich taktika přerušit nebo zamezit útok s fantastickým vracením křídel. Já tvrdím, že něco podobného na Zlín nedokáže zahrát nikdo jiný než Veselí," shrnul semifinále Jiří Zerzáň. Ani to nebylo pro veselského kouče Alojze Berece útěchou. "Předvedli jsme antiházenou," lamentoval. Poslední zlínský krok do finále, naoko pohodový, byl podle Zerzáně mimořádně těžký. "Případné vyřazení by pro nás bylo těžkým K.O. Vždyť proti sobě stálo osm zlínských reprezentantek proti jedné z Veselí. Nervozita tady byla," říkal trenér. Nejvíc se blýskla domácí Simona Roubínková. Kvůli zranění levé ruky Jany Arnošové nastoupila na pravém křídle. Nastřílela z něho čtyři branky. Další dvě přidala ze sedmiček.
</TEXT>
</DOC>
<DOC>
<DOCID>MF-20020506323</DOCID>
<DOCNO>MF-20020506323</DOCNO>
<DATE>05/06/02</DATE>
<TITLE>
Remíza udržela Kounice ve hře o postup
</TITLE>
<TEXT>
Bystřice pod Hostýnem - Fotbalisté Dolních Kounic sice v tabulce moravskoslezské ligy klesli až na třetí místo, remíza na hřišti vedoucího celku Bystřice pod Hostýnem je však ještě nechala ve hře o postup. Po výsledku 1:1 ztrácejí na první místo stále tři body. Důležitému vítězství byli hosté blíž od 30. minuty, kdy domácí brankář Jurčík fauloval hostujícího Udržala. Hendrych z penalty dostal hosty do vedení. Nejemotivnější moment se stal v 76. minutě. Domácí Pumprla unikal už za stavu 1:1 sám po pravé straně. Hostující gólman Pavlíček vyběhl z velkého čtverce a bystřického hráče fauloval. Od rozhodčího uviděl pouze žlutou kartu, zatímco spoluhráči museli Pumprlu pevně držet, aby za to arbitra neinzultoval. Kromě sporných chvil toho zápas z vrcholu třetiligové tabulky příliš nenabídl. Nebýt nadávek na rozhodčí, diváci by se nudili. Míč příliš často létal vysoko vzduchem, záloha nepracovala pořádně na žádné straně. Domácí byli aktivnější, ale proti dobře pracující obraně hostů se neprosadili. Dolní Kounice měly za stavu 1:0 ve druhém poločase několik možností, ale v koncovce selhaly. V závěrečné dvacetiminutovce Bystřice vrhla všechny síly do útoku, v 71. minutě po rohovém kopu vyrovnal Olša. Stejný hráč mohl dvě minuty před koncem rozhodnout, ovšem Hošťálkův pas z přímého kopu poslal vysoko nad. Kdyby míč pustil, zřejmě by skončil v brance. "Sice jsme mohli vyhrát, ale můžeme být spokojeni s remízou," řekl hostující kouč Jiří Fryš.
</TEXT>
</DOC>
<DOC>
<DOCID>MF-20020506324</DOCID>
<DOCNO>MF-20020506324</DOCNO>
<DATE>05/06/02</DATE>
<TITLE>
Konečně gól. Ale nestačil
</TITLE>
<TEXT>
Fotbalisté Ratíškovic prohráli s Olomoucí B, za kterou chytal Vaniak
Fotbalisté Ratíškovic prohráli ve druhé lize s Olomoucí B 1:3 a na to, aby se pokusili soutěž udržet, už mají jenom pět kol.
Ratíškovice - Kdo by nechtěl dát gól reprezentačnímu brankáři? Tázal se před týdnem trenér prostějovských fotbalistů Valdemar Horváth v odpovědi na otázku, jak těžké je hrát ve druhé lize proti Olomouci B, když za ni chytá zkušený Martin Vaniak. V Ratíškovicích takový hráč je. Josef Bábíček se v sobotním zápase proti béčku Olomouce nečekaně prokličkoval až před Vaniaka, ale místo pohodlného zakončení zbytečně přihrál a akci zkazil. Za stavu 0:2 tak Ratíškovice přišly o možnost ještě soupeře dostat do úzkých. Nakonec prohrály 1:3 a šance, že se zachrání, je stále menší. Z patnáctého místa ztrácejí na čtrnáctý Most šest bodů. "Pro nezkušené hráče je atmosféra důležitého zápasu proti takovému soupeři svazující, mají to v hlavách. Soupeř slabá místa rychle vycítí a pak přes ně útočí. Zklamali jsme na celé čáře," přiznal trenér poražených Jiří Dekař. Hosté, kteří jsou po sobotě ve druhé lize téměř zachráněni, právě s úmyslem vystrašit soupeře reprezentanta Vaniaka povolali, přestože den předtím odehrál ligový zápas. "Hráč proti sobě uvidí takového gólmana a rozklepe se," pochvaloval si olomoucký kouč Zdeněk Psotka. Raději jen na lavičce nechal sedět brněnského gólmana Radima Vlasáka, který v Olomouci na jaře hostuje. Vlasák se nedávno podepsal pod porážku 0:5 se Zlínem, podle Psotky čtyři branky padly na jeho vrub. Ještě z dalšího olomouckého hráče musela naskakovat ratíškovickým fotbalistům husí kůže. Záložník Martin Vyskočil ze své pravé strany režíroval všechny tři góly. Na první dva po únicích podél postranní čáry přesně přihrál a třetí ze svého místa v závěru sám dal. Až pak, dvě minuty před koncem, korigoval za domácí Petr Hupka. "Takový gól už nic neřeší. Alespoň jsme se po pěti zápasech konečně trefili," hledal skromná pozitiva Hupka. Vyskočila pak trenér Psotka navrhl do sestavy trenérovi ligové Sigmy Olomouc Bohumilu Páníkovi, který utkání z tribuny sledoval. Podobného hráče domácí neměli. Nejen na příkladu Josefa Bábíčka byla vidět bojácnost, s jakou k zápasu přistoupili. Jako kdyby už v záchranu nevěřila ani domácí lavička. V kontrastu s hlasitým Psotkovým povzbuzováním z ní po většinu zápasu šel chlad. Marný boj sledovalo jen 360 diváků, historicky nejnižší druholigová návštěva v Ratíškovicích. "Hrát ještě budeme, musíme se pokusit zabojovat příště v Prostějově. Šance však už bude daleko menší," připustil Hupka.
</TEXT>
</DOC>
<DOC>
<DOCID>MF-20020506325</DOCID>
<DOCNO>MF-20020506325</DOCNO>
<DATE>05/06/02</DATE>
<TITLE>
Začal Spring Cup
</TITLE>
<GEOGRAPHY>ČESKO</GEOGRAPHY>
<TEXT>
ŠPANĚLSKO 3:1
Český volejbalista Peter Pláteník sleduje míč při včerejším úvodním zápase Spring Cupu v Brně proti Španělsku, který domácí tým vyhrál 3:1.
</TEXT>
</DOC>
<DOC>
<DOCID>MF-20020506326</DOCID>
<DOCNO>MF-20020506326</DOCNO>
<DATE>05/06/02</DATE>
<TITLE>
Kostelecký obhájil
</TITLE>
<GEOGRAPHY>Brno</GEOGRAPHY>
<TEXT>
David Kostelecký z Komety Brno obhájil loňské prvenství v Memoriálu Miloslava Bednaříka v brokové střelbě na trap v Brně. Na skeetu zvítězil Rakušan Josef Hahnenkamp. Ve finálové pětadvacítce Kostelecký sice dvakrát minul, ovšem jeho největší soupeř Pavel Polívka udělal ještě o jednu chybu více. "Obhajoba byla dost obtížná, neboť po mém nedávném úspěchu ve Světovém poháru každý očekával moje vítězství. Musel jsem ale načerpat po dlouhém cestování energii," řekl vítězný Kostelecký.
Brno - David Kostelecký z Komety Brno obhájil loňské prvenství v Memoriálu Miloslava Bednaříka v brokové střelbě na trap v Brně. Na skeetu zvítězil Rakušan Josef Hahnenkamp. Ve finálové pětadvacítce Kostelecký sice dvakrát minul, ovšem jeho největší soupeř Pavel Polívka udělal ještě o jednu chybu více. "Obhajoba byla dost obtížná, neboť po mém nedávném úspěchu ve Světovém poháru každý očekával moje vítězství. Musel jsem ale načerpat po dlouhém cestování energii," řekl vítězný Kostelecký.
</TEXT>
</DOC>
<DOC>
<DOCID>MF-20020506327</DOCID>
<DOCNO>MF-20020506327</DOCNO>
<DATE>05/06/02</DATE>
<TEXT>
Ostravský jezdec Tomáš Vajnar překonává se svým koněm jednu z překážek při Velké ceně Brna v parkúrovém skákání, při níž se do Brna o víkendu koncentrovala domácí špička
</TEXT>
</DOC>
<DOC>
<DOCID>MF-20020506328</DOCID>
<DOCNO>MF-20020506328</DOCNO>
<DATE>05/06/02</DATE>
<TITLE>
Příjezd prezidenta omezil život města
</TITLE>
<HEADING>
Litoměřice zažily zvýšená bezpečnostní opatření
</HEADING>
<GEOGRAPHY>Litoměřice</GEOGRAPHY>
<TEXT>
Nevídaná bezpečnostní opatření změnila v sobotu dopoledne život Litoměřic. Na slavnostní přísahu více než čtyř stovek nových vojáků ze zdejší a žatecké posádky přijel na několik minut prezident republiky Václav Havel. Slavnost sledovaly stovky lidí. Centrum města, kterým zněly řízné povely, hlídala u zátarasů vojenská policie, okolí radnice, před níž stála tribuna, pak prezidentská ochranka a strážníci. Příbuzní a známí vojáků se museli srovnat na Mírovém náměstí za provazy, kterými vojáci vytyčili prostor pro nováčky i pro příjezd prezidentské kolony. Po silnicích v bezprostředním okolí centra, kde se přísaha tradičně konala, se nedalo jezdit jinak než krokem, parkoviště byla zcela zaplněna. Je krátce před půl desátou dopoledne. Pracovníci tiskového odboru ministerstva obrany po jednom odvádějí novináře přes náměstí na vyhrazené místo. "Upozorňuji vás, že za provazy nesmíte. Po složení přísahy bude moci před tribunu pouze fotograf ČTK. Tak je to domluvené s Hradem," říká žena v uniformě a rozdává program přísahy rozepsaný po minutách. Vojenská policie před radnicí umravňuje čekající diváky. V 9 hodin a 20 minut na náměstí napochodují stovky vojáků. Poté, kdy hlas z reproduktorů zavelí pohov, mohou i oni sledovat desítky mužů v tmavých oblecích. Nenápadně postávají u radnice a u nedaleké tribuny, do vysílaček si sdělují, jak daleko od města je prezident. Přesně v 9.45, poté, kdy řízný hlas zavelel z reproduktorů do pozoru, přijíždí kolona automobilů se standartou.
Z tmavého mercedesu vystupuje prezident. U vchodu jej čekají představitelé státní správy a města Litoměřic. "Dobrý den pane prezidente, já jsem starosta města Jiří Landa." "Dobrý den, Josef Pol, přednosta okresu." "Jaký je program?" ptá se prezident starosty Litoměřic. Poté na několik minut mizí za dveřmi radnice, před kterými ihned zaujme pozici hromotluk z ochranky v tmavých brýlích. Vojáci mají co dělat, aby udrželi provazy, za kterými se tlačí příbuzní vojáků, snaží se zahlédnout, co se před radnicí děje. S místními politiky se prezident setká na hodinu ještě po přísaze. "Bohužel šel, jak se říká, z ruky do ruky, každý s ním chtěl mluvit," uvedl po setkání Jiří Farkota, starosta Žatce. Sám chtěl s prezidentem probrat hlavně život posádky v Žatci. Město má velký zájem o to, aby vojáci ve městě zůstali. "Pan prezident mne odkázal na ministerstvo obrany s tím, že jemu nepřísluší tyto otázky řešit," dodal Farkota s tím, že setkání bylo sice rychlé, ale pro něj příjemné. Přesně v deset hodin vojáci skládají přísahu. Ve chvíli, kdy stovky hrdel pronášejí nacvičenou pasáž o službě vlasti, se ze skupiny diváků před radnicí ozve sborem "...a jste v pasti". Několik mladíků se pokouší rozvinout bílý transparent s nápisem, dva strážníci a vojenská policie jim v tom ale okamžitě zabraňují. Strážníci vyžadují od mladíků občanské průkazy a zapisují si údaje. Podle diváků, kteří o nerozvinutém transparentu věděli, na něm měl být nápis, "Pusťte Kajínka". Mezitím odpověděli nastoupení vojáci "Zdar" na prezidentova slova "Vojáci nazdar." Byla to jediná věta, kterou před mladíky, kteří v téměř letním počasí stáli na rozpálené ploše v uniformách více než hodinu, podle pravidel pronesl. Krátce po desáté hodině fotoreportéři přestávají respektovat příkaz vojáků a prezidentské ochranky a vydávají se za vymezený prostor fotit vojáky a politiky. Ochranka nezasahuje, ale nenápadně směřuje k tribuně s prezidentem. Po projevech starosty a představitelů armády, kteří vyzdvihují úspěchy litoměřické a žatecké posádky, přísaha končí. Vojáci odcházejí do kasáren odevzdat zbraně, mají volno, mohou se s příbuznými a známými pozdravit. Někteří přihlížející ještě rozebírají proslovy. Důstojníci hlavně zdůrazňovali, aby se jak vojáci, tak jejich blízcí nebáli informovat o jakýchkoliv potížích s nimiž by se mohli při výkonu služby setkat. Armáda je prý připravena ihned vše vyřešit. Nikdo z hovořících to nevyslovil nahlas, ale šikana a sexuální obtěžování bylo ještě nedávno jedním z témat, které bylo v souvislosti s armádou spojováno. "Je dobře, že tady prezident byl, dává to přísaze slavnostnější ráz," říká Ludmila Kašpárková, která přijela spolu s dalšími příbuznými pozdravit svého vnuka před nástupem služby až z Moravy.
K POCTĚ ZBRAŇ!
Prezident Václav Havel prochází před nastoupenými vojáky litoměřické a žatecké posádky při včerejší slavnostní přísaze v Litoměřicích
</TEXT>
</DOC>
<DOC>
<DOCID>MF-20020506329</DOCID>
<DOCNO>MF-20020506329</DOCNO>
<DATE>05/06/02</DATE>
<TITLE>
Platy na severu Čech letos porostou pomaleji než dříve
</TITLE>
<TEXT>
Ústí nad Labem - Chudší rok čeká zaměstnance vel kých podniků na severu Čech. Platy jim neporostou tak rychle jako loni a předloni. Průměrná mzda v České republice vyšplhala v posledním čtvrtletí loňského roku přes hranici šestnácti tisíc korun. Obyvatelé Ústeckého kraje, který patří vedle Prahy, Středočeského, Plzeňského a Moravskoslezského regionu mezi oblasti s vyšším platem, si také podle statistik loni výrazně polepšili. Oproti roku 2000 se průměrný plat zvedl téměř o tisíc korun až na 13 737 Kč, Severočeši tak dostali přidáno v průměru o 8,1 procenta. Už tradičně nejvíc peněz odchází o výplatním termínu na účet lidem pracujícím v bankovnictví - v Ústeckém kraji je to v průměru 22 653 korun. Nejméně berou zaměstnanci pracující v oděvním průmyslu - šičky, zpracovatelé kožešin a obuvi, oproti bankéřům nemají průměrný plat ani třetinový.
Tento nepoměr pak podle statistiků může za vysoký průměrný plat v kraji. Statici pak pro něj mají obligátní vysvětlení - průměrný a vyšší plat bere jen třetina obyvatel, zbylá většina má mzdy mnohem nižší. A rozdíly se budou i přes zpomalení růstu mezd mezi jednotlivými profesemi ještě prohlubovat. Stejně se pak mají zvětšit i rozdíly v jednotlivých částech kraje. Nejde o to, že by obyvatelé z Děčínska byli výrazněji chudší než lidé z ústeckého okresu, ale záleží na tom, které firmy kde sídlí. "V centru krajského města se například usazují velké finanční instituce, banky, pojišťovny, sídla zde mají i zahraniční firmy, které prosperují a patří k těm, jež dobře ohodnotí své pracovníky," říká Jana Bondyová z Českého statistického úřadu. Některá místa kraje jsou pak logicky předurčena k tomu, aby na nich stály jen továrny. V této souvislosti je možné také uvést výrazný rozdíl například mezi okresem Praha 2, kde zaměstnanci brali v průměru 21 984 korun a Prahou západ, kde byla mzda o čtvrtinu nižší. V případě severních Čech je pak poměrně vysoký rozdíl mezi platy v Mostě (průměrná hrubá mzda 15 369 Kč), nastavenými hlavně díky rafineriím a při dobývání nerostů, a mezi mzdou na Lounsku ( 12 179 Kč). Letošní celostátní odhad růstu platů je kolem šesti procent. Což je zhruba sedm set Kč, ovšem propad zvyšování mezd by neměli lidé příliš pocítit, protože i u služeb a většiny zboží očekávají analytici pomalejší tempo zvyšování cen. Důvodem nižšího nárůstu platů je pak v poslední době hlavně malý zájem o české zboží v zahraničí a posilující koruna vůči euru. Pro podniky pak znamená současný stav slabší příjmy. "Reagují také na změnu ekonomické situace, tedy nižší míru inflace," říká analytik společnosti CP Invest Petr Galistl.
Jak jsou na tom jednotlivé profese v kraji?
Lesní hospodářství, zemědělství
Platy podle statistiků narostly o 10,8 procenta, průměrná mzda byla loni 10 642 Kč.
Dobývání nerostných surovin
- V dobývání energetických surovin je průměrná mzda 16 810 Kč, platy vzrostly o 6,9 procent
- Dobývání ostatních surovin 14 146 Kč, platy vzrostly o 4,8 %
Zpracovatelský průmysl
- Výroba potravin a nápojů - průměrný plat je 11 607 Kč, nárůst 7,1%
- Textilní výroba - průměr 10 628 Kč, nárůst 7,5%
- Oděvní průmysl, zpracovávání průměr 7 338 Kč, nárůst 3,7 %
- Výroba brašen, obuvi - průměr 8 203 Kč, nárůst 1,3 %
- Dřevařský a korkařský průmysl, výroba proutěného zboží - průměr 9 220 Kč, nárůst 1,1%
- Výroba vlákniny a papíru - průměr 17159 Kč, nárůst 3,1%
- Vydavatelství a tisk - průměr 13 032 Kč, nárůst 9,4%
- Rafinerské zpracování ropy, práce s radioaktivními prvky, výroba chemických sloučenin - 19 122 Kč, nárůst 7,8%
- Výroba pryžových a plastových produktů - 16 270 Kč, nárůst 21,7%
- Výroba kovů, včetně hutního zpracování - průměr 17 669 Kč, nárůst 9,1%
- Výroba kovodělných výrobků a kovových konstrukcí - průměr 13 753 Kč, nárůst 9,9%
- Výroba strojů a zařízení pro další výrobu - průměr 15 204 Kč, nárůst 5,2%
- Výroba kancelářských strojů, počítačů a jejich komponentů - průměr 10 153 Kč, nárůst 5,3%
- Výroba elektrických strojů a přístrojů, výroba radiových a televizních a spojových zařízení - průměr 13 323 Kč, nárůst 2,4%
- Výroba zdravotnických, přesných, optických a časoměrných přístrojů - průměr 14 803 Kč, nárůst 2,4%
- Výroba dvoustopých vozidel 13 602 Kč, nárůst 11%
- Výroba ostatních dopravních zařízení - průměr 12 953, nárůst 1,3%
- Výroba nábytku, ostatní zpracovatelský průmysl, zpracování druhotných surovin - 10 872 Kč, nárůst 14,2%
Výroba a rozvod elektřiny, plynu a vody - průměr 17 872 Kč, nárůst 7%
Stavebnictví - průměr 12 826 Kč, nárůst 5,8%
Obchod, opravy vozidel a spotřebního zboží - průměr 11 796 Kč, nárůst 7,9%
Pohostinství a ubytování - průměr 8 579 Kč, nárůst 12,7%
Doprava, skladování, pošty a telekomunikace - průměr 14 011 Kč, nárůst 5,6%
Peněžnictví a práce v pojišťovnictví - průměr 22 653 Kč, nárůst 21,6%
Činnosti v oblasti nemovitostí, pronajímání nemovitostí, služby pro podniky, výzkum a vývoj - průměr 10 672 Kč, nárůst 4,9%
Veřejná správa, obrana, sociální zabezpečení - průměr 13 262 Kč, nárůst 9,9%
Školství - průměr 12 294 Kč, nárůst 11,4%
Zdravotnictví, veterinární a sociální činnost - průměr 12 273 Kč, nárůst 11,5%
Ostatní veřejné, sociální a osobní služby - průměr 9 908 Kč, nárůst 4,6%
Mzdy podle krajů
Srovnání podle průměrných mezd na konci 2001
ČR celkem - 15 125 Kč
Praha 19 059
Středočeský kraj 16 113
Plzeňský 14 331
Moravskoslezský 14 284
Ústecký 13 738
Jihočeský 13 636
Jihomoravský 13 597
Liberecký 13 543
Královéhradecký 13 370
Zlínský 13 307
Karlovarský 13 024
Pardubický 13 020
Vysočina 12 938
Olomoucký 12 883
Mzdy podle okresů
Nejvyšší průměrné mzdy v kraji za rok 2001
Ústecký kraj 14 738
Most 15 369
Ústí nad Labem 14 045
Teplice 13 821
Litoměřice 13 273
Chomutov 13 156
Děčín 13 088
Louny 12 179
</TEXT>
<HEADING>
Nejvíce x nejméně
</HEADING>
<TEXT>
- V Ústeckém kraji mají na výplatních páskách nejvíce peněz lidé pracující v Mostě. Průměrný plat zde statistici spočítali na 15 369 Kč.
- Naopak nejhůře na tom byli obyvatelé okresu Louny - zaměstnanec si zde přišel v průměru jen na 12 197 korun
</TEXT>
</DOC>
<DOC>
<DOCID>MF-20020506330</DOCID>
<DOCNO>MF-20020506330</DOCNO>
<DATE>05/06/02</DATE>
<TITLE>
Místo dolů mají vzniknout salaše
</TITLE>
<TEXT>
Ústí nad Labem - Na místech bývalých uhelných dolů mají vzniknout salaše a pastviny, na kterých budou bačové chovat stáda ovcí. Počítá s tím jeden z projektů, který usiluje o dotaci ze slíbených patnácti miliard korun na odstranění důlních škod. "Rekultivované plochy se musejí udržovat a tohle je jeden ze způsobů. Předpokládáme, že by mohlo vzniknout asi dvanáct center, jakýchsi salaší, kde by mohly bydlet celé rodiny," popisuje plány Jiří Syrovátka ze sadů v Chrámcích na Mostecku. Projekt počítá s chovem až 3200 ovcí na již rekultivovaných plochách na Mostecku a Chomutovsku. Podle prvních odhadů by měl stát méně než šedesát milionů korun. "V roce 1989 se tady chovalo osmdesát sedm tisíc ovcí, dnes je to jenom osm tisíc. To chceme změnit," poznamenal Syrovátka. Protože je vlna v současné době podle autorů projektu prakticky neprodejná, chtějí se orientovat na výrobu sýrů a prodej masa. Chov ovcí má být jen jednou ze součástí technického muzea, které se delší dobu připravuje pod hlavičkou hospodářské a sociální rady. Dalším projektem má být například založení zoo hospodářských zvířat. Záměr chovat na rekultivovaných plochách ovce je výjimečný i tím, že jde zatím o jediný zemědělský projekt, který se o peníze na zahlazení škod způsobených těžbou uchází. "O žádném jiném jsem neslyšel. Při přípravě půdy je ale možné mluvit třeba až o vinicích," tvrdí vládní zmocněnec a místopředseda mezirezortní komise pro využití těchto prostředků Vlastimil Aubrecht. O nezájmu zemědělců mluví i další člen komise Miroslav Tlapák, který se shromažďování projektů věnuje. "Zatím to vypadá, že sami zemědělci o projekty zájem nemají," řekl.
</TEXT>
</DOC>
<DOC>
<DOCID>MF-20020506331</DOCID>
<DOCNO>MF-20020506331</DOCNO>
<DATE>05/06/02</DATE>
<TITLE>
Kvůli řádění pytláků hlídá v lesích i policie
</TITLE>
<GEOGRAPHY>Děčín</GEOGRAPHY>
<TEXT>
Spolu s myslivci nyní hlídají rajóny v lesích na Děčínsku také policisté. Myslivci na severu Čech totiž i v těchto dnech, kdy zvěř vyvádí mladé, nacházejí pozůstatky po řádění pytláků. "Pytláci jsou krutí, vraždí bez ohledu na dobu hájení a březost," uvedl Čestmír Vondráček, jednatel Okresního mysliveckého svazu v Děčíně. Myslivci nedávno našli v lese na Českokamenicku staženou kůži, běhy a vnitřnosti z kamzice. "Pytlák ji zastřelil a stáhnul přímo uvnitř lesa, což je pro něj docela riskantní. Je to totiž jedno z míst, kde pravidelně hlídkujeme. Navíc to muselo být ve dne a jeho práce byla kvalitní, tudíž mu trvala nejméně čtvrt hodiny," popisuje poslední případ Ota Buršík, zástupce Lesní správy Rumburk. Do rukou pytláků padne na Děčínsku ročně až pětina lovné zvěře. Pytláci si troufnou nejen na kamzíky, ale i na větší kusy.
Myslivci na Děčínsku nedávno našli i hlavu jelena. "Do boje s pytláky se zapojila i veřejnost, která myslivce a policisty informuje o podezřelých osobách v lese," řekl Buršík. Také na Ústecku nejsou pytláci výjimkou. I když se v současné době neloví, stavy zvěře zde rapidně klesají. "V místech, kde jsem kdysi vídal kolem dvaceti kusů, je jich dnes jen pět. Nedávno nám lidé nahlásili padlou zvěř u silnice, než jsme tam přijeli, někdo ji ukradl. Anebo minulý měsíc jsme odnesli do lesa u Strádova uhynulého koloucha jako potravu pro zvěř, a druhý den tam nebyl," stěžuje si Miroslav Machala, předseda Okresního mysliveckého svazu v Ústí nad Labem. Zvěř je pro pytláky atraktivním zbožím. S masem dále obchodují, většinou jej prodávají do restaurací. Pytlákům nahrává i skutečnost, že jsou dnes zbraně volně dostupné. "Zaregistrují si zbraň na sportovní střelbu a používají ji jako loveckou pušku. Navíc jsou vybaveni nejmodernější technikou, jako jsou například mobily, vysílačky, zbraně s tlumičem a na noční vidění, a v neposlední řadě samozřejmě terénními automobily," uvedl Vondráček.
</TEXT>
</DOC>
<DOC>
<DOCID>MF-20020506332</DOCID>
<DOCNO>MF-20020506332</DOCNO>
<DATE>05/06/02</DATE>
<TITLE>
Je to lepší než televize, říká fanoušek šermu
</TITLE>
<TEXT>
Ústí nad Labem - Bez historického šermu se dnes neobejdou ve městech žádné větší oslavy. Zájem o šerm se projevuje i tím, že vzrůstá počet svátečních šermířů. "Já jsem začal šermovat už před rokem 1989, kdy to byla taková decentní záležitost pro malé skupinky fanoušků. Postupem času se to ale přeměnilo v módu, řada lidí se tím dokonce živí. U nich se dá ale předpokládat určitá profesionalita a dobré zkušenosti," říká ústecký středoškolský učitel a hlavní představitel skupiny Askalon Michal Šidák, který se historickému šermu věnuje už sedmnáct let. "U těch svátečních fanoušků je ale často problém. Oni si prakticky jen koupí nejlevnější meč a už se hrnou do nejbližší rekonstrukce nějaké bitvy. Pak jde ale o zdraví," dodává. Za dobu, co se šermu věnuje, se podle něj příznivci této zábavy rozdělili do několika skupin. Každá má své oblíbené období v historii, kterému podřizuje oblečení a další vybavení. "Asi nejoblíbenější je všeobecně středověk a ještě doba Tří mušketýrů," popisuje Šidák.
Všechny doby mají ale jedno společné. Pokud se vybranému období chtějí fanoušci skutečně věnovat, tak je vybavení přijde až na několik desítek tisíc korun. Co by dál měl zájemce o historický šerm splňovat? Šidák říká, že by měl mít poměrně dobrou fyzickou přípravu a také vůli a čas. Každý lépe organizovaný oddíl totiž minimálně jednou týdně společně cvičí. "Je dobré, když se nějaký zájemce třeba v minulosti věnoval nějakému sportu. Stejně jako každý jiný koníček je historický šerm i náročný na čas," doplňuje. I on sám si s nadsázkou stěžuje, že mu mnoho času zabere příprava historické bitvy, kterou jeho skupina plánuje na konec června u Chabařovic na Ústecku. Půjde o malý fragment husitské bitvy. "Je ale dost náročné vše předem zajistit, aby to klaplo. Na druhou stranu je to mnohem lepší, než kdyby měl člověk jen sedět u televize," dodává.
</TEXT>
</DOC>
<DOC>
<DOCID>MF-20020506333</DOCID>
<DOCNO>MF-20020506333</DOCNO>
<DATE>05/06/02</DATE>
<TITLE>
Strojírny chtějí prodat lukrativní zakázku
</TITLE>
<TEXT>
Roudnice nad Labem - Roudnické strojírny, které jsou v konkurzu, chtějí prodat Tatře Kopřivnice několikamiliardovou zakázku od armády na nákladní auta, protože by ji samy nezvládly. Pokud se obchod uskuteční, budou mít věřitelé strojíren větší šanci, že se dočkají peněz, které jim firma dluží. Zaměstnanců se obchod nijak nedotkne, s těmi se již strojírny vypořádaly. Armáda ale nyní chce vypsat nové výběrové řízení na dodávku vozů, což může obchod zkomplikovat. Tento týden se bude konat v Roudnických strojírnách a slévárnách velká inventura dokumentace a náhradních dílů k nákladnímu autu ROSS R 210. Předchází jednání s manažery Tatry Kopřivnice, která by mohla plány převzít a vyrábět toto auto pro armádu. Tím by si zajistila budoucnost, Roudnické strojírny totiž před pěti lety vyhrály výběrové řízení na výrobu několika tisíc nákladních aut pro vojenské účely, ačkoli vojsko nyní smlouvu o tom zpochybňuje. "Armáda odebrala prototypy, kontrakt se nakonec ale neuskutečnil. Tomuto vozu ale věříme a nadto staré Pragy V3S už dosluhují. Úspěch kontraktu závisí i na tom, jestli bude mít vojsko peníze a jak se třeba vyřeší kontrakt na stíhačky," říká dnes konkurzní správce Roudnických strojíren a sléváren František Jelínek. Smlouvu o převodu výroby, která je připravená, by podle něj strojírny s Tatrou mohly podepsat v červnu. "Chceme prodat kompletní dokumentaci a výrobní linku. Tím bychom měli získat další peníze pro věřitele," uvedl Jelínek. O kolik peněz by se mohlo jednat, ale odmítl říct.
Jelínek poznamenal, že firma ROSS v žádném případě nedokáže výrobu armádního vozu zahájit sama. "To by na nás bylo moc, zvládneme jenom zemědělské stroje." Předseda představenstva Tatry Kopřivnice Milota Srkal potvrdil, že o převedení výroby se společností ROSS tatrováci jednají. "Zatím ale nemohu říci více, protože jednání ještě neskončila." Tisková služba ministerstva vnitra potvrdila, že smlouva o dodávce aut existuje. "Podpis má datum 17. listopadu 1997 a jde o smlouvu o uzavírání budoucích smluv na období 1997 až 2003. V těchto letech se předpokládá nákup 4000 středních terénních nákladních automobilů ROSS 6x6," uvádí oficiální vyjádření ministerstva obrany. Jde o zakázku řádově za miliardy korun. Poslední informace z ministerstva obrany jsou ale protichůdné. "V současné době vám nemohu ani potvrdit, jestli smlouva vůbec platí. Ozývají se hlasy, že už platná není," prozradil Jindřich Plešr z tiskového oddělení ministerstva. František Jelínek to ale popírá. "Smlouvu až doteď nikdo nezpochybnil, a tudíž platná je," řekl. Poslední sdělení ministerstva obrany se odvolává na loňskou marketingovou analýzu. "Vozidla v některých parametrech nevyhovují a bude nutné vyvolat veřejnou obchodní soutěž," zní poslední oficiální stanovisko armády. Tomu se Jelínek brání s tím, že auta byla inovována podle nových legislativních podmínek. "Auta jsou dobrá, za to, jak to s nimi dopadlo, může armáda." Podle smlouvy ale může armáda vyhlásit nový tendr nejdříve v příštím roce.
Co je automobil ROSS 210.12 6x6 VV
- Střední terénní třínápravový automobil s pohonem všech kol
- Je určen k přepravě osob a materiálu do hmotnosti 5200 kg nebo k vlečení přívěsu do hmotnosti 10 000 kg
- Pohon zajišťuje přeplňovaný šestiválcový motor Renault o objemu 6180 cm3 a maximálním výkonu 154 kW při 2500 ot/min
</TEXT>
</DOC>
<DOC>
<DOCID>MF-20020506334</DOCID>
<DOCNO>MF-20020506334</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<GEOGRAPHY>Litvínov</GEOGRAPHY>
<TEXT>
Mladík ukradl z aut desítky antén
Desítky antén k autorádiím odmontoval v noci na včerejšek mladý zloděj z vozů zaparkovaných v ulicích Litvínova na Mostecku. Při pokusu o odcizení jedné z nich ho však zachytil městský kamerový systém. "Hlídka strážníků ho po krátké honičce dostihla a předala policii. Měl u sebe sedmadvacet antén, které se mu za noc podařilo uloupit," sdělil mluvčí litvínovských strážníků Luboš Trojna. (čer)
Dnes se děje
</TEXT>
<HEADING>
Louny - V Multiprostoru začíná série talkshow
</HEADING>
<TEXT>
První ze série zábavných talkshow připravil dnes večer lounský Multiprostor. Pořad začíná ve dvacet hodin, představí se v něm herec ústeckého Činoherního studia Leoš Noha. (čer)
Ústí nad Labem - Chemici budou diskutovat o pryskyřicích
Plán na výstavbu nové výrobny nízkomolekulárních pryskyřic ve Spolchemii bude tématem veřejného jednání dnes ve 14 hodin v kulturním domě chemiků. Spolchemie chce za půl miliardy korun postavit nový závod na místě bývalé výrobny kyseliny sírové. (mko)
Poznámka
</TEXT>
<HEADING>
Na kandidátku rovnou z ulice
</HEADING>
<TEXT>
Do ústecké ODS přišlo před týdnem skoro osmdesát nových lidí. Sotva se dvakrát vyspali, už šli volit kandidátku pro komunální volby. Pořádně s ní zamíchali a někteří dokonce uspěli - dostali se téměř na volitelná místa. Všechno proběhlo tak rychle, že kdyby - s trochou nadsázky - do kanceláře ODS zabloudil bezdomovec, mohl by se omylem stát členem a být zvolen. Může si politická strana těsně před volbami dovolit takový otřes? Neměla by. A ústecká ODS v jistém smyslu potrestala sama sebe, protože mate své voliče. Může to být náhoda a v jedné chvíli dostalo skutečně osmdesát lidí vnuknutí, že musí sloužit pravicovým ideálům, ale pravděpodobnější je, že někdo chtěl přijímáním nových členů zmanipulovat sestavení kandidátek, aby získal vliv. ODS nyní vládne na ústeckém magistrátu a třímá v rukou velkou moc. Chtěl takto onen někdo ovládnout město?
Do ústecké ODS přišlo před týdnem skoro osmdesát nových lidí. Sotva se dvakrát vyspali, už šli volit kandidátku pro komunální volby. Pořádně s ní zamíchali a někteří dokonce uspěli - dostali se téměř na volitelná místa. Všechno proběhlo tak rychle, že kdyby - s trochou nadsázky - do kanceláře ODS zabloudil bezdomovec, mohl by se omylem stát členem a být zvolen. Může si politická strana těsně před volbami dovolit takový otřes? Neměla by. A ústecká ODS v jistém smyslu potrestala sama sebe, protože mate své voliče. Může to být náhoda a v jedné chvíli dostalo skutečně osmdesát lidí vnuknutí, že musí sloužit pravicovým ideálům, ale pravděpodobnější je, že někdo chtěl přijímáním nových členů zmanipulovat sestavení kandidátek, aby získal vliv. ODS nyní vládne na ústeckém magistrátu a třímá v rukou velkou moc. Chtěl takto onen někdo ovládnout město?
</TEXT>
</DOC>
<DOC>
<DOCID>MF-20020506335</DOCID>
<DOCNO>MF-20020506335</DOCNO>
<DATE>05/06/02</DATE>
<TITLE>
Polský vozíčkář zvítězil už potřetí
</TITLE>
<GEOGRAPHY>Louny</GEOGRAPHY>
<TEXT>
Legendou Memoriálu Karla Raise, závodu běžců a vozíčkářů, se stal polský závodník-paraplegic (ochrnutý na dolní končetiny) Thomasz Hamerlak. V sobotu na patnáctikilometrové trati, která vedla z Volevčic u Počerad do Loun, vyhrál už potřetí. Jako první dojel i loni. Hamerlakův největší soupeř minulých let - Dán Thomas Gerlach se letos omluvil, protože se připravoval na mistrovství světa. Na rozdíl od loňského poměrně chladného počasí letos závodníci jeli v nelítostném horku. Lounský memoriál má zvláštní atmosféru pospolitosti, protože běžci i vozíčkáři se potkávají na jedné trati. Jeho součástí je i dvoukilometrový lidový běh, kterého se může zúčastnit každý, kdo se přihlásí. "Letos běželo šest set třicet lidí, tedy ještě více než loni," řekl organizátor a bývalý atlet Radovan Šabata. Postižených startovalo dvacet šest. Souběžně se konal na stejné trati i Český pohár běžců, který vyhráli Keňan Gihurai Victor Gatudu a česká reprezentantka Jana Biolková.
KDO MOHL, BĚŽEL
Běhu veřejnosti před hlavním závodem vozíčkářů se zúčastnilo na šest set lidí
Jeden z účastníků závodu se snaží vyvinout maximální rychlost na speciálním vozíku, který se od běžných odlišuje již na první pohled
Keňan Gihurai Victor Gatudu rozdává podpisy po vítězství v Českém poháru běžců.
Thomasz Hamerlak z Polska jede již potřetí protnout cílovou pásku lounského Memoriálu Karla Raise
</TEXT>
</DOC>
<DOC>
<DOCID>MF-20020506336</DOCID>
<DOCNO>MF-20020506336</DOCNO>
<DATE>05/06/02</DATE>
<TITLE>
Veteráni se utkali o Pohár hraběte Chotka
</TITLE>
<TEXT>
Velké Březno - Přes dvě desítky vzácných starých automobilů a motocyklů závodily v sobotu v kopcích Českého středohoří. Soutěží vyvrcholila akce, kterou pořádal Státní zámek Velké Březno a Veteran Car Club - Česká Brána v Ústí nad Labem pod jménem 1. ročník závodu veteránů O pohár hraběte Chotka. Start automobilů vyrobených před rokem 1949 byl v jedenáct hodin právě u velkobřezenského zámku. "Už jsme si podobnou soutěž vyzkoušeli loni o 1. máji nanečisto. Nyní přijelo do Velkého Března jedenáct veteránů - motocyklů a dvanáct automobilů," uvedl tajemník závodu Daniel Šlapnička. Nejlépe zvládl náročnou trať vedoucí z nádvoří přes Lhotu pod Pannou, Bláhov a Zubrnice zpět na zámek Michal Nyč na automobilu Walter Junior SS z roku 1934. Problémy dělala trať kupodivu novějším strojům Škodám Tudor a Populár. "Byly nově rekonstruované, takže ještě neměly vychytané mouchy," vysvětloval Šlapnička. Škodovky trať nakonec dokončily a alespoň pobavily diváky, stoupání ve Středohoří totiž řidiči museli absolvovat pozadu se zařazenou zpátečkou. Vítěz závodu si odnesl z Velkého Března nejen pohár, může strávit víkend ve zdejším zámeckém apartmá.
Ve Velkém Březně na ústecku se v sobotu utkali řidiči starých automobilů i motocyklů
</TEXT>
</DOC>
<DOC>
<DOCID>MF-20020506337</DOCID>
<DOCNO>MF-20020506337</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
HVĚZDA: Mandolina kapitána Corelliho ( 18.00)
GALERIE POD VĚŽÍ: Bez názvu - Jana Müllerová, olejomalby VÝSTAVNÍ SÍŇ U KOSTELA: Vernisáž v 17.00: Mayday: Pavel Kopřiva
JANDOVO MUZEUM: Historie Budyňska od pravěku do r. 1848 - Alchymie na hradě v Budyni
EVROPA: Rok ďábla ( 19.00) OKO: Na křídlech vážky ( 19.00) PRAHA: Křižovatka smrti 2 ( 19.00)
MĚSTSKÁ GALERIE ŠPEJCHAR: Jubilanti S.V.U. Mánes 2002 SKKS: Zmizelí sousedé - o obětech holocaustu (do 30. 5.)
SNĚŽNÍK: Jedinečný ( 20.00), Sex a Lucía ( 17.30)
GALERIE HEFAISTOS: Dominik Mareš - obrazy (do 8.5.)
POPPELOVA VÝST. SÍŇ: S. A. Melicharová - obrazy, kresby, grafika
KOSMOS - MAXI: Král Škorpion ( 17.30, 20.00), MIDI: Harry Potter a Kámen mudrců ( 17.00, 20.00), MINI: Amélie z Montmartru ( 17.15, 19.45)
GALERIE VÝTVARNÉHO UMĚNÍ: Taras Kuščynskij - Akty a portréty OKRESNÍ MUZEUM: Obrazy Jany Brejchové a Kameny z Krušnohoří sběratele Jana Raby (do 31.5.)
KLUB: Skleněný dům ( 19.00)
GALERIE MODERNÍHO UMĚNÍ: Přírůstky galerie I. - obrazy
KVĚTEN: Rok ďábla ( 17.30, 20.00) LÍPA: Čistá duše ( 17.30, 20.00)
Koncert
DŮM KULTURY: Věra Martinová ( 19.00) LÁZEŇSKÝ DŮM BEETHOVEN: Jarmila Chaloupková - zpěv, Brian Wright - loutna ( 19.30)
CORSO: Za nepřátelskou linií ( 17.30, 20.00) HRANIČÁŘ: Úkryt ( 17.30, 20.00)
Činohra
</TEXT>
<HEADING>
ČINOHERNÍ STUDIO: Činoherní kovárna ( 19.00)
</HEADING>
<TEXT>
GALERIE ALBIS: Jitka Lewerentz, obrazy, Václav Kůs, ilustrace MUZEUM: Guido Boggiani - fotografie (do 25.5.) SVČ. VĚDECKÁ KNIHOVNA: Voda: Zděnek Ondruš - fotografie, Vracet se domů - fotografie J. Vyčichla
Opereta
MĚSTSKÉ DIVADLO: Noc v Benátkách ( 19.00)
DOMA: Jonathan a vinyl ( 20.00)
</TEXT>
<HEADING>
KINOKAVÁRNA: Dannyho parťáci ( 17.30, 20.00)
</HEADING>
<TEXT>
GALERIE D: Bořík Frýba a Martin Louka - kreslený humor GALERIE LIDUŠKA: Výstava kreseb uhlem - Vrásnění, Klára Mašanská GALERIE ÚSMĚV: Jan Kristofori - Kresby ze Švýcarska (do 30. 6.)
POSÁDKOVÝ DŮM: Ak. mal. V. Hadomský - vernisáž v 17 hodin
</TEXT>
</DOC>
<DOC>
<DOCID>MF-20020506338</DOCID>
<DOCNO>MF-20020506338</DOCNO>
<DATE>05/06/02</DATE>
<TITLE>
Chomutov vyhrál po půl roce
</TITLE>
<TEXT>
Až s vypětím všech sil Most zachránil doma bod, Langer vyrovnal až zcela v závěru
Ve druhé lize fotbalu se postaraly dva kluby z regionu o nečekané výsledky. Ani jedno mužstvo neprohrálo.
Chomutov, Most - Od 27. října čekali fotbalisté Chomutova na výhru, konečně se dočkali. Most však fanoušky na vítězství na domácím hřišti nechal dál čekat. Na tři body opět nedosáhl.
</TEXT>
<HEADING>
Chomutov - Plzeň 3:1
</HEADING>
<TEXT>
Hattrick útočníka Holomka vytáhl fotbalisty Chomutova z bídy. Půl roku trvalo čekání na výhru. Nekonečný čas. "Ta šňůra byla strašná," cítil trenér Džimis Bekakis. Až dvanáctého soka v řadě Chomutov přemohl, vyšlápl si na favorizovanou Plzeň. "Ulevilo se mi. Jako hráč ani trenér jsem ještě něco takového nezažil," tvrdil kouč. Chomutov začal aktivně, dobře kombinoval a odměnou mu byla Holomkova branka, který dorazil vlastní střelu. Plzeň se zkušenými Hauzrem, Smolou či Barteskou se pak sice na čas zvedla, ale brankář Četverik se činil. Třeba Grznár zatočil z úhlu trestný kop do růžku branky, ale gólman odvrátil na roh. Po přestávce nejdřív všechny pobavil pes, který vběhl na trávník. Když ho hostující Zakopal vyhnal, sklidil aplaus publika. Pak se ale zase tleskalo domácím: Holomkova hlavička a 2:0. "Škoda, že jsme si hned nechali dát gól," litoval Bekakis, že střídající Kožuch dorazil Šedivcovu střelu. Domácí se báli jen chvíli, Holomkův brejk Plzeň definitivně srazil. Dohrávala navíc bez dvou vyloučených hráčů. "Kluci bojovali, díky nasazení jsme vyhráli," těšilo trenéra. "Naše vystoupení v Chomutově mě velmi zklamalo. Herní projev ze začátku jara se zcela vytratil," rozčiloval se Štěpán Philipp, sportovní ředitel Plzně.
Hodinová početní převaha, ani důrazná domluva trenéra Urbana mosteckým fotbalistům k první jarní výhře na vlastním hřišti nepomohla. O další překvapení na jejich účet se postaral bojovný tým Prostějova, kterému přinesla ovoce taktika na rychlé protiútoky do odkryté obrany domácích. Hosté se dostali do vedení po hodině hry, kdy parádní slalom mezi třemi zadáky předvedl Boniatti, přihrál před branku Liškovi a ten ze tří metrů bez potíží skóroval. Od pohromy zachránil Most o deset minut později obránce Köstl, který na brankové čáře skočil do střely Cigánka. Úsilí domácích gradovalo. Oslabeného soka sevřeli a tři minuty před koncem zaslouženě alespoň vyrovnali. Gól dal jejich kanonýr poslední doby Langer. "S výsledkem nejsem spokojen, s předvedenou hrou už vůbec ne. Po přestávce jsme předvedli nejhorší výkon, co jsem u mužstva," uvedl mostecký trenér Luboš Urban.
Chomutovský záložník Roman Harvatovič (vlevo), který svádí hlavičkový souboj s plzeňským Barteskou, pomohl k výhře svého celku 3:1. První na jaře. Šlo o překvapení kola.
</TEXT>
</DOC>
<DOC>
<DOCID>MF-20020506339</DOCID>
<DOCNO>MF-20020506339</DOCNO>
<DATE>05/06/02</DATE>
<TITLE>
Ryšavý útočník slavil premiérový hattrick
</TITLE>
<GEOGRAPHY>Chomutov</GEOGRAPHY>
<TEXT>
Plameny nehořela jenom jeho ryšavá hlava, ale ohínky štěstí plápolaly i v jeho očích. Patrik Holomek, sedmadvacetiletý fotbalový útočník Chomutova, třemi góly sestřelil v sobotu ve druhé lize favorizovanou Plzeň. "Mezi dospělými je to můj první hattrick," těšil se z úspěchu zkušený fotbalista.
Proč jste čekal tak dlouho?
Díval jsem se do své kroniky, kterou si vedu už asi pět let, a hodněkrát jsem dal dva góly.
Jak jste úspěch oslavil?
Zavolal jsem bráchovi, který hraje za Teplice, sedli jsme si a dali dvě piva.
</TEXT>
<HEADING>
Jak jste mu svoje trefy popsal?
</HEADING>
<TEXT>
První: Benát dal míč pod sebe, první střelou jsem trefil hráče, pak jsem mířil křížně přes brankáře. Druhá: Rezek odcentroval, přeskočil jsem obránce a hlavou skóroval. Třetí: Benát mě vyslal do sóla, gólmana jsem přehodil.
Myslel jste během zápasu, že byste mohl dosáhnout na hattrick?
Moc ne. Vedli jsme 2:0, pak Plzeň snížila a hru otevřela. Když jsem utíkal na brankáře, říkal jsem si, že můžu dát i třetí gól, ale že když ho nevstřelím, nic se nestane. Už jsem dva předtím dal. Na sebe jsem nemyslel, spíš na mužstvo, abychom zase zápas nepokazili.
Chomutovu jste vystřílel první jarní výhru. Jak moc je důležitá?
Hodně. Konečně jsme se chytli. Je jen škoda, že ne dřív, mohli jsme skončit v tabulce lépe. Psychicky nám výhra pomůže.
</TEXT>
<HEADING>
Myslíte, že už vám sestup aktuálně nehrozí?
</HEADING>
<TEXT>
Na předposlední Ratíškovice máme náskok osm bodů. Zbývá pět kol do konce, teoreticky bychom ještě mohli spadnout. Jenže Ratíškovice zase prohrály. Tři body a bude klid. Ale chceme jich víc, abychom jaro napravili.
Proč se vám v odvetách nedařilo tak jako na podzim?
Nedávali jsme góly a naopak je dostávali. Pak se chyby hledají všude. Každý týden jsme čekali, že teď už to přijde. A nepřišlo. Stále jsme si říkali, že už se nepříznivá série zlomí, ale zase jsme prohráli. S Mostem, Neratovicemi a dalšími. Nepříjemné. Nevím, co by se dělo, kdybychom Plzeň neporazili.
Na jaře jste body uloupili Českým Budějovicím a Plzni, mužstvům, myslícím na ligu.
Každý se proti nim chce víc předvést a hraje zodpovědněji. Možná jsme ostatní soupeře trochu podcenili.
Jaro jste začal netradičně jako libero, teď už si asi lebedíte, že jste zpátky v útoku, že?
Určitě. Už čtyři zápasy hraji vpředu, pokaždé jsem měl jednu dvě šance. A nedal. Teď jsem ze čtyři příležitostí tři proměnil. Jako útočník jsem zase spokojený.
</TEXT>
</DOC>
<DOC>
<DOCID>MF-20020506340</DOCID>
<DOCNO>MF-20020506340</DOCNO>
<DATE>05/06/02</DATE>
<TITLE>
Teplická rezerva brala bod za vynikající finiš
</TITLE>
<TEXT>
Severní Čechy - V 25. kole České fotbalové ligy Varnsdorf těsně prohrál v Liberci, teplická rezerva přivezla bod z Milína.
</TEXT>
<HEADING>
Liberec B - Varnsdorf 4:3
</HEADING>
<TEXT>
Souboj tradičních rivalů začal svižně. Nejprve Leitner hlavou poslal do vedení hostující Slovan. Hned za minutu ale vyrovnal také hlavou Kukla. Většina branek padala po standardních situacích. Hráči Slovanu nenašli zbraň na nebezpečné úniky Libereckých po křídlech. Závěr první půle patřil domácím. Na 2:1 zvyšoval Dvořák, gól do šatny a pojistku vedení přidal Killar. Šanci na zvrat v utkání dal hostujícímu týmu půl hodiny před koncem Bílek, který po rohu hlavou snížil na rozdíl jediné branky (2:3). Další únik po křídle ale zužitkoval ke vstřelení čtvrté branky Jůn. Osm minut před koncem drama vrcholilo. Leitner proměnil penaltu a znovu bylo o co hrát. V samém závěru chyběla Dobiášovi k vyrovnání pouze kapka štěstí, když nastřelil břevno. "Domácí byli o pověstný chloupek lepší, i když se v závěru třásli o výsledek. Neuhlídali jsme především nebezpečné křídelní akce domácích," hodnotil trenér Varnsdorfu Stanislav Procházka.
Domácím vyšel úvod utkání a po šťastném Krejčíkově gólu se ujali vedení. Když v 60. minutě zvyšoval Kyklhorn již na 2:0, nevypadalo to s teplickou rezervou dobře. Hostujícímu týmu ale skvěle vyšel závěr. Sedm minut před koncem nejprve Brožík přihrál Obrtlíkovi, ten se zbavil dvou strážců a střelou z úhlu vykřesal naději. V poslední minutě prolétl Salákův centr znovu k Obrtlíkovi a ten vyrovnal. "Domácím zahrál výborně Krejčík, který nám dělal potíže. Parádně nám vyšel závěr utkání. Ukázalo se, že tým má sílu. I za nepříznivého stavu jsme dokázali vybojovat dobrý výsledek," byl spokojen kouč teplické rezervy Marian Řízek.
</TEXT>
</DOC>
<DOC>
<DOCID>MF-20020506341</DOCID>
<DOCNO>MF-20020506341</DOCNO>
<DATE>05/06/02</DATE>
<TITLE>
Kadaň poprvé zakolísala
</TITLE>
<TEXT>
Severní Čechy - Zakleté bylo domácí prostředí ve třiadvacátém kole fotbalové divize. Žádný tým nevyužil vlastního hřiště k výhře, remizovat doma dokázaly jenom Brandýs, Litoměřice a Štětí.
Kralupy nad Vltavou - Neštěmice 0:2. Ani na šestý pokus poslední Kralupy doma nevyhrály. Neštěmice byly lepší celý zápas s výjimkou deseti minut ve druhém poločase. U obou branek byl hostující Křivan. Nejprve přesnou přihrávku adresoval Suchému, který přesnou střelou zakončil a dvanáct minut před koncem zahrál roh, na který si nejlépe vyskočil Mikšovský. Tři body pro Neštěmice jsou zasloužené, nic na tom nemění skutečnost, že domácí hráli hodinu bez vyloučeného Marka. Branky: 12. Suchý, 78. Mikšovský. Rozhodčí: Čihák. ŽK: 2:2. ČK: 29. Marek (K). Diváků: 150. Poločas: 0:1.
Litvínov - Roudnice 0:2. Nejlepší výkon jara, tak se dá hodnotit první půle z pohledu hostů. Po přestávce byli lepší domácí, hráli jednoduše a to na soupeře platilo. Závěru derby nechybělo drama. Nejprve domácí nedali v poslední minutě tutovku, když se vyznamenal hostující brankář Krauskopf. V nastaveném čase pečetil Regenermel. Branky: 23. Janeček, 90. Regenermel. Rozhodčí: Duda. ŽK: 2:1. Diváků: 150. Poločas: 0:1.
Štětí - Žatec 2:2. Závěrečných deset minut stačilo Žatci na bod. Domácí začali slibně a po pěti kolech to konečně vypadalo na tři body. Štětí si vypracovalo dvoubrankový náskok, který měl být rozhodující. Navíc několik vyložených šancí zůstalo nevyužitých. Žatecký Šulta v závěru dokázal do té doby možné - dvakrát skórovat. Branky: 17. a 63. Bačkovský - 79. a 85. Šulta. Rozhodčí: Suchánek. ŽK: 1:2. Diváků: 230. Poločas: 1:0.
Kadaň - Ústí nad Labem 2:3. První porážka Kadaně na jaře. Hosté ukázali, jak se bojuje o záchranu. Hráli výborně a zaslouženě vyhráli. Zápas otočili v závěru, navíc v 84. minutě nedal ústecký Jirota pokutový kop za stavu 2:1 pro domácí. Následoval roh, ze kterého srovnal skóre Stýblo svou druhou brankou v utkání. Dvě minuty před koncem rozhodl Hauzner o důležitých třech bodech pro hosty. Branky: 19. Hefner, 55. Boček - 28. a 85. Stýblo, 88. Hauzner. Rozhodčí: Navara. ŽK: 1:1. Diváků: 110. Poločas: 1: 1.
Litoměřice - Benešov 0:0. Kvalitní fotbal k vidění nebyl. V první půli vystřelily oba týmy jenom dvakrát na branku soupeře. Akce zavánějící brankou se rodily až v závěru. Blíže ke třem bodům měli hosté, ale nikdo nedokázal zakončit. Rozhodčí: Stránský. ŽK: 2:2. Diváků: 200.
</TEXT>
</DOC>
<DOC>
<DOCID>MF-20020506342</DOCID>
<DOCNO>MF-20020506342</DOCNO>
<DATE>05/06/02</DATE>
<TITLE>
Netík pomůže Slovanu Ústí
</TITLE>
<TEXT>
Ústí nad Labem - Tomáš Netík, hokejový útočník pražské Sparty, pomůže prvoligovému ústeckému Slovanu. Dnes nastoupí do letní přípravy, která přechází na dvoufázový model. Netík loni odehrál za Ústí šest zápasů, v extralize za Spartu čtrnáct. Operace zraněného kolena zbrzdila přípravu ústeckého beka Vrzala.
</TEXT>
</DOC>
<DOC>
<DOCID>MF-20020506343</DOCID>
<DOCNO>MF-20020506343</DOCNO>
<DATE>05/06/02</DATE>
<TITLE>
Hokejisté už pošesté vyhráli, čeká play off
</TITLE>
<HEADING>
Národní tým zřejmě bude hrát čtvrtfinále s Ruskem
</HEADING>
<TEXT>
Mužstvo kapitána Jágra zvládlo víkend se zápasy proti zámořským soupeřům. Spojené státy porazilo 5:4, Kanadu 5:1 a do čtvrtfinále postupuje z prvního místa, bez ztráty bodu.
Jönköping (Od našeho zvláštního zpravodaje) - Šest zápasů má hokejová reprezentace na mistrovství světa za sebou, z nich šest výher. Jako jediná na šampionátu ještě neprohrála. Zítra od 20 hodin v Jönköpingu se však bude rozhodovat, jestli uspěje, nebo propadne. Ve čtvrtfinále se s největší pravděpodobností utká s Ruskem, stejně jako na olympiádě v Salt Lake City, kdy klíčový boj prohrála. "Pro celý český hokej to bude odveta za Salt Lake City. A myslím, že to budeme my, kdo tentokrát bude slavit," řekl reprezentační kouč Josef Augusta. "Rusko je pro nás asi nejpřijatelnější soupeř. Nejsou tak silní jako na olympiádě. Věříme si," řekl obránce Rostislav Klesla. Český tým o víkendu dvakrát vyhrál a jako vítěze osmifinálové skupině E ho čeká čtvrtý tým ze skupiny F. Téměř jistě se jím stane Rusko. Jen teoreticky ještě může být zítřejším soupeřem Ukrajina. Druhou skupinu vyhraje Švédsko, které včera porazilo Finy. Národnímu mužstvu se ve víkendových zápasech se Spojenými státy a Kanadou zjevila cesta k úspěchu. Jak řekl Jaromír Jágr: Když bude mužstvo hrát dobře, těžko ho na turnaji někdo porazí. Včera proti dosud nejtěžšímu soupeři ukázal tým největší sílu. Utkání s Kanadou měl plně v moci, nedovolil soupeři zvednout se k odporu. Vyvaroval se chyb a menšího soustředění. Stalo se to poprvé od úvodního zápasu se Švýcarskem. "Hráli jsme zodpovědněji. Tak se vyhrávají zápasy. Už to jen potřebujeme přenést do čtvrtfinále," řekl útočník Jan Hrdina. V sobotu mužstvo porazilo Američany, i když promarnilo vedení 4:1. "Ztráceli jsme půdu pod nohama, ale pak se ukázala neskutečná morální síla kolektivu," řekl Josef Augusta. Až proslov Jaromíra Jágra ve druhé přestávce přiměl tým ke kázni. "Zkusili jsme, jestli dokážeme hrát zezadu, a šlo to," řekl kapitán.
O MS čtěte též na str. C3 a C4
Aktuální zpravodajství z hokejového mistrovství světa sledujte na internetové stránce hokej.idnes.cz
Play off hokejového šampionátu
Česko - Rusko (Ukrajina)
Finsko - USA Švédsko - Německo
Kanada - Slovensko
V semifinále by Česko hrálo s vítězem utkání Finsko - USA
</TEXT>
</DOC>
<DOC>
<DOCID>MF-20020506344</DOCID>
<DOCNO>MF-20020506344</DOCNO>
<DATE>05/06/02</DATE>
<TITLE>
Jágrův den
</TITLE>
<TEXT>
Celou dobu se na mistrovství modlím: Nedej bože, aby na nás ve čtvrtfinále vyšli Slováci! To by mohla být zkáza vztahu Jágr - Verešová. S Andreou si voláme často. Bez telefonu by to asi nešlo. Když se nevidíme, tak si aspoň povídáme. Právě se učí na zkoušky na právech, má samé jedničky. Ale na hokej se dívá pravidelně. Na Slováky taky. Komu by přála v zápase Česko - Slovensko? Snad nám! Ale u Slováků nikdy nevíš, tam jsou všichni strašlivě hrdí na svou vlast. Proto za mnou Andrea nemůže přijet sem do Jönköpingu. Určitě by mi utekla do slovenské kabiny. Teď je u našich na Kladně. Kdyby tam chtěla fandit Slovákům proti nám, táta by ji asi nepustil k televizi. Musela by být někde zamčená. A tak doufám, že v úterý nakonec narazíme na ty Rusy!
</TEXT>
</DOC>
<DOC>
<DOCID>MF-20020506345</DOCID>
<DOCNO>MF-20020506345</DOCNO>
<DATE>05/06/02</DATE>
<TITLE>
Dva Češi jsou mistry Německa
</TITLE>
<HEADING>
"DINO" TO NAČAL
</HEADING>
<TEXT>
Útočník Jan Koller, přezdívaný Dino, svým jedenáctým gólem sezony načal obrat ve vítězném utkání Dortmundu proti Herthě, které rozhodovalo o titulu v německé fotbalové lize.
Útočník Jan Koller, přezdívaný Dino, svým jedenáctým gólem sezony načal obrat ve vítězném utkání Dortmundu proti Herthě, které rozhodovalo o titulu v německé fotbalové lize.
</TEXT>
</DOC>
<DOC>
<DOCID>MF-20020506346</DOCID>
<DOCNO>MF-20020506346</DOCNO>
<DATE>05/06/02</DATE>
<TITLE>
Koller i Rosický: Je to náš nejcennější titul
</TITLE>
<TEXT>
Dortmund, Praha - Brazilsko-česká lehkost a nápaditost povznesly nezdolnou německou sílu a disciplínu k titulu fotbalových mistrů země. Tomáš Rosický a Jan Koller přispěli triumfátorům z Dortmundu významnou měrou.
</TEXT>
<HEADING>
Slavili jste zbytek víkendu?
</HEADING>
<TEXT>
Rosický: Skoro hodinu po zápase jsme lítali s mistrovským talířem po stadionu a koupali se v pivu a šampaňském. Večer nás vedení pozvalo na party do italské restaurace. Trenér Sammer nás chtěl mít pod kontrolou. Spát jsme šli asi tak ve tři...
Koller: ... a už v jedenáct měli v neděli obvyklé pozápasové vyklusání. V pondělí odpoledne trénujeme a druhý den letíme. Čeká nás ještě středeční finále Poháru UEFA v Rotterdamu. Pak bude na oslavy čas. Na hlavním náměstí ve městě bude prý už ve čtvrtek přes sto tisíc lidí.
V průběhu jara jste ztráceli na první příčku už pět bodů. Jak jste je dokázali dohnat?
</TEXT>
<HEADING>
Rosický: Využili jsme zaváhání Leverkusenu i Bayernu.
</HEADING>
<TEXT>
Koller: Po porážce v Kaiserslauter nu tři kola před koncem jsem už nevěřil. Ale chytli jsme se hned poté výhrou nad Kolínem v poslední minutě. Vzpomínali jsme na loňský rok, kdy Schalke ztratilo titul gólem v nastaveném čase. Stihli jsme to naštěstí patnáct minut před koncem.
</TEXT>
<HEADING>
Jak hodnotíte své příspěvky?
</HEADING>
<TEXT>
Rosický: O titulu se tu mluví od chvíle, co mě loni v zimě koupili. Tak se to vyplnilo. Hlavní hvězdou byl ale Amoroso, který dal osmnáct gólů. Ani já jsem se nevyhnul krizím, ale snad jsem se taky nějak zasloužil.
Koller: Ze začátku se mi nedařilo střelecky, ale herně jsem byl v pohodě. Moje konečná bilance jedenácti gólů v soutěži, jako je bundesliga, něco znamená.
Titul jste oba vyhráli už počtvrté. Dají se srovnávat?
Rosický: Tady je to určitě můj největší dosavadní úspěch. Odškrtnu si ho a můžu jít zase dál.
Koller: Ve Spartě jsem byl do počtu a v Anderlechtu jsme honili jen Bruggy. Německá liga je na špici vyrovnanější, proto je titul nejcennější.
</TEXT>
</DOC>
<DOC>
<DOCID>MF-20020506347</DOCID>
<DOCNO>MF-20020506347</DOCNO>
<DATE>05/06/02</DATE>
<TITLE>
Už pět fotbalových legionářů vyhrálo letos ligu
</TITLE>
<TEXT>
Dortmund, Udine - To je zlatý rok českých fotbalových legionářů! Po Ježkovi, který se v Rakousku radoval už před dvěma týdny, přispěli německou trofejí v sobotu Koller s Rosickým. O den později je napodobil Galásek v Nizozemsku a Nedvěd v Itálii. Nervy drásající koncovku prožili fotbaloví fanoušci v Německu. O 39. vítězi bundesligy se rozhodovalo jako loni až v posledním kole. Stejný finiš sledovala také Itálie, tam fotbalová půda vřela v neděli. Navzdory lepší výchozí pozici Dortmundu věřilo podle ankety magazínu Kicker 49 % příznivců Leverkusenu. Dlouho vedoucí tým ligy a finalista Ligy mistrů vedl nad Herthou v 52. minutě 2:0. Naopak Dortmundští v duelu s Brémami, bojujícími o poslední místo v Poháru UEFA, prohrávali 0:1. Těsně před půlí zelektrizoval Vestfálský stadion vyrovnáním Jan Koller: "Viděl jsem, že brankář čeká střelu k levé tyči. Podařilo se mi ale najít místečko na druhé straně." Až 16 minut před koncem vstřelil vítězný gól střídající Brazilec Ewerthon při svém prvním kontaktu s míčem. V Itálii milánský Inter vedl zásluhou Vieriho na půdě Lazia 1:0 a zdálo se, že první pozici udrží i navzdory výhře Juventusu v Udine. Jenže pak zaúřadoval Karel Poborský, český záložník Lazia. Dvěma brankami otočil vývoj zápasu a podle slibu, který dal v týdnu svému krajanovi Nedvědovi, zajistil titul Juventusu.
Další informace na str. C2
Letošní čeští mistři v cizině
Pavel Nedvěd Juventus, Itálie
Tomáš Rosický Dortmund, Německo
Jan Koller Dortmund, Německo
Tomáš Galásek Ajax, Nizozemsko
Patrik Ježek Innsbruck, Rakousko
</TEXT>
</DOC>
<DOC>
<DOCID>MF-20020506348</DOCID>
<DOCNO>MF-20020506348</DOCNO>
<DATE>05/06/02</DATE>
<TITLE>
Mistrovské oslavy Dortmundu a Juventusu vychutnávali i čeští hráči
</TITLE>
<TEXT>
Útočník Juventusu Alesssandro Del Piero objímá kouče Marcella Lippiho.
Čech Koller nese na ramenou Brazilce Ewerthona. Takhle oslavovali oba střelci Dortmundu v posledním zápase.
Stříbrný talíř, trofej pro vítěze německé fotbalové ligy, je v držení českých hráčů Tomáše Rosického (vlevo) s Janem Kollerem. Radost vypukla na domácím Vestfálském stadionu.
Fanoušci Juventusu oslavují na Friuli Stadium v Udine šestadvacátý titul svého týmu.
</TEXT>
</DOC>
<DOC>
<DOCID>MF-20020506349</DOCID>
<DOCNO>MF-20020506349</DOCNO>
<DATE>05/06/02</DATE>
<TITLE>
Poborský vystřílel Nedvědovi další titul
</TITLE>
<TEXT>
Trenér Sammer z Dortmundu: "Náš tým má obrovskou morální sílu a je mi ctí s ním pracovat."
Kdysi kompars, nyní hlavní hvězdy ve světlech ramp. V koncovce dvou ze čtyř nejprestižnějších fotbalových lig účinkovali významným způsobem čeští hráči.
Praha - Pavel Nedvěd dobyl podruhé italské calcio, Tomáš Rosický a Jan Koller kralují německé bundeslize.
</TEXT>
<HEADING>
Fešný návrat staré dámy
</HEADING>
<TEXT>
Ze hřiště hned do letadla a domů do Turína. Tam už se v ulicích šikovalo sto tisíc nadšených fanoušků. Večer ve víru oslav strávil včera Pavel Nedvěd. Juventus Turín, pýcha mocného severu a klub přezdívaný stará dáma, získal už svůj 26. italský titul. Naposledy se ale radoval před čtyřmi lety, čekal dlouho. Před posledním utkáním ztrácel bod na Inter Milán. Juventus v Udine rychle rozhodl dvěma góly. Trefil se Francouz Trezeguet, spolu s Hubnerem z Piacenzy nejlepší střelec soutěže, a také Del Piero. Pak už zbývalo jen vyčkat na zaváhání protivníka. "Věřil jsem už od rána, i když jsme neměli osud ve svých rukou," líčil Nedvěd, který se stále potýká s následky chřipky, jež ho postihla na posledním reprezentačním srazu. Inter sestřelil z prvního místa záložník Karel Poborský, který v Laziu čeká na nabídku k prodloužení smlouvy. Muž zápasu dvěma akcemi v první půli obehrál Slováka Greška a otočil vývoj utkání. Další góly přidali Simeone a Simone Inzaghi. Lazio si tak po těžkém roce zajistilo alespoň Pohár UEFA. Pikantní příchuť mají oslavy pro kouče Marcela Lippiho. S Juventusem získal už svůj čtvrtý triumf. Tentokrát o něj připravil Inter, kde neuspěl a loni ho vyhodili. "Dnešní skvělý pocit je nejsilnější," poznamenal. Juventus čeká ještě pravděpodobně ve čtvrtek odveta finále Italského poháru v Parmě. První zápas vyhrál 2:1.
</TEXT>
<HEADING>
Nová éra Dortmundu
</HEADING>
<TEXT>
Oba čeští fotbalisté patří k oporám nejdražšího týmu Dortmundu všech dob. "Stejně jako před týdnem v Hamburku, kde dal Koller čtvrtý gól, ukázal se ve složité situaci jako spolehlivý střelec," píše například list Frankfurter Allgemeine Sonntagszeitung. Drahé investice a citlivá práce kouče Matthiase Sammera přinesly úspěch. "Vhledem k různým zraněním neplánovaně získali Ewerthona. Když trenér viděl, že geniální Rosický má malou podporu od Steviče a Oliseha, nechal koupit také Kehla z Freiburgu," oceňuje bývalý slavný internacionál Paul Breitner. Možná, že v Německu přichází druhá velká éra Dortmundu. Klub před šesti lety vyhrál dvakrát ligu, dobyl Ligu mistrů a Interkontinentální pohár. Symbolicky tehdy přišel do klubu drsný stoper Jürgen Kohler, který se nyní se slzami v očích rozloučil s kariérou. Středeční finále Poháru UEFA proti Feyenoordu bude pro šestatřicetiletého mistra světa (1990) i Evropy (1996) definitivní tečkou. "Dortmund nemá potřebu prodávat," říká Koller. Naopak zveřejnil seznam nadějných hráčů, které by rád získal. Mezi nimi je i Tomáš Ujfaluši, obránce Hamburku. "Také Bayern ale získává posily a chystá příští sezonu odvetu," varuje Tomáš Rosický. "Tenhle tým má obrovskou morálku. Vyspívá a je mi ctí s ním pracovat," rozplývá se trenér Sammer. Pyšný Bayern, který skončil třetí, tak čeká jen předkolo Ligy mistrů.
Nedvědovy klubové trofeje
Superpohár: 1x (1999 Lazio)
</TEXT>
</DOC>
<DOC>
<DOCID>MF-20020506350</DOCID>
<DOCNO>MF-20020506350</DOCNO>
<DATE>05/06/02</DATE>
<TITLE>
Galásek slaví s Ajaxem
</TITLE>
<TEXT>
Tomáš Galásek slaví první ligový triumf. Ajax s Galáskem v záloze vyhrál 2:0 v Nijmegenu, když rozhodl už do půle a zničil tak naděje Eindhovenu. Po nástupu kouče Ronalda Koemana neměl Galásek pevnou pozici. Přesto nastoupil v nizozemské lize ve 23 utkáních a dal jeden gól.
</TEXT>
</DOC>
<DOC>
<DOCID>MF-20020506351</DOCID>
<DOCNO>MF-20020506351</DOCNO>
<DATE>05/06/02</DATE>
<TITLE>
Bejbl a Lens smutní
</TITLE>
<TEXT>
Radek Bejbl jen přihlížel finále francouzské ligy, v němž jeho Lens, který od října vedl tabulku, prohrál zápas i titul v Lyonu. Tým vyřazený Libercem v Poháru UEFA vyhrál ligu poprvé. Mezi čtyřmi nováčky bude i Štrasburk, vedený dvojicí Hašek - Jarolím.
</TEXT>
</DOC>
<DOC>
<DOCID>MF-20020506352</DOCID>
<DOCNO>MF-20020506352</DOCNO>
<DATE>05/06/02</DATE>
<TITLE>
Jak si vedli další Češi
</TITLE>
<TEXT>
ITÁLIE: Jankulovski dal remízový gól Neapole ve druhé lize. NĚMECKO: Lokvenc celý zápas bojoval marně, Kaiserslautern zůstal bez poháru. Fukal si dal za Hamburk vlastní gól. Jeho spoluhráče Ujfalušiho i Votavu (Mnichov 1860) střídali trenéři o přestávce. Nikl v Norimberku potvrdil záchranu, naopak Baranek se v Kolíně nad Rýnem s ligou loučil. Němec odehrál 67 minut za Schalke. Šimák dvěma góly za postupující Hannover zaokrouhlil účet na 18 gólů, což z něho činí třetího nejlepšího střelce druhé ligy. RAKOUSKO: Útočník Ježek z Innsbrucku dal na Austrii. Za ni podruhé nastoupil záložník Hašek, který přispěl k zajištění Poháru UEFA. Jiří Rosický vytrpěl porážku Bregenzu. BELGIE: Vonášek nastoupil za Lokeren. V Lommelu hráli Culek i Valenta, který dal gól. SLOVENSKO: Kouč Kalvoda vede Žilinu po výhře nad Petržalkou k titulu. Kobr chytal za Košice (trenér Gürtler) a Mitas hrál za Prešov (trenér Dejmal).
</TEXT>
</DOC>
<DOC>
<DOCID>MF-20020506353</DOCID>
<DOCNO>MF-20020506353</DOCNO>
<DATE>05/06/02</DATE>
<TITLE>
Zahraniční fotbalové soutěže ve výsledcích
</TITLE>
<HEADING>
Německo
</HEADING>
<TEXT>
Liga mistrů: Lyon, Lens, předkolo Ligy mistrů: Auxerre, Pohár UEFA: Paříž, Lille, sestupují Mety, Lorient. Nejlepší střelec: Pauleta (Bordeaux) 22.
</TEXT>
<HEADING>
Nizozemsko
</HEADING>
<TEXT>
Liga mistrů: Ajax, Eindhoven, předkolo Ligy mistrů: Feyenoord, Pohár UEFA: Heerenveen, Arnhem, sestupuje Sittard, baráž hrají Den Bosch a Sparta. Nejlepší střelc: van Hooijdonk (Feyenoord) 24.
Belgie
</TEXT>
</DOC>
<DOC>
<DOCID>MF-20020506354</DOCID>
<DOCNO>MF-20020506354</DOCNO>
<DATE>05/06/02</DATE>
<TITLE>
Náhle nebylo co vytknout
</TITLE>
<TEXT>
Jönköping (Od našeho zvláštního zpravodaje) - Šampioni konečně předvedli mistrovský výkon. V souboji neporažených přemohli zámořského rivala a před play off demonstrovali svou sílu. Koncentraci tentokrát udrželi až do konce. Odehráli výtečnou úvodní třetinu. Proti Kanadě s mnoha talenty z NHL nasadili trpělivost, na turnaji dosud nepoužitou. Nastoupili bez obav z monster Brewera a McGillise. Drželi se v soubojích, ubránili se ve dvou oslabeních. Jistě chytal Hnilička, zadáci se vyvarovali chyb. Útočníci pomáhali defenzivě. "Šedesát minut jsme kontrolovali hru, přehráli jsme je," řekl Pavel Kubina. "Když to zopakujeme ve čtvrtfinále, neměli bychom mít problémy." Tým proměnil první šanci. Čajánek vyškrábl puk zpod nohou beka Schlegela a prostrčil ho Turcovi mezi nohama. V obezřetné partii se pak ukázal Jágr. Protlačil se přes dva protivníky, a ač faulován, vrátil jednou rukou z rohu kotouč na Hlinku. Ten prodloužil mezi kruhy Hrdinovi, jenž švihem mířil nad Turcovu vyrážečku. K ideálu scházelo jen využití jediné přesilovky, promarněné před pauzou. Po ní se Kanada energicky pustila do napadání, Jágr v kritické vteřině zablokoval Smythovu hůl u nehlídané tyčky. Po chvíli ovšem znovu začala pracovat česká vynalézavost. Nadějně se v převaze jevil řetěz příležitostí, leč Turco odolával. Ani v razanci reprezentace nezaostávala. Patera u mantinelu obehrál Brewera. Na Čajánkovi nebyla znát únava z celé sezony, opět z něj sršela energie. Odvážné bodyčeky rozdal Sedlák. Po druhé části počítadlo střel zaznamenalo skóre 25:11. Nastartovaní Kanaďané osvědčili důraz v úvodu závěrečné třetiny, kdy dostali pod tlak Čajánkovu řadu. Kuba v tísni přikopl kotouč beku Staiosovi, který bekhendem pálil pod břevno. Následovala kanadská přesilovka a první vážnější šarvátka. "V téhle pasáži jsme hráli nejlíp," řekl útočník Ryan Smyth. Český tým však stisk přečkal a při návratu z trestné lavice dostal Sýkora přihrávku od Výborného. Srazil se s vyjíždějícím Turcem, načež si před prázdnou brankou počkal na druhý pas Výborného. Turco se musel nechat vystřídat, což Kanaďany znovu motivovalo. Jenže uzemnil je kontr dvojice Patera - Procházka.
</TEXT>
<HEADING>
Česko - Kanada 5: 1
</HEADING>
<TEXT>
RODINNÉ STŘÍBRO. Tenhle nájezd by mohl být jednou uchován v nějakém muzeu českého hokeje: Martin Procházka a jeho blafák do bekhendu. Už potřetí na šampionátu to byl vítězný gól, překonaný americký brankář Kochan se přidal ke švýcarskému a lotyšskému kolegovi.
RODINNÉ STŘÍBRO. Tenhle nájezd by mohl být jednou uchován v nějakém muzeu českého hokeje: Martin Procházka a jeho blafák do bekhendu. Už potřetí na šampionátu to byl vítězný gól, překonaný americký brankář Kochan se přidal ke švýcarskému a lotyšskému kolegovi.
</TEXT>
</DOC>
<DOC>
<DOCID>MF-20020506355</DOCID>
<DOCNO>MF-20020506355</DOCNO>
<DATE>05/06/02</DATE>
<TITLE>
Tři střelci se trefili prvně, góly však nepřeceňovali
</TITLE>
<GEOGRAPHY>Jönköping</GEOGRAPHY>
<TEXT>
Tři hráči ve skvělém zápase s Kanadou poprvé na šampionátu ve Švédsku skórovali. Centr Jan Hrdina a beci Michal Sýkora s Rostislavem Kleslou přispěli k hladké výhře národního mužstva, ovšem své kousky v zakončení nikterak nepřeceňovali. "Doufám, že mi to pomůže, i když výkon ještě nestál za moc. Třeba proti Americe jsem hrál líp," prohlásil Hrdina, jenž zakončil kombinaci Jágra a Hlinky. "Ani jsem moc nemířil, jen jsem se to snažil zvednout." Ani zkušený Sýkora, vyhlášený nejlepším mužem večera, ze svého zásahu nebyl přehnaně nadšený: "Dostal jsem to od Davida Výborného na stříbrném podnose. Tohle jsem zvládnul i já." Překonal trápení s nekvalitním ledem a dál se na turnaji zlepšuje. Jeho důležité brance na 3:1 předcházela kolize s kanadským gólmanem Turcem, který se mu vrhnul pod nohy. "Nejdřív jsem zkoušel dostihnout puk, pak jsem se snažil brankáři vyhnout, ale zasáhl jsem ho levou nohou. Docela tvrdě," líčil Sýkora. "Mám trochu divný pocit, ale doufám, že bude v pořádku." Mladík Klesla se dokonce prvně trefil v reprezentaci dospělých. Zapomněl si vzít puk na památku, což jinak dělá. "Filip Kuba mi poslal ideální pomalejší přihrávku, mířil jsem ke vzdálenější tyči," popsal Klesla. "Potěší to, jenže zas tak moc ten gól neznamenal."
Jönköping - Tři hráči ve skvělém zápase s Kanadou poprvé na šampionátu ve Švédsku skórovali. Centr Jan Hrdina a beci Michal Sýkora s Rostislavem Kleslou přispěli k hladké výhře národního mužstva, ovšem své kousky v zakončení nikterak nepřeceňovali. "Doufám, že mi to pomůže, i když výkon ještě nestál za moc. Třeba proti Americe jsem hrál líp," prohlásil Hrdina, jenž zakončil kombinaci Jágra a Hlinky. "Ani jsem moc nemířil, jen jsem se to snažil zvednout." Ani zkušený Sýkora, vyhlášený nejlepším mužem večera, ze svého zásahu nebyl přehnaně nadšený: "Dostal jsem to od Davida Výborného na stříbrném podnose. Tohle jsem zvládnul i já." Překonal trápení s nekvalitním ledem a dál se na turnaji zlepšuje. Jeho důležité brance na 3:1 předcházela kolize s kanadským gólmanem Turcem, který se mu vrhnul pod nohy. "Nejdřív jsem zkoušel dostihnout puk, pak jsem se snažil brankáři vyhnout, ale zasáhl jsem ho levou nohou. Docela tvrdě," líčil Sýkora. "Mám trochu divný pocit, ale doufám, že bude v pořádku." Mladík Klesla se dokonce prvně trefil v reprezentaci dospělých. Zapomněl si vzít puk na památku, což jinak dělá. "Filip Kuba mi poslal ideální pomalejší přihrávku, mířil jsem ke vzdálenější tyči," popsal Klesla. "Potěší to, jenže zas tak moc ten gól neznamenal."
</TEXT>
</DOC>
<DOC>
<DOCID>MF-20020506356</DOCID>
<DOCNO>MF-20020506356</DOCNO>
<DATE>05/06/02</DATE>
<TITLE>
Přes Rusko půjdeme do semifinále
</TITLE>
<HEADING>
Očima experta
</HEADING>
<TEXT>
Vypadá to, že ve čtvrtfinále budeme hrát s Ruskem, a myslím, že půjdeme dál. Rusové na mistrovství světa nemají takové mužstvo jako na olympiádě. Tam měli z Evropy jen třetího brankáře. Remizovali s Ukrajinou, tak co si o nich myslet. Je fakt, že na olympiádě taky Rusové nevypadali nijak zvláštně, a nedali jsme jim gól. Ale větší strach bych měl ze Švédů. O víkendu mě mužstvo zklamalo slabší obranou v zápase s Američany. Za stavu 4:1 už by nemělo dostat tři góly. Ale divákům se takový zápas asi líbil. Dali jsme několik pěkných gólů. Líbila se mi Ujčíkova otočka před Čajánkovou střelou. Je ale vidět, že i Američané tyhle zápasy ve skupině trochu podceňovali. Darian Hatcher by normálně Ujčíka setřel, je to medvědobijec. Taky Procházkův bekhendový blafák byl pěkný. Myslím, že se to nedá chytit. Jediná možnost je jít proti puku celým tělem. Tak to dělal Hašek v Naganu.
Vypadá to, že ve čtvrtfinále budeme hrát s Ruskem, a myslím, že půjdeme dál. Rusové na mistrovství světa nemají takové mužstvo jako na olympiádě. Tam měli z Evropy jen třetího brankáře. Remizovali s Ukrajinou, tak co si o nich myslet. Je fakt, že na olympiádě taky Rusové nevypadali nijak zvláštně, a nedali jsme jim gól. Ale větší strach bych měl ze Švédů. O víkendu mě mužstvo zklamalo slabší obranou v zápase s Američany. Za stavu 4:1 už by nemělo dostat tři góly. Ale divákům se takový zápas asi líbil. Dali jsme několik pěkných gólů. Líbila se mi Ujčíkova otočka před Čajánkovou střelou. Je ale vidět, že i Američané tyhle zápasy ve skupině trochu podceňovali. Darian Hatcher by normálně Ujčíka setřel, je to medvědobijec. Taky Procházkův bekhendový blafák byl pěkný. Myslím, že se to nedá chytit. Jediná možnost je jít proti puku celým tělem. Tak to dělal Hašek v Naganu.
</TEXT>
</DOC>
<DOC>
<DOCID>MF-20020506357</DOCID>
<DOCNO>MF-20020506357</DOCNO>
<DATE>05/06/02</DATE>
<TITLE>
Hokejisté se nepoučili a znovu chybovali
</TITLE>
<GEOGRAPHY>Jönköping</GEOGRAPHY>
<TEXT>
Jako by se hokejistům zdály zápasy na šampionátu málo akční. Snadnou práci si dramatizovali i v utkání se Spojenými státy. Při skrumáži v power play soupeře zase hájili těsné vedení. Už počtvrté to na turnaji zvládli. Málem neuvěřitelně ochablo jejich zaujetí za stavu 4:1, po nádherném průniku kapitána Jágra. Zprvu neškodní Američané brzy srovnali na 4:4 a české vítězství zajistil kanonýr Procházka až svým spolehlivým trikem. Jakým? Samozřejmě sólem zakončeným blafákem do bekhendu. "Až to jednou nedám, tak mi nesmíte nadávat," řekl rozesmátý útočník. Na turnaji vstřelil už třetí vítězný gól, v reprezentaci celkově šedesátý. Nikdo jich za samostatné Česko nenastřílel víc. Celá formace Moravec, Patera, Procházka se zatřpytila. Využila první přesilovku, při níž Moravcův pas podél brankoviště namířil Patera nad padajícího gólmana Naumenka. V 7. minutě se Moravec prodral přes beky a nataženými pažemi poslal utíkající puk Naumenkovi mezi nohy. "Jsem rád, že mi to tam konečně padlo," vydechl útočník. "Dřel jsem bez výsledku a už to na mně leželo." První komplikaci přivodila Kubinova hrubka. Zadákovi v obranném pásmu uklouzl kotouč a Clark byl rázem v nájezdu. Ranou pod břevno překonal Hniličku. Ale pořád dominovalo Česko. Krásný příklad hokejového umění předvedli i Ujčík s Čajánkem. Díky Ujčíkově zadovce pálil Čajánek z voleje do odkryté branky. Po pauze zvýšil Jágr. Prosadil se "jágrovsky" neopakovatelným způsobem. Američané na něj nasazovali Hatchera, Weinriche a Tamera, hromotluky z NHL. Jenže on stejně vzal puk v rohu u Hniličky a projel s ním celé hřiště. Obránce se při jeho kličce skácel na zem a gólman nevystihl blafák do bekhendu. Ledová plocha byla v sobotu v českém obležení. Na víkendový výlet přijely z vlasti tisíce turistů. Vypadalo to, jako by se střetnutí hrálo v Litvínově. Jenže při tradičním uvolnění se protivník oklepal, jednoduchým nahazováním si vytvářel šance a vrozeným důrazem vyrovnal. Idyla se rychle měnila v horor. O klidnější závěr se zasloužil Procházkův "patent" a vzkříšená disciplína mužstva.
Česko - USA 5: 4
</TEXT>
</DOC>
<DOC>
<DOCID>MF-20020506358</DOCID>
<DOCNO>MF-20020506358</DOCNO>
<DATE>05/06/02</DATE>
<TITLE>
Kino u masérů dnes promítá Chalupáře
</TITLE>
<TEXT>
Kdo všechno se stará o hokejové mužstvo na mistrovství světa? Kdo má přezdívku Čáslavský?
Jönköping (Od našeho zvláštního zpravodaje) - Pokojem číslo 412 v hotelu Scandic v Jönköpingu zní hlas Waldemara Matušky. U masérů Vlašice a Bílka je narváno jako při oslavě na koleji. Hokejoví reprezentanti přišli na video. A co se promítá? "Dej tam Chalupáře," slýchá nejčastěji Pavel Vlašic. Sám nad tím jednostranným zájmem kroutí hlavou. Ale hráči se nepřestávají bavit jedinečnými scénkami hereckých mistrů Kemra, Sováka, Bohdalové. Už při Matuškově úvodní skladbě o orchestrionu zapomínají na únavu a stresy mistrovství světa. Uvítají i jiná díla, třeba Formanovu komedii Hoří, má panenko nebo film Anděl na horách s Marvanem. Ale Chalupáři jsou hitem. Hokejistům nevadí, že se v místnůstce o 14 metrech čtverečních tísní, v tričkách a teplácích sedávají na postelích i na podlaze. "Jó, v takové chalupě a krajině bych jednou rád bydlel," zasní se kapitán Jaromír Jágr, možná nejčastější návštěvník kina u masérů. Kolikrát zírá na obrazovku do noci, kdy už původní obyvatelé pokoje klimbají. Maséři se nestarají jen o těla reprezentantů a jejich výstroj, pečují i o jejich náladu. V zákulisí se takových lidí pohybuje víc. Lékař, manažer, tlumočník...
</TEXT>
<HEADING>
Hokejová samoobsluha
</HEADING>
<TEXT>
Uprostřed kabiny stojí stůl pokrytý hokejovými nezbytnostmi. Každý hráč ze svého místa udělá pár kroků a vezme si, co po tréninku nebo před zápasem potřebuje. Proti žízni se nabízí iontový nápoj, nechybějí minerálky či plechovky coly. Hned vedle jsou tablety rozpustných šumivých vitaminů. Široký výběr jen trochu kazí nedostatek ve výbavě šatny. "Nemáme ledničku, takže pití není vychlazené," říká obránce František Kaberle. Za tu chybu ovšem česká výprava nemůže, mrazničku asi ve zdejším klubu HV 71 Jönköping nepoužívají. V "samoobsluze" hráči najdou horkou kávu, také žvýkačky, banány a jiné ovoce. Kdo má chuť, rozbalí tatranku. "Musím se hlídat, abych nepřibíral na nesprávných místech," žertuje kapitán Jágr, který se po sušenkách může utlouct, a ukazuje si na hýždě. Zbývající prostor zabírají pečlivě vyrovnané černé a bílé pásky na hokejky a kotouče izolace, jíž si hráči upevňují chrániče holení a kolen. "Pořád dáváme pozor, jestli je všeho dost," tvrdí Pavel Vlašic. "Když chybějí ubrousky, jeden z nás pro ně skočí." Hole si každý hokejista od nepaměti připravuje sám. V malém kamrlíku vedle šatny se piluje a řeže, nahřívají se násady a výměnné čepele. Zbylé věci a záležitosti pro hráče obstarávají jiní.
</TEXT>
<HEADING>
Stehy a prášky na spaní
</HEADING>
<TEXT>
Brněnský chirurg Zdeněk Ziegelbauer při cestách s hokejovou reprezentací zdaleka nezůstává pouze u chirurgie. Na žádost přiděluje pilulky na spaní, bojuje proti nachlazení a náznakům viróz, tejpuje bolavá místa. Před novináře však většinou předstoupí s větou: "Nic závažného se neděje." Kurýruje nemocné reportéry, maséru Pavlu Křížkovi šil zkrvavené čelo, které mu způsobil kolega Petr Bílek prudce otevřenými dveřmi. "Od nikoho jiného bych si ty štychy udělat nenechal," dušuje se Křížek. Ziegelbauer dohlíží na vyváženost jídelníčku a vyjednává se šéfkuchařem. V hotelu Scandic ovšem nevystačí se svými jazykovými znalostmi. Využívá pomoci Emila Dekoje, velmi čilého důchodce, jenž v roce 1950 emigroval z Československa a v Jönkopingu žije. Dekoj překládá do švédštiny a pomáhá zařídit, co je potřeba. Když chtěli hokejisté vyrazit na ryby, sehnal lodě. "Co bych je pronajímal, půjčím vám svoji a synovu," nabídl. Doprovázel také do nemocnice Ziegelbauera a gólmana Milana Hniličku s pochroumaným prstem. Rovněž v otázce obědů v den zápasu se angažoval. "Klukům dávali suché kuřecí plátky nebo kousky naložené v leču," říká Miroslav Malý, jenž zprostředkovává styk s médii. "S přispěním pana Dekoje jsme kuchaři vysvětlili, že hráči mají raději pečená stehna." A tak jich reprezentanti mají v pekáči, kolik snědí. Vyžádali si ještě bujony, ty udělají dobře žaludkům před bojem. Svou úlohu má i Malý, jinak redaktor agentury ČTK. Nosí týmu statistiky a výsledky soupeřů. Přes něj si novináři domlouvají rozhovory. V prostoru takzvané mixzóny napíšou jména na lísteček a předají mu ho. Malý s ním vběhne do kabiny a oznámí, o koho je zájem. Málokdy se ozve: "Já tam dneska nejdu!" Vždyť se zatím vyhrávalo a o vítězstvích se mluví snáz než o porážkách.
</TEXT>
<HEADING>
Děravé stulpny, čisté ručníky
</HEADING>
<TEXT>
Trenéři Josef Augusta a Vladimír Martinec sestavují denní program, vedou tréninky, porady a zápasy. Manažer František Černík nejvíc sil nechal na telefonování se zámořím, kde se pokoušel sehnat posily z NHL. Neúspěšně. Vedoucí výpravy Jindřich Micka jedná na ředitelství turnaje o organizačních problémech. Jeho role je oficiální a diplomatická. Na direktoriátu se mohou řešit různé protesty či disciplinární tresty za hrubé fauly a rvačky. V míru se tu například rozhoduje, za jakých podmínek Česko zůstane pro čtvrtfinále v Jönköpingu a kdy se bude muset stěhovat. Plno práce pro mužstvo odvedou pořadatelé. Obstarají opravu přetrhaných řemínků u betonů, děravých stulpen. Perou prádlo, které se vozí naházené v nákupních vozících. Nosí vodu a čisté ručníky. Když Jágr potřeboval zpevnit brusli u šněrování, dostavil se chlapík a několika stehy botu prošil. Masérský veterán Křížek jezdí na mistrovství světa od roku 1973. Společně s Vlašicem a Petrem Bílkem bývají nejvíc vytíženi po utkáních. Vyhánějí ze svalů únavu, obyčejně čelí návalu, třebaže se někteří na masáže nehrnou. "Byl jsem tady na masáži jednou a cítil jsem se hůř než předtím," tvrdí Jágr. "V poslední době chodím málo a tělo si nějak odvyklo." "Jarda potřebuje jen vyklepat, nic do hloubky," tvrdí Křížek. Ani centr Patera se jen tak neukáže. "V nároďáku jsem mu dělal nohy asi třikrát," říká Křížek. "Ale tady si nechává masírovat záda. V hotelu jsou totiž měkké postele."
</TEXT>
<HEADING>
Vlny pro Jágra
</HEADING>
<TEXT>
Hokejisté obhajují ve Švédsku tituly z tří posledních šampionátů a Bílkovi s Vlašicem by seděl titul "mistři světa v šaškárnách". Masírují, pečlivě brousí hrany bruslí, suší chrániče. Ovšem zároveň rozptylují nervozitu, dělají ze sebe klauny, utahují si z každého. A nejvíc možná z Jágra. Když si útočník ještě hodinu po tréninku do úmoru cvičil nájezdy na brankáře Salfického, vyběhli v trenýrkách na dřevěnou tribunku v pusté hale a aplaudovali každému gólu. "Jááárda Jágr!" hulákali a jen tak ve dvou dělali oslavnou vlnu. Zvedali paže vysoko nad hlavu, až jim zpod triček vykukovalo nahé břicho. Jakmile Jágr penaltu neproměnil, začali Bílek s Vlašicem nevrle bučet jako nazlobení diváci v NHL. Smál se Jágr, smál se Salfický, smáli se přihlížející. I takhle se plní poslání služebníků u reprezentace...
</TEXT>
<HEADING>
Kdo je Čáslavský?
</HEADING>
<TEXT>
Večer se zvolna kloní k půlnoci a do "kina" vstupuje štamgast Jágr. "Á, pan Čáslavský konečně dorazil," vítá ho Bílek. Jágr zbožňuje staré české kusy, Anděla na horách sledoval dokonce nadvakrát. Když maséři v polovině usnuli, dokoukal se na zbytek veselohry o čtyři dny později. Proto ho v pokoji 412 oslovují podle filmového historika Karla Čáslavského. Také v kině Jágr zápolí s náklonností ke sladkému, tatranky má po ruce. Kvůli nim si ho maséři často dobírají. "Čáslavský je nejhorší divák," tvrdí Vlašic. "Chodí pozdě. Ruší, protože šustí obalem od sušenek. A ke všemu ještě drobí, takže máme na podlaze svinčík."
ŠATNA. Prostor, v němž se národní tým chystá v Jönköpingu na tréninky a zápasy. Pár kroků od svých míst mají hráči občerstvovací stoly. Je to království masérů Křížka, Bílka a Vlašice.
LÉKAŘ. Zdeněk Ziegelbauer musí zastat vše, od šití ran po prášky na spaní
MASÉŘI. Pečovat o výstroj - třeba vylepšit ostrost bruslí, ale také o pohodu v týmu, to je úkol tří masérů na šampionátu
MANAŽER. Jedinou posilou, kterou manažer Černík nakonec sehnal, se stal sparťanský útočník Kratěna. Z NHL nepřijel nikdo.
</TEXT>
</DOC>
<DOC>
<DOCID>MF-20020506359</DOCID>
<DOCNO>MF-20020506359</DOCNO>
<DATE>05/06/02</DATE>
<TITLE>
Potíže Sýkorova hokejového těla
</TITLE>
<TEXT>
Jönköping (Od našeho zvláštního zpravodaje) - Tělo Michala Sýkory musí po sezoně do opravy. Na konci náročné sezony je pomalu v havarijním stavu a při mistrovství světa působí hokejovému obránci plno mrzutostí. "Každým dnem se to zlepšuje, ale po šampionátu se určitě ze všeho nejdřív musím dát dohromady," tvrdí mohutný zadák z Pardubic. Sýkora má pochroumaný kotník, kvůli otoku na nártu sotva nacpe nohu do brusle, nad kdysi zlomeným malíčkem jen mávne rukou. Váha 110 kilogramů se boří do měknoucího ledu, na němž puk neposlušně poskakuje. Kolem něho se míhají hbití útočníci. Jakmile na ně Sýkora použije trochu síly, píšťalka úzkostlivých rozhodčích se okamžitě ozve: Faul! "To víte, že mě to všechno štve, ale co s tím nadělám?" povzdychne si jen. Nepláče nad svými bolístkami. Většina hráčů je na jaře polámaná a občas k smrti unavená. Málokdo si však uvědomí, proč se kolem Sýkory na turnaji občas prožene rozjetý protivník. Urostlá figura nemusí být při hokeji pokaždé jasnou výhodou. "S tou svou tíhou nejsem tak obratný," uznává. "Než se otočím, uteče doba. Led se mi pod nohama štípe a lehčí kluci se vozí jenom po povrchu. Venku už je teplo a zápasů je hodně, není snadné to pořádně namrazit." Na Sýkorovu pohyblivost mají podstatný vliv také potíže s jeho pravou nohou. Zásahy hokejkou a vypáleným kotoučem způsobily dlouhodobé potíže v jeho kotníku a nártu. "Když se pořádně o nohu opřu, tak to cítím. Hlavně při obratech," tvrdí. "Kdybych to býval doléčil, byl by klid, jenže nebyl čas. Pořád se hrálo." Hokeje má za osm měsíců ostré zátěže dost, jakmile v televizi zahlédne nějaký zápas, přepíná na jiný kanál. Na prázdniny plánuje výjezd na chatu u Sečské přehrady, možná si užije pár dní lyžování. Ovšem zábava musí počkat, předběhne ji rehabilitace na nový ročník v extralize. "Kotník se zanítil, po sezoně si ho budu muset nechat vyčistit. Ještě se dohodnu s doktorem," říká. Před každým utkáním mu lékař Ziegelbauer pravou nohu tejpuje. O malíčku na ruce se Sýkora ani nechce příliš rozpovídat. "Byl zlomený, teď už s ním můžu trochu hýbat," utrousí. "Ale při hokeji ho stejně nepotřebuju." Ani tkaničky u tenisek si před odchodem ze šatny do hotelu pořádně neutáhne. Natolik je ta bolest pronikavá? Obr s bradkou se rozesměje: "Ale ne, to je jenom lenost!"
STO DESET KILO ŽIVÉ VÁHY. Dostane-li se soupeř pod obránce Sýkoru, zaúpí. Statný bek po měknoucím ledě přesunuje 110 kilo.
</TEXT>
</DOC>
<DOC>
<DOCID>MF-20020506360</DOCID>
<DOCNO>MF-20020506360</DOCNO>
<DATE>05/06/02</DATE>
<TITLE>
Hašek znovu oslňuje
</TITLE>
<TEXT>
Detroit vede ve Stanley Cupu nad Saint Louis už 2:0
Detroit, Praha - Dominik Hašek už chytá ve Stanley Cupu tak, jak se od něj čekalo. Gólman Detroitu nedostal ve čtvrtfinálové sérii Stanley Cupu od St. Louis gól celkem pět třetin a jeho tým vyhrál oba úvodní zápasy. Hašek byl vyhlášen hlavní hvězdou druhého utkání. "Byl skvělý," řekl o něm Scotty Bowman, trenér Detroitu. "Při gólech, které dostal, nemohl nic dělat. A v prvních dvou třetinách chytil mnoho, mnoho střel." Od Haškovy jistoty se odvíjí vzepětí Detroitu v play off. Tým ztratil jen první dvě utkání úvodního kola proti Vancouveru. Od té doby šestkrát za sebou vyhrál. Nejvýraznější zákroky předvedl Hašek proti Dallasu Drakeovi, kterému chytil střelu do lapačky, a pak proti Keithu Tkachukovi. Po jeho ráně puk pohotově zastavil bruslí. "Hašek vám nedá moc příležitostí. A když už si nějakou vytvoříte, musíte ji využít," litoval Tkachuk. Detroit ukázal, že tým, který mnozí odborníci považují za přestárlý, může mít v play off velkou sílu. K vítězství mu stačily tři góly od letitých legend: Steva Yzermana, Bretta Hulla a Luca Robitailla. Ve druhém zápase Západní konference Colorado snadno srovnalo stav série se San Jose. "Prospěly nám dva dny volna," řekl Patrick Roy, brankář Colorada.
</TEXT>
<HEADING>
Rozhodla 105. minuta
</HEADING>
<TEXT>
Na Východě se z prvního debaklu s Ottawou sebralo Toronto. Ale vítězství ve druhém zápase získalo až ve 105. minutě prodloužení. Gary Roberts vystřelil poprvé v utkání, a hned to byla vítězná trefa. Po vhazování, o nějž bojoval Robert Reichel, Roberts sebral puk, popojel si k brance a trefil se mezi chrániče brankáře Patricka Lalimeho. "Už nás bolely nohy, pro oba týmy to byl velmi vyčerpávající zápas," řekl Mike Fisher, útočník Ottawy. Toronto začalo skvěle. Před prvním gólem obránce Karel Pilař s přehledem našel střelce Travise Greena a v deváté minutě už Ottawa prohrávala o dva góly. Nakonec však srovnala a v prodloužení měl její útočník Marián Hossa dvě šance rozhodnout. "Neminul o mnoho. Byl jsem trpělivý a naštěstí mi to vyšlo," řekl Curtis Joseph, brankář Toronta. Joseph chytal skvěle, ačkoliv se před utkáním spekulovalo, že ruka, kterou si v základní části zlomil, není úplně v pořádku. Carolina dobře začala proti Montrealu. Brankář Kevin Weekes nedostal gól a tým uspěl s trpělivou hrou. U vítězné branky byl útočník Jaroslav Svoboda. Jeho střelu gólman Theodore vyrazil, ale Svoboda pak posunul puk Wallinovi, jehož střelu tečoval Francis do branky.
Na Východě se z prvního debaklu s Ottawou sebralo Toronto. Ale vítězství ve druhém zápase získalo až ve 105. minutě prodloužení. Gary Roberts vystřelil poprvé v utkání, a hned to byla vítězná trefa. Po vhazování, o nějž bojoval Robert Reichel, Roberts sebral puk, popojel si k brance a trefil se mezi chrániče brankáře Patricka Lalimeho. "Už nás bolely nohy, pro oba týmy to byl velmi vyčerpávající zápas," řekl Mike Fisher, útočník Ottawy. Toronto začalo skvěle. Před prvním gólem obránce Karel Pilař s přehledem našel střelce Travise Greena a v deváté minutě už Ottawa prohrávala o dva góly. Nakonec však srovnala a v prodloužení měl její útočník Marián Hossa dvě šance rozhodnout. "Neminul o mnoho. Byl jsem trpělivý a naštěstí mi to vyšlo," řekl Curtis Joseph, brankář Toronta. Joseph chytal skvěle, ačkoliv se před utkáním spekulovalo, že ruka, kterou si v základní části zlomil, není úplně v pořádku. Carolina dobře začala proti Montrealu. Brankář Kevin Weekes nedostal gól a tým uspěl s trpělivou hrou. U vítězné branky byl útočník Jaroslav Svoboda. Jeho střelu gólman Theodore vyrazil, ale Svoboda pak posunul puk Wallinovi, jehož střelu tečoval Francis do branky.
</TEXT>
</DOC>
<DOC>
<DOCID>MF-20020506361</DOCID>
<DOCNO>MF-20020506361</DOCNO>
<DATE>05/06/02</DATE>
<TITLE>
Finiš klisny Larrimah byl drtivý
</TITLE>
<GEOGRAPHY>Praha</GEOGRAPHY>
<TEXT>
Tři sta metrů před cílem byla ještě tmavá hnědka Larrimah skryta za soupeřkami v Jarní ceně klisen CK Martin Tour na 1600 m. V tu chvíli ji však žokej Radek Koplík nasměroval do středu dráhy a Larrimah akcelerovala tak, že všechny soupeřky proměnila ve statistky. Dvacet metrů před cílem už mohl Koplík zvednout pravou ruku na znamení vítězství. Žokej se radoval z vítězství v klasickém dostihu poprvé a po doběhu rozdával úsměvy. "V duchu jsem myslel na vítězství, už loni jsem kobylu sledoval a věděl jsem, že podává velmi dobré výkony. Šel jsem na sebe, nikoho jsem si nehlídal." K rozhodujícímu momentu Koplík doplnil: "Trenér Šavujev mi řekl, že mám počkat, až si kobylka řekne, a tři sta metrů před cílem skutečně zabrala, soupeře jsme bez problémů přejeli."
Jarní cena klisen CK Martin Tour (1600 metrů, 600 000 Kč): 1. Larrimah (ž. Koplík, Stáj Turan), 2. Pomada, 3. Georgia, 4. San Roque, 5. Rain Dancer.
UŽ JE NIKDO NEZASTAVÍ. Tři sta metrů před cílem nasadila Larrimah s žokejem Radkem Koplíkem k finiši a Jarní cenu klisen vyhrála o dvě a čtvrt délky.
</TEXT>
</DOC>
<DOC>
<DOCID>MF-20020506362</DOCID>
<DOCNO>MF-20020506362</DOCNO>
<DATE>05/06/02</DATE>
<TITLE>
Nižší fotbalové soutěže
</TITLE>
<TEXT>
Třemi góly v posledních minutách obrátili fotbalisté Českých Budějovic domácí zápas proti Jihlavě a udrželi se v čele druhé ligy. Zato boj o druhé místo ještě není rozhodnut: po remíze Zlína se mu Mladá Boleslav přiblížila na pět bodů.
2. liga, 25. kolo
</TEXT>
</DOC>
<DOC>
<DOCID>MF-20020506363</DOCID>
<DOCNO>MF-20020506363</DOCNO>
<DATE>05/06/02</DATE>
<TITLE>
Šachy v Praze vyhrál Ánand stylem tygra
</TITLE>
<TEXT>
Slovníkem laciných románů lze okomentovat vítěze šachového Poháru Eurotelu v Praze: ukořistil ho "Tygr z Madrasu", jak se Višvánatánu Ánandovi z Indie přezdívá.
Praha - Než podal Ánand v neděli krátce před čtvrtou Anatoliji Karpovovi na závěr partie ruku, spokojeně pohlédl do čtvrté řady žofínského sálu, kde seděl jeho doprovod včetně drobné manželky Aruny. Dvaatřicetiletý Ind se právě stal vítězem Poháru Eurotelu, podle mnohých expertů nejkvalitněji obsazeného turnaje na světě za posledních deset let. Za sebou nechal finálového soupeře Karpova z Ruska a dalších 30 šachistů, vesměs nejlepších na planetě. Mezi nimi i Garriho Kasparova, nejuznávanější jméno současnosti. "Vítězství si vážím, vždyť tu byla lepší konkurence než na mistrovství světa. Navíc proti svému výkonu na turnaji nemám větší výhrady," zhodnotil své prvenství Ánand. Dostál své přezdívce: za triumfem dokráčel stylem tygra. Postup do finále si vybojoval mohutnou šachovou silou, s níž bez váhání "zardousil" své protivníky. A ve finále dvou bývalých světových šampionů proti Karpovovi, mágovi pozičního boje, vyčkával nenápadně ve stínu na jedinou chybu. Když přišla, nelítostně ji využil. "Ánand vyhrál zaslouženě," míní i Zbyněk Hráček, český účastník turnaje, který skončil v prvním kole. "Byl suverénní, dokonale mu pomohla jeho schopnost hrát rychle." Kromě finále se celý turnaj hrál takzvaným rapid šachem, v němž měli aktéři na partii zkrácený čas, 25 minut. Ánandovi to vyhovovalo. "Jsem šíleně netrpělivý, proto hraji tak rychle," žertoval Ind. "Pouze v semifinále s Ivančukem jsem se dostal trochu do problémů, jinak šlo vše poměrně hladce." Ani zvolněné tempo, s nímž se hrálo finále, mu však neuškodilo: Karpova v něm ve dvou zápasech porazil poměrem 1,5: 0,5. Rozhodla už sobota, první finálový den. Ánand začínal s výhodnými bílými figurami, partie však přesto dlouho vypadala na remízu. "Ale pak Karpov udělal hrubou chybu a Ánand ji přesvědčivě potrestal," říká Hráček. V 59. tahu Karpov vzdal. Včera tak stačil indickému šachistovi smírný výsledek. Karpov se v nehybné póze, přikován před šachovnicí, marně snažil vymyslet lest na zahubení krále soupeře. Ten naopak chvíli neposeděl a neustále se procházel. Ze všech nástrah v partii Ánand vykličkoval a Rus musel v 34. tahu přijmout remízu. Vítěz turnaje bere podstatnou část z dotace, která přesáhla 15 milionů korun.
FINÁLE. Ind Višvánatán Ánand (vlevo) sleduje tah Anatolije Karpova z Ruska v druhé partii finále šachového Poháru Eurotelu.
</TEXT>
</DOC>
<DOC>
<DOCID>MF-20020506364</DOCID>
<DOCNO>MF-20020506364</DOCNO>
<DATE>05/06/02</DATE>
<TITLE>
Při čekání na tah se lidé smáli historkám
</TITLE>
<GEOGRAPHY>Praha</GEOGRAPHY>
<TEXT>
Všechny partie šachového turnaje v Praze se hrály ve dvou sálech najednou. V tom vrchním - pod stropními freskami secesních andělů - bojovali samotní šachisté. A o patro níž se každý jejich obrazovkou přenášený tah rozebíral a vymýšlelo se pro něj případné pokračování. Hlavní slovo měli zkušení čeští šachisté, do diskusí se ale zapojovali i diváci. Zatímco nahoře vládla tichá a někdy dusná atmosféra, dole byl ruch. Ani pro laika tam šachy nevypadaly jako spleť neprůhledných nápadů. Rozhodování hráčů mu bylo vysvětleno. Někdy se zezdola ozval i smích - komentátoři byli vtipní vypravěči. Když hráči nad nimi dlouze přemýšleli, krátili čas spoustou historek. Trumfovali se při nich jako baviči v silvestrovské estrádě. Včera například v průběhu druhého finále vzpomínal český velmistr Jan Smejkal na nedoslýchavého Tigrana Petrosjana, bývalého mistra světa: "Když vytahoval naslouchadlo, většinou nabízel remízu." "To já mám lepší historku," nedalo Vlastimilu Jansovi, druhému z komentátorů. "Když byl jednou proti mně Petrosjan v horší pozici a já sám sobě zašeptal, že by to mohla být remíza, slyšel okamžitě." Párkrát se oba muži vžili do svého povídání tak, že si nevšimli tahů seshora, na něž čekali. Zaujatí lidé vypadali, že jim to nevadí.
Praha - Všechny partie šachového turnaje v Praze se hrály ve dvou sálech najednou. V tom vrchním - pod stropními freskami secesních andělů - bojovali samotní šachisté. A o patro níž se každý jejich obrazovkou přenášený tah rozebíral a vymýšlelo se pro něj případné pokračování. Hlavní slovo měli zkušení čeští šachisté, do diskusí se ale zapojovali i diváci. Zatímco nahoře vládla tichá a někdy dusná atmosféra, dole byl ruch. Ani pro laika tam šachy nevypadaly jako spleť neprůhledných nápadů. Rozhodování hráčů mu bylo vysvětleno. Někdy se zezdola ozval i smích - komentátoři byli vtipní vypravěči. Když hráči nad nimi dlouze přemýšleli, krátili čas spoustou historek. Trumfovali se při nich jako baviči v silvestrovské estrádě. Včera například v průběhu druhého finále vzpomínal český velmistr Jan Smejkal na nedoslýchavého Tigrana Petrosjana, bývalého mistra světa: "Když vytahoval naslouchadlo, většinou nabízel remízu." "To já mám lepší historku," nedalo Vlastimilu Jansovi, druhému z komentátorů. "Když byl jednou proti mně Petrosjan v horší pozici a já sám sobě zašeptal, že by to mohla být remíza, slyšel okamžitě." Párkrát se oba muži vžili do svého povídání tak, že si nevšimli tahů seshora, na něž čekali. Zaujatí lidé vypadali, že jim to nevadí.
</TEXT>
</DOC>
<DOC>
<DOCID>MF-20020506365</DOCID>
<DOCNO>MF-20020506365</DOCNO>
<DATE>05/06/02</DATE>
<TITLE>
Smrž veze ze Španělska tři body
</TITLE>
<GEOGRAPHY>Jerez</GEOGRAPHY>
<TEXT>
Prvních tří bodů sezony, za 13. místo ve třídě 125, se při třetím závodě mistrovství světa silničních motocyklů ve Španělsku dočkal Jakub Smrž, v kvalifikaci osmnáctý. Ani napotřetí nebodoval Jaroslav Huleš, který opět odstoupil v průběhu závodu, včera kvůli poruše elektroniky. Startoval až ze 26. místa. V předposledním kole závodu třídy 125 při souboji o druhé místo za Italem Cecchinellem srazil mistr světa Poggiali tvrdě bokem De Angelise (oba San Marino). Poggiali pak v poslední zatáčce také upadl, stihl dojet desátý, ale nakonec byl za kolizi dodatečně diskvalifikován. Pro druhé vítězství sezony ve třídě MotoGP na litrovém čtyřtaktu Honda si dojel loňský mistr světa pětistovek Ital Rossi. Startoval z prvního místa, ale po postrčení z boku Američanem Robertsem se propadl až na sedmé místo. Převaha čtyřtaktů v akceleraci se však projevila, Rossi se propracoval znovu až na špici. Diskvalifikován byl Ital Biaggi, když nezajel do boxů odstát trest za předčasný start.
BUBLINKOVÁ SPRCHA. Ital Valentino Rossi sprškou šampaňského slaví své vítězství na Velké ceně Španělska v Jerezu v nejsilnější třídě MotoGP.
</TEXT>
</DOC>
<DOC>
<DOCID>MF-20020506366</DOCID>
<DOCNO>MF-20020506366</DOCNO>
<DATE>05/06/02</DATE>
<TITLE>
Šéf FIFA Blatter údajně podplácel
</TITLE>
<GEOGRAPHY>Curych</GEOGRAPHY>
<TEXT>
Sepp Blatter, prezident FIFA, čelí podezření z korupce. Prvního muže světového fotbalu obvinil generální sekretář FIFA Michel Zen-Ruffinen s tím, že prý má usvědčující důkazy o korupci ve vrcholném fotbalovém orgánu. K obvinění sáhl Zen-Ruffinen necelý měsíc před volebním kongresem FIFA v Soulu. "Není to případ, že by byl pan prezident uplácen. Sám uplácel někoho jiného," řekl Zen-Ruffinen. "V prvním případě jde o požitky, v druhém o přímou platbu." Zen-Ruffinen odmítl sdělit další detaily, své důkazy však prý předal výkonnému výboru FIFA.
Curych - Sepp Blatter, prezident FIFA, čelí podezření z korupce. Prvního muže světového fotbalu obvinil generální sekretář FIFA Michel Zen-Ruffinen s tím, že prý má usvědčující důkazy o korupci ve vrcholném fotbalovém orgánu. K obvinění sáhl Zen-Ruffinen necelý měsíc před volebním kongresem FIFA v Soulu. "Není to případ, že by byl pan prezident uplácen. Sám uplácel někoho jiného," řekl Zen-Ruffinen. "V prvním případě jde o požitky, v druhém o přímou platbu." Zen-Ruffinen odmítl sdělit další detaily, své důkazy však prý předal výkonnému výboru FIFA.
</TEXT>
</DOC>
<DOC>
<DOCID>MF-20020506367</DOCID>
<DOCNO>MF-20020506367</DOCNO>
<DATE>05/06/02</DATE>
<TITLE>
Doktor na startu sezony na vítězství nedosáhl
</TITLE>
<TEXT>
Hazenwinkel, Belgie - Na startu sezony stoupal kanoista Martin Doktor po žebříčku od čtvrtého ke druhému místu, ale vyhrát nedokázal. V úvodu Světového poháru v Belgii dojel čtvrtý v sobotu na kilometru, včera byl třetí na poloviční trati a druhý ve sprintu na 200 metrů. "Kilometr, to byl boj, jak je obvyklé v úvodu sezony. Ani počasí nám nepřidalo, bylo jen sedm stupňů, pršelo a zadní vítr dělal velké vlny. Už jen udržet stabilitu dalo dost práce," řekl Doktor. Čtvrté místo však dvojnásobný olympijský vítěz z Atlanty nepovažoval za tragédii. "Opalev sice hned ujel, toho jsem neviděl, ale odstup od ostatních nebyl nijak velký." Světový šampion z roku 1999 Opalev v Belgii kraloval na všech třech tratích, při pětistovce se dokonce blýskl i v nepříznivých povětrnostních podmínkách rekordem dráhy. Mistra světa Andrease Dittmera z Německa pokořil Doktor alespoň na závěrečné dvoustovce, na trati 500 metrů s ním prohrál o dvě vteřiny.
</TEXT>
</DOC>
<DOC>
<DOCID>MF-20020506368</DOCID>
<DOCNO>MF-20020506368</DOCNO>
<DATE>05/06/02</DATE>
<TITLE>
Chalupa byl doma poražen
</TITLE>
<GEOGRAPHY>Račice</GEOGRAPHY>
<TEXT>
Veslařský svět zkameněl ohromením. Fenomenální skifař Václav Chalupa je na domácích vodách poprvé po čtrnácti letech poražen! Všeobecný šok zasahuje i Chalupova přemožitele ve finále kontrolního závodu, o 14 let a 10 měsíců mladšího Ondřeje Synka. "Věřil jsem, že ho proženu, že skončím tak pět vteřin za ním, ale vyhrát?" "Byl to úžasný závod na světové úrovni," hlásí trenér reprezentace Přemysl Panuška. K podpoře svého tvrzení si bere čas na dvoukilometrové trati. "Závod byl rozjet na vynikajících 6:50 minut. Jen fakt, že Chalupa v závěru rezignoval a jeho soupeř poté zpomalil, tomu zabránil." Ještě 300 metrů před cílem strká Chalupa svižně svůj skif o celou délku lodě před soupeře, jde o dvě tři vteřiny. "Foukal lehký povítr, muselo se jet víc švihově, větší frekvencí tempa. No a já to zavařil," přiznává Chalupa. Cyklistická kavalkáda závodníků a trenérů jedoucí po břehu kanálu řve, povzbuzuje, mezi nimi Synkův trenér Milan Doleček z Dukly. "Trenér jel po břehu na kole a křičel na mě, tak jsem za to vzal." 150 metrů před cílem se špičky lodí vyrovnávají. "A to jsem už byl vařenej jako rak. Bolela mě hlava, byl mi moc špatně, nešlo jít s frekvencí výš," říká Chalupa. Tři poslední tempa Chalupa rezignuje. Když to Synek, už o loď vpředu, zpozoruje, zpomaluje též. "Už jsem byl taky tvrdej jak brok." Oba soupeři se trumfují v jadrných slovech, co se mrtvolné únavy týče: koženej, vařenej, tvrdej. Chalupa naposled doma prohrál v roce 1988, kdy mu bylo 20 let. "Když jsem Ondrovi v cíli gratuloval, bavili jsme se o tom, že tehdy mu ještě nebylo šest." Devatenáctiletý vítěz oslnivých veslařských parametrů, 198 centimetrů a 97 kilogramů, pochází z Brandýsa nad Labem a trénuje už tři roky v pražské Dukle. Může být Chalupa z ledové sprchy ochromen? "To záleží na tom, co si z toho vezmu. Když to budu mít za velkou porážku, tak mě to zlomí. Když jako motivaci do dalšího tréninku, tak mi to pomůže." Trenérská rada navrhuje vyslat Chalupu i Synka na červnový závod skifů při Světovém poháru v Hazewinkelu, později jsou možné i různé variace dvojskifů a párové čtyřky. Na mistrovství světa může za stát závodit pouze jeden skifař.
Račice - Veslařský svět zkameněl ohromením. Fenomenální skifař Václav Chalupa je na domácích vodách poprvé po čtrnácti letech poražen! Všeobecný šok zasahuje i Chalupova přemožitele ve finále kontrolního závodu, o 14 let a 10 měsíců mladšího Ondřeje Synka. "Věřil jsem, že ho proženu, že skončím tak pět vteřin za ním, ale vyhrát?" "Byl to úžasný závod na světové úrovni," hlásí trenér reprezentace Přemysl Panuška. K podpoře svého tvrzení si bere čas na dvoukilometrové trati. "Závod byl rozjet na vynikajících 6:50 minut. Jen fakt, že Chalupa v závěru rezignoval a jeho soupeř poté zpomalil, tomu zabránil." Ještě 300 metrů před cílem strká Chalupa svižně svůj skif o celou délku lodě před soupeře, jde o dvě tři vteřiny. "Foukal lehký povítr, muselo se jet víc švihově, větší frekvencí tempa. No a já to zavařil," přiznává Chalupa. Cyklistická kavalkáda závodníků a trenérů jedoucí po břehu kanálu řve, povzbuzuje, mezi nimi Synkův trenér Milan Doleček z Dukly. "Trenér jel po břehu na kole a křičel na mě, tak jsem za to vzal." 150 metrů před cílem se špičky lodí vyrovnávají. "A to jsem už byl vařenej jako rak. Bolela mě hlava, byl mi moc špatně, nešlo jít s frekvencí výš," říká Chalupa. Tři poslední tempa Chalupa rezignuje. Když to Synek, už o loď vpředu, zpozoruje, zpomaluje též. "Už jsem byl taky tvrdej jak brok." Oba soupeři se trumfují v jadrných slovech, co se mrtvolné únavy týče: koženej, vařenej, tvrdej. Chalupa naposled doma prohrál v roce 1988, kdy mu bylo 20 let. "Když jsem Ondrovi v cíli gratuloval, bavili jsme se o tom, že tehdy mu ještě nebylo šest." Devatenáctiletý vítěz oslnivých veslařských parametrů, 198 centimetrů a 97 kilogramů, pochází z Brandýsa nad Labem a trénuje už tři roky v pražské Dukle. Může být Chalupa z ledové sprchy ochromen? "To záleží na tom, co si z toho vezmu. Když to budu mít za velkou porážku, tak mě to zlomí. Když jako motivaci do dalšího tréninku, tak mi to pomůže." Trenérská rada navrhuje vyslat Chalupu i Synka na červnový závod skifů při Světovém poháru v Hazewinkelu, později jsou možné i různé variace dvojskifů a párové čtyřky. Na mistrovství světa může za stát závodit pouze jeden skifař.
</TEXT>
</DOC>
<DOC>
<DOCID>MF-20020506369</DOCID>
<DOCNO>MF-20020506369</DOCNO>
<DATE>05/06/02</DATE>
<TITLE>
Dojde k šachovému smíření?
</TITLE>
<GEOGRAPHY>Praha</GEOGRAPHY>
<TEXT>
Vstoupí Praha do šachové historie jako místo vytouženého smíření? To se dnes uvidí. Den po zakončení turnaje o Pohár Eurotelu se bude v české metropoli jednat o ukončení "války" mezi šachovou federací FIDE a organizací, za níž stojí především Garri Kasparov. Ten FIDE od roku 1993 bojkotuje a důsledkem je zmatený stav, v němž existují dva mistři světa. Každá organizace totiž vyhlašuje jednoho: FIDE má Ponomarjova z Ukrajiny, druhá strana Rusa Kramnika. "Pro šachy je to velmi nešťastné, já uznávám šampiona FIDE," říká vítěz pražského turnaje Višvanatán Ánand. V Praze se chtějí obě znesvářené frakce pokusit o smír.
Praha - Vstoupí Praha do šachové historie jako místo vytouženého smíření? To se dnes uvidí. Den po zakončení turnaje o Pohár Eurotelu se bude v české metropoli jednat o ukončení "války" mezi šachovou federací FIDE a organizací, za níž stojí především Garri Kasparov. Ten FIDE od roku 1993 bojkotuje a důsledkem je zmatený stav, v němž existují dva mistři světa. Každá organizace totiž vyhlašuje jednoho: FIDE má Ponomarjova z Ukrajiny, druhá strana Rusa Kramnika. "Pro šachy je to velmi nešťastné, já uznávám šampiona FIDE," říká vítěz pražského turnaje Višvanatán Ánand. V Praze se chtějí obě znesvářené frakce pokusit o smír.
</TEXT>
</DOC>
<DOC>
<DOCID>MF-20020506370</DOCID>
<DOCNO>MF-20020506370</DOCNO>
<DATE>05/06/02</DATE>
<TITLE>
Velasco začal na tribuně
</TITLE>
<GEOGRAPHY>Brno</GEOGRAPHY>
<TEXT>
Kvůli volejbalu, který miluje, se slavný argentinský trenér Julio Velasco vzdal i lukrativní práce manažera v italské fotbalové Serii A. Včera v Brně, kde se při úvodním utkání Jarního poháru proti Španělsku (Česko vyhrálo 3:1) poprvé představil jako trenér mužské reprezentace, však žádné pohnutí nad hrou znát nedal. Kvůli přehledu o dění na palubovce seděl nový reprezentační kouč na tribuně mezi hosty, ruce složené na klíně, nehnutě jako sfinga. "Sleduji hráče. Je důležité je vidět poté, co jsme hodně trénovali. Jsou unavení, necítí se úplně dobře, v určitém stresu," řekl padesátiletý Velasco, jenž mimo jiné dvakrát dovedl Italy k titulům mistrů světa. "Samotné koučování není teď tak důležité, navíc mám své dva asistenty. Takhle si poznatky udělám daleko lépe," ujistil. Příprava směřuje k záříjovému mistrovství světa právě v Argentině. Na Jarním poháru má český tým dva výběry. Současný širší kádr, většinou z hráčů domácí extraligy, na dvě části rozdělil Velasco. Přestože hráče nekomanduje při zápase, změny, jež vnesl do přípravy a organizace národního týmu, jsou patrné už teď, tři měsíce po nástupu do funkce. "Neděláme fyzičku, zabýváme se jen volejbalovou přípravou, tréninky trvají klidně tři hodiny," vylíčil nahrávač Petr Zapletal. Česky Velasco neumí, ale už si vypěstoval odpor k některým frázím. "Říká se tu 'Ano, ale' a 'Jenom napůl'," odposlechl. "To je asi česká mentalita, ale já takové uvažování nemám rád."
Brno - Kvůli volejbalu, který miluje, se slavný argentinský trenér Julio Velasco vzdal i lukrativní práce manažera v italské fotbalové Serii A. Včera v Brně, kde se při úvodním utkání Jarního poháru proti Španělsku (Česko vyhrálo 3:1) poprvé představil jako trenér mužské reprezentace, však žádné pohnutí nad hrou znát nedal. Kvůli přehledu o dění na palubovce seděl nový reprezentační kouč na tribuně mezi hosty, ruce složené na klíně, nehnutě jako sfinga. "Sleduji hráče. Je důležité je vidět poté, co jsme hodně trénovali. Jsou unavení, necítí se úplně dobře, v určitém stresu," řekl padesátiletý Velasco, jenž mimo jiné dvakrát dovedl Italy k titulům mistrů světa. "Samotné koučování není teď tak důležité, navíc mám své dva asistenty. Takhle si poznatky udělám daleko lépe," ujistil. Příprava směřuje k záříjovému mistrovství světa právě v Argentině. Na Jarním poháru má český tým dva výběry. Současný širší kádr, většinou z hráčů domácí extraligy, na dvě části rozdělil Velasco. Přestože hráče nekomanduje při zápase, změny, jež vnesl do přípravy a organizace národního týmu, jsou patrné už teď, tři měsíce po nástupu do funkce. "Neděláme fyzičku, zabýváme se jen volejbalovou přípravou, tréninky trvají klidně tři hodiny," vylíčil nahrávač Petr Zapletal. Česky Velasco neumí, ale už si vypěstoval odpor k některým frázím. "Říká se tu 'Ano, ale' a 'Jenom napůl'," odposlechl. "To je asi česká mentalita, ale já takové uvažování nemám rád."
</TEXT>
</DOC>
<DOC>
<DOCID>MF-20020506371</DOCID>
<DOCNO>MF-20020506371</DOCNO>
<DATE>05/06/02</DATE>
<TITLE>
Americká cyklistka Amber Nebenová vyhrála pětietapový závod Gracia Orlová 2002, který je zařazen do elitní kategorie mezinárodního kalendáře. Šestá v nabitém pelotonu dojela Lada Kozlíková.
</TITLE>
<TEXT>
Fanoušci napadli brazilského trenéra Scolariho na ulici v Rio de Janeiru kvůli tomu, že nechce vzít do reprezentace na mistrovství světa útočníka Romária. Nominace obhájců světového stříbra má být oznámena dnes.
Alex Crivillé, dvaatřicetiletý, dosud jediný španělský motocyklový mistr světa ve třídě do 500 ccm, ukončil kvůli dva roky trvajícím záchvatům mdlob kariéru.
Skokan do vody Jaroslav Makohin vyhrál mezinárodní šampionát Česka ve skocích z metrového i třímetrového prkna a splnil limity na mistrovství Evropy v Berlíně.
Karatistka Petra Nová se stala v Tallinnu mistryní Evropy ve cvičení kata.
Taekwondisté získali na mistrovství Evropy v Třeboni za první dva dny devět zlatých medailí: Jaromír Michl, Šárka Kaňková, Marcela Klimešová, junioři Aneta Jimenezová, Jan Mraček a čtyřikrát družstva juniorů.
Čeští ragbisté prohráli v pražské kvalifikaci na světový šampionát 2003 s favorizovaným Ruskem 18:37.
Domácí tituly v duatlonu získali v Šumperku Filip Ospalý z Olympo teamu Brno a Jana Jiroušková z TUFO Zlín.
Kentucky derby na 2000 metrů, 128. edici nejvýznamnějšího dostihu pro tříleté koně ve Spojených státech amerických, ovládl stylem start - cíl War Emblem v sedle s žokejem Espinozou.
</TEXT>
</DOC>
<DOC>
<DOCID>MF-20020506372</DOCID>
<DOCNO>MF-20020506372</DOCNO>
<DATE>05/06/02</DATE>
<TITLE>
Ve výsledcích
</TITLE>
<TEXT>
Atletika
1. LIGA MUŽŮ, finále: Hranice - Kopřivnice 25:20 (Konečný stav série: 3:2, Hranice se utkají o Interligu s Duklou).
</TEXT>
<HEADING>
Motorismus
</HEADING>
<TEXT>
RALLYE GEMER (mistrovství Slovenska a střední Evropy): 1. Pech (Ford Focus WRC), 2. Š. Vojtěch (oba Česko, Toyota Corolla WRC) -23,2, 3. Cserhalmi (SR, Škoda Octavia WRC) -30,2.
Tenis
</TEXT>
</DOC>
<DOC>
<DOCID>MF-20020506373</DOCID>
<DOCNO>MF-20020506373</DOCNO>
<DATE>05/06/02</DATE>
<TITLE>
Basketbalista Jelínek už dal 10 tisíc bodů
</TITLE>
<GEOGRAPHY>Opava</GEOGRAPHY>
<TEXT>
Basketbalista Josef Jelínek z Nymburku se v úvodním semifinále Mattoni NBL s Opavou, jež vyhrála 106:82, přehoupl přes hranici 10 tisíc nastřílených bodů. Má jich teď na kontě přesně 10 002. Jelínkovi k bájné metě chybělo 12 bodů. V první čtvrtině jich nasázel 10. Šestkrát vystřelil, netrefil se jen jednou z trojky. Zbývající dva body pak ne a ne padnout. Do poločasu vystřelil třikrát a nic. Šel střídat. Teprve v 31. minutě Jelínkova střela prolétla síťkou. Žádné zastavení hry a ovace. Jelínek se hned vracel do obrany, v běhu jen prstem pokýval k lavičce. "Přijeli se podívat rodiče a syn, pozdravení bylo pro ně," říká Jelínek. "Těch deset tisíc bodů bych chtěl věnovat právě jim."
Opava - Basketbalista Josef Jelínek z Nymburku se v úvodním semifinále Mattoni NBL s Opavou, jež vyhrála 106:82, přehoupl přes hranici 10 tisíc nastřílených bodů. Má jich teď na kontě přesně 10 002. Jelínkovi k bájné metě chybělo 12 bodů. V první čtvrtině jich nasázel 10. Šestkrát vystřelil, netrefil se jen jednou z trojky. Zbývající dva body pak ne a ne padnout. Do poločasu vystřelil třikrát a nic. Šel střídat. Teprve v 31. minutě Jelínkova střela prolétla síťkou. Žádné zastavení hry a ovace. Jelínek se hned vracel do obrany, v běhu jen prstem pokýval k lavičce. "Přijeli se podívat rodiče a syn, pozdravení bylo pro ně," říká Jelínek. "Těch deset tisíc bodů bych chtěl věnovat právě jim."
</TEXT>
</DOC>
<DOC>
<DOCID>MF-20020506374</DOCID>
<DOCNO>MF-20020506374</DOCNO>
<DATE>05/06/02</DATE>
<TITLE>
I pivoti stříleli tříbodové koše
</TITLE>
<TEXT>
Nový Jičín - Ani nasazení všech pivotů, největší síly mužstva, nepomohlo basketbalistům Sparty k výhře nad Kunínem v úvodním semifinále Mattoni NBL. Kunín vyhrál 94:81. Třebaže pivoti Spartu nedotlačili k výhře, trenér Michal Ježdík je nekritizoval. I proto, že stříleli tříbodové koše. "Pivoti Sparty často střílejí z dálky, hůř se brání," řekl kunínský křídelník Radek Nečas. Domácí trápil David Douša, s 24 body střelec zápasu. Dal tři trojky. "Dnes už je samozřejmé, že pivoti střílejí z dálky," podotkl Štefan Garba, trenér Kunína. Z domácích pivotů dal dvě trojky Jiří Navrátil.
</TEXT>
</DOC>
<DOC>
<DOCID>MF-20020506375</DOCID>
<DOCNO>MF-20020506375</DOCNO>
<DATE>05/06/02</DATE>
<TITLE>
Když na fotbalové jeviště vstoupil Pelé
</TITLE>
<HEADING>
Z historie světových šampionátů ve fotbale
</HEADING>
<TEXT>
V brazilském mužstvu se ten hubený černý chlapec úplně ztrácel. Je to snad maskot, nebo syn nejlepšího trenérova kamaráda? Takhle se lidé ptali, když Brazilci přiletěli v osmapadesátém roce na mistrovství světa do Švédska. Anonymního sedmnáctiletého hocha jménem Pelé znali jen zasvěcení fanoušci, zato po šampionátu celý svět. A nejen jeho. Brazilci nadchli krásnou hrou, turnaj vyhráli a až do počátku sedmdesátých let ovládli fotbalové dějiny. Možná to bylo nejlepší mužstvo všech dob. Pelé, Garrincha, Didi, Vavá a spol. představovali výjimečné individuality, které se podařilo semknout v jednu sílu. A spojovat hvězdy navzájem, přimět je v práci pro tým je těžký úkol.
</TEXT>
<HEADING>
Vyprovázeni pískotem
</HEADING>
<TEXT>
Brazilský fotbal žil pod vlivem opojné éry, koncem padesátých let celá země rozkvétala. Ovládal ji prezident Juscelino Kubitschek de Oliveira, populární lékař a potomek vystěhovalců z jihočeské Třeboně. "Padesát let za pět let," znělo jeho budovatelské heslo. Na místě, kde do té doby nebyl jediný barák, nechal založit nové hlavní město Brasílii, které mělo pověst největšího staveniště světa. Bylo vlasteneckou výzvou něco dokázat i ve fotbale. Mistrovství světa předcházelo dlouhé a náročné soustředění. Teprve po něm se vybrali ti nejlepší. "Dřeli jsme jako koně, dokonce mnohem víc, a měli jsme pocit, že jsme jedna rodina. Najednou mělo v naší rodině dojít ke ztrátám," vzpomíná Pelé v životopisné knize. Poprask způsobilo vyřazení Luisinha, miláčka celého Sao Paula. Novináři to kritizovali a fanoušci řádili. Nedokonalá režie navíc způsobila, že právě proti Luisinhovu týmu Corinthians hráli Brazilci poslední přípravu před cestou do Evropy. "Když jsme vyběhli na trávník, ozval se takový pískot, jaký jsem do konce kariéry nezažil," tvrdí Pelé. Měla to být pomsta za Luisinha, ale národní tým vyhrál 5:1 a hvězda Luisinho ani neblikla.
</TEXT>
<HEADING>
Psycholog se mýlil, nechtěl Pelého i Garrinchu
</HEADING>
<TEXT>
Brazilci přijeli skvěle nachystáni. Žádné jiné mužstvo nemělo takovou péči: trenéři, odborník na fyzickou kondici, lékař a k nim specialisté, v té době nevídaní ve fotbalové profesi. Dva maséři, zvláště pak holohlavý Mário Américo si získal respekt svou profesionalitou. Právě on se staral o zraněného Pelého s Didim, kolena jim omotával ručníky, které máčel do vařící vody. Hráči úpěli, ale vyléčili se. Nebo zubař Mário Trigo, štědrý dárce mnoha vtipů. Potom psycholog Joao Carvalhaes. To byla pozoruhodná postava nejen věčně neoholenou tváří a šedým svetrem, v němž chodil všude. Bral si na pohovor jednoho hráče po druhém a nechával je nakreslit postavu muže. Intelektuálnější typy malovaly dokonalé figury, méně vzdělaní dětské panáky. Pak Carvalhaes přistoupil k trenéru Vicentemu Feolovi a mimo jiné mu poradil: "Garrincha je prostoduchý a nemůže hrát. Pelé je ještě dítě bez bojovného ducha." Zavalitý Feola poděkoval, ale měl svou hlavu. Oba jmenované nechal od třetího zápasu hrát a stali se hvězdami šampionátu.
</TEXT>
<HEADING>
Orchestr v jednom taktu
</HEADING>
<TEXT>
Od chvíle, kdy Pelé s Garrinchou nastoupili, se mužstvo rozjelo. Dva nula nad nebezpečným Sovětským svazem, čtyři čtvrtfinálové góly se Severními Iry následované výhrami 5:2 v semifinále nad Francií i ve finále s domácími Švédy. Sledovat Brazilce bylo vrcholným zážitkem, tisk se v tom vyžíval: fotbal se musí hrát v rytmu jako hudební dílo, Brazilci to dokážou v jednom taktu, zatímco jiní ne. Neobyčejná technika umožňovala kombinace na jeden dotyk. Brazilci své soupeře utancovali. Přivedli na svět zdokonalený systém 4-2-4, který čtyři roky od minulého mistrovství studovali na svitkových filmech v podání Maďarů. Zrodily se fotbalové legendy. Z Pelého byl od té doby král trávníků. Garrincha si drží pověst nejlepšího pravého křídla všech dob. Proslul fintou, při níž udělal kličku doprava, najednou prudce změnil pohyb opačným směrem, a tím zmátl soupeře. Poletoval po křídle, věren svému jménu znamenajícímu v portugalštině třepotavý ptáček. Snad mu pomáhaly i jeho zvláštně pokřivené nohy, jedna do X a druhá do O, kvůli nimž mu lékaři v mládí po operacích řekli, že bude rád, když začne normálně chodit. Byli i další: brankář Gilmar, spolehlivý obránce Nilton Santos, efektivní útočník Vavá a hlavně Didi, autor dokonalých přihrávek. Říkalo se jim suché listy, lehce načechraný míč dolétl přesně k nohám spoluhráče. Brazílie se loučila s hráči pískotem a vítala je triumfálně jako zlaté hochy. Celá země připomínala jeden velký karneval. Zatracení a obdiv jsou ve fotbale věční sousedé.
</TEXT>
<HEADING>
Mistrovství světa 1958 ve Švédsku
</HEADING>
<TEXT>
n Světu se poprvé představil Pelé, nejslavnější fotbalista všech dob. V 17 letech okouzlil svět a po finále mu gratuloval švédský král Gustav Adolf. n Francouz Just Fontaine přijel na mistrovství kvůli předchozímu zranění v roli náhradníka, ale nakonec z něj byl hrdina. Nastřílel 13 gólů a dodnes drží rekord všech turnajů. n Konečné pořadí: 1. Brazílie, 2. Švédsko, 3. Francie, 4. Západní Německo. Na závěr Brazílie porazila domácí Švédsko 5:2, což je nejvyšším vítězstvím v historii finálových utkání. Srovnatelný je s tím pouze triumf Francie před čtyřmi lety, kdy 3:0 smetla právě Brazilce. n Byl to první šampionát bez jeho zakladatele Julese Rimeta, který dva roky předtím zemřel v Paříži ve věku 83 let. n Brazilci vrátili světu útočný fotbal, zdokonalili rozestavení 4-2-4, založené na dynamické křídelní hře. n Československo s Masopustem, Popluhárem a Novákem v sestavě zařídilo senzaci turnaje, když rozstřílelo Argentinu 6:1. Dobře se vyvíjel i zápas se Západním Německem, v němž vedlo 2:0, ale soupeř vyrovnal. Nakonec mužstvo nepostoupilo ze skupiny, podlehlo Severnímu Irsku 0:1 a 1:2 po prodloužení v dodatečném zápase. Trenérem byl Karel Kolský, nejlepším střelcem mužstva Zdeněk Zikán se čtyřmi góly. n Remíza Brazílie s Anglií 0:0 se stala vůbec prvním bezgólovým zápasem v historii šampionátů. n Poprvé na turnaji hrály všechny čtyři britské země a také Sovětský svaz s legendárním Lvem Jašinem v brance. n Itálie se na mistrovství vůbec neprobojovala, Anglie vypadla už ve skupině. Na turnaj Angličané přijeli se špatnými pocity a výrazně oslabeni. Roku 1958 při únorové havárii na mnichovském letišti totiž zahynulo osm fotbalistů Manchesteru United.
MILÁČEK PELÉ. Rodiče vítají po návratu z mistrovství světa ze Švédska tehdy sedmnáctiletého Pelého.
REPRO Z KNIHY: PELÉ - MŮJ ŽIVOT A NEJKRÁSNĚJŠÍ HRA
Proč hrál kanonýr Just Fontaine jen 20 zápasů za francouzskou reprezentaci, v nichž nastřílel 30 gólů?
a) ztratil formu a trenér ho přestal zvát do mužstva b) dvakrát mu zlomili nohu a musel předčasně ukončit kariéru c) musel se léčit ze závislosti na alkoholu
</TEXT>
</DOC>
<DOC>
<DOCID>MF-20020506376</DOCID>
<DOCNO>MF-20020506376</DOCNO>
<DATE>05/06/02</DATE>
<TITLE>
Z touhy Liberce je utrpení
</TITLE>
<HEADING>
POSLEDNÍ KROK: cestu k úspěchu provázejí zápletky
</HEADING>
<TEXT>
Krásné pomyšlení libereckých fotbalistů na mistrovský titul je ohroženo. Vedli o šest bodů, teď o jediný. Poznávají, jak záludný bývá poslední krok k úspěchu.
Praha - Všelicos může stát za nečekanými zádrhely Liberce, který sebejistě procházel celým jarem, jenže vlastními chybami daroval naději na titul šampiona Viktorii Žižkov. Nezkušenost, podlehnutí pocitům neohroženosti, nervozita, zranění, tresty za karty, ztráta formy, únava, smůla... Co nejvíc dolehlo na mužstvo? "Naprosto vylučuji únavu, z těch ostatních od každého trošku," myslí si kapitán mužstva Tomáš Janů. Hlavní kouč Ladislav Škorpil zdůrazňuje, že mužstvo zažívá novou situaci, na niž si teprve zvyká. Takže především nezkušenost. Tým nikdy nehrál tak vysoko, poslední dobou patřil jen k lepšímu průměru. Liberec v posledních dvou zápasech přišel o pět bodů: prohrál v Teplicích 0:2 a doma remizoval s Brnem 3:3. Hlavně první ztráta hráče mrzí. "Mohli jsme si za ni sami, mysleli jsme na něco jiného než na zápas," přiznává Janů. Čili fotbalisté měli nos trochu nahoru, už se cítili mistry, ale zmýlená neplatí. Z ligy je nyní pořádné drama, jaké léta nezažila. K dobru soutěže, ale ke škodě Liberce. Hladce setřásl Spartu, mistrovský cíl má blizoučko, ale pořád chybí poslední krok. Dva mečboly mužstvo pokazilo, zbývá poslední. "Teď bych určitě nechtěl být v roli libereckého trenéra," říká Zdeněk Ščasný, kouč stíhajícího Žižkova. "Čeká se od něj jen vítězství. Má to ve svých rukách, ale zároveň hodně složité. Oni titul už mít musí, a my jsme o něm nikdy nehovořili." Viktoria může jen šokovat. U Liberce platí věta režiséra hry Václava Kolouška: byli jsme tak daleko, že pokud to nedokážeme, budeme za pořádné pitomce. V pátek se z Prahy stane dějiště ligového finále. Ve vršovickém dolíčku Liberec nastoupí proti Bohemians, zatímco strahovský kopec ovládne malé derby Slavia - Žižkov. Při rovnosti bodů rozhodují o mistru vzájemné zápasy. Ty má lepší Žižkov (2:0 a 0:1), a ne Liberec, jak jsme mylně uvedli v sobotu. Liberec má kvalitní mužstvo, moderní stadion i dost peněz. Vše na úrovni šampiona. Žižkov se mu v ničem nevyrovná. Ale co když využije svého klidu v závětří a vyhraje? Nad touhle otázkou se Ščasný zasmál, pak zvážněl: "Byla by jedna velká oslava, ale co druhý den? Jenom starosti. My z titulu vybláznění nejsme, bude to jen ostuda ostatních, když vyhrajeme."
</TEXT>
</DOC>
<DOC>
<DOCID>MF-20020506377</DOCID>
<DOCNO>MF-20020506377</DOCNO>
<DATE>05/06/02</DATE>
<TITLE>
Hráči z nejlepších týmů měli víkend plný volna
</TITLE>
<TEXT>
Praha, Liberec - Dobře si odpočinout, to byl víkendový cíl mužstev, která soupeří o tři nejlepší příčky ve fotbalové lize.
</TEXT>
<HEADING>
Liberec
</HEADING>
<TEXT>
Po zápasech mívá režim na české poměry neobvyklý, jezdí na soustředění do horské chaty Premier. "Proč to děláme? Pro naši vnitřní jistotu. Kdo dělá jakékoliv řemeslo, musí naplno," tvrdí Josef Csaplár, jeden z libereckých trenérů. Hráči mají na chatě zajištěné masáže a jinou regeneraci, rozeberou zápas u videa. Druhý den dopoledne trénují, následuje zpravidla den volna. Přesně takhle to bylo po Brnu.
</TEXT>
<HEADING>
Žižkov
</HEADING>
<TEXT>
Ligový zápas, hned po něm vyklusání a dva dny odpočinku. Tolik možnosti uvolnit se hráči zažili vůbec poprvé v sezoně, dřív to býval po zápase jenom den. Že by speciální příprava na poslední kolo? "Ne. Soutěž končí, už toho moc nenatrénujeme, proto dávám volno," vysvětluje trenér Zdeněk Ščasný.
</TEXT>
<HEADING>
Sparta
</HEADING>
<TEXT>
Též dva dny volna vůbec poprvé pod koučem Vítězslavem Lavičkou. Hráči je měli podmíněné: museli v pátek porazit Bohemians. "O volnu jsem jim řekl záměrně před zápasem, aby je to motivovalo," říká Lavička.
Též dva dny volna vůbec poprvé pod koučem Vítězslavem Lavičkou. Hráči je měli podmíněné: museli v pátek porazit Bohemians. "O volnu jsem jim řekl záměrně před zápasem, aby je to motivovalo," říká Lavička.
</TEXT>
</DOC>
<DOC>
<DOCID>MF-20020506378</DOCID>
<DOCNO>MF-20020506378</DOCNO>
<DATE>05/06/02</DATE>
<TITLE>
Kouč: Fotbalový bůh nám právem dával, teď i bere
</TITLE>
<GEOGRAPHY>Liberec</GEOGRAPHY>
<TEXT>
Psychologie je věda, v níž si Josef Csaplár, jeden z trenérů libereckých fotbalistů, opravdu libuje. Teď z ní musí obzvlášť čerpat, mistrovský titul mužstva je v ohrožení.
Vsadíte teď víc než jindy na nějaké psychologické postupy?
To dělám od začátku, kdy jsem loni na podzim k mužstvu přišel. Hráči se za tu dobu nenaučili líp přihrávat, střílet a dělat kličky, ale rozdíl udělali v hlavě. Změnili myšlení, to je z osmdesáti procent základ naší úspěšné sezony.
Jakou filozofii hráči přijali?
Nebrečíme, necítíme žádné ublížení, protože nejsme nějací malí Čecháčkové. Radši se tváříme, že jsme velcí a sebevědomí.
</TEXT>
<HEADING>
Čili americké pozitivní myšlení.
</HEADING>
<TEXT>
Tak nějak. Vycházíme z toho, že naším hlavním soupeřem není mužstvo, proti němuž hrajeme, ale my sami jsme si největším soupeřem, tím myslím stav našeho vědomí.
K titulu chybí poslední krok, který jste už dvakrát pokazili. Co radíte hráčům?
Že úspěšný bude ten, kdo na to má lepší nervy.
Musíte je moc přesvědčovat, že to zvládnou?
Vůbec ne. Svou vnitřní sílu ukázali v zápase s Brnem.
</TEXT>
<HEADING>
Vždyť jen remizovali!
</HEADING>
<TEXT>
Prohrávali 0:2, pak 1:3, byly to hrozné rány, které mužstvo ustálo a vyrovnalo. To udělá jen mančaft, který má fyzické i psychické síly. Remízu hodnotím neskutečně vysoko a články v novinách, že nám docházejí síly, považuju za nesmysly.
</TEXT>
<HEADING>
A co předtím porážka v Teplicích?
</HEADING>
<TEXT>
Teplice hrály výborně, nám chyběli Koloušek, Holeňák, v pořádku nebyl Štajner. To jsou fakta. Ale hlavně jsme se nechovali dobře. Při našem šestibodovém náskoku Liberec už oslavoval titul. Hráči všude slyšeli, že je rozhodnuto, a to je dostalo. Ztratili paměť, kde před časem byli. A když člověk ztratí paměť, tak ztratí pokoru, soudnost a respekt k soupeři. To se nám obrovsky vymstilo v Teplicích. Před Brnem všichni zase seděli na zemi, ale zároveň měli zdravé sebevědomí.
Ztráta pokory pohltila celé mužstvo, nebo jednotlivce?
Někoho míň, někoho víc. Podstatné je, že pokud má hlavu zamotanou čtyři pět hráčů, tak mužstvo nikdy nemůže vyhrát.
Co bude rozhodující při posledním zápase na Bohemians?
Štěstí.
</TEXT>
<HEADING>
Opravdu štěstí?
</HEADING>
<TEXT>
No jistě. Jak říkal Thomas Jefferson, třetí americký prezident: Na štěstí hrozně věřím, čím víc pracuju, tím víc ho mám. Nepochybuju, že hráči přijdou maximálně připraveni. Celou dobu jsme pracovali výborně a fotbalový bůh nám štěstí dával, několikrát jsme vyhráli gólem v posledních minutách. Ale jelikož jsme boha urazili v Teplicích, tak se nám to vymstilo. Brno čtyřikrát vystřelilo na branku a byly z toho tři góly. Pak jsme dřeli, makali, a proto nám bůh dovolil i vyrovnat.
No jistě. Jak říkal Thomas Jefferson, třetí americký prezident: Na štěstí hrozně věřím, čím víc pracuju, tím víc ho mám. Nepochybuju, že hráči přijdou maximálně připraveni. Celou dobu jsme pracovali výborně a fotbalový bůh nám štěstí dával, několikrát jsme vyhráli gólem v posledních minutách. Ale jelikož jsme boha urazili v Teplicích, tak se nám to vymstilo. Brno čtyřikrát vystřelilo na branku a byly z toho tři góly. Pak jsme dřeli, makali, a proto nám bůh dovolil i vyrovnat.
</TEXT>
</DOC>
<DOC>
<DOCID>MF-20020506379</DOCID>
<DOCNO>MF-20020506379</DOCNO>
<DATE>05/06/02</DATE>
<TITLE>
Tisíce lidí se postavily za konopí
</TITLE>
<TEXT>
Na Letnou přišlo pět tisíc účastníků, policie při demonstraci zasahovat nemusela
Demonstrace za legalizaci konopí byla počtem účastníků největší v zemi. Policisté zadrželi na Letenské pláni pět účastníků happeningu za narušení veřejného pořádku.
Letná - Letenská pláň zažila v sobotu největší manifestaci za legalizaci konopí v české historii. A to i přesto, že se proti akci postavilo vedení hlavního města, a tak nebylo do poslední chvíle jisté, co se na pláni bude odehrávat. Po celý den byly v okolí připraveny stovky policistů, ale akce se uskutečnila v naprosto mírumilovném duchu. "Je to skvělý výsledek," pochvaluje si šéf pražského protiextremistického oddělení policie Jiří Kopečný. "I přes takové množství lidí nedošlo téměř k žádné násilné trestné činnosti." Policie řešila pouze dva problémy. "V jednu chvíli se na pláň snažilo dostat asi patnáct ultrapravicových skinheadů ozbrojených například i mačetami," popisuje Kopečný. Pět účastníků happeningu zadrželi za narušení veřejného pořádku. U čtyř z nich bude jejich chování řešeno jako přestupek. Podruhé policisté zasáhli v noci proti šestnáctiletému mladíkovi z Prahy 8, který přímo na Letné rozbil pivní lahví okno policejního auta. "Letnou pořadatelům nepronajmeme, akce za legalizaci konopí je v rozporu s protidrogovou strategií Prahy," oznámil už v polovině minulého týdne primátor Jan Kasl. Pro organizátory to znamenalo, že nesmějí postavit pódia ani provozovat jakékoli prodejní stánky a jejich manifestace se stane výrazně ztrátovou. Přesto se ji rozhodli uspořádat v provizorních podmínkách - i známé kapely, zvyklé na koncerty ve vyprodaných velkoklubech, se v sobotu musely stísnit na přívěs nákladního auta. Na začátku devítihodinového maratonu hudby a projevů, který měl atmosféru letního festivalu, upozornil jeden z organizátorů happeningu Michal Polák, že akce nepropaguje drogy, ale rozumný přístup k drogám. "Nechceme, aby tu někdo vyvolával spory nebo prodával drogy. Případné dealery předáme policii." Všechny vystupující skupiny zařadily do repertoáru písně oslavující marihuanu. "Marihuana je lék - mě třeba vyléčila z alkoholismu," smál se například zpěvák skupiny PS. Mnohem vážněji potvrzovala jeho slova šestadvacetiletá Lucie Vejmelková, která trpí roztroušenou sklerózou. Marihuanu si přidává do jídla, výjimečně ji i kouří proti křečím a bolestem. "Dostupné léky sice pomáhají, ale většinou mě dostanou do stavu, kdy jsem úplně neschopná," popisovala Vejmelková. "Nemohu po nich psát na počítači, protože nevidím na monitor." "Nesouhlasím s oficiální drogovou politikou státu a pražského magistrátu," uvedl v několikaminutovém vystoupení konopný ombudsman Marek Jehlička. Za další cíl akce zmínil solidaritu s lidmi stíhanými za držení nebo pěstování konopí pro vlastní potřebu. Nejostřeji se Jehlička i další řečníci pouštěli do nedávno přijatého paragrafu 188a, který umožňuje uvěznit až na pět let člověka, který propaguje návykové látky v médiích nebo na internetu. "Snad se nedočkáme chvíle, kdy se budou a ulicích pálit knihy spisovatele Timothy Learyho," řekl Jehlička na adresu paragrafu, který začne platit v červenci. Demonstraci předem podpořil i psycholog sdružení Drop In Ivan Douda. Po negativní reakci pražských radních se rozhodl přímo na akci nevystoupit, přesto vydal kritické prohlášení: "V důsledku efektu zakázaného ovoce se u nás po přijetí tohoto paragrafu zhorší drogová situace," varoval v něm.
Na pět tisíc převážně mladých lidí přišlo v sobotu na Letenskou pláň vyjádřit své sympatie myšlence legalizace konopí.
Policisté, kteří čekali v záloze, proti demonstrantům zasahovat nemuseli.
</TEXT>
</DOC>
<DOC>
<DOCID>MF-20020506380</DOCID>
<DOCNO>MF-20020506380</DOCNO>
<DATE>05/06/02</DATE>
<TITLE>
Zatarasené ulice ohrožují obyvatele sídlišť
</TITLE>
<GEOGRAPHY>Praha</GEOGRAPHY>
<TEXT>
Obyvatelé sídlišť nemají kde parkovat. Automobily zastavují, kde se dá. Komplikují tím však průjezd hasičů a záchranářů a ohrožují tak i sami sebe. Pražská sídliště mají velký nedostatek parkovacích míst. Vznikala většinou v 60. až 80. letech a architekti nepředpokládali, že by se motorismus mohl rozrůst do současných rozměrů. "Je jen štěstím, že se kvůli tomu nestala žádná velká tragédie. Zatím jsme vždy přijeli včas. Ale pokud bude automobilů na sídlištích dál přibývat, nemusí to už platit," upozorňuje Václav Hladík, tiskový mluvčí pražských profesionálních hasičů. Jejich situace je při zásazích proti ohni na sídlištích mnohdy zoufalá. Kvůli zaparkovaným automobilům se nemohou k místu požáru se svou objemnou technikou dostat. "Automobily přenášíme v rukách, abychom mohli projet. Letos jsme měli takový případ v Krči. Naštěstí jsme přijeli včas," vzpomíná Hladík. Obyvatelé sídlišť velmi často parkují i na místech u výškových budov, kde stát vůbec nesmějí. Jsou totiž určená pro příjezd požárních vozů, pokud by objekt začal hořet. Policie za to pokutuje řidiče jen občas, příliš důslední však nejsou ani hasiči, kteří mohou po správci pozemku požadovat až milionovou pokutu. "Vzpomínám si, že jednou jsme to řešili, ale už nevím, kdy přesně to bylo a jak to dopadlo," připouští Hladík.
Problémy s příjezdem k pacientům na sídlištích mají i pracovníci pražské záchranné služby. "Musíme stát často desítky až stovky metrů od vchodu do domu. Mnohdy nemůžeme ani projít s nosítky mezi zaparkovanými automobily. Tak těsně stojí u sebe. Hodně se nachodíme. Doba našeho zásahu se tím prodlužuje," přiznává ředitel zdravotní záchranné služby Zdeněk Schwarz. Domnívá se, že by pomohlo, kdyby strážníci městské policie byli mnohem důslednější při postihování nesprávně parkujících řidičů. "Mám ale pocit, že si uvědomují jejich bezvýchodnost, a jsou proto k těmto přestupkům benevolentní," řekl. S tím však nesouhlasí tisková mluvčí městských strážníků Radka Waitová. "V rámci možností plníme veškeré povinnosti dané nám ze zákona. Benevolentní nejsme, problém nedovoleného parkování na sídlištích ale není jediný, který musíme řešit," uvedla. Šance na brzké zvýšení počtu parkovacích míst na pražských sídlištích je však malá. "Zřejmě jediným řešením je výstavba parkovacích domů. Zatím se to ale investorům moc nevyplatí, protože většina obyvatel sídlišť nemá na tento druh parkování peníze," tvrdí náměstek primátora Martin Hejl. Jeho slova potvrzuje například Václav Vaněk, vedoucí odboru výstavby a územního rozvoje radnice Prahy 9. "Máme vytipovány lokality i zpracovány studie, kde by mohly parkovací domy stát. Problém je v tom, že zatím chybějí zájemci, kteří by se do jejich výstavby pustili," řekl Vaněk.
Mezi vozidly zaparkovanými v Brodského ulici na Jižním Městě obtížně projede osobní auto. Pokud by tudy měli projet hasiči s nákladním vozem, měli by potíže.
</TEXT>
</DOC>
<DOC>
<DOCID>MF-20020506381</DOCID>
<DOCNO>MF-20020506381</DOCNO>
<DATE>05/06/02</DATE>
<TITLE>
V legionářích viděli živé blanické rytíře
</TITLE>
<GEOGRAPHY>Praha</GEOGRAPHY>
<TEXT>
Když v roce 1945 Pražským povstáním vyvrcholila série obdobných akcí, propukajících spontánně na mnoha místech tehdejšího protektorátu Čechy a Morava, byla budova Československého rozhlasu jedním z míst nejtvrdších bojů mezi okupanty a povstalci. Mezi nimi byl také tehdy sedmnáctiletý mladík Libor Šušlík. "Do rozhlasu jsme se dostali přes střechu, jelikož jinudy to možné nebylo. Probourali jsme proto díru, kterou jsme se protáhli dovnitř, a postupně obsazovali jedno poschodí za druhým," vzpomíná na tvrdé boje. "Potom přijeli hasiči s vodním dělem a my jsme Němce vzápětí zaskočili zezadu. Ozvalo se trochu hulákání a už celí zmáchaní stali s rukama nahoře." Šušlík, který ilegálně vedl sokolský oddíl, svoji účast v povstání ovšem nebral jako dobrodružství, ale jako samozřejmou povinnost. Přestože byl ještě chlapec, vyfasoval v osvobozeném rozhlase pušku a další dny riskoval život v kasárnách Jiřího z Poděbrad. "Byli jsme odhodláni bít se za každý strom," říká.
Čtyřiasedmdesátiletého Libora Šušlíka mrzí, že pro dnešní mládež jsou tehdejší boje za svobodu mnohdy jen prázdným pojmem. "Dovedu pochopit jejich pocit, že to všechno bylo strašně dávno. My jsme kvůli válce zřejmě příliš rychle dospěli. Žili jsme duchem legií, v legionářích jsme viděli živé blanické rytíře. Dnešní mládež vidí jen pár veteránů, jejichž existence byla dlouhá léta úplné tabu," dodává. Aby zejména mladší generaci přiblížil armádu, které před sedmapadesáti lety nebylo dovoleno bojovat, vyrábí československou armádu v miniatuře. Přes dvanáct set vojáků, sto dvacet koní a různou bojovou techniku vystavuje v pevnosti Dobrošov u Náchoda.
Libor Šušlík byl jedním z bojovníků, kteří si přišli zavzpomínat na obranu rozhlasu.
</TEXT>
</DOC>
<DOC>
<DOCID>MF-20020506382</DOCID>
<DOCNO>MF-20020506382</DOCNO>
<DATE>05/06/02</DATE>
<TITLE>
Z celého města DNES
</TITLE>
<GEOGRAPHY>Chodov</GEOGRAPHY>
<TEXT>
Vietnamce oloupili dva neznámí muži
Dva neznámí muži přepadli devětatřicetiletého Vietnamce, který šel v sobotu krátce po osmé hodině večer do svého bytu ve Starobylé ulici v Praze 4-Chodově. Když odemykal dveře, s nožem v ruce ho donutili dojít do bytu, tam mu svázali nohy a ruce a chtěli po něm peníze. Z bytu vzali 200 tisíc korun, 1500 eur, mobilní telefon a autorádio. Policie pátrá po dvou mužích, kteří hovoří česky s ukrajinským přízvukem. (ČTK)
</TEXT>
<HEADING>
Nové Město - Mladíka přepadli na hlavním nádraží
</HEADING>
<TEXT>
Tři neznámí muži přepadli v pátek odpoledne na nástupišti hlavního nádraží čtyřiadvacetiletého muže z Bruntálska a vzali mu věci za 80 tisíc korun. Když se s pachateli přetahoval o svou tašku, jeden z nich mu vzal peněženku. Když potom násilníci vytáhli nůž, pustil mladík na zem tašku s notebookem. Policie pátrá po třech štíhlých mužích ve věku 25 až 30 let. Všichni tři hovořili česky s romským přízvukem. (ČTK)
Dnes se děje
</TEXT>
<HEADING>
Dolní Chabry - Odhalení pomníku obyvatelům Chaber
</HEADING>
<TEXT>
Na Bíleneckém náměstí u kostela Stětí svatého Jana Křtitele bude v 11 hodin odhalen pomník věnovaný obyvatelům Chaber, kteří padli v Pražském povstání. (ČTK)
</TEXT>
<HEADING>
Karlín - Přednáška o historii hlavního města
</HEADING>
<TEXT>
Pražská informační služba pořádá v 17 hodin ve svém sídle v ulici Za Poříčskou branou 7 v Praze 8, přednášku nazvanou Osídlení našeho území II - Germáni. (pha)
Pražská informační služba pořádá v 17 hodin ve svém sídle v ulici Za Poříčskou branou 7 v Praze 8, přednášku nazvanou Osídlení našeho území II - Germáni. (pha)
</TEXT>
</DOC>
<DOC>
<DOCID>MF-20020506383</DOCID>
<DOCNO>MF-20020506383</DOCNO>
<DATE>05/06/02</DATE>
<TITLE>
Informace o zpoždění chybějí
</TITLE>
<GEOGRAPHY>Praha</GEOGRAPHY>
<TEXT>
Většina Pražanů byla již jistě svědkem nepříjemné situace při čekání na autobus. Člověk stojí na stanici, jeho spoj měl již dávno odjet, ale vůz nikde. Je jasné, že na odlehlých zastávkách nikdo lidem neporadí, ale na velkých přestupních autobusových terminálech, jako jsou Kačerov, Nádraží Holešovice nebo Smíchovské nádraží, slouží dispečeři, kteří mohou o problémech v dopravě informovat veřejnost rozhlasem. Ne vždy to ovšem dělají, o čemž se již několikrát v poslední době přesvědčili cestující linky 244 do Radotína. Naposledy minulou neděli večer odjel spoj téměř o deset minut později, ale už se také stalo, že vynechal úplně. Cestující museli čekat další půlhodinu. Od žádného zodpovědného pracovníka Dopravního podniku se však čekající lidé o příčinně zpoždění nedověděli. Pro mnoho z nich to jsou nepříjemné situace, spěchají třeba na důležitou schůzku a teď řeší dilema, zda si nemají raději vzít taxi. Mluvčí Dopravního podniku Zuzana Knoblochová tvrdí, že dispečer musel v době odjezdu nedělního spoje odejít z vážných důvodů ze svého stanoviště. "V našich provozních záznamech však o zpoždění autobusu do Radotína žádné údaje nemáme," řekla. Podle mluvčí Zuzany Knoblochové se dispečeři snaží vždy, když jim to provozní situace dovolí, upozornit rozhlasovým hlášením cestující na zpoždění spojů či jiné mimořádné změny v dopravě.
Praha - Většina Pražanů byla již jistě svědkem nepříjemné situace při čekání na autobus. Člověk stojí na stanici, jeho spoj měl již dávno odjet, ale vůz nikde. Je jasné, že na odlehlých zastávkách nikdo lidem neporadí, ale na velkých přestupních autobusových terminálech, jako jsou Kačerov, Nádraží Holešovice nebo Smíchovské nádraží, slouží dispečeři, kteří mohou o problémech v dopravě informovat veřejnost rozhlasem. Ne vždy to ovšem dělají, o čemž se již několikrát v poslední době přesvědčili cestující linky 244 do Radotína. Naposledy minulou neděli večer odjel spoj téměř o deset minut později, ale už se také stalo, že vynechal úplně. Cestující museli čekat další půlhodinu. Od žádného zodpovědného pracovníka Dopravního podniku se však čekající lidé o příčinně zpoždění nedověděli. Pro mnoho z nich to jsou nepříjemné situace, spěchají třeba na důležitou schůzku a teď řeší dilema, zda si nemají raději vzít taxi. Mluvčí Dopravního podniku Zuzana Knoblochová tvrdí, že dispečer musel v době odjezdu nedělního spoje odejít z vážných důvodů ze svého stanoviště. "V našich provozních záznamech však o zpoždění autobusu do Radotína žádné údaje nemáme," řekla. Podle mluvčí Zuzany Knoblochové se dispečeři snaží vždy, když jim to provozní situace dovolí, upozornit rozhlasovým hlášením cestující na zpoždění spojů či jiné mimořádné změny v dopravě.
</TEXT>
</DOC>
<DOC>
<DOCID>MF-20020506384</DOCID>
<DOCNO>MF-20020506384</DOCNO>
<DATE>05/06/02</DATE>
<TITLE>
Obviněn z výtržnictví za stržení vlajky
</TITLE>
<GEOGRAPHY>Praha</GEOGRAPHY>
<TEXT>
Policisté v těchto dnech obvinili dvaadvacetiletého mladíka z poškozování cizí věci a výtržnictví. Při návštěvě generálního tajemníka NATO totiž 21. března v Praze strhl vlajku Evropské unie z vozů jeho kolony. Ohnul přitom držák vlajky za šest tisíc kor.
Praha - Policisté v těchto dnech obvinili dvaadvacetiletého mladíka z poškozování cizí věci a výtržnictví. Při návštěvě generálního tajemníka NATO totiž 21. března v Praze strhl vlajku Evropské unie z vozů jeho kolony. Ohnul přitom držák vlajky za šest tisíc kor.
</TEXT>
</DOC>
<DOC>
<DOCID>MF-20020506385</DOCID>
<DOCNO>MF-20020506385</DOCNO>
<DATE>05/06/02</DATE>
<TITLE>
Muž oloupil mladíka ve Vodičkově ulici
</TITLE>
<TEXT>
Nové Město - Neznámý muž podle policie v sobotu okradl dvacetiletého mladíka v herně na Václavském náměstí. Mladého muže oslovil a chtěl po něm peníze. Když to odmítl, přiložil mu pachatel ostrý předmět na záda a donutil ho dojít do Vodičkovy ulice. Tam mu vzal peněženku s patnácti tisíci korunami.
</TEXT>
</DOC>
<DOC>
<DOCID>MF-20020506386</DOCID>
<DOCNO>MF-20020506386</DOCNO>
<DATE>05/06/02</DATE>
<TITLE>
Neznámí lidé unesli dívku
</TITLE>
<GEOGRAPHY>Praha</GEOGRAPHY>
<TEXT>
Neznámí pachatelé unesli ve čtvrtek odpoledne na ulici v Praze 9 třináctiletou dívku. Někdo ji zezadu chytil a přes hlavu jí přetáhl igelitový pytel. Naložil ji do auta a svázal. Než omdlela, slyšela čínská nebo vietnamská slova. Probudila se pak večer v Holešovicích. O den později únos nahlásila dívčina matka, která je Ruska.
Praha - Neznámí pachatelé unesli ve čtvrtek odpoledne na ulici v Praze 9 třináctiletou dívku. Někdo ji zezadu chytil a přes hlavu jí přetáhl igelitový pytel. Naložil ji do auta a svázal. Než omdlela, slyšela čínská nebo vietnamská slova. Probudila se pak večer v Holešovicích. O den později únos nahlásila dívčina matka, která je Ruska.
</TEXT>
</DOC>
<DOC>
<DOCID>MF-20020506387</DOCID>
<DOCNO>MF-20020506387</DOCNO>
<DATE>05/06/02</DATE>
<TITLE>
Památka na Petříně stále chátrá
</TITLE>
<GEOGRAPHY>Smíchov</GEOGRAPHY>
<TEXT>
Současná rekonstrukce Kinského zahrady stojí desítky milionů korun, ale i po jejím dokončení zřejmě budou sady nadále hyzdit dvě ruiny. Přestože o památkově chráněné objekty majitelé nepečují, úředníci tvrdí, že s tím nemohou nic dělat. Jedna ze dvou zchátralých staveb nedávno vyhořela a jen díky šťastné náhodě se požár vyhnul nedalekému roubenému kostelíku svatého Michala. Druhá budova, v níž dříve byla restaurace Na Jezírkách, patří známému hudebnímu skladateli Karlu Svobodovi. Ten objekt před časem nabídl Praze 5 k odkoupení za odhadní cenu. Jelikož však má u nemovitých kulturních památek předkupní právo stát, úředníci jej odkázali na magistrát. Navíc, jak uvedla TV Prima, Svoboda nemovitost získal za sto padesát tisíc korun, ale Praze 5 ji chtěl prodat za šest až osm milionů. Podle radní páté městské části Jaroslavy Kroupové provázejí jednání se Svobodou neustále problémy. "Památku přece nevlastní z donucení, a pokud mu, jak tvrdí, skutečně chybějí peníze na rekonstrukci, nic mu nebrání, aby ji prodal," argumentuje Kroupová. "Je to pouze jeden z mnoha příkladů nefunkčnosti odboru památkové péče," míní radní. Zdůrazňuje, že sama už několikrát magistrátní památkáře vyzvala, aby uplatnili právo a v krajním případě objekt vyvlastnili. Na to ovšem magistrátu chybějí peníze. "Nejsme v roce 1948, také vyvlastnění je nyní za náhradu," konstatuje právník odboru památkové péče Robert Hejčík. Odbor majiteli již v roce 1999 uložil, aby zajistil udržovací práce. Přestože se tak dosud nestalo, žádnou pokutu mu neudělil. "Zákon nám sice umožňuje zajistit potřebné úpravy a pak úhradu od majitele vymáhat, ale je to velmi složité a potřebným obnosem nedisponujeme," hájí se Hejčík. Z tohoto důvodu také památkáři odmítli Svobodovu nabídku na odprodej domu. Svoboda nyní tvrdí, že problematickou památku přesto brzy prodá. "Jedná s několika vážnými zájemci," tvrdil jeho zástupce Jiří Paulů, konkrétní termín si však odhadnout neodvážil. K tomu, proč se skladatel o památku nestará, však odmítl cokoli sdělit. Dům chátrá a za nějaký čas možná vyhnije natolik, že zbude jediné řešení - srovnat jej se zemí. Podobný osud nakonec v poslední době potkal nejednu památku. Případná rekonstrukce budovy bude finančně velmi drahá, k bývalé restauraci totiž nevede kvalitní příjezdová cesta a svah Petřína se sesouvá do údolí kvůli působení spodní vody.
O bývalou restauraci Na Jezírkách na Petříně vlastník již několik let nepečuje. Památkáři na její odkoupení nemají peníze.
</TEXT>
</DOC>
<DOC>
<DOCID>MF-20020506388</DOCID>
<DOCNO>MF-20020506388</DOCNO>
<DATE>05/06/02</DATE>
<TITLE>
Pasáž bude později
</TITLE>
<GEOGRAPHY>Praha</GEOGRAPHY>
<TEXT>
Otevření nové smíchovské pasáže ve Štefánikově ulici se posouvá o další dva týdny. "Doufáme, že se nám nejpozději do čtrnácti dnů podaří odstranit závady, které byly zjištěny při kolaudačním řízení," řekl minulý týden ředitel společnosti Cadelská Josef Pavela. Pasáž, která vzniká v sídle spořitelny, v proluce naproti Portheimce a kostelu svatého Václava, měla být hotova už v březnu. Vede z hlavní smíchovské ulice přímo do obchodního a zábavního centra Nový Smíchov a pro mnohé bude zkratkou. Výrazně se zpozdilo i dokončení dalšího vstupu do obchodního centra z lávky nad Kartouzskou ulicí. To mělo být hotovo již loni. Lávku, která spojuje Nový Smíchov a park Sacre-coeur, se nepodařilo osadit v termínu kvůli chladnému počasí. Lávka je podle Pavely téměř hotova, ale ještě nepožádali o její kolaudaci. "Byli bychom rádi, kdyby se nám podařilo lávku zprovoznit kolem dvacátého května," dodal Josef Pavela. Obchodní a zábavní centrum bylo otevřeno koncem listopadu loňského roku. Hypermarket, obchodní galerie s téměř sto šedesáti obchody a multikino jsou zatím dostupné pouze z podzemního parkoviště nebo hlavním vchodem z Plzeňské ulice.
Praha - Otevření nové smíchovské pasáže ve Štefánikově ulici se posouvá o další dva týdny. "Doufáme, že se nám nejpozději do čtrnácti dnů podaří odstranit závady, které byly zjištěny při kolaudačním řízení," řekl minulý týden ředitel společnosti Cadelská Josef Pavela. Pasáž, která vzniká v sídle spořitelny, v proluce naproti Portheimce a kostelu svatého Václava, měla být hotova už v březnu. Vede z hlavní smíchovské ulice přímo do obchodního a zábavního centra Nový Smíchov a pro mnohé bude zkratkou. Výrazně se zpozdilo i dokončení dalšího vstupu do obchodního centra z lávky nad Kartouzskou ulicí. To mělo být hotovo již loni. Lávku, která spojuje Nový Smíchov a park Sacre-coeur, se nepodařilo osadit v termínu kvůli chladnému počasí. Lávka je podle Pavely téměř hotova, ale ještě nepožádali o její kolaudaci. "Byli bychom rádi, kdyby se nám podařilo lávku zprovoznit kolem dvacátého května," dodal Josef Pavela. Obchodní a zábavní centrum bylo otevřeno koncem listopadu loňského roku. Hypermarket, obchodní galerie s téměř sto šedesáti obchody a multikino jsou zatím dostupné pouze z podzemního parkoviště nebo hlavním vchodem z Plzeňské ulice.
</TEXT>
</DOC>
<DOC>
<DOCID>MF-20020506389</DOCID>
<DOCNO>MF-20020506389</DOCNO>
<DATE>05/06/02</DATE>
<TITLE>
Dietní sestry poradí se zdravou výživou
</TITLE>
<GEOGRAPHY>Praha</GEOGRAPHY>
<TEXT>
Pražané se mohou dnes poradit s dietními sestrami o zdravé výživě v pojízdné ambulanci, která bude po celý den na náměstí Republiky. Zájemci si rovněž mohou nechat bezplatně změřit hladinu cholesterolu v krvi. "Ambulance ode dneška do 20. června navštíví osmnáct měst, první a závěrečnou zastávkou bude Praha," řekla koordinátorka projektu Věra Králová. "Tým dietních sester provede ojedinělou sondu do stravovacích zvyklostí populace. Budou zjišťovat složení jídelníčku lidí v regionech a zaměří se i na osvětu o zdravém nakupování a stravování," upřesnila. Letošní projekt navazuje na tradici dvou předešlých jízd specializovaných ambulancí. "Projekt má zvýšit povědomí lidí o úloze dietních sester ve výživovém poradenství," řekla místopředsedkyně sekce dietních sester Tamara Starnovská.
Praha - Pražané se mohou dnes poradit s dietními sestrami o zdravé výživě v pojízdné ambulanci, která bude po celý den na náměstí Republiky. Zájemci si rovněž mohou nechat bezplatně změřit hladinu cholesterolu v krvi. "Ambulance ode dneška do 20. června navštíví osmnáct měst, první a závěrečnou zastávkou bude Praha," řekla koordinátorka projektu Věra Králová. "Tým dietních sester provede ojedinělou sondu do stravovacích zvyklostí populace. Budou zjišťovat složení jídelníčku lidí v regionech a zaměří se i na osvětu o zdravém nakupování a stravování," upřesnila. Letošní projekt navazuje na tradici dvou předešlých jízd specializovaných ambulancí. "Projekt má zvýšit povědomí lidí o úloze dietních sester ve výživovém poradenství," řekla místopředsedkyně sekce dietních sester Tamara Starnovská.
</TEXT>
</DOC>
<DOC>
<DOCID>MF-20020506390</DOCID>
<DOCNO>MF-20020506390</DOCNO>
<DATE>05/06/02</DATE>
<TITLE>
Senioři mohou žádat o tísňovou službu
</TITLE>
<GEOGRAPHY>Praha</GEOGRAPHY>
<TEXT>
Osamělí senioři v Praze 10 mají šanci, že budou napojeni na systém tísňového volání. Tuto službu užívají od února zatím jen obyvatelé domova s pečovatelskou službou v Sámově ulici. Radnice a centrum sociální péče uvažují o tom, že ji zprostředkují i dalším obyvatelům městské části. "Zaregistrovali jsme přes padesát zájemců," uvedl zástupce starosty Prahy 10 Petr Horák. Klienti domova nosí u sebe dálkový ovladač s tísňovým tlačítkem. Kdykoli se mohou spojit s centrálním dispečinkem a vyžádat si pomoc. Pracovníci dispečinku zorganizují pomoc, přivolají lékaře, policii, hasiče či příbuzné. Zájemci o volání uhradí měsíčně sto korun. Zavedení celého systému do bytu, které přijde na 16 tisíc korun, uhradí centrum sociální péče. Klient přispěje tisíci korunami.
Praha - Osamělí senioři v Praze 10 mají šanci, že budou napojeni na systém tísňového volání. Tuto službu užívají od února zatím jen obyvatelé domova s pečovatelskou službou v Sámově ulici. Radnice a centrum sociální péče uvažují o tom, že ji zprostředkují i dalším obyvatelům městské části. "Zaregistrovali jsme přes padesát zájemců," uvedl zástupce starosty Prahy 10 Petr Horák. Klienti domova nosí u sebe dálkový ovladač s tísňovým tlačítkem. Kdykoli se mohou spojit s centrálním dispečinkem a vyžádat si pomoc. Pracovníci dispečinku zorganizují pomoc, přivolají lékaře, policii, hasiče či příbuzné. Zájemci o volání uhradí měsíčně sto korun. Zavedení celého systému do bytu, které přijde na 16 tisíc korun, uhradí centrum sociální péče. Klient přispěje tisíci korunami.
</TEXT>
</DOC>
<DOC>
<DOCID>MF-20020506391</DOCID>
<DOCNO>MF-20020506391</DOCNO>
<DATE>05/06/02</DATE>
<TITLE>
Nové značky ukazují ulice
</TITLE>
<GEOGRAPHY>Praha</GEOGRAPHY>
<TEXT>
Nové dopravní značky, které ukazují odbočení s názvy ulic, umístili na Náměstí Míru pracovníci Technické správy komunikací. Šéf magistrátního odboru dopravy Jan Heroudek uvedl, že značení není pražským experimentem, ale je v souladu s dopravními předpisy. "Jde o to, aby řidiči, kteří to tam neznají, nemuseli pořád vystrkovat hlavy z okna a dívat se na rohové domy s uličními tabulkami," řekl. Tyto značky by měla správa zřídit i v dalších částech Prahy.
Praha - Nové dopravní značky, které ukazují odbočení s názvy ulic, umístili na Náměstí Míru pracovníci Technické správy komunikací. Šéf magistrátního odboru dopravy Jan Heroudek uvedl, že značení není pražským experimentem, ale je v souladu s dopravními předpisy. "Jde o to, aby řidiči, kteří to tam neznají, nemuseli pořád vystrkovat hlavy z okna a dívat se na rohové domy s uličními tabulkami," řekl. Tyto značky by měla správa zřídit i v dalších částech Prahy.
</TEXT>
</DOC>
<DOC>
<DOCID>MF-20020506392</DOCID>
<DOCNO>MF-20020506392</DOCNO>
<DATE>05/06/02</DATE>
<TITLE>
Rokytka je opět čistá
</TITLE>
<GEOGRAPHY>Libeň</GEOGRAPHY>
<TEXT>
Čištění Rokytky se věnovali o víkendu postižení i zdraví členové Rafting Clubu Handicap a malí vodáci z klubu Lvíčata a Vydry. Po dvoudenní práci vylovili z potoka celý kontejner odpadu. "Vyčistit se nám podařilo potok na celém území Prahy 8, z vody i okolních břehů jsme natahali spousty skla, kabelů, či dokonce pneumatiky. Jen škoda, že se nezapojila i veřejnost, přestože jsme akci avizovali v tisku. Kolemjdoucí jenom nečinně přihlíželi," řekla Barbora Červená, předsedkyně klubu, který se specializuje na vodní sporty jako způsob rehabilitace pro postižené. Další víkend naplánují likvidaci černé skládky, která hyzdí Libeňský ostrov.
Členové Rafting Clubu Handicap o víkendu čistili koryto Rokytky v celé osmé městské části. Příští víkend chtějí zlikvidovat skládku na Libeňském ostrově.
</TEXT>
</DOC>
<DOC>
<DOCID>MF-20020506393</DOCID>
<DOCNO>MF-20020506393</DOCNO>
<DATE>05/06/02</DATE>
<TITLE>
Jaro přeje klíšťatům
</TITLE>
<TEXT>
Na očkování proti encefalitidě je nyní již pozdě
</TEXT>
<HEADING>
Zdravotnictví a zdravý život
</HEADING>
<GEOGRAPHY>Praha</GEOGRAPHY>
<TEXT>
Teplé počasí probouzí v přírodě vše živé včetně parazitů. K těm nejnebezpečnějším patří klíšťata. Mohou totiž přenášet bakterie způsobující borreliózu, a viry, které jsou původcem klíšťové encefalitidy. Nejúčinnější metodou prevence proti encefalitidě je očkování, na to je však již pozdě. "Nejvhodnější dobou pro vakcinaci jsou kvůli nízké aktivitě klíšťat chladné měsíce od listopadu do března," řekl hlavní pražský hygienik Vladimír Polanecký a dodal, že proti borrelióze dosud očkování neexistuje. "V Americe již testují očkovací látku proti této chorobě. Mohli bychom ji přivézt, ale účinnost by byla velmi nízká. U nás se totiž vyskytuje jiný druh borrelií," uvedl Polanecký. Infekci klíšťové encefalitidy i lymeské borreliózy mohou přenášet nejen dospělá klíšťata, ale i larvy a nymfy. Nymfa je malá a průhledná. Je nebezpečí, že si ji napadený jedinec vůbec nevšimne, protože po nasátí sama odpadne. Borrelióza je nebezpečná nejen lidské populaci, ale všem teplokrevným živočichům. Proto by se na riziko měli připravit také majitelé psů, koček a chovatelé dalších zvířat. Možná rizika by měli konzultovat s veterinářem. "Proti borrelióze veterináři znají dva způsoby prevence: buď zabránit přisátí klíštěte, či očkovat. Do první skupiny patří speciální repelenty, obojky, spreje, pudr, moderní je takzvaná metoda spot-on. Jde o roztok, který se aplikuje na kůži, účinné látky se vstřebávají do krve a druhotně se usadí v srsti a pokožce. Efekt vydrží až tři měsíce a přitom lze zvíře koupat," řekl veterinář Martin Kulhavý. Dodal, že v některých případech je možné očkovat celoročně. "Nesmíme očkovat zvíře, které už bylo infikováno, v takovém případě vakcína průběh nemoci jen zhorší. V prvním stadiu lze borreliózu dobře a rychle vyléčit, ale pokud ho nezachytíte, následuje dlouhá inkubační doba a pak nemoc vypukne naplno. Léčba trvá celé měsíce a nemoc může zanechat trvalé následky," uvedl veterinář Martin Kulhavý. Jedním z nejznámějších původních ohnisek v Praze je Točná v nejjižnější části městě. Podle hygieniků se však infikovaná klíšťata mohou vyskytovat ve všech parcích. Známými lokalitami, kde byla v klíšťatech přítomna infekce lymeské borreliózy, jsou Klánovický les, oblast Radotína, obora Hvězda, Stromovka, Žižkov, Vítkov a Petřín. Kromě toho byl v minulých letech výskyt infikovaných klíšťat prokázán i v nejnavštěvovanějších rekreačních oblastech v povodí Sázavy, Vltavy a Berounky.
</TEXT>
<HEADING>
NEBEZPEČÍ KLÍŠŤAT
</HEADING>
<TEXT>
Teplé počasí minulých dnů bylo příznivé pro vývoj klíšťat, která často přenášejí bakterie způsobující borreliózu, a viry, původce klíšťové encefalitidy. Infikovaná klíšťata se mohou vyskytovat v městských parcích.
Teplé počasí minulých dnů bylo příznivé pro vývoj klíšťat, která často přenášejí bakterie způsobující borreliózu, a viry, původce klíšťové encefalitidy. Infikovaná klíšťata se mohou vyskytovat v městských parcích.
</TEXT>
</DOC>
<DOC>
<DOCID>MF-20020506394</DOCID>
<DOCNO>MF-20020506394</DOCNO>
<DATE>05/06/02</DATE>
<TITLE>
Jak se bránit proti onemocněním od parazitů
</TITLE>
<GEOGRAPHY>Praha</GEOGRAPHY>
<TEXT>
Pokud zjistíme na svém těle přisáté klíště, přiložíme na ně vatu namočenou do jodisolu, což zabezpečí dezinfekci rány i usmrcení klíštěte. Likvidaci vytaženého klíštěte provádíme ponořením do uvedeného roztoku. Objeví-li se začervenalé místo, častá bolest hlavy nebo kloubů, je lepší vyhledat lékaře. Nejúčinnější ochranou proti onemocnění klíšťovým zánětem mozku je očkování, které se provádí většinou na podzim a je rozděleno do tří dávek. Druhá dávka by měla následovat za měsíc po dávce první a třetí injekce devět až dvanáct měsíců po druhém očkování. Hlavní je nezapomenout po tříleté pomlce na nutné přeočkování, a to pouze jen jednou dávkou. Jedna injekce stojí zhruba 300 korun a někdy ji částečně hradí pojišťovna. Ochrana proti klíšťatům může být i individuální. Je vhodné se oblékat do hladkého oblečení s dlouhými kalhotami, vysokými botami a použít repelent na tělo i oděv. Po návratu z lesa je třeba se prohlížet a odstranit klíšťata včas. Pokud to lze, je dobré se vyhýbat místům, kde je výskyt klíšťat známý.
Příznaky onemocnění klíšťovou encefalitidou
- bolesti svalů a kloubů
Příznaky onemocnění lymeskou borreliózou
- zarudnutí v místě napadení s bílým místem uprostřed
- zčervenání a zfialovění lalůčku ucha a špičky nosu
- ztuhnutí šíje a další neurologické a kardiovaskulární potíže
</TEXT>
</DOC>
<DOC>
<DOCID>MF-20020506395</DOCID>
<DOCNO>MF-20020506395</DOCNO>
<DATE>05/06/02</DATE>
<TITLE>
Doprovod nemocných
</TITLE>
<HEADING>
Názor
</HEADING>
<TEXT>
Rád bych potvrdil a upřesnil informaci vydanou v MF DNES, kde uvádíte, že matky dětí hospitalizovaných ve Všeobecné fakultní nemocnici "prý" zde pobývají zdarma. Klinika dětského a dorostového lékařství 1. lékařské fakulty a Všeobecné fakultní nemocnice přijala v roce 2001 doprovod u 62 procent pacientů a všechna tato přijetí proběhla bez jakékoliv platby. Vzhledem k tomu, že se jedná o velké věkové rozpětí od nedonošených až po adolescenty do 19 let, dá se říci, že byla uspokojena každá rodina, která o to stála. Problematikou délky pobytu na dětských odděleních v závislosti na přítomnosti doprovodu jsem se zabýval ve článku "Ovlivňuje přijetí doprovodu s dítětem délku hospitalizace na dětském oddělení?" v časopise Praktický lékař. Vyplývá z něj, že děti s doprovodem jsou na dětských odděleních hospitalizovány kratší dobu. V roce 1998 to bylo v průměru o 1,3 dne.
Rád bych potvrdil a upřesnil informaci vydanou v MF DNES, kde uvádíte, že matky dětí hospitalizovaných ve Všeobecné fakultní nemocnici "prý" zde pobývají zdarma. Klinika dětského a dorostového lékařství 1. lékařské fakulty a Všeobecné fakultní nemocnice přijala v roce 2001 doprovod u 62 procent pacientů a všechna tato přijetí proběhla bez jakékoliv platby. Vzhledem k tomu, že se jedná o velké věkové rozpětí od nedonošených až po adolescenty do 19 let, dá se říci, že byla uspokojena každá rodina, která o to stála. Problematikou délky pobytu na dětských odděleních v závislosti na přítomnosti doprovodu jsem se zabýval ve článku "Ovlivňuje přijetí doprovodu s dítětem délku hospitalizace na dětském oddělení?" v časopise Praktický lékař. Vyplývá z něj, že děti s doprovodem jsou na dětských odděleních hospitalizovány kratší dobu. V roce 1998 to bylo v průměru o 1,3 dne.
</TEXT>
</DOC>
<DOC>
<DOCID>MF-20020506396</DOCID>
<DOCNO>MF-20020506396</DOCNO>
<DATE>05/06/02</DATE>
<TITLE>
Ve Smečkách 26, tel. 96222123
</TITLE>
<HEADING>
Letní byt.
</HEADING>
<TEXT>
Finský autor Bengt Ahlfors sám označil svou hru jako smutnou komedii s prvky frašky. Hrají: J. Drbohlavová, J. Adamová, V. Žehrová, J. Meduna / J. Szymik, S. Stašová, I. Racek, Z. Hruška. ( 19.00)
Jungmannova 31, tel. 24946436
</TEXT>
<HEADING>
Kdes to byl(a) v noci.
</HEADING>
<TEXT>
Situační komedie z pera úspěšného současného britského dramatika Alana Ayckbourna. Hrají: V. Freimanová, L. Krbová / J. Švandová, B. Leichnerová / M. Rojíčková, R. Hrušínský, Z. Žák, J. Carda. ( 19.00)
Jungmannova 1, tel. 24222484-5
</TEXT>
<HEADING>
Konec hry.
</HEADING>
<TEXT>
Beckettova zpráva o krajní situaci dvou mužů i celého lidstva. Velké téma inscenované v intimním prostoru Komory Divadla Komedie. Hrají: M. Mejzlík, D. Prachař, E. Černá, J. Klem. ( 19.00)
Václavské náměstí 38, tel. 24217084
</TEXT>
<HEADING>
Pan Hamilkar.
</HEADING>
<TEXT>
I ten, kdo nemá rodinu ani přátele, je může získat - koupit si je. Hrají: P. Štěpánek, M. Steinmasslová, T. Vilhelmová, P. Křiváček, V. Chalupa, L. Skořepová. ( 19.00)
Malá Štupartská 1, tel. 24828081
Hra o manželství.
Drama Edwarda Albeeho vypráví o manželství jako o nelítostném ringu. Hrají: Ch. Poullain, J. Schmitzer. ( 19.55)
Celetná 17, tel. 2326843
</TEXT>
<HEADING>
Jak je důležité míti Filipa.
</HEADING>
<TEXT>
Klasická konverzační "lehkovážná komedie pro vážné lidi" z časů viktoriánské Anglie. Hrají: R. Kalvoda, V. Limr nebo V. Fridrich, K. Cibulková, Š. Ullrichová nebo E. Vykopalová, V. Janků, Z. Velen, V. Pospíšilová a M. Taclík. ( 19.30)
Řeznická 17, tel. 22230996
Sběratel.
Divadelní thriller na motivy románu Johna Fowlese. Hrají: L. Rybová a D. Matásek. ( 19.30)
Ovocný trh 1, tel. 24901448
</TEXT>
<HEADING>
Rodinné sídlo.
</HEADING>
<TEXT>
První dramatická práce Karla Čapka je nejen humorná, hravá a dravá, ale i poetická a tesklivá. Hrají: O. Brousek, M. Issová, D. Rous, P. Vojáčková, L. Trojan, M. Kobrová, Z. Vejvodová, L. Malkina, L. Pečenka, P. Haničinec a další. ( 19.30)
Zenklova 34, tel. 84812209
</TEXT>
<HEADING>
Kočka na rozpálené plechové střeše.
</HEADING>
<TEXT>
Jako své poslední operní dílo Puccini zhudebnil pohádkovou hru Carla Gozziho, v níž se mísí prvky dramatické, satirické i lyrické. ( 19.00)
Národní třída 2, tel. 24901448
</TEXT>
<HEADING>
Romeo a Julie.
</HEADING>
<TEXT>
Nesmrtelný příběh Williama Shakespeara o lásce veronských milenců inspiroval řadu hudebních skladatelů. K nejznámějším patří balet Sergeje Prokofjeva. Hrají: S. Fečo / A. Katsapov / M. Radačovský, T. Podařilová / Z. Pokorná / Z. Susová, J. Pokorný, F. Veverka, J. Slipič a další. ( 20.00)
Husitská 24a, tel. 24817886
</TEXT>
<HEADING>
Obnošené sny.
</HEADING>
<TEXT>
Neustále proměňovaná verze česko-jihoafrické zpěvohry o věčných snech a touhách v podání českých a jihoafrických herců a hudebníků. Hrají: A. Madinane, J. Kořán, I. Mandla Xhosa, J. Svobodová, M. Manana, P. Cikánová, V. Motsepe, M. Manana a P. Nikl. ( 20.00)
Národní 4, tel. 24914129
</TEXT>
<HEADING>
Casanova.
</HEADING>
<TEXT>
Taneční představení jako jeden z možných pokusů o výklad života Giacoma Casanovy, který se stal pro historii symbolem neúnavného a vášnivého svůdce žen. ( 20.00)
Další tipy
Balbínova 6, tel. 0723033848
</TEXT>
<HEADING>
Politický kabaret Divadla TamTam.
</HEADING>
<TEXT>
Způsob života a myšlení i základní otázky bytí z pohledu tradiční západní civilizace a původních domorodých obyvatel Austrálie zprostředkují Daniela Kolářová a František Kreuzmann. Podle stejnojmenného bestselleru Marlo Morganové v překladu Mileny Bauerové. ( 18.30
Bělohorská 150, tel. 33353020
</TEXT>
<HEADING>
One Brain - Najdi svůj cíl.
</HEADING>
<TEXT>
Osobní i umělecká pouta osudově spojovala Jeana Maraise a Jeana Cocteaua. Přesvědčivým svědectvím jsou jejich životopisy a korespondence, ale i Cocteauovy básně, dramata, scénáře a myšlenky. Hrají Miroslav Moravec a Jiří Langmajer, scénář a režie Tomáš Vondrovic. ( 20.00)
Lidická 40
Pačíši
a jiné druhy člověče, nezlob se v Klubu deskových her.
Saratovská 20
Tančírna společenských tanců
- vede B. Vášová. ( 19.00)
KOSTEL SV. MIKULÁŠE
Malostranské náměstí
Ave Maria.
Bach, Mozart, Schubert. Iva Hošpesová - soprán, Zuzana Němečková - varhany. ( 18.00)
Václavské náměstí 68, tel. 24497111
The Best of Classics.
</TEXT>
</DOC>
<DOC>
<DOCID>MF-20020506397</DOCID>
<DOCNO>MF-20020506397</DOCNO>
<DATE>05/06/02</DATE>
<TITLE>
Ivanov v Divadle Na zábradlí
</TITLE>
<TEXT>
Staré Město - Další z Čechovových klasických komedií o sebevraždě, ve které antihrdina Ivanov, zbaven iluzí o druhých i sobě samém, řeší situaci jedním "dobře mířeným výstřelem". Tragicky zesnulý režisér a umělecký šéf Divadla Na zábradlí Petr Lébl si zároveň pod pseudonymem navrhl sám dekoraci připomínající kajutu lodi. Ivanov se ocitá na křižovatce a z pocitů vyhořelosti, únavy ze života ho nemůže zachránit ani věrnost nemocné, odevzdané ženy Anny ani láska mladičké, energické Saši. Nese na svých bedrech všechen smutek světa, ztrácí sebejistotu a nakonec i chuť žít ve společnosti dalších zmarněných životů. Lebeděv, Šabelský a Borkin propíjejí čas, Kosych propadl karbanu, mamonu a klevetění Babakinové a Lebeděvové. Ivanov říká: "Vydal jsem se ze všech sil v mládí, pracoval jsem ve dne v noci, vzrušeně, jako když opilec nezná míru... Ztrhnul jsem se! Ve třiceti už mám kocovinu, jsem starý a nosím župan... Nevím, kdo jsem, proč vlastně žiju a co chci. Mně už připadá, že i láska je pitomost, že něha je přeslazená, že práce nemá smysl, že písně i plamenné řeči jsou banální a staré." Ivanov je po kontroverzním nastudování Racka druhou Léblovou inscenací her A. P. Čechova a patří k životním příležitostem Bohumila Klepla, který byl do titulní role obsazen po dvou odstoupivších představitelích. Inscenace byla oceněna Cenou Alfréda Radoka za nejlepší inscenaci roku 1997 (Petr Lébl získal toto ocenění už podruhé) a Leoš Suchařípa byl nominován na cenu za nejlepší mužský herecký výkon. Hrají: Bohumil Klepl, Eva Holubová, Vladimír Marek, Karel Dobrý, Leoš Suchařípa, Libuše Geprtová, Theodora Remundová, Zdena Hadrbolcová, Petr Čtvrtníček a další. Začátek v 19.00.
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020506398</DOCID>
<DOCNO>MF-20020506398</DOCNO>
<DATE>05/06/02</DATE>
<TITLE>
Hitparáda Rádia Zlatá Praha
</TITLE>
<TEXT>
ZLAŤÁKY č. 380
1. Rank 1 Awakening
2. Scooter Nessaja
3. ATB You're not alone
4. DJ Tomcraft Overdose
5. Datura Will be one (Todo en dods)
6. Molella Whistle's party
7. Aquagen Hard to say I'm sorry
8. Members of mayday Culture flash
9. B1 feat. Maverick Indian summer
10. Noemi In my dreams
13. 4 Strings Take me away (Into the night)
16. Ian van dah l Will I
17. DJ's @ Work Time 2 Wonder
18. DB Boulevard Point of view
19. Hot cofee presents Pink cofee Another brick in the wall
20. DJ Schwede Yakety yak
21. Sylver Skin
22. Dumonde vs. Lange Memory
23. Lazard 4 o'clock in the morning
24. Apoptygma Berzerk Until the end of the world
25. Sven Vath Mind Games
26. F/X Love, freedom, tolerance
27. DJ Boozy Woozy Party affair
29. Ravers on dope Hardcore vibes
30. Tatu Ja sosla s uma
</TEXT>
</DOC>
<DOC>
<DOCID>MF-20020506399</DOCID>
<DOCNO>MF-20020506399</DOCNO>
<DATE>05/06/02</DATE>
<TITLE>
Události pražské historie
</TITLE>
<HEADING>
6. květen
</HEADING>
<TEXT>
v pražských městech vyhlášen tzv. Generální pardon císaře Ferdinanda II; omilostnil všechny účastníky stavovského protihabsburského povstání z let 1618-1620, přiznají-li své provinění proti císaři; nezrušil však majetkové konfiskace a pokuty
v kapli sv. Václava ve Svatovítské katedrále složil král Ludvík Jagellonský přísahu, poté mu přísahal za země České koruny nejvyšší pražský purkrabí Zdeněk Lev z Rožmitálu
císař Ferdinand II. Habsburský vydal tzv. Obnovené zřízení zemské pro Čechy; mj. český trůn prohlášen za dědičný v habsburském rodu, pravomoc českého sněmu omezena, na sněm uveden duchovní stav, městům ponechán pouze jeden hlas, pražským arcibiskupům přiznán titul českého primasa, němčina zrovnoprávněna s češtinou a povoleno pouze katolické náboženství
král Vladislav II. Jagellonský obnovil pražským městům všechny výsady za pomoc v boji proti uherskému králi Matyášovi Korvínovi; současně rozmnožil majetkovou držbu Pražanů o 9 vesnic
</TEXT>
</DOC>
<DOC>
<DOCID>MF-20020506400</DOCID>
<DOCNO>MF-20020506400</DOCNO>
<DATE>05/06/02</DATE>
<TITLE>
Pražanům se v divizi nevedlo
</TITLE>
<TEXT>
Ve 23. kole fotbalové divize vyhrály jen Uhelné sklady, bod braly tři týmy
Fotbalisté Satalic doma prohráli s rezervou Pardubic a inkasovali šest gólů. Prohrál i Smíchov a Žižkov B.
Praha - Fotbalisté Smíchova podlehli ve 23. kole divize Rakovníku a pomalu se dostávají do pásma sestupu.
</TEXT>
<HEADING>
Smíchov - Rakovník 0:2
</HEADING>
<TEXT>
Nic platná nebyla Smíchovu aktivita v ofenzivě, když jeho akce postrádaly přesné finální přihrávky. Naopak hosté, kteří jinak Smíchov nepřevyšovali, dokázali alespoň potrestat chyby soka a získali tři body. Nejprve po půlhodině hry neudržel Černý trestný kop a míč poslal do sítě Psohlavec. Ve snaze bodovat Pražané čím dál víc otvírali hru, ale dopouštěli se chyb v rozehrávce a soupeř je za to potrestal. Nejprve trefil Fojtík břevno, ale v 80. minutě už Psohlavec pečetil výsledek ranou do prázdné branky.
Nic platná nebyla Smíchovu aktivita v ofenzivě, když jeho akce postrádaly přesné finální přihrávky. Naopak hosté, kteří jinak Smíchov nepřevyšovali, dokázali alespoň potrestat chyby soka a získali tři body. Nejprve po půlhodině hry neudržel Černý trestný kop a míč poslal do sítě Psohlavec. Ve snaze bodovat Pražané čím dál víc otvírali hru, ale dopouštěli se chyb v rozehrávce a soupeř je za to potrestal. Nejprve trefil Fojtík břevno, ale v 80. minutě už Psohlavec pečetil výsledek ranou do prázdné branky.
</TEXT>
</DOC>
<DOC>
<DOCID>MF-20020506401</DOCID>
<DOCNO>MF-20020506401</DOCNO>
<DATE>05/06/02</DATE>
<TITLE>
Posílená rezerva Slavie nestačila na Čelákovice
</TITLE>
<GEOGRAPHY>Praha</GEOGRAPHY>
<TEXT>
Fotbalisté Slavie B a Střížkova si v domácím prostředí uřízli v uplynulém kole ČFL pořádnou ostudu. Prohráli doma s posledními celky tabulky.
</TEXT>
<HEADING>
Střížkov - Kladno 2:4
</HEADING>
<TEXT>
Matný výkon Střížkova pomohl Kladnu k zaslouženému vítězství. Pražané měli úvodní šanci zápasu, když po centru Romana Macháčka hlavičkoval Mašek nad, ale to bylo z jeho strany nadlouho vše. Aktivitou spíš hýřilo Kladno, které pozorně bránilo a hrozilo z rychlých protiútoků. Po jednom z nich vychytal Kalinu střížkovský gólman Beke. Gólu se ale Středočeši dočkali už ve 13. minutě, když po rohu Kaliny hlavičkoval přesně Brabec. Pojistit náskok mohl hostujícímu týmu Nedvěd, který obešel na pravém křídle Pavla Macháčka, ale z úhlu trefil tyč. Diváci se ale před přestávkou přece jen druhého gólu dočkali. V nastaveném čase kladenský útočník Galbavý obešel Bekeho a propálil i na čáře stojícího Hynka. Kdo čekal, že po pauze bude Střížkov hrát jinak, byl zklamán. Pražané zabrali až po hodině hry, kladenská obrana ale dlouho odolávala. Na brankáře Kuta tak vyzrál až v 68. minutě Duda z trestného kopu. Myšlenky na zvrat zápasu ale Střížkovu vzal hned o minutu později gólem Kalina, kterého vysunul do šance po sóle Kosora. Jen o pár minut později inkasoval Střížkov počtvrté, když Galbavý předložil ideálně míč Nedvědovi a ten nezaváhal. Střížkov byl v tu chvíli zralý na ručník. Přesto se ještě zvedl z kolen a alespoň kosmeticky korigoval skóre. Ránu Kopeckého v 89. minutě Kut vyrazil k Dudovi a ten míč vrátil do sítě.
Slavia nabitá posilami z ligy propadla v koncovce. Kuka sice v první šanci trefil tyč, ale pak se prosadili hosté. Obraně dvakrát unikl Maruška a jeho nahrávky proměnili Skuhravý a Rek v góly. Pak sice Šuškavčevič hlavou snížil, ale další góly Skuhravého a Homoly dovedly Čelákovice k jasné výhře.
Krč vzdorovala lídrovi soutěže jen v úvodu. V 7. minutě jedovku Oborného v pohodě kryl Špit a o chvíli později Brabec pálil nad. Tím aktivita Krče skončila a prim hrála juniorka Sparty. Střelecky se jí dlouho nevedlo. Až pět minut před půlí se po závaru před brankou míč odrazil k Mynářovi a ten jej napálil do sítě. Druhý gól přidala Sparta B po úniku Loučky a ráně Müllera. Skóre pečetil po akci Dorta aktivní Mynář. Jeho první ránu Caudr kryl, ale proti dorážce byl bezmocný.
</TEXT>
</DOC>
<DOC>
<DOCID>MF-20020506402</DOCID>
<DOCNO>MF-20020506402</DOCNO>
<DATE>05/06/02</DATE>
<TITLE>
Házenkářky Slavie vyhrály remízovou bitvu
</TITLE>
<TEXT>
Oslabený tým si zahraje o zlato, olomoucký trenér Krejčíř prohru neunesl, málem se popral s rozhodčími
Vršovice - Neskutečné drama přineslo odvetné semifinále extraligy házenkářek mezi pražskou Slavií a Olomoucí. Stejně jako před týdnem, kdy Pražanky uhrály na Hané remízu 26:26, skončil duel bez vítězek.
</TEXT>
<HEADING>
Slavia - Olomouc 19:19
</HEADING>
<TEXT>
Konečný výsledek díky pravidlu o větším počtu branek vstřelených na hřišti soupeře posunul do finálového klání slávistky. Obhájkyně titulu v něm narazí na Zlín, který po výhře ve Veselí (21:20) dominoval i ve druhém semifinále na domácí palubovce. To vyhrál 25:17. Pražanky si v prvním poločase vytvořily tříbrankový náskok, který si udržovaly až do poloviny druhého dějství. Ve 48. minutě však bylo srovnáno na 16:16, a čtyři minuty před koncem dokonce vedly Hanačky 19:17. Jenže pak je zbrzdila dvě vyloučení, domácí tým snížil a zlatý postupový gól Slavie zaznamenala v poslední minutě reprezentantka Knytlová. Olomoucký trenér Lubomír Krejčíř prohru neunesl a po utkání hlasitě spílal jak rozhodčím, tak soupeři. Hrozící fyzický konflikt zažehnali členové olomouckého realizačního týmu. "V prvním poločase to byl spíš vybojovaný náskok, stejně tak mohla vést i Olomouc," přiznal trenér Slavie Luboš Zeman, podle něhož kritické momenty ve druhém poločase pramenily z psychiky. "Holky si uvědomily, že jsou velmi blízko postupu, a dostaly strach. Naštěstí to v koncovce zvládly. Chtěl bych před celým týmem obrovsky smeknout. Ne za tenhle konkrétní zápas, ale za to, co dokázal v celé sezoně." Podle kapitánky Pražanek Marty Adámkové se o vítězkách série zřejmě rozhodlo už v Olomouci. "Domácí tým tam vedl už o osm gólů, ale o náskok trestuhodně přišel," mínila nejzkušenější hráčka týmu.
I v ženské házené hraje důraz důležitou roli. Olomoucká obrana ale na Slavii nestačila, po dvou remízách postupují do finále Pražanky.
</TEXT>
</DOC>
<DOC>
<DOCID>MF-20020506403</DOCID>
<DOCNO>MF-20020506403</DOCNO>
<DATE>05/06/02</DATE>
<TITLE>
Finále? Před sezonou nikdo nevěřil
</TITLE>
<GEOGRAPHY>Vršovice</GEOGRAPHY>
<TEXT>
Vztek, ale i nezměrný smutek a slzy na olomoucké střídačce po skončení semifinálové série ostře kontrastovaly se slávistickým jásotem. Martě Adámkové, kapitánce házenkářek Slavie, hrála v očích klidná radost. Spolu s Válovou, Plamínkovou, Fischerovou a mladou brankářkou Královou patří v Edenu k jediným pamětnicím lepších časů. Teď Adámková s novým týmem znovu postoupila do extraligového finále, a navíc v sobotu parádně oslavila své sedmadvacáté narozeniny.
Ale druhý semifinálový duel s Olomoucí jste si řádně zkomplikovaly. Prakticky celou dobu jste vedly, a nejednou jste čtyři minuty před koncem prohrávaly o dvě branky. Proč?
V poslední čtvrthodině jsme udělaly hodně technických chyb, navíc nám začala odcházet fyzička, ale soupeři naštěstí taky. Ukázalo se, že tým ještě nemá dostatek zkušeností. Na druhou stranu, holky z Olomouce jsou pohromadě už pár let a v prvním zápase se jim stalo něco podobného. Naštěstí jsme se z krize v odvetě vyhrabaly.
Jak je teď asi olomouckým hráčkám? Vyřazení po dvou remízách...
Nechtěla bych být v jejich kůži. Myslím si však, že o postup přišly už doma v Olomouci, kde jednu chvíli vedly o osm branek. Ani hrací systém není nejšťastnější, oba týmy jsou na tom prakticky stejně, uspět mohl opravdu kdokoliv.
Čekaly jste před sezonou, že byste mohly postoupit do finále? Po odchodech mnoha opor byl tým oslaben.
Ne. Zeptejte se kohokoliv, hráček nebo trenérů, všichni řeknou totéž.
</TEXT>
</DOC>
<DOC>
<DOCID>MF-20020506404</DOCID>
<DOCNO>MF-20020506404</DOCNO>
<DATE>05/06/02</DATE>
<TITLE>
Krč bez kouče nevyhrávala
</TITLE>
<GEOGRAPHY>Krč</GEOGRAPHY>
<TEXT>
Konfrontace pražských a brněnských celků v extralize baseballistů skončila lépe pro Moravu. Tegola proti nováčkovi vyhrála jen dvakrát. "Škoda druhého zápasu v Brně, soupeře jsme asi podcenili," litoval hráč Tegoly Jakub Vančura, náladu si spravil v domácím zápasu - coby nadhazovač pustil soupeři pouze jeden bod. Krč si v sérii s Draky připsala dvě porážky, třetí duel se kvůli dešti neodehrál. Pražané se museli obejít bez hlavního kouče Billa Hendersona, který dostal za urážky rozhodčího stop na osm zápasů. Zastoupil jej trenér juniorů Richard Kania. Druhý duel nabídl bitvu zahraničních nadhazovačů - ukrajinský Jacuk byl lepší krčského Venezuelana Peréze.
Krč - Konfrontace pražských a brněnských celků v extralize baseballistů skončila lépe pro Moravu. Tegola proti nováčkovi vyhrála jen dvakrát. "Škoda druhého zápasu v Brně, soupeře jsme asi podcenili," litoval hráč Tegoly Jakub Vančura, náladu si spravil v domácím zápasu - coby nadhazovač pustil soupeři pouze jeden bod. Krč si v sérii s Draky připsala dvě porážky, třetí duel se kvůli dešti neodehrál. Pražané se museli obejít bez hlavního kouče Billa Hendersona, který dostal za urážky rozhodčího stop na osm zápasů. Zastoupil jej trenér juniorů Richard Kania. Druhý duel nabídl bitvu zahraničních nadhazovačů - ukrajinský Jacuk byl lepší krčského Venezuelana Peréze.
</TEXT>
</DOC>
<DOC>
<DOCID>MF-20020506405</DOCID>
<DOCNO>MF-20020506405</DOCNO>
<DATE>05/06/02</DATE>
<TITLE>
Radek Koplík vládne rovinovým dostihům
</TITLE>
<TEXT>
Velká Chuchle - Třetí dubnovou neděli se Radek Koplík radoval z titulu žokeje a jedním z jeho dalších cílů bylo vítězství v klasickém dostihu. Hned při první letošní šanci si sen splnil. S tmavou hnědkou Larrimah ovládl Jarní cenu klisen CK Martin tour na 1600 metrů. Z každého Koplíkova současného startu je cítit sebevědomí, což potvrdil už v prvním dostihu odpoledne, kdy byl partnerem podceňované Niridy. Neohroženě se v cílovém oblouku protáhl okolo bariéry, a tím získal tolik potřebné metry. "Myslím, že rozhodlo to, co každý naběhal. Kdybych se s Niridou neudržel u bariéry, těžko bych vyhrál, ale takto jsem získal výhodu, a tu jsem využil," tvrdil vedoucí muž šampionátu, který má v současnosti na svém kontě už jedenáct triumfů. Stejné sebevědomí bylo vidět i v klasickém dostihu. Koplík zvolil pro Larrimmah klidný průběh, ani v cílové rovině nikam nespěchal, ale v rozhodujícím momentě našel místo pro závěrečný speed klisny. "Věřil jsem si dost, Larrimah znám už z loňského roku a vím o jejich kvalitách." Koplíkovi nevadilo, ani že se v sedle klisny objevil poprvé v životě. Řadu sázejících zklamala favorizovaná Ned's Secret osmým místem. Její stálý žokej Jaroslav Kovařík jen prohodil: "V cílové rovině jsem čekal, že přijde její typický konec, ale nestalo se. Je to zklamání."
</TEXT>
</DOC>
<DOC>
<DOCID>MF-20020506406</DOCID>
<DOCNO>MF-20020506406</DOCNO>
<DATE>05/06/02</DATE>
<TITLE>
Avon Skal utekl drahým sokům
</TITLE>
<TEXT>
Velká Chuchle - Hnědák stáje Rokyta advokát Bílovec splnil papírové předpoklady a zvítězil v prvním díle klusácké Trojkoruny, Velké jarní ceně čtyřletých sázkové kanceláře Fortuna na 1675 metrů. Majitel, trenér a jezdec v jedné osobě Lubomír Rokyta doslova zářil štěstím. "Je úspěch, že se zástupce českého chovu do takového dostihu propracoval, a navíc dokázal uspět v konkurenci několikanásobně dražších zahraničních importů. Tenhle náš kůň byl proti nim neuvěřitelně levný." Rokyta si připravuje koně sám v blízkosti Ostravy a vítězství v klasickém dostihu je pro něj největším dostihovým úspěchem. "Jsem amatér, koně připravuji podle citu a jsem rád, že to takto dopadlo." Razantní nástup měl Pretty Alle v sulce s Petrem Boumou, získal náskok, ale už na protější rovince mu došly síly, nastoupil Avon Skal a vedení udržel až do cíle před dvojicí Pepper Frisia a Thebestofwaikiki. Klisna obsadila druhé místo a stala se největším překvapením dostihu. "Pro mě to takové překvapení není," tvrdil jezdec Klaubenschalk. "Rozhodla aklimatizace a také to, že před třemi týdny měla nepovedený dostih. Kdyby se běželo o dva týdny později, věřím, že jsem mohl pomýšlet na vítězství." Thebestofwaikiki reprezentoval pětici ostře sledovaných importů z Levína a musel se spokojit se třetím místem před Grey Teč a Super Skalem. Na dlouho vedoucího Pretty Alleho zbylo šesté místo. Pouze čtveřice koní absolvovala premiéru sprinterského klání na 1140 a z vítězství se radoval poprvé v tuzemsku startující Lucky Fortuna s Mykolou Volfem v kilometrovém tempu 1: 13,4.
</TEXT>
</DOC>
<DOC>
<DOCID>MF-20020506407</DOCID>
<DOCNO>MF-20020506407</DOCNO>
<DATE>05/06/02</DATE>
<TITLE>
Xaverov na jaře vítězí, Kolín zdolal i bez opor
</TITLE>
<TEXT>
Horní Počernice - Xaverov potvrdil v souboji s posledním Kolínem výtečnou jarní formu. V deseti zápasech odvetné části druhé ligy získal plných pětadvacet bodů. Tentokrát se k vítězství 2:0 propracoval i bez chybějících hvězd Frýdka a Myšáka. Kromě nich absentovali i tři další hráči obvyklé základní jedenáctky. "Náhradníci skvěle zvládli svou úlohu. I proto si výhry cením," řekl xaverovský kouč Juraj Šimurka. Domácím chvíli trvalo, než začali snaživého soupeře přehrávat. Pomohla jim vedoucí branka z trestného kopu, k níž přispěl střelci Putíkovi tečí kolínský Dosoudil. Xaverov pak rozjel série rychlých narážeček a pohledných akcí, jenže v cestě několikrát stál připravený brankář Oudran. Hosté zahrozili jedinkrát: Antoš trefil dalekonosnou ranou břevno. Ve 49. minutě bylo prakticky rozhodnuto. Kolínský kapitán Hrubý namísto malé domů vysunul do sóla Krajčíka, který snadno zvýšil vedení Pražanů. "Když si dáme dva polovlastní góly, nemůžeme proti tak kvalitnímu protivníkovi uspět," poznamenal trenér Kolína Stanislav Kocourek. Ten se snažil reagovat posílením ofenzivy, kromě střel Doseděla a Vašíčka to však nic nepřineslo. "Ani kdyby bylo na hřišti pět útočníků, gól bychom nedali," hlesl Kocourek. Domácí tak mohli v poklidu ukázat ještě několik divácky vděčných akcí, jimž chyběla pouze důraznější koncovka. Jako při dorážce Herdy či při ťukesu po ose Šindelář - Krajčík - Ložek. "Místy jsme předvedli velice líbivý fotbal," pochvaloval si herní projev mužstva kouč hornopočernického celku Juraj Šimurka.
Fotbalisté Kolína zpytují svědomí. Xaverov po jejich faulu na Šafra dostal šanci k zahrávání trestného kopu. Branku z něj sice nedal, ale i tak Pražané vyhráli 2:0.
</TEXT>
</DOC>
<DOC>
<DOCID>MF-20020506408</DOCID>
<DOCNO>MF-20020506408</DOCNO>
<DATE>05/06/02</DATE>
<TITLE>
1937: Německá vzducholoď Hindenburg vybuchla při přistání v New Jersey. Zahynulo 36 osob.
</TITLE>
<TEXT>
1626: Peter Minuit, belgický usedlík v holandských službách, koupil ostrov Manhattan od místních Indiánů za cetky v hodnotě asi 24 dolarů.
1840: V Británii byla dána do prodeje první poštovní známka, známá mezi filatelisty pod názvem Penny Black.
1945: Americká vojska vstoupila do Plzně
1950: Byla podepsána zřizovací listina k vybudování zoologické zahrady na Mniší hoře v Brně
1994: Tunel spojující Francii a Británii po průlivem La Manche zahájil zkušební provoz
1995: Plzeňští odhalili na počest osvobození svého města americkou armádou památník Díky, Ameriko
2001: Papež Jan Pavel II. se zapsal do historie tím, že jako první papež vstoupil do mešity při své pouti třemi zeměmi po stopách svatého Pavla
</TEXT>
</DOC>
<DOC>
<DOCID>MF-20020506409</DOCID>
<DOCNO>MF-20020506409</DOCNO>
<DATE>05/06/02</DATE>
<TEXT>
Na smírné bohoslužbě za oběti válek se v sobotu sešli lidé na kopci Předina u Dobrochova na Prostějovsku. Bohoslužba se konala v místech, kde skončily boje druhé světové války a u hrobů padlých vojínů.
</TEXT>
</DOC>
<DOC>
<DOCID>MF-20020506410</DOCID>
<DOCNO>MF-20020506410</DOCNO>
<DATE>05/06/02</DATE>
<TEXT>
Rybářské závody mladých na rybníku v Olomouci-Slavoníně.
</TEXT>
</DOC>
<DOC>
<DOCID>MF-20020506411</DOCID>
<DOCNO>MF-20020506411</DOCNO>
<DATE>05/06/02</DATE>
<TITLE>
Olomouc: Iniciativa proti paláci uspořádá demonstraci
</TITLE>
<HEADING>
Z celého kraje DNES
</HEADING>
<TEXT>
Novou iniciativu Občané proti Paláci Morava založili lidé, kteří nesouhlasí s výstavbou tohoto obchodně-zábavního centra na místě tržnice v Olomouci. " Chceme shromažďovat a zveřejňovat objektivní informace o záměrech souvisejících s výstavbou tohoto multifunkčního komplexu. Iniciativa požaduje zastavení projektové přípravy stavby a všech nevratných kroků," řekl za iniciativu Pavel Šaradín. Před jednáním olomouckého zastupitelstva chce iniciativa uspořádat v centru města demonstraci na podporu svých záměrů. Více informací je na adrese www.idialog.cz/trznice.
Novou iniciativu Občané proti Paláci Morava založili lidé, kteří nesouhlasí s výstavbou tohoto obchodně-zábavního centra na místě tržnice v Olomouci. " Chceme shromažďovat a zveřejňovat objektivní informace o záměrech souvisejících s výstavbou tohoto multifunkčního komplexu. Iniciativa požaduje zastavení projektové přípravy stavby a všech nevratných kroků," řekl za iniciativu Pavel Šaradín. Před jednáním olomouckého zastupitelstva chce iniciativa uspořádat v centru města demonstraci na podporu svých záměrů. Více informací je na adrese www.idialog.cz/trznice.
</TEXT>
</DOC>
<DOC>
<DOCID>MF-20020506412</DOCID>
<DOCNO>MF-20020506412</DOCNO>
<DATE>05/06/02</DATE>
<TITLE>
Olomouc: Lidé i vojáci uctí konec II. světové války
</TITLE>
<HEADING>
Z celého kraje DNES
</HEADING>
<TEXT>
Slavnostní shromáždění u příležitosti 57. výročí ukončení druhé světové války připravil na zítřek olomoucký magistrát, hejtmanství a další organizace. K uctění památky válečných hrdinů se lidé sejdou v 16 hodin na ústředním hřbitově v Olomouci. "Mrzí mě, že v předchozích letech na oslavy chodilo málo lidí. Rád bych, kdyby tomu letos bylo jinak," řekl plukovník Miroslav Janhuba z Vojenského sdružení rehabilitovaných, které se na oslavách podílí. Magistrát nechal vytisknout letáky, které veřejnost na shromáždění upozorní ve vozech městské dopravy, na plakátovacích plochách, v informačním středisku. O akci informoval všechny školy a zprávu umístil i na internetové stránky města. V 17 hodin se shromáždění k uctění památky válečných hrdinů přesune k památníku padlých ve Smetanových sadech a o půl hodiny později bojovníci za svobodu položí kytice u pomníku T. G. Masaryka na Žižkově náměstí.
Slavnostní shromáždění u příležitosti 57. výročí ukončení druhé světové války připravil na zítřek olomoucký magistrát, hejtmanství a další organizace. K uctění památky válečných hrdinů se lidé sejdou v 16 hodin na ústředním hřbitově v Olomouci. "Mrzí mě, že v předchozích letech na oslavy chodilo málo lidí. Rád bych, kdyby tomu letos bylo jinak," řekl plukovník Miroslav Janhuba z Vojenského sdružení rehabilitovaných, které se na oslavách podílí. Magistrát nechal vytisknout letáky, které veřejnost na shromáždění upozorní ve vozech městské dopravy, na plakátovacích plochách, v informačním středisku. O akci informoval všechny školy a zprávu umístil i na internetové stránky města. V 17 hodin se shromáždění k uctění památky válečných hrdinů přesune k památníku padlých ve Smetanových sadech a o půl hodiny později bojovníci za svobodu položí kytice u pomníku T. G. Masaryka na Žižkově náměstí.
</TEXT>
</DOC>
<DOC>
<DOCID>MF-20020506413</DOCID>
<DOCNO>MF-20020506413</DOCNO>
<DATE>05/06/02</DATE>
<TITLE>
Šumperk: Na střední Moravě se sloučí dva týdeníky
</TITLE>
<HEADING>
Z celého kraje DNES
</HEADING>
<TEXT>
S dvěma okresními týdeníky se musí rozloučit lidé na střední a severní Moravě. Vydavatelský dům Vltava-Labe-Press slučuje od května Šumperský a zábřežský region s místním Moravským severem a Opavský a hlučínský region s Naším Opavskem. Vydavatelská společnost chce zabránit tomu, aby si v jednom okrese konkurovaly dva její listy. Na Šumpersku budou vycházet noviny s oběma původními názvy. Slučováním titulů přišlo o práci několik lidí. "V Šumperku museli odejít asi čtyři zaměstnanci," řekl bývalý šéfredaktor Regionu Jan Kastner.
S dvěma okresními týdeníky se musí rozloučit lidé na střední a severní Moravě. Vydavatelský dům Vltava-Labe-Press slučuje od května Šumperský a zábřežský region s místním Moravským severem a Opavský a hlučínský region s Naším Opavskem. Vydavatelská společnost chce zabránit tomu, aby si v jednom okrese konkurovaly dva její listy. Na Šumpersku budou vycházet noviny s oběma původními názvy. Slučováním titulů přišlo o práci několik lidí. "V Šumperku museli odejít asi čtyři zaměstnanci," řekl bývalý šéfredaktor Regionu Jan Kastner.
</TEXT>
</DOC>
<DOC>
<DOCID>MF-20020506414</DOCID>
<DOCNO>MF-20020506414</DOCNO>
<DATE>05/06/02</DATE>
<TITLE>
Hrubá Voda: Lesní dělníci při pálení klestí podpálili les
</TITLE>
<HEADING>
Z celého kraje DNES
</HEADING>
<TEXT>
Dva zaměstnanci lesního podniku, kteří v sobotu dopoledne připravovali v Hrubé Vodě na Olomoucku paseku pro výsadbu mladých stromů, podcenili silný vítr a při pálení klestí zapálili les. Podle policie dosáhla škoda sto tisíc korun. "Muž se ženou rozdělali oheň, aby spálili staré větve, a vítr oheň roznesl po okolí. Situace se jim vymkla z rukou a sami už nestačili požár uhasit," řekla mluvčí olomoucké policie Jitka Dolejšová. Operační důstojník hasičů doplnil, že na místě zasahovalo šest jednotek, kterým se podařilo zabránit dalšímu šíření ohně. Spálená plocha má kolem 350 metrů čtverečních.
Dva zaměstnanci lesního podniku, kteří v sobotu dopoledne připravovali v Hrubé Vodě na Olomoucku paseku pro výsadbu mladých stromů, podcenili silný vítr a při pálení klestí zapálili les. Podle policie dosáhla škoda sto tisíc korun. "Muž se ženou rozdělali oheň, aby spálili staré větve, a vítr oheň roznesl po okolí. Situace se jim vymkla z rukou a sami už nestačili požár uhasit," řekla mluvčí olomoucké policie Jitka Dolejšová. Operační důstojník hasičů doplnil, že na místě zasahovalo šest jednotek, kterým se podařilo zabránit dalšímu šíření ohně. Spálená plocha má kolem 350 metrů čtverečních.
</TEXT>
</DOC>
<DOC>
<DOCID>MF-20020506415</DOCID>
<DOCNO>MF-20020506415</DOCNO>
<DATE>05/06/02</DATE>
<TITLE>
Výbuch plynu zranil svářeče
</TITLE>
<TEXT>
Čekyně, Penčice - Výbuch plynu v sobotu ochromil dvě vesnice na Přerovsku. Distribuční firma musela kvůli události zastavit přívod energie do všech domácností. Při výbuchu a následném požáru byl zraněn jeden člověk, deset lidí hasiči evakuovali. Operační důstojník olomouckého krajského dispečinku řekl, že exploze nastala poté, co muž z Čekyně při svařování v rodinném domě narušil plynové potrubí. "Následoval požár, který muži způsobil popáleniny nohou a poničil dům. Plynaři nemohli najít v okolí uzávěr, proto zastavili centrální přívod plynu pro dvě vesnice," řekl hasič. Kvůli nebezpečí úniku plynu a dalšího výbuchu záchranáři evakuovali deset lidí z okolí. Podle odhadů je škoda na poničeném domě sto tisíc korun. Zástupce Severomoravské plynárenské v Olomouci řekl, že firma udělá vše pro to, aby všechny domácnosti v Čekyni a Penčicích měly plyn ještě večer. "Musíme obejít každý dům a zkontrolovat všechny hlavní uzávěry. Po naplnění potrubí nás tato operace čeká ještě jednou," uvedl vedoucí.
</TEXT>
</DOC>
<DOC>
<DOCID>MF-20020506416</DOCID>
<DOCNO>MF-20020506416</DOCNO>
<DATE>05/06/02</DATE>
<TITLE>
Libavá hlasovala pro život s vojáky
</TITLE>
<HEADING>
Armáda zřejmě postaví moderní základnu
</HEADING>
<TEXT>
Vojáci v Libavé zůstanou. Přeje si to většina zdejších obyvatel a pro ministerstvo obrany je to signál, že v jeho blízkosti může v budoucnu vyrůst moderní vojenská základna.
Město Libavá - Výsledky ankety, kterou v pátek a sobotu uspořádalo ministerstvo obrany v Libavé, přesvědčivě ukázaly, že velká část obyvatel vojenského prostoru nechce, aby odtud armáda odešla. Hlas pro zachování vojenského újezdu dalo 498 obyvatel starších osmnácti let a pouze 38 souhlasilo s jeho zrušením. "Byl jsem optimistický, ale to, že téměř 93 procent účastníků se vysloví pro zachování vojenského újezdu, přece jen předčilo mé očekávání," uvedl jeho přednosta Vladimír Kubisa. K dalšímu osudu Libavé se vyjádřilo celkem 62 procent voličů. "Získali jsme přesvědčivý důkaz, že zdejší lidé si myslí něco jiného, než tvrdili někteří politici," komentoval výsledky ankety mluvčí ministerstva obrany Milan Řepka. Co to pro Libavou bude konkrétně znamenat, zatím nesdělil. "Budeme s těmito výsledky pracovat při chystané reformě armády," dodal. Již v lednu ministr obrany Jaroslav Tvrdík (ČSSD) ovšem v Olomouci uvedl, že armáda hodlá v nedalekých Přáslavicích vybudovat moderní vojenskou základnu. "Její přípravu jsem však zastavil do doby, než skončí neustálé zpochybňování existence vojenského prostoru Libavá," řekl tenkrát ministr. Představitele kraje jeho vyjádření vyděsilo. "Nemůžeme přijít o investici za zhruba tři a půl miliardy korun," řekl na to olomoucký hejtman Jan Březina (KDU-ČSL). Hejtmanství poté ministra ujistilo, že armádu v Libavé chce a někteří jeho zástupci i starostové obcí v okolí Libavé vyjádřili podporu i podpisem pod peticí.
Výsledky ankety nepřekvapily ani olomouckého přednostu Romana Váňu (ČSSD). "Čekal jsem to. Myslím, že lidé hlasovali tak přesvědčivě i proto, že v posledních měsících získali naději, že se mnohé věci obrátí k lepšímu," řekl. "Samozřejmě že anketa nemá tak zavazující charakter jako referendum. Pro každého, kdo bude o Libavé dál rozhodovat, je však důležité vědět, zda je činnost armády pro nebo proti vůli jejích obyvatel," míní. Anketu na Libavé připravil legislativní a právní odbor ministerstva obrany na přání ministra Tvrdíka, který chtěl ukončit zpochybňování výsledků loňského sociologického průzkumu. Lidé se v něm velmi kriticky vyjadřovali k podmínkám života v Libavé, zrušení prostoru si však přála jen malá část. Někteří politici však mínili, že se lidé, závislí na armádě, báli říct svobodně svůj názor. Anketa se místo referenda uskutečnila proto, že pro něj ministerstvo nemá žádný právní podklad. Senátorka Jitka Seitlová (ODA) také několikrát naznačila, že obyvatelům Libavé se upírají některá práva, která jim zaručuje Listina základních práv a svobod. Zdejší obyvatelé například nevolí svou samosprávu, ale jejich obce spravuje újezdní úřad, jehož vedení dosazuje ministerstvo obrany. "I tento problém již máme vyřešený," uvedl vedoucí legislativního a právního odboru ministerstva obrany Rostislav Duchoň. Nechali jsme si kvůli tomu udělat nezávisle na sobě dva expertní posudky od Univerzity Karlovy i Masarykovy univerzity v Brně. Obě akademická pracoviště nám potvrdila, že armáda se ničeho nedopouští a zákonná ustanovená týkající se režimu ve vojenských újezdech nejsou v rozporu s Listinou základních práv a svobod," uvedl Duchoň. Pracovníci ministerstva ovšem přiznávají, že v Libavé není všechno v pořádku. Duchoň připustil, že armáda zanedbávala budování infrastruktury a zdejší lidé by potřebovali více pracovních příležitostí. "Výsledek ankety je pro nás zavazující a budeme se snažit, abychom obyvatele nezklamali. Na některé akce již máme peníze a věřím, že v určitých zlepšeních budeme moci pokračovat i v dalších letech," řekl přednosta újezdu Vladimír Kubisa.
</TEXT>
</DOC>
<DOC>
<DOCID>MF-20020506417</DOCID>
<DOCNO>MF-20020506417</DOCNO>
<DATE>05/06/02</DATE>
<TITLE>
Hodiny sedět s prutem a chytat ryby baví i děti
</TITLE>
<GEOGRAPHY>Olomouc</GEOGRAPHY>
<TEXT>
Kolem pískovny ve Slavoníně sedělo dopoledne na čtyřicet rybářů a soutěžilo, kdo bude nejlepší. K poledni už bylo docela horko, oni si však chladili ve vodě místo piva minerálku. U rybářských prutů totiž neseděli chlapi, ale kluci a holky z Olomouce a okolí. A protože sobotní závody začaly již v sedm hodin ráno, některým závodníkům již docházela trpělivost. Policajta na udici už tak bedlivě nesledovali, občas hrábli do kamínků na břehu nebo nabrali vodu do dlaní a nalili do důlků. "Je moc teplo, ryby neberou jako ráno, a tak to děcka už tolik nebaví," vysvětluje vedoucí závodu Dušan Alexa. S rybářským "potěrem" chodí k vodě už delší čas a dávno vypozoroval, že omladina s nahozeným splávkem nevydrží tak dlouho jako dospělí. Tvrdí však, že když mají záběr za záběrem, dokážou se i děcka do rybaření ponořit i na několik hodin. Děti při závodech vytáhly z vody plevelné rybky, kapry i karasy. "V pískovně jsou ovšem i sumci, štiky, líni," říká Pavel Zatloukal, který má na starosti děti z místní organizace rybářů. Děti mohou chytat kdekoliv, v pískovně ve Slavoníně jim však nekonkurují zkušení rybáři. Letos poprvé je tato voda jen jejich. "Rozumní rybáři to pochopili a schválili, někteří však brblali, že je to jediný blízký revír ve městě. My jsme však nechtěli, aby dospělí pískovnu hned vyrabovali. I děti tady učíme, že ne všechno, co uloví, musí odnést domů," říká Zatloukal.
Zatímco děti napichují na háčky rohlíky, kukuřici a další návnady, znovu a znovu nahazují, organizátoři měří a zapisují jejich úlovky. Pro nejlepší lovce mají nachystané navijáky, rybářské pruty, batohy a další ceny. Přispěl na ně svaz, sponzoři a částečně si na ně vydělaly i děti při úklidu revírů. "Kdybych dostal do rukou člověka, který vymyslel plastové láhve a igelitové sáčky, tak bych ho asi zardousil," zlobí se Pavel Zatloukal na vynálezce, ale ještě více na lidi, kteří je odhazují kolem sebe. "Okolí pískovny jsme letos uklízeli již čtyřikrát a vždy jsme tady nasbírali čtyři velké pytle odpadků," posteskl si. V sobotu rybáři také uklízeli, důležitější byl však lov. Nejmladší závodnice, osmiletá Verunka Mrňková, měla štěstí a mohla se pochlubit dokonce dvěma karasy. Její o dva roky starší bratr Lukáš vytáhl jednoho kapra. Jejich rodiče seděli opodál a nad tím, kde se to v těch jejich dětech vzalo, už nepřemýšleli. "K ničemu jsem je nevedl. Sedávaly se mnou u vody a furt mi vytahovaly pruty z vody. Tak jsem jim raději vyřídil povolenky, ať chytají samy," vysvětlil otec, jak se někdy z dětí stávají rybáři.
</TEXT>
</DOC>
<DOC>
<DOCID>MF-20020506418</DOCID>
<DOCNO>MF-20020506418</DOCNO>
<DATE>05/06/02</DATE>
<TITLE>
Potřebujeme peníze, žádají kraj obce i ministerstvo
</TITLE>
<GEOGRAPHY>Olomouc</GEOGRAPHY>
<TEXT>
Zlatá slepice, která pomůže snést zlaté vejce, když nikdo jiný není? I tak vidí někteří žadatelé více než rok fungující krajskou samosprávu. Jenže hejtmanství krčí rameny, že peníze nazbyt nemá a také pomíjí úšklebky okresních měst, která nyní mají na rozdávání daleko více než krajský úřad. Peníze od kraje požaduje dokonce i ministerstvo zdravotnictví na dostavbu prostějovské nemocnice. Hejtmanství ovšem plánuje, že peníze bude rozdělovat jako v zemích Evropské unie. "Lidé vznik kraje chápali tak, že vznikne, bude blíž k lidem a spoléhali na to, že bude podporovat vše jako okresní úřady. Ale naše příjmy nejsou takové," řekl vedoucí ekonomického odboru krajského úřadu Jiří Juřena. "Loňský rok byl jednodušší, ale smutný. Nebyl případ, kdy bychom mohli vůbec vyhovět. Letos možnosti jsou, ale musíme je posuzovat případ od případu," říká zástupce hejtmana Ivan Kosatík (ODS). Ale ani tento rok si kraj nemůže vyskakovat. Rozhodl se, že 50 milionů korun investuje do silnic, 40 milionů do škol a po dvaceti milionech do lidských zdrojů a ekonomického rozvoje. I když by se pod těmito kapitolami mohlo skrýt ledacos, vedení kraje v tom chce mít jasno. "Chceme, aby vše podléhalo pravidlům. Možná to bude znít zvláštně, ale bude lepší, když si obce nebo jiní žadatelé zvyknou na to, že se peníze přidělí podle přesných pravidel. Až vstoupíme do EU, bude peněz více, ale také na základě pravidel," říká Juřena. Přestože to "nebylo v plánu", dal kraj nejnověji milion korun na dokončení fontány před svým sídlem, kterou naplánoval a staví olomoucký magistrát. Dalšími miliony pomohl obcím na Šumpersku se ztrátou místní železnice. Přispěl také na skokanský areál olympijskému vítězi Aleši Valentovi. Naopak s prázdnou odešla z krajské rady obec Jedlí, která žádala o pomoc dostavět dům s pečovatelskou službou. Ten se začal stavět rok před listopadem 1989.
Dům s pečovatelskou službou v Jedlí však nedokončilo ani komunistické vedení, ani nynější vedení obce, i když na něj dostalo dotaci od ministerstva 20 milionů korun a ještě si samo vzalo úvěr. "Na dokončení chybí 8 milionů korun, ale pokud bychom dům dostavěli, museli bychom se dál starat o provoz, a to jsou vysoké náklady, na které nemáme. Navíc je nesystémové přebírat taková zařízení od obcí," uvedl vedoucí odboru sociálních věcí a zdravotnictví Cyril Žádník. Zajímavou žádostí se předvedl také stát, který chce, aby kraj dostavěl jím nedokončenou prostějovskou nemocnici. Patnáct let rozestavěný areál se letos sice asi státu podaří dokončit, ale stále tu bude chybět kuchyně, na niž nemocnici chybí 90 milionů korun. Za co ji nemocnice postaví, tím se už ministerstvo zdravotnictví nehodlá zabývat. "To si podle našeho názoru musí prostějovská nemocnice vyjednat v rámci kraje," prohlásil náměstek ministra zdravotnictví Antonín Hlaváček. Olomoucký kraj se sice od příštího roku bude starat o všechny dosud městské a okresní nemocnice v regionu. Zástupce hejtmana Vladimír Válek (US) si nedokáže představit, z čeho by kraj tak velkou investici zaplatil. " S tím, co nám zatím stát dává na kraje, je to vyloučené," řekl Válek a dodal: "To, jak se chová ministerstvo zdravotnictví, je katastrofální. Jeho úředníci problémy neřeší, ale hrnou před sebou. Čekají jen na volby a veškeré problémy, které se táhnou dlouho, chtějí hodit na kraje." Že je žádostí o peníze na kraji hodně, potvrzují politici i úředníci. Problémem je zřejmě také skutečnost, že okresní úřady, které letos zaniknou, už nemohou poskytovat žádné peníze. "Myslím, že díra v objemu peněz vzniká. Podle mě by například ministerstvo pro místní rozvoj nemuselo přerozdělovat peníze na regionální programy a naopak by je mělo nechat rozdělit přímo krajům," uvedl vicehejtman Ivan Kosatík.
</TEXT>
</DOC>
<DOC>
<DOCID>MF-20020506419</DOCID>
<DOCNO>MF-20020506419</DOCNO>
<DATE>05/06/02</DATE>
<TITLE>
Unionisté už mají kandidátku pro obecní volby
</TITLE>
<GEOGRAPHY>Prostějov</GEOGRAPHY>
<TEXT>
Zatímco mnohé politické strany ještě nezveřejnily kandidátky pro poslanecké volby v červnu, prostějovská Unie svobody již ohlásila své kandidáty pro listopadové komunální volby. Lídrem kandidátky US-DEU je místopředsedkyně okresního výboru unionistů Martina Hošťálková. V první patnáctce jsou tři členové DEU a stejný počet bezpartijních. Přestože po volbách hodlá US jednat v koalici také s KDU-ČSL, její kandidáti na listině chybí. "KDU-ČSL má již tradičně zaplněnou kandidátku a lidi, kteří jsou zvyklí na ní figurovat už léta. Proto jí připadá logické pokračovat takto i nadále," řekl okresní šéf US Zdeněk Dokládal. "Po volbách však budeme jednat jako blok. KDU-ČSL by nevytvořila koalici na radnici bez nás a my zase bez ní," dodal. Sám Dokládal na kandidátce chybí. "Předseda strany by neměl usilovat o stěžejní funkce, ale zajišťovat servis ostatním. Pokud někdo na klíčovém místě odstoupí, jsem ochoten ho nahradit," řekl Dokládal. US-DEU odhaduje, že volební kampaň v Prostějově ji přijde asi na 300 tisíc korun. Každý z prvních deseti kandidátů včetně okresního předsedy přispěl deseti tisíci korunami. Další prostředky strana získá od republikového výboru a počítá i se sponzorskými dary. "Pokud dárce nebude se zveřejněním souhlasit, dar nepřijmeme," upozornila Martina Hošťálková. Co bude prioritou Unie svobody v příštím volebním období ve městě? "Chceme odstranit současný klientelismus, kdy o dění ve městě rozhodují jen ČSSD a ODS. Na konkrétní témata je však ještě brzy, protože ostrá volební kampaň začne až v září," řekl senátor Robert Kolář.
Prostějov - Zatímco mnohé politické strany ještě nezveřejnily kandidátky pro poslanecké volby v červnu, prostějovská Unie svobody již ohlásila své kandidáty pro listopadové komunální volby. Lídrem kandidátky US-DEU je místopředsedkyně okresního výboru unionistů Martina Hošťálková. V první patnáctce jsou tři členové DEU a stejný počet bezpartijních. Přestože po volbách hodlá US jednat v koalici také s KDU-ČSL, její kandidáti na listině chybí. "KDU-ČSL má již tradičně zaplněnou kandidátku a lidi, kteří jsou zvyklí na ní figurovat už léta. Proto jí připadá logické pokračovat takto i nadále," řekl okresní šéf US Zdeněk Dokládal. "Po volbách však budeme jednat jako blok. KDU-ČSL by nevytvořila koalici na radnici bez nás a my zase bez ní," dodal. Sám Dokládal na kandidátce chybí. "Předseda strany by neměl usilovat o stěžejní funkce, ale zajišťovat servis ostatním. Pokud někdo na klíčovém místě odstoupí, jsem ochoten ho nahradit," řekl Dokládal. US-DEU odhaduje, že volební kampaň v Prostějově ji přijde asi na 300 tisíc korun. Každý z prvních deseti kandidátů včetně okresního předsedy přispěl deseti tisíci korunami. Další prostředky strana získá od republikového výboru a počítá i se sponzorskými dary. "Pokud dárce nebude se zveřejněním souhlasit, dar nepřijmeme," upozornila Martina Hošťálková. Co bude prioritou Unie svobody v příštím volebním období ve městě? "Chceme odstranit současný klientelismus, kdy o dění ve městě rozhodují jen ČSSD a ODS. Na konkrétní témata je však ještě brzy, protože ostrá volební kampaň začne až v září," řekl senátor Robert Kolář.
</TEXT>
</DOC>
<DOC>
<DOCID>MF-20020506420</DOCID>
<DOCNO>MF-20020506420</DOCNO>
<DATE>05/06/02</DATE>
<TEXT>
Kapely známých i méně známých jmen se představily o víkendu Přerovanům, kteří se přišli podívat na sobotní akci s názvem Mayaless 2002. Na louce u hotelu Strojař se nejdříve dopoledne konala "bubnovačka" a od 13 hodin tu probíhal "Dýchánek" s kapelami Stará dobrá ruční práce, Desperate Desire, Nesseldorf a řadou dalších.
</TEXT>
</DOC>
<DOC>
<DOCID>MF-20020506421</DOCID>
<DOCNO>MF-20020506421</DOCNO>
<DATE>05/06/02</DATE>
<TITLE>
Lidé vzpomněli tragédii v Javoříčku
</TITLE>
<GEOGRAPHY>Javoříčko</GEOGRAPHY>
<TEXT>
Tragédie, při které na samém konci války zemřelo v Javoříčku zbytečně osmatřicet mužů a celá vesnice lehla popelem, nevymizela lidem z paměti ani po více než půlstoletí. Pietní akt se včera uskutečnil i za deště, jen lidí, kterých se tato událost bytostně dotkla na celý život, ubývá. "Údolím se valil kouř a slyšeli jsme střelbu. Otec ráno vyjel přes Javoříčko pro cukr do Litovle a maminka se o něho celý den strachovala," vzpomíná na události pátého května 1945 třiasedmdesátiletý Josef Navrátil z nedalekého Blážova. I na to, jak pak otec až do konce života pokaždé v Javoříčku připomínal, že stačilo málo a zůstal tady také. Potkával vojáky se samopaly, ale ještě ho nechali projít. "Děda takové štěstí neměl. A to přijel do Javoříčka za dcerou pouhé dva dny předtím, než se to stalo," říká další příbuzný. Sám jezdí do Javoříčka na pietní vzpomínku jen občas, jeho matka a teta se sem však vypravují každým rokem. "Škoda vzpomínat," říká starší paní. Otci bylo tenkrát šestapadesát a jí dvaadvacet. S některými lidmi se u pomníku setkává už mnoho let a také pozoruje, jak příbuzných obětí postupně ubývá. "V autobuse nás letos jelo jen šest," posteskla si. "Je nás málo," říkají i další lidé, když vycházejí v průvodu k pomníku. Mladá dívka z Luké však míní, že to spíš bude tím počasím. "Vloni bylo krásně a bylo tady plno," tvrdí. Chodí do osmé třídy a od těchto tragických událostí ji přece jen dělí dlouhý čas. "Ve škole nám je však často připomínají. Já myslím, že ani my nezapomeneme," říká.
Javoříčko - Tragédie, při které na samém konci války zemřelo v Javoříčku zbytečně osmatřicet mužů a celá vesnice lehla popelem, nevymizela lidem z paměti ani po více než půlstoletí. Pietní akt se včera uskutečnil i za deště, jen lidí, kterých se tato událost bytostně dotkla na celý život, ubývá. "Údolím se valil kouř a slyšeli jsme střelbu. Otec ráno vyjel přes Javoříčko pro cukr do Litovle a maminka se o něho celý den strachovala," vzpomíná na události pátého května 1945 třiasedmdesátiletý Josef Navrátil z nedalekého Blážova. I na to, jak pak otec až do konce života pokaždé v Javoříčku připomínal, že stačilo málo a zůstal tady také. Potkával vojáky se samopaly, ale ještě ho nechali projít. "Děda takové štěstí neměl. A to přijel do Javoříčka za dcerou pouhé dva dny předtím, než se to stalo," říká další příbuzný. Sám jezdí do Javoříčka na pietní vzpomínku jen občas, jeho matka a teta se sem však vypravují každým rokem. "Škoda vzpomínat," říká starší paní. Otci bylo tenkrát šestapadesát a jí dvaadvacet. S některými lidmi se u pomníku setkává už mnoho let a také pozoruje, jak příbuzných obětí postupně ubývá. "V autobuse nás letos jelo jen šest," posteskla si. "Je nás málo," říkají i další lidé, když vycházejí v průvodu k pomníku. Mladá dívka z Luké však míní, že to spíš bude tím počasím. "Vloni bylo krásně a bylo tady plno," tvrdí. Chodí do osmé třídy a od těchto tragických událostí ji přece jen dělí dlouhý čas. "Ve škole nám je však často připomínají. Já myslím, že ani my nezapomeneme," říká.
</TEXT>
</DOC>
<DOC>
<DOCID>MF-20020506422</DOCID>
<DOCNO>MF-20020506422</DOCNO>
<DATE>05/06/02</DATE>
<TITLE>
Báječná léta na Hané
</TITLE>
<HEADING>
Na okraj týdne
</HEADING>
<TEXT>
Obvykle poklidný život na Hané se dává do nebývalého pohybu. Okresní soud v Olomouci vyměřil bývalému viceprimátorovi Olomouce Richardu Pavlovi dvacet měsíců podmíněně za to, že zpronevěřil peníze určené na pomoc lidem postiženým povodní v roce 1997. Vlekoucí se kauza však nekončí, neboť žalobkyně i obhájce se odvolali. Do poloviny devadesátých let míří i další kauza hokejového bossa Pavla Čecha, který sice přivedl "kohouty" k prvnímu titulu mistrů země, krajský státní zástupce jej ovšem nyní obžaloval z přípravy podvodů ve výši desítek milionů korun, či zneužití informací v obchodním styku, za což mu hrozí až dvanáct let vězení. Povodně i hokejová sláva významně zasáhly život i zábavu lidí na Hané a jsou do jisté míry již symbolem devadesátých let v regionu.
Letošní supervolební rok je, zdá se, přísnější na politiky. Stále více je a bude na jídelní stůl voličům servírován problém střetu zájmů. I když se o něm hovoří neustále, minulý týden poodhalil dvě nové kauzy. Vedoucí kontrolního výboru prostějovského zastupitelstva Václav Šmíd (KSČM) dostal jako podnikatel městskou zakázku na demolici domů. Poté se coby šéf výboru ohradil proti televiznímu pořadu, který kritizoval postup radnice. Alibi se ihned od jeho kolegů našlo: konkurz byl v souladu se zákonem.
Větší problém má šéf představenstva městské společnosti Správa nemovitostí Olomouc (SNO) Antonín Krček (ČSSD). Podniká ve stejném oboru, čímž porušil stanovy společnosti i obchodní zákoník. I když tvrdí, že jeho firmy (BSP-Real, Timpo) nevyvíjejí činnost, prostě existují, nezbavil se jich, a střet je to jak vyšitý. Zastupitel se však brání metodou když já, tak i další. Tvrdí, že i další politici, kteří zastupují radnici v městských firmách, jsou v daleko větším střetu. Bylo by dobré, kdyby to Krček bez ohledu na svůj džob jako politik, kterému má být přednější veřejné blaho, zveřejnil. Neudělal to, takže není a košile mu je bližší. Jak se zachovají radní a konkurenční strany? Pokud prohřešek pominou, pomíjejí sami sebe. Pokud nejsou namočeni sami, pomíjejí i své voliče. Problém SNO je však nyní poněkud hlubší. Bývalý šéf Správy domovního fondu Roman Zelenka totiž zpochybnil výběr nového ředitele, který má na starosti právě Krček. Ten přitom nedávno oznámil, že je vyvíjen tlak na pozdržení výběru ze strany podniku, kde má dojít ke změnám. Nepřehledné radniční hrátky s bytovým fondem města mají prosté rozuzlení - co největší privatizaci.
Daleko větší problém než střetíky současných a dočasných politiků a úředníků je fakt, že v minulosti bohatá Haná je nyní nejchudším krajem s nejnižšími platy a slabou ekonomikou. Problém mimo jiné řeší zástupci hejtmanství, zaměstnavatelů a odborů. Jednoduchý recept není, i když nápady ano. Odliv odborníků do sousedství i ciziny je třeba překlenout vznikem technického vysokého učení (a omezením humanitního), který by v kraji udržel mozky pro samostatné středně velké firmy nebo management těch velkých. A jak radil v sobotním rozhovoru šéf regionálních odborářů Jiří Šafář, obce a města by neměly podléhat nátlaku kdejakého investora či supermarketu, který jen zneužívá levnou pracovní sílu. Život na Hané však brzy dostane i jiné kontury. Otevře se olomoucké přednádraží s fontánou a nové kašny ozdobí centrální náměstí v Přerově a Olomouci. Hejtmanství začalo vydávat vlastní měsíčník s nepostradatelnými informacemi do všech domácností. Báječný život na Hané.
</TEXT>
</DOC>
<DOC>
<DOCID>MF-20020506423</DOCID>
<DOCNO>MF-20020506423</DOCNO>
<DATE>05/06/02</DATE>
<TEXT>
Lidé včera vzpomínali na vypálení obce Javoříčko na konci druhé světové války u památníku, kterému vévodí komunistický symbol s pěticípou hvězdou.
</TEXT>
</DOC>
<DOC>
<DOCID>MF-20020506424</DOCID>
<DOCNO>MF-20020506424</DOCNO>
<DATE>05/06/02</DATE>
<TITLE>
Psycholog: Se sexem je to jako s tancem
</TITLE>
<TEXT>
Stanislav Kratochvíl, který vydal knihu Sexuální radosti a starosti, tvrdí, že i dobrému sexu se dá naučit
Poučit se, jak zlepšit svůj sexuální život, je cílem nové knihy s názvem Sexuální starosti a radosti. Jejím autorem je profesor Univerzity Palackého a psycholog Stanislav Kratochvíl.
Olomouc - Duševnímu porozumění pro partnera a hezkému milování se dá podle odborníků, kteří léčí neurózy, naučit.
- Nejde se nezeptat: Nemáte pocit, že v současné době už je "přesexováno"?
Jistě, sex se na nás valí odevšad. Jenže já jsem moc rád, že skončila doba, kdy nám celníci na hranicích zabavovali pracně získané odborné sexuologické publikace. Pak to vypadalo tak, že nám naše arteterapeutka musela kreslit schémata sexuálních poloh, abychom vůbec mohli pracovat s pacienty. Informovanost a inspirace je vždycky dobrá.
- Přeci jen - není těch inspirací naopak až moc? Proč jste se pustil do další knihy o sexu?
Dávali jsme našim pacientům, tedy většinou manželským dvojicím, které se přišly léčit, listy papíru s domácími úkoly. Návody, co mají večer dělat. Jenže potřebovali jsme také něco pro ty, kteří se bojí přijít, nebo pro lidi, jejichž partner nechce přijít. Tak jsme vymysleli knihu. Lidé, kteří mají potíže v sexu, si ji mohou vzít a začít na zkušenostech jiných lidí podtrhovat, s čím souhlasí. Svůj způsob prožívání, to co jim v sexu chybí, co jim vadí. Pak knihu mohou podstrčit partnerovi, aby pochopil a porozuměl. Lidé totiž často, přestože spolu sexuálně žijí, nedokážou říct tomu druhému, co potřebují a o čem sní. Partner by měl vzít jinou barvu tužky a podtrhnout zase to své.
- Kdy nejčastěji přichází lidé za odborníky s problémy v sexu?
Muži chodí jednak mladí, na vrcholku sil, protože se moc snaží milovat se s partnerkou, ale zároveň se obávají neúspěchu, a ono to pak nejde. Potom přichází muži ve středním věku od 45 do 55 let, kteří mají zčistajasna stejný problém, jenže z jiných příčin. Sexuální podněty na ně už nepůsobí tak silně jako dřív. Tady je už nutná spolupráce s ženou a její pochopení. U žen problémy nejsou tolik vázány na věk. Ženy přichází ve chvíli, kdy jsou nespokojené se sexuálním životem, ale nedokážou partnerovi říct o změnu.
- Radost ze sexu u žen byla dlouho tabu. Teď jsou ženy mnohem emancipovanější. Platí to i v sexu?
Rozhodně. Poučka našich praprababiček - zavři oči a mysli na Anglii, už dávno neplatí. Navíc i muži s tím, jak jsou ješitní, chtějí vidět, že jsou v posteli dobří a že ženu uspokojili. Ledy se hnuly a přijít do ordinace psychologa či sexuologa s problémy v sexu, je pro ženy normální. Navíc, je-li žena dlouhodobě nespokojená s milováním, vede to u řady z nich k nespavosti, podrážděnosti, bolestem hlavy, nervozitě. Když se stejná situace opakuje často, třeba rok, mohou se objevit i neurotické příznaky, úzkostné stavy, žaludeční potíže a někdy i gynekologické problémy. A s tím se pak už musí něco dělat. Sám pracuji v léčebně právě s takovými lidmi, kde potíže v partnerském životě a v sexu vedly až k neurotickým potížím. Dvojice se pak musí naučit, jak dosáhnout toho, aby žena také dospěla k vrcholu.
</TEXT>
<HEADING>
- Je to těžké, sehrát se?
</HEADING>
<TEXT>
Když ta dvojice skutečně chce, tak ne. Nejčastější námitky lidí jsou, že sex má být spontánní a že dělat jej jako pravidelný úkol podle rad odborníků - dělejte nejdřív toto a pak toto - je porušením té krásné hry. Na to odpovídám jednoduše: u koho to jde spontánně, ten nácvik nepotřebuje. Je to totiž jako v tanci: nejdřív se člověk musí naučit základní kroky, proto se pořád dívá pod nohy a počítá si. Pak se musí začít sehrávat s partnerem. Není totiž nic platné, když to tango sním sice skvěle a partner taky, ale dohromady si šlapeme na nohy. Teprve když se sehrají, mohou se začít dívat sobě do očí a přestat myslet na kroky.
- Jak dlouho trvá, než to partnerům v posteli zase začne klapat?
Potíž je v tom, že problémy v sexu často souvisí s něčím jiným. Nejčastěji s problémy v práci nebo v rodině, třeba když dítě fetuje. Pak záleží na tom, jak rychle člověk spolu s psychologem dokáže najít dobrou taktiku, jak se se starostmi vypořádat. Ideální bylo, když jsme měli možnost v léčebně přijmout manželskou dvojici a umístit je do takzvaných švédských domečků. Od nás přes den dostali úkoly a večer je plnili. Tento model pocházel z Ameriky a měl velký úspěch i u nás. Svou roli určitě sehrálo i to, že manželé se ocitli daleko od svého běžného prostředí a od starostí. Teď už tu možnost bohužel nemáme, protože domky byly kvůli nevyhovujícímu technickému stavu zbourány.
</TEXT>
<HEADING>
- Máte i neúspěšné případy?
</HEADING>
<TEXT>
Ano, vyskytují se. Některá žena například svého muže nemá ráda. Buď už od začátku vztahu, protože si ho musela vzít třeba kvůli těhotenství, nebo se jí postupně zprotivil tím, že pije, je doma hrubý a podobně. Natrénovat s takovým párem sice můžeme cokoliv, ale lásku nikomu nenaroubujeme.
- Co je tedy nejlepším lékem na potíže v sexu? Jak to udělat, aby milování s partnerem pořád stálo za to?
Skončit s nepříjemnou kritikou. Říkat si hezké věci, chválit toho druhého, p odporovat jej v těch pozitivních věcech a nebát se otevřeně spolu mluvit. Říkat: líbilo se mi, jak jsme si v neděli vyrazili na výlet a ty sis se mnou povídal. A naopak raději spolknout věty typu: zase jsi neudělal, co jsem chtěla, nebo: to je hrozný, jak ty pořád v posteli ležíš jako prkno... To z nikoho vášnivého milence ani skvělou milenku neudělá.
- Jenže každý člověk očekává od toho druhého něco jiného.
Přesně tak, a to je druhá nejdůležitější věc: zjistit, co tomu druhému dělá dobře, a zkusit se přizpůsobit. Velmi často to jde, i když oba partneři mají rádi něco jiného. Pamatuji si na jeden případ, kdy muž měl zvláštní scénář milování, které mu nejvíc vyhovovalo. Chtěl, aby žena byla přivázaná v lese, on by se k ní připlížil a zmocnil se jí. Žena chtěla naopak pohodlnou domácí postel. Ale měli se rádi, a tak si vyšli vstříc. Žena v období, kdy nelétali komáři a bylo teplo, tak mu v lese vyhověla a on pak celý rok se vzpomínkou na to, jak to bylo hezké, dokázal dělat radost jí. Obecně ale muži vyžadují něco jiného než ženy a připustit si to je hodně důležité.
Kdysi jsme s manželkou a s kolegy vymysleli takovou definici. Ženy čekají od muže POPO - tedy posedět a popovídat, cítit duševní porozumění. Kdežto muži jsou zvyklí dát ženě na její povídání rychle nějakou radu a tím rozhovor ukončit. Když ona si posteskne, že se jí nedaří v práci, nebo že sousedka byla protivná, muž řekne: ále, z toho si nic nedělej, to bude dobrý. Jenže to ona nechce. Ona čeká, že ji partner vyslechne a že sám bude povídat o tom, co zažil. Když taková pohoda vznikne, sex se odvíjí úplně jinak, je pro ženu mnohem pohodovější.
Ti naopak očekávají od žen UUU - čili uvařeno, uklizeno a uznání. Chtějí, aby měli klid od domácích starostí, nechtějí, aby na něj žena vychrlila: támhle kape kohoutek, támhle je potřeba přibít poličku a ty jdeš zase pozdě. A pak samozřejmě jejich ješitnost potřebuje pochvalu, uznání, že je dobrý. Zkusit pochopit potřeby toho druhého, na to není nikdy pozdě. Nejhorší je, když si člověk řekne, že my dva jsme už na nějaké novinky v posteli nebo na partnerskou terapii u psychologa staří a je jim přitom pětačtyřicet. S pomocí odborníků se milování může vždycky stát lepší, zajímavější, silnější.
</TEXT>
</DOC>
<DOC>
<DOCID>MF-20020506425</DOCID>
<DOCNO>MF-20020506425</DOCNO>
<DATE>05/06/02</DATE>
<TEXT>
pracuje jako profesor klinické psychologie na Univerzitě Palackého v Olomouci a současně je vedoucím psychologem v kroměřížské psychiatrické léčebně, kde léčí neurózy pacientů. Sám vlastní ambulanci nemá. Je autorem řady odborných i populárních knih o neurózách a sexualitě. Je čestným členem Sexuologické společnosti a Asociace manželských a rodinných poradců.
</TEXT>
</DOC>
<DOC>
<DOCID>MF-20020506426</DOCID>
<DOCNO>MF-20020506426</DOCNO>
<DATE>05/06/02</DATE>
<TITLE>
V U-klubu zahraje Mňága &amp; Žďorp
</TITLE>
<TEXT>
Olomoucký U-klub se konečně dočká valašskomeziříčské Mňágy &amp; Žďorp, jejíž původně plánovaný koncert v polovině března musel být zrušen, neboť bubeník kapely si zlomil klíční kost.
Olomouc - Na druhý pokus se dočkají olomoučtí příznivci valašskomeziříčské kapely Mňága &amp; Žďorp, která dnes od 20 hodin vystoupí v U-klubu v Olomouci. První pokus v půli března nevyšel - kapela odvolala koncert kvůli zranění bubeníka, který si zlomil klíční kost. Mňága sice už dva roky nevydala nové album, loni však kapela vydala výběr nejlepších skladeb za více než deset let své existence. Součástí výběru nazvaného Jen pro vlastní potřebuje je také oddíl Folk is not dead!, do nějž skupina zařadila jedenáct písniček, které si vypůjčila od tuzemských písničkářů a přepracovala k obrazu a zvuku svému. Některé z nich patří i do koncertního playlistu Mňágy &amp; Žďorp. "Na koncertech hráváme věci ze všech desek plus právě coververze folkových písniček. Od Nohavici hrajeme Těšínskou, kterou jsme přejmenovali na Před sto lety, či Pod mrazivým nebem s textem Františka Gellnera, od Oldřicha Janoty pak písničku Speedy Gonzales," říká lídr kapely Petr Fiala, který loni navázal na dávnou spolupráci s režisérem Petrem Zelenkou na jeho novém filmu Rok ďábla. Lídr kapely totiž působil jako poradce přes rockové úpravy písní Jaromíra Nohavici, z nichž několik Mňága &amp; Žďorp zařadila také na své "the best".
</TEXT>
</DOC>
<DOC>
<DOCID>MF-20020506427</DOCID>
<DOCNO>MF-20020506427</DOCNO>
<DATE>05/06/02</DATE>
<TITLE>
Bouřlivá diskuse o paláci
</TITLE>
<HEADING>
Události týdne
</HEADING>
<TEXT>
Spousta konkrétních otázek a málo konkrétních odpovědí. Tak probíhala pondělní diskuse ve Vlastivědném muzeu v Olomouci o chystané stavbě Paláce Morava. Proti stovkám obyvatel Olomouce usedli mimo jiné primátor Martin Tesařík (ČSSD) a jeho náměstek, autoři návrhu stavby, památkářka. Přestože lidé kladli dotazy na tělo, přímé odpovědi na ně zpravidla nedostali. Na druhé straně ocenili, že primátor přiznal, že udělali chybu, když tento záměr s obyvateli město neprojednali.
Spousta konkrétních otázek a málo konkrétních odpovědí. Tak probíhala pondělní diskuse ve Vlastivědném muzeu v Olomouci o chystané stavbě Paláce Morava. Proti stovkám obyvatel Olomouce usedli mimo jiné primátor Martin Tesařík (ČSSD) a jeho náměstek, autoři návrhu stavby, památkářka. Přestože lidé kladli dotazy na tělo, přímé odpovědi na ně zpravidla nedostali. Na druhé straně ocenili, že primátor přiznal, že udělali chybu, když tento záměr s obyvateli město neprojednali.
</TEXT>
</DOC>
<DOC>
<DOCID>MF-20020506428</DOCID>
<DOCNO>MF-20020506428</DOCNO>
<DATE>05/06/02</DATE>
<TITLE>
Italka kontrolovala kašnu
</TITLE>
<HEADING>
Události týdne
</HEADING>
<TEXT>
Italská architektka Angela Chiantelli v pondělí se svými kolegy kontrolovala, jak pokračují práce na sedmé olomoucké kašně, jejímž autorem je Ivan Theimer. Italové již mají sochy odlity a přijeli se podívat na místo, kam je budou instalovat.
Italská architektka Angela Chiantelli v pondělí se svými kolegy kontrolovala, jak pokračují práce na sedmé olomoucké kašně, jejímž autorem je Ivan Theimer. Italové již mají sochy odlity a přijeli se podívat na místo, kam je budou instalovat.
</TEXT>
</DOC>
<DOC>
<DOCID>MF-20020506429</DOCID>
<DOCNO>MF-20020506429</DOCNO>
<DATE>05/06/02</DATE>
<TITLE>
Šestá Divadelní Flora
</TITLE>
<HEADING>
Události týdne
</HEADING>
<TEXT>
Ve středu 1. května začal šestý ročník festivalu Divadelní Flora. Trval pět dnů a představilo se na něm patnáct divadelních souborů. V programu festivalu byly i filmové projekce a koncerty.
Ve středu 1. května začal šestý ročník festivalu Divadelní Flora. Trval pět dnů a představilo se na něm patnáct divadelních souborů. V programu festivalu byly i filmové projekce a koncerty.
</TEXT>
</DOC>
<DOC>
<DOCID>MF-20020506430</DOCID>
<DOCNO>MF-20020506430</DOCNO>
<DATE>05/06/02</DATE>
<TITLE>
Trest pro exnáměstka Pavla
</TITLE>
<HEADING>
Události týdne
</HEADING>
<TEXT>
Spravedlnost již podruhé dohonila bývalého sociálnědemokratického náměstka olomouckého primátora Richarda Pavla. Okresní soud v obnoveném procesu Pavlovi v úterý vyměřil dvacet měsíců podmíněně. Žalobkyně i obhájce se ovšem proti rozsudku odvolali. Pavel byl za zpronevěru a zneužití pravomoci veřejného činitele odsouzen již před třemi lety a soud mu vyměřil tři roky. Ministr spravedlnosti však případ poslal Nejvyššímu soudu do Brna, který rozsudek zrušil a nařídil nové vyšetřování.
Spravedlnost již podruhé dohonila bývalého sociálnědemokratického náměstka olomouckého primátora Richarda Pavla. Okresní soud v obnoveném procesu Pavlovi v úterý vyměřil dvacet měsíců podmíněně. Žalobkyně i obhájce se ovšem proti rozsudku odvolali. Pavel byl za zpronevěru a zneužití pravomoci veřejného činitele odsouzen již před třemi lety a soud mu vyměřil tři roky. Ministr spravedlnosti však případ poslal Nejvyššímu soudu do Brna, který rozsudek zrušil a nařídil nové vyšetřování.
</TEXT>
</DOC>
<DOC>
<DOCID>MF-20020506431</DOCID>
<DOCNO>MF-20020506431</DOCNO>
<DATE>05/06/02</DATE>
<TITLE>
Z jatek unikl čpavek
</TITLE>
<HEADING>
Události týdne
</HEADING>
<TEXT>
Z poškozeného chladicího zařízení přerovských jatek unikl v úterý ráno čpavek. Hasiči v ochranných oblecích nebezpečný plyn zlikvidovali pomocí speciálního aerosolu. Při havárii nebyl nikdo raněn a dráždivý plyn neohrožoval okolí.
Z poškozeného chladicího zařízení přerovských jatek unikl v úterý ráno čpavek. Hasiči v ochranných oblecích nebezpečný plyn zlikvidovali pomocí speciálního aerosolu. Při havárii nebyl nikdo raněn a dráždivý plyn neohrožoval okolí.
</TEXT>
</DOC>
<DOC>
<DOCID>MF-20020506432</DOCID>
<DOCNO>MF-20020506432</DOCNO>
<DATE>05/06/02</DATE>
<TITLE>
První máj jako za socialismu
</TITLE>
<HEADING>
Události týdne
</HEADING>
<TEXT>
Prvomájový průvod s pionýry, alegorickými vozy i kubánskými revolucionáři se 1. května vydal ulicemi Tovačova. Organizátoři recesistické akce chtěli připomenout oslavy Svátku práce za socialismu.
Prvomájový průvod s pionýry, alegorickými vozy i kubánskými revolucionáři se 1. května vydal ulicemi Tovačova. Organizátoři recesistické akce chtěli připomenout oslavy Svátku práce za socialismu.
</TEXT>
</DOC>
<DOC>
<DOCID>MF-20020506433</DOCID>
<DOCNO>MF-20020506433</DOCNO>
<DATE>05/06/02</DATE>
<TITLE>
Hokejový boss jde k soudu
</TITLE>
<HEADING>
Události týdne
</HEADING>
<TEXT>
Bývalý manažer olomouckého hokeje Pavel Čech, který zdejší tým dovedl k historicky prvnímu titulu mistrů samostatné České republiky, půjde k soudu, kde mu hrozí až dvanáct let vězení. Krajské zastupitelství v pátek potvrdilo, že na Čecha podalo žalobu a také na další dva někdejší manažery hokeje. Jsou podezřelí z přípravy podvodů ve výši desítek milionů korun, zneužívání informací v obchodním styku a poškozování povinností při správě cizího majetku.
Bývalý manažer olomouckého hokeje Pavel Čech, který zdejší tým dovedl k historicky prvnímu titulu mistrů samostatné České republiky, půjde k soudu, kde mu hrozí až dvanáct let vězení. Krajské zastupitelství v pátek potvrdilo, že na Čecha podalo žalobu a také na další dva někdejší manažery hokeje. Jsou podezřelí z přípravy podvodů ve výši desítek milionů korun, zneužívání informací v obchodním styku a poškozování povinností při správě cizího majetku.
</TEXT>
</DOC>
<DOC>
<DOCID>MF-20020506434</DOCID>
<DOCNO>MF-20020506434</DOCNO>
<DATE>05/06/02</DATE>
<TEXT>
Děti malují prvního máje v centru Olomouce na Horním náměstí obrázky při jarmarku Ekologických dní. Akce se za slunečného počasí zúčastnily tisíce lidí.
</TEXT>
</DOC>
<DOC>
<DOCID>MF-20020506435</DOCID>
<DOCNO>MF-20020506435</DOCNO>
<DATE>05/06/02</DATE>
<TITLE>
MŇÁGA &amp; ŽĎORP
</TITLE>
<TEXT>
Kapela Mňága &amp; Žďorp dnes vystoupí na druhý pokus v olomouckém U-klubu. Koncert původně plánovaný na půlku března kapela odvolala kvůli zranění bubeníka.
</TEXT>
</DOC>
<DOC>
<DOCID>MF-20020506436</DOCID>
<DOCNO>MF-20020506436</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
KINO SVĚT: Milionový závod ( 16.30, 18.30)
KULTURNÍ DŮM: Jiří Štrajt - Květiny
LÉČEBNÝ DŮM PRIESSNITZ: Kytarové duo otce a syna Vařákových ( 19.00)
DIVADLO PETRA BEZRUČE: Práce absolventů II. stupně výtvarného oboru ZUŠ Jeseník
INTERNETOVÁ KAVÁRNA PLÍŽIVÁ KONTRA: Petr Wlazlo - Obyčejné krajiny, Zrcadlo
LÁZNĚ (KONGRESOVÝ SÁL): O nehudebním skřítkovi Hismolovi ( 15.00)
KINO SVĚT : Výlet ( 17.30, 19.30)
MĚSTSKÝ KLUB: Ondřej Michálek - Grafika
MUZEUM: Z kuchyní našich babiček
KINO CENTRAL: Úkryt ( 17.30, 20.00)
KINO LÍPA: Král Škorpion ( 17.30), Showtime ( 20.00)
KINO METROPOL: Ostrovní zprávy ( 17.30, 20.00)
LETNÍ KINO: Lara Croft - Tomb Raider ( 21.30)
MORAVSKÉ DIVADLO: Hra bez názvu (Platonov) (Moravské divadlo Olomouc, 19.00)
JAZZ TIBET CLUB: Big Band ZUŠ Olomouc ( 20.30)
U-KLUB: Mňága a Žďorp ( 20.00)
DŮM DĚTÍ A MLÁDEŽE: Poznej a chraň
GALERIE G: Roviny komunikace
GALERIE JANA - SV. KOPEČEK: Miroslav Hajný - Obrazy
GALERIE MONA LISA: Karel Demel - Kresby a grafické listy
GALERIE PODKOVA: Petr Strachoň - Obrazy
GALERIE PRIMAVESI: Ota Janeček
GALERIE RUBIKON: Jarní salon
GALERIE SKÁCELÍK: Libor Vojkůvka - Obrazy
GALERIE TITANIC (DIVADLO HUDBY): Lenka Vítková - Plátna a šmirgly
GALERIE U MLOKA: Milan Salák - Krajiny
GALERIE V ČSOB: Mojmír Černý - Moravská brána
GALERIE VELEHRAD: Miloš Sláma - Grafika a bibliofilie
VĚDECKÁ KNIHOVNA: Evžen Opatrný - Dřevíčka
GALERIE U MLOKA (P-CENTRUM): Krajina na talíři ( 17.00)
BUDDHISTICKÉ CENTRUM LINIE KARMA KAGJÜ: Praxe buddhismu Diamantové cesty ( 18.30)
CENTRUM VOLNÉHO ČASU YMCA: Kroužek keramiky, Doučování ( 14.00)
MATEŘSKÉ CENTRUM KLUBÍČKO: Budoucím maminkám ( 10.00)
</TEXT>
<HEADING>
S-KLUB: S-klub Cup ( 19.00)
</HEADING>
<TEXT>
STUDIO ČTYŘLÍSTEK: Cvičení na velkých míčích ( 8.00) , Alternativní školička ( 9.00), Tělocvičné hrátky ( 9.00), Výtvarné hříčky ( 10.00)
ZENOVÁ ŠKOLA KWAN UM: Praxe zenového buddhismu ( 18.00)
ZOOLOGICKÁ ZAHRADA SV. KOPEČEK: Zvířata z celého světa
KINO HVĚZDA: Protiúder ( 17.30), Amélie z Montmartru ( 20.00)
KINO METRO 70: Ať žijí duchové ( 14.00), Pařba ( 17.30), Král Škorpion ( 20.00)
KULTURNÍ KLUB DUHA: Alena Laufrová - Grafika a ilustrace
LIDOVÁ HVĚZDÁRNA: Hvězdný vesmír, Z dějin prostějovské astronomie
LIDOVÁ HVĚZDÁRNA: Pozorování Slunce ( 15.00), Večerní pozorování dalekohledy ( 21.30)
KINO OKO: Mandolina kapitána Corelliho ( 17.30, 19.30)
KINO OKO: Spy Game ( 17.30), Divoké včely ( 20.00)
GALERIE TUNKLŮV DVOREC: České dýmky po roce 1950
</TEXT>
</DOC>
<DOC>
<DOCID>MF-20020506437</DOCID>
<DOCNO>MF-20020506437</DOCNO>
<DATE>05/06/02</DATE>
<TITLE>
Titul vybojovaly Hranice
</TITLE>
<TEXT>
Házenkáři Hranic v pátém finálovém zápase porazili Kopřivnici 25:20
Po vítězství 25:20 nad Kopřivnicí vyhráli házenkáři první ligu a postoupili do baráže o interligu. V ní se střetnou s Duklou Praha.
Hranice - Hraničtí házenkáři potvrdili vítězství v základní části první ligy i titulem z play off. V rozhodujícím pátém zápase finále si na domácí palubovce poradili s Tatrou Kopřivnice 25:20 a celou sérii vyhráli 3:2. "Zvítězili jsme díky naší obraně, která do 25. minuty dovolila soupeři pouze tři branky," upozornil hranický trenér Miroslav Frank na důležitý úvod. Podobný názor měl i kopřivnický Miroslav Bartoň. "Nedokázali jsme proměnit ani těžce vypracované šance," dodal. Důležité pro domácí tým byl návrat gólmana Pavla Rašky, který od pondělí ležel v nemocnici. "Pavel byl hlavním iniciátorem našeho vítězství, i když výkony gólmanů na obou stranách byly podobné," přiznal Frank velký význam zkušeného gólmana pro tým i po psychické stránce. Zápas byl vyrovnaný pouze do stavu 2:2. Poté se však hosté přestali prosazovat přes hranickou obranu, navíc se dopouštěli chyb v rozehrávce a domácí se dostali do několika brejků. Po 25 minutách tak vítěz základní části již vedl 11:3, a to ještě kopřivnický gólman Kulhánek několik vyložených šancí pochytal. Kopřivnici v závěrečných minutách alespoň ke zkorigování pomohla přesilovka, a tak se šlo do šaten za stavu 12:6. Po přestávce však domácí svůj náskok během jedenácti minut zvýšili na deset branek (19:9). V závěru proto již ve vítězném týmu dostali šanci dorostenci a kopřivničtí házenkáři rozdíl ve skóre snížili na pět branek. Prvoligového mistra tak ještě čeká baráž o česko-slovenskou interligu s Duklou Praha. "Šance máme určitě v domácím prostředí. Naděje na postup ale moc velké nevidím. Mezi první ligou a interligou je totiž propastný rozdíl v ekonomice," upozornil Frank na hlavní překážku hranického klubu pro vstup do elitní soutěže.
</TEXT>
</DOC>
<DOC>
<DOCID>MF-20020506438</DOCID>
<DOCNO>MF-20020506438</DOCNO>
<DATE>05/06/02</DATE>
<TITLE>
Pro Hanáky skončila baráž o ligu debaklem
</TITLE>
<GEOGRAPHY>Olomouc</GEOGRAPHY>
<TEXT>
Značný rozdíl mezi první a druhou ligou se projevil v baráži basketbalistů o nejvyšší soutěž. Pardubice, předposlední celek Mattoni NBL, deklasoval SK UP Olomouc, stříbrný celek druhé ligy, 120:72. "Kluci byli ze začátku hodně překvapeni z rychlého přechodu Pardubic do útoku," neskrýval olomoucký trenér Zbyněk Korčák, že jeho svěřence zaskočila hra ve zcela jiném tempu, než byli dosud z druhé ligy zvyklí. Vyrovnaný stav tak vydržel pouze do druhé minuty (4:4) a poté už dění na palubovce zcela ovládl východočeský tým, který první čtvrtinu vyhrál 31:13. Rozdíl ve skóre neustále narůstal a již ve čtvrté minutě závěrečného dějství Pardubice dosáhly cenné stovky (101:51). Ve středu se sice na východu Čech hraje odveta, ale Hanáci na jakékoliv postupové šance mohou zapomenout. "Rozdíl mezi první a druhou ligou je diametrální," tvrdil Korčák, jehož tým měl však k účasti v nejvyšší soutěži blízko přes finále druhé ligy. V něm Hanáci vedli již 2:0 na zápasy, po třech výhrách v řadě se ale nakonec radovala Kroměříž. "Ke každému zápasu se ale musí přistupovat s tím, že chceme vyhrát. Pak se teprve má zvažovat, zda hráči na soutěž mají," odpověděl olomoucký manažer Michal Pekárek na otázku, zda nakonec porážka ve finále druhé ligy nebyla pro vysokoškoláky výhodnější. "Takovéto zápasy pro náš mladý tým představují zkušenosti, které se mohou hodit již v příští sezoně. Kluci alespoň vidí, jaký je rozdíl mezi těmito dvěma soutěžemi," našel Korčák na debaklu své klady.
Olomouc - Značný rozdíl mezi první a druhou ligou se projevil v baráži basketbalistů o nejvyšší soutěž. Pardubice, předposlední celek Mattoni NBL, deklasoval SK UP Olomouc, stříbrný celek druhé ligy, 120:72. "Kluci byli ze začátku hodně překvapeni z rychlého přechodu Pardubic do útoku," neskrýval olomoucký trenér Zbyněk Korčák, že jeho svěřence zaskočila hra ve zcela jiném tempu, než byli dosud z druhé ligy zvyklí. Vyrovnaný stav tak vydržel pouze do druhé minuty (4:4) a poté už dění na palubovce zcela ovládl východočeský tým, který první čtvrtinu vyhrál 31:13. Rozdíl ve skóre neustále narůstal a již ve čtvrté minutě závěrečného dějství Pardubice dosáhly cenné stovky (101:51). Ve středu se sice na východu Čech hraje odveta, ale Hanáci na jakékoliv postupové šance mohou zapomenout. "Rozdíl mezi první a druhou ligou je diametrální," tvrdil Korčák, jehož tým měl však k účasti v nejvyšší soutěži blízko přes finále druhé ligy. V něm Hanáci vedli již 2:0 na zápasy, po třech výhrách v řadě se ale nakonec radovala Kroměříž. "Ke každému zápasu se ale musí přistupovat s tím, že chceme vyhrát. Pak se teprve má zvažovat, zda hráči na soutěž mají," odpověděl olomoucký manažer Michal Pekárek na otázku, zda nakonec porážka ve finále druhé ligy nebyla pro vysokoškoláky výhodnější. "Takovéto zápasy pro náš mladý tým představují zkušenosti, které se mohou hodit již v příští sezoně. Kluci alespoň vidí, jaký je rozdíl mezi těmito dvěma soutěžemi," našel Korčák na debaklu své klady.
</TEXT>
</DOC>
<DOC>
<DOCID>MF-20020506439</DOCID>
<DOCNO>MF-20020506439</DOCNO>
<DATE>05/06/02</DATE>
<TITLE>
NEPROHRÁLY, PŘESTO NEPOSTOUPILY
</TITLE>
<TEXT>
Házenkářky Olomouce se připravují rozehrát devítimetrový hod v semifinále proti pražské Slavii. Stejně jako na Hané skončil souboj remízou, ale do finále postupuje Slavia, která vstřelila více branek venku.
</TEXT>
</DOC>
<DOC>
<DOCID>MF-20020506440</DOCID>
<DOCNO>MF-20020506440</DOCNO>
<DATE>05/06/02</DATE>
<TEXT>
Olomoucký Roman Bednář (vpravo) bojuje s hráči Pardubic v utkání baráže, které domácí prohráli 72:120
</TEXT>
</DOC>
<DOC>
<DOCID>MF-20020506441</DOCID>
<DOCNO>MF-20020506441</DOCNO>
<DATE>05/06/02</DATE>
<TITLE>
Zloděj ohrožoval provoz na dráze
</TITLE>
<HEADING>
Poškozené vozy mohly samy vjet do stanice
</HEADING>
<TEXT>
Bezohlední zloději často ohrožují bezpečnost lidí na železnici. Někteří kradou dopravní značky, jiní se nerozpakují rozebrat vlak tak, že mohou způsobit neštěstí na nádraží.
Ostrava - Členové ostrahy ostravského hlavního nádraží přistihli pětapadesátiletého, už desetkrát trestaného zloděje, který kradl z nákladních železničních vagonů kovové součásti. Stačil odmontovat součásti o váze asi šedesáti kilogramů, které chtěl prodat ve sběrně. Vlakovou soupravu přitom poškodil tak, že mohla nekontrolovaně vjet do nádraží. Pro zaměstnance nádraží to přitom není ojedinělý případ, kdy se potýkají s lidmi, kteří jsou schopni kvůli několika desítkám kilogramů železa ohrozit životy lidí. Policisté zloděje zadrželi. Po výslechu jej však propustili. Muž byl ale za tři hodiny zpět na nádraží. Navíc opilý. Tentokrát si vyhlédl nákladní soupravu, která měla za několik minut vyjet z nádraží. "Situace byla vážná," uvedl mluvčí policie Milan Klézl. "Než policisté muže zadrželi, stačil v polovině vlakové soupravy rozpojit hadici brzdného systému." Z brzd unikl vzduch. Hrozilo, že se třináct vagonů rozjede do kolejiště vlakotvorné stanice. "Tam je přechod, který využívají zaměstnanci drah. Mohlo dojít k neštěstí nebo srážce s jinými vlaky," uvedl Klézl. Policisté obvinili zloděje šrotu z obecného ohrožení, za které mu hrozí až osm let vězení. Vedoucí směny ostravského hlavního nádraží Lev Voznica včera řekl, že podobné případy se stávají poměrně často. "Naše ochranka tak zhruba dvakrát do měsíce, ale někdy i dvakrát do týdne přistihne podobné zloděje, kteří rozebírají vlaky. Je to velmi nebezpečné a tito lidé mohou způsobit velké neštěstí."
</TEXT>
</DOC>
<DOC>
<DOCID>MF-20020506442</DOCID>
<DOCNO>MF-20020506442</DOCNO>
<DATE>05/06/02</DATE>
<TITLE>
Redakce připravila Volební studio
</TITLE>
<GEOGRAPHY>Ostrava</GEOGRAPHY>
<TEXT>
Krajská redakce MF DNES připravila společně s Českým rozhlasem Ostrava na dnešek první vysílání Volebního studia. Poslouchat ho můžete dnes a pak každé pondělí po 13. hodině na frekvencích Českého rozhlasu Ostrava 107,3 FM, 105,3 FM, 99,0 FM, 95,5 FM, 89,5 FM. Nejzajímavější pasáže besedy pak najdete na stránkách krajské přílohy MF DNES vždy v úterý. V živém hodinovém vysílání budou až do parlamentních voleb v červnu diskutovat moderátor ČRo Michal Svatoš a redaktorka MF DNES Mirka Chlebounová s lídry politických stran, které se v kraji ucházejí o přízeň voličů a následně pak o poslanecká křesla. Dnes přijdou do studia Karel Vymětal (KSČM), Oldřich Malota (ODA), Libor David (Volba pro budoucnost) a Zdeněk Verner (Cesta změny). Do diskuse se můžete zapojit i vy. Otázky a podněty pište na adresu mirka.chlebounova@mfdnes.cz nebo volejte 069/617 11 38. Dnes můžete telefonovat přímo do vysílání ČRo Ostrava na čísla 069/611 22 66 nebo 069/611 33 66.
Ostrava - Krajská redakce MF DNES připravila společně s Českým rozhlasem Ostrava na dnešek první vysílání Volebního studia. Poslouchat ho můžete dnes a pak každé pondělí po 13. hodině na frekvencích Českého rozhlasu Ostrava 107,3 FM, 105,3 FM, 99,0 FM, 95,5 FM, 89,5 FM. Nejzajímavější pasáže besedy pak najdete na stránkách krajské přílohy MF DNES vždy v úterý. V živém hodinovém vysílání budou až do parlamentních voleb v červnu diskutovat moderátor ČRo Michal Svatoš a redaktorka MF DNES Mirka Chlebounová s lídry politických stran, které se v kraji ucházejí o přízeň voličů a následně pak o poslanecká křesla. Dnes přijdou do studia Karel Vymětal (KSČM), Oldřich Malota (ODA), Libor David (Volba pro budoucnost) a Zdeněk Verner (Cesta změny). Do diskuse se můžete zapojit i vy. Otázky a podněty pište na adresu mirka.chlebounova@mfdnes.cz nebo volejte 069/617 11 38. Dnes můžete telefonovat přímo do vysílání ČRo Ostrava na čísla 069/611 22 66 nebo 069/611 33 66.
</TEXT>
</DOC>
<DOC>
<DOCID>MF-20020506443</DOCID>
<DOCNO>MF-20020506443</DOCNO>
<DATE>05/06/02</DATE>
<TITLE>
Nový Jičín: Kolona motocyklů brázdila Novojičínsko
</TITLE>
<HEADING>
Z celého kraje DNES
</HEADING>
<TEXT>
Několika obcemi na Novojičínsku projela v sobotu kolona asi tří set motocyklů s účastníky motosrazu v nedalekých Jerlochovicích. Motocyklisty doprovázely policejní vozy. "Zastavili jsme dopravu, a motorkám tak zajistili volný průjezd," řekl jeden z policistů. První velký sraz motocyklistů letošní sezony v Moravskoslezském kraji přilákal na Novojičínsko stovky milovníků motorek, pro něž organizátoři připravili třeba soutěž ve skupinovém pití piva.
Několika obcemi na Novojičínsku projela v sobotu kolona asi tří set motocyklů s účastníky motosrazu v nedalekých Jerlochovicích. Motocyklisty doprovázely policejní vozy. "Zastavili jsme dopravu, a motorkám tak zajistili volný průjezd," řekl jeden z policistů. První velký sraz motocyklistů letošní sezony v Moravskoslezském kraji přilákal na Novojičínsko stovky milovníků motorek, pro něž organizátoři připravili třeba soutěž ve skupinovém pití piva.
</TEXT>
</DOC>
<DOC>
<DOCID>MF-20020506444</DOCID>
<DOCNO>MF-20020506444</DOCNO>
<DATE>05/06/02</DATE>
<TITLE>
Ostrava: Děti z centra Slůně pokřtily v zoo opici
</TITLE>
<HEADING>
Z celého kraje DNES
</HEADING>
<TEXT>
Dort z listí a jméno Hopík dostalo v sobotu v ostravské zoologické zahradě mládě hulmana posvátného. "Opice se narodila v polovině ledna a byla prvním letošním přírůstkem zoo, řekl mluvčí zahrady Stanislav Derlich. Jméno malé opici vymyslely děti z mateřského centra Slůně v Bohumíně na Karvinsku. Pavilónem opic se kromě Hopíka prohánějí i nová mláďata lemurů kata. "Ve čtvrtek se nám navíc narodil další hulman," řekl Derlich. Koncem května návštěvníci uvidí ve výběhu zoo také malou antilopu. O tu se v současné době musí starat ošetřovatelka, protože matka péči nezvládá.
Dort z listí a jméno Hopík dostalo v sobotu v ostravské zoologické zahradě mládě hulmana posvátného. "Opice se narodila v polovině ledna a byla prvním letošním přírůstkem zoo, řekl mluvčí zahrady Stanislav Derlich. Jméno malé opici vymyslely děti z mateřského centra Slůně v Bohumíně na Karvinsku. Pavilónem opic se kromě Hopíka prohánějí i nová mláďata lemurů kata. "Ve čtvrtek se nám navíc narodil další hulman," řekl Derlich. Koncem května návštěvníci uvidí ve výběhu zoo také malou antilopu. O tu se v současné době musí starat ošetřovatelka, protože matka péči nezvládá.
</TEXT>
</DOC>
<DOC>
<DOCID>MF-20020506445</DOCID>
<DOCNO>MF-20020506445</DOCNO>
<DATE>05/06/02</DATE>
<TITLE>
Frýdek-Místek: Veterináři odvolají opatření kvůli svalovci
</TITLE>
<HEADING>
Z celého kraje DNES
</HEADING>
<TEXT>
Frýdecko-místečtí veterináři zruší bezpečnostní opatření, která loni koncem května přijali kvůli výskytu červa svalovce stočeného v tělech černé zvěře. "Další výskyt nebezpečného červa jsme nezaznamenali. Během roku jsme přitom v laboratořích nechali otestovat několik stovek kusů ulovené černé zvěře," řekl ředitel Okresní veterinární správy ve Frýdku-Místku Pavel Paciorek. Parazit je přenosný na člověka, napadá svalovou tkáň a může způsobit i smrt. Veterináři ho našli ve vzorcích odebraných z divočáka uloveného loni 18. května nedaleko beskydské obce Krásná.
Frýdecko-místečtí veterináři zruší bezpečnostní opatření, která loni koncem května přijali kvůli výskytu červa svalovce stočeného v tělech černé zvěře. "Další výskyt nebezpečného červa jsme nezaznamenali. Během roku jsme přitom v laboratořích nechali otestovat několik stovek kusů ulovené černé zvěře," řekl ředitel Okresní veterinární správy ve Frýdku-Místku Pavel Paciorek. Parazit je přenosný na člověka, napadá svalovou tkáň a může způsobit i smrt. Veterináři ho našli ve vzorcích odebraných z divočáka uloveného loni 18. května nedaleko beskydské obce Krásná.
</TEXT>
</DOC>
<DOC>
<DOCID>MF-20020506446</DOCID>
<DOCNO>MF-20020506446</DOCNO>
<DATE>05/06/02</DATE>
<TITLE>
Havířov: Radní chtějí opravit městský kulturní dům
</TITLE>
<HEADING>
Z celého kraje DNES
</HEADING>
<TEXT>
Sto čtyřicet milionů korun bude stát rekonstrukce kulturního domu Petra Bezruče v Havířově, která začala loni na podzim. "Oprava bude dokončena v září. Podle územního plánu postavíme vedle domu i dvoupodlažní parkoviště," řekla mluvčí magistrátu Jana Nováková. V přízemí vznikne restaurace a loutkový sál. Divadelní sál získá nové osvětlení, ozvučení a protipožární oponu. Do všech prostor domu bude bezbariérový přístup. "Počítáme i s malou galerií, učebnami a kanceláří. Ve druhém patře budou dva taneční sály."
Sto čtyřicet milionů korun bude stát rekonstrukce kulturního domu Petra Bezruče v Havířově, která začala loni na podzim. "Oprava bude dokončena v září. Podle územního plánu postavíme vedle domu i dvoupodlažní parkoviště," řekla mluvčí magistrátu Jana Nováková. V přízemí vznikne restaurace a loutkový sál. Divadelní sál získá nové osvětlení, ozvučení a protipožární oponu. Do všech prostor domu bude bezbariérový přístup. "Počítáme i s malou galerií, učebnami a kanceláří. Ve druhém patře budou dva taneční sály."
</TEXT>
</DOC>
<DOC>
<DOCID>MF-20020506447</DOCID>
<DOCNO>MF-20020506447</DOCNO>
<DATE>05/06/02</DATE>
<TITLE>
Těrlicko: Muž pronásledoval ženu s chirurgickým bodcem
</TITLE>
<HEADING>
Z celého kraje DNES
</HEADING>
<TEXT>
Za násilí proti skupině obyvatelů a proti jednotlivci obvinili policisté muže z Těrlicka. Ten ve čtvrtek v noci vyhrožoval v pánském klubu své manželce zabitím a udeřil ji čelem do nosu. Poté se jal rozbíjet zařízení baru. Když mu v tom žena chtěla zabránit, vytáhl na ni chirurgický bodec. S tím ji pak honil po místnosti i venku.
Za násilí proti skupině obyvatelů a proti jednotlivci obvinili policisté muže z Těrlicka. Ten ve čtvrtek v noci vyhrožoval v pánském klubu své manželce zabitím a udeřil ji čelem do nosu. Poté se jal rozbíjet zařízení baru. Když mu v tom žena chtěla zabránit, vytáhl na ni chirurgický bodec. S tím ji pak honil po místnosti i venku.
</TEXT>
</DOC>
<DOC>
<DOCID>MF-20020506448</DOCID>
<DOCNO>MF-20020506448</DOCNO>
<DATE>05/06/02</DATE>
<TEXT>
Koncert v Ostravě-Hrabové na podporu vyhořelého kostela přilákal řadu lidí
</TEXT>
</DOC>
<DOC>
<DOCID>MF-20020506449</DOCID>
<DOCNO>MF-20020506449</DOCNO>
<DATE>05/06/02</DATE>
<TEXT>
Americká cyklistka Amber Nebenová třímá pohár za vítězství v závodě Gracia Orlová. Náskok vybojovala v kopcích, na Pustevny šplhala zničujícím tempem, všem ujela. Nejlepší Češka byla šestá Lada Kozlíková.
</TEXT>
</DOC>
<DOC>
<DOCID>MF-20020506450</DOCID>
<DOCNO>MF-20020506450</DOCNO>
<DATE>05/06/02</DATE>
<TITLE>
Vydělat si je pro studenty těžké
</TITLE>
<GEOGRAPHY>Ostrava</GEOGRAPHY>
<TEXT>
Najít si v Moravskoslezském kraji obstojnou brigádu není pro studenty vůbec jednoduché. Práci seženou spíše přes pracovní agenturu nebo po známosti. Mnohé studující odradí těžkosti při shánění práce natolik, že ji sami nehledají a rovnou navštíví nějakou agenturu. "Sehnat si práci sama, je skoro nemožné. Většina podniků se hned zkraje ptá, v jaké jste agentuře..," líčí trampoty se sháněním brigády studentka Filozofické fakulty Ostravské univerzity Lenka Žáková. Její slova potvrzuje vedoucí ostravského Bauhausu. "Brigádníky nabíráme pouze přes agentury. Ta za ně ručí, pojistí je, vyškolí, výplaty má na starosti také ona. My zaplatíme agenturu a zbytek je už na ní," popisuje běžný postup při dohodách mezi agenturami a zaměstnavateli. Nejhůř se zřejmě shání brigáda středoškolákům, kteří mají míň než osmnáct let a nemohou dělat všechny práce. Nabídek pro ně mají málo i agentury.
Přestože studenti mohou pracovat už od patnácti, tak v tomto věku najdou brigádu málokdy. "Práci sháníme studentům až když jim je minimálně šestnáct. Patnáctiletí totiž mohou dělat maximálně šest hodin denně. Většina zaměstnavatelů ale potřebuje osmihodinové směny," líčí Radovan Burkovič z agentury Job-Centrum Ostrava. Studenti tedy nemají nazbyt a musí brát, co se zrovna namane. Nejčastěji pracují v hypermarketech a supermarketech, u výrobních linek různých podniků, kde třídí třeba kuřata, uklízejí, nebo občas seženou práci v pohostinství. A kolik si vydělávají? Záleží na tom, jestli využívají služeb agentur, nebo si brigádu našli sami. "Agentury platí daleko méně. Já mám s agenturou 35 korun na hodinu a známí bez ní třeba i padesát," vysvětluje studentka ekonomické fakulty VŠB - TU Ostrava Jitka Kubíčková. "Ale zase mi v agenturách zařídí nárazovky a nemusím nikde chodit pravidelně," dodává. Relativně dobře si vydělají studenti při některých reklamních akcích. "J de o takové ty předváděcí akce, kdy nabízejí k ochutnání různé výrobky, jsou převlečeni třeba za letadlo nebo rybu a chodí po městě. Ale takovýchto prací je minimum, tak tři až čtyři procenta z naší nabídky," popisuje Burkovič brigádu, kde si lze vydělat až kolem osmdesáti korun na hodinu. Ještě lépe jsou na tom studenti, kteří perfektně rozumí počítačovým programům nebo umí výborně cizí jazyky. "Ti si vydělají klidně i dvě stovky na hodinu, ale musí to být skutečně odborníci. Navíc tyhle práce nejde hned tak sehnat, protože každý po nich skočí a už je nepustí," uvádí Marek Žurovec z ostravské agentury Index Plus. Jednoduché to nemají ani studenti, kteří bydlí mimo Ostravu. Problémy se sháněním práce mimo krajské město mají i agentury. "Není tam práce a většina firem dává přednost dětem svých zaměstnanců," dodává Burkovič. Studenti občas pracují i načerno, ale podle Danuše Kovářové z kontrolního oddělení Úřadu práce v Ostravě to není příliš častý jev. "Není to moc obvyklé. Letos jsme dokonce nepřistihli žádného studenta," říká Kovářová.
- Hodinové mzdy s agenturami se pohybují mezi 35 až 40 Kč.
- Bez agentury si lze vydělat asi 50 Kč na hodinu.
V ČEM VIDÍ STUDENTI VÝHODY A NEVÝHODY BRIGÁD, KTERÉ SI ZAŘIZUJÍ PŘES PRACOVNÍ AGENTURY?
- Agentury platí podstatně méně než zaměstnavatel
- Někteří studující mají špatné zkušenosti s tím, že museli vykonat jinou práci, než jim agentura slíbila
- Jistota, že student práci sežene, agentury ho mnohdy kontaktují samy
- Studenti nemusejí docházet do práce pravidelně, ale ve volném čase, nebo když potřebují peníze
Vybrané agentury, které zařizují studentské brigády v Moravskoslezském kraji
Název Kontakt Nejčastěji nabízené práce
Job-Centrum Ostrava koleje VŠB-TUO Ostrava-Poruba tel.: 069/699 6386 v průmyslových podnicích, reklamní práce, brigády v hypermarketech a supermarketech
Kappa People areál VŠB-TUO Ostrava-Poruba tel.: 069/699 44 19 stěhování, reklamní akce, úklidové práce,
Index Plus Stodolní Ostrava tel.: 069/611 31 88 práce v supermarketech, hypermarketech, u výrobní linky
</TEXT>
</DOC>
<DOC>
<DOCID>MF-20020506451</DOCID>
<DOCNO>MF-20020506451</DOCNO>
<DATE>05/06/02</DATE>
<TITLE>
Na obnovu kostela lidé dávali také pětistovky
</TITLE>
<GEOGRAPHY>Ostrava</GEOGRAPHY>
<TEXT>
Nedávná zkáza kostela v Ostravě-Hrabové jako by poznamenala také včerejší večerní benefiční koncert na podporu vzniku repliky pět set let staré dřevěné stavby. Tato vzácná památka, která byla dominantou městské čtvrti, lehla začátkem dubna popelem. Především obyvatelé středního věku spíš pietně poslouchali hudbu dechové kapely Deor dirigenta Vladimíra Havránka. Nikdo nerušil, nikdo v sále nekouřil. Někteří návštěvníci hostince U lípy se však nevzdali svého oblíbeného piva. "Jen jsem tam nakoukl a mám objednávku na tři kousky," hlásil majitel hostince Josef Černý číšníkovi poté, co se vrátil ze sálu. Dechová kapela Deor zatím sázela obyvatelům Hrabové písně Karla Vacka, operetní melodie Franze Lehára, ale i dechovou úpravu písně Yesterday liverpoolských Beatles. "Nemám se tam projít, ať je nějaký kšeft?" odpověděl číšník v hospodě, která jako by odolala moderním trendům a zachovala si vizáž "čtverek" z šedesátých let. "Že nikdo netančí? Vždyť je to koncert. Takové tady míváme například v kině," nedivil se však včera klidnému průběhu koncertu majitel hostince.
Hned zcela první návštěvnice koncertu dala dvěma mladým lidem, kteří střežili košík na peníze, pětistovku. "Vybrali jsme na kostel zatím přes sedm tisíc korun," řekla dcera majitele Naďa Černá. "Většinou lidé dávají tak stovku." Také poslední návštěvník koncertu v sále ozdobeném krepovými fábory a velkým lampionem, vytáhl z peněženky pět set korun. Členové kapely Deor slíbili vzdát se ve prospěch sbírky na nový kostel honoráře. Majitel restaurace, která na tabuli u vstupu nabízí domácí tlačenku, klobásy a guláš, podpořil sbírku na kostel poskytnutím sálu zdarma. "Jinak beru tak dvě stě na hodinu za úklid a energii," řekl Josef Černý. Ochotnický soubor, který v jeho restauraci už deset let funguje, chce navíc sehrát 26. května na podporu nového kostela představení, které čerpá z antické mytologie. "Už měli premiéru a sál byl nabitý. Ovšem jen málo lidí tam bylo z Hrabové." Na obnovu kostela už obvod a církev získaly několik set tisíc korun. Kostel shořel za nevyjasněných okolností a policisté nevylučují, že ho někdo zapálil.
</TEXT>
</DOC>
<DOC>
<DOCID>MF-20020506452</DOCID>
<DOCNO>MF-20020506452</DOCNO>
<DATE>05/06/02</DATE>
<TITLE>
Víc než stovka starostek se učila, jak být rázná
</TITLE>
<TEXT>
Rožnov pod Radhoštěm - Ženy, které se staly "prvními dámami" obcí a měst, se už pojedenácté sjely do Ostravy a Beskyd. Tentokrát se sto šest starostek poučovalo především v tom, jak jednat s problémovými lidmi. "Učily se asertivitě, tedy tomu zůstat ráznou, ale zároveň slušnou při jednání s různými divnými lidmi," řekla mluvčí radnice v Ostravě-Mariánských Horách Táňa Kantorková. "Ženám se ale obecně daří lépe jednat s podobnými lidmi. Oproti mužům totiž dokáží více pochopit sociální problémy obyvatel díky své ženské, chápající a mateřské povaze." Setkání organizuje starostka Ostravy-Mariánských Hor a Hulváků Liana Janáčková už od roku 1992 a vždy jej zakončí někde v Beskydech.
Letos poprvé se starostky vydaly znovu do Rožnova, především proto, že hotel, v němž byly ubytovány, jim nabízí například bazén. Předtím se ale starostky bavily především o různých možnostech, jak získat peníze na různé projekty z Evropské unie, v sobotu obdivovaly rekonstrukci bývalého obchodního domu firmy Brouk a Babka, později Ostravanky a dnes prodejního centra knižního vydavatelství Librex. Navštívily také představení Verdiho opery Johanka z Arku. "Starostky se každý rok scházejí, neboť jich je oproti starostům málo a potřebují si vyměňovat zkušenosti, které se někdy trochu liší od zkušeností starostů," řekla Táňa Kantorková. "Starostky si už léta vyměňují například zkušenosti, jak se chovat k lidem. Žena na takovém postu může být někdy úspěšnější než muž, neboť může při jednáních s úředníky, zastupiteli či politiky využívat svého šarmu." Starostky ale trochu mrzí, že je jich oproti starostům mnohem méně. V České republice je dnes zhruba sedm set starostek, což činí zhruba jedenáct procent z celkového počtu starostů. "Je to tím, že mnohé ženy ani nenapadne kandidovat do zastupitelstva. A to i přesto, že některé ženy mají na funkci starostky velmi dobré schopnosti," míní Táňa Kantorková. Ze setkání starostek se už stala tradice. "Každý rok se sjede zhruba dvacet skalních účastnic a přidají se desítky dalších," řekla mluvčí.
</TEXT>
</DOC>
<DOC>
<DOCID>MF-20020506453</DOCID>
<DOCNO>MF-20020506453</DOCNO>
<DATE>05/06/02</DATE>
<TITLE>
Armáda se ptala obyvatel, zda si ji přejí v Libavé dál
</TITLE>
<TEXT>
Heroltovice, Město Libavá - Obyvatelé vojenského újezdu Libavá chodili v pátek a v sobotu do vyhrazených místností a házeli do uren anketní lístky. Odpovídali ano, či ne na jedinou otázku: Souhlasíte se zachováním vojenského újezdu Libavá? Lidé z ministerstva obrany tomu pracovně říkají referendum. Protože však k jeho pořádání ve vojenském prostoru nemají žádný právní podklad, přiznávají, že oficiálně je to pouze anketa. "Její výsledek však bude dost podstatný při rozhodování o tom, co bude s vojenským prostorem dále," uvedl ředitel legislativního a právního odboru ministerstva obrany Rostislav Duchoň. Na anketní otázku odpovídají obyvatelé starší osmnácti let a těch v újezdu žije 862. Z anketní místnosti ve městě Libavá odchází starší muž a žena na schodech se diví, že už to má odbyto. "A co bych tam taky dělal. Souhlasím a hotovo," odpovídá muž a žena mu živě přitaká. "Jasně, bez vojáků by nám tady bylo smutno. I bez těch letadel," říká. Nad odpovědí dlouho nedumají ani první účastníci ankety z nedalekých Heroltovic. "Komu se tu nelíbí, ať jde pryč. Mně tady armáda nevadí," říká žena, která se s rodiči přistěhovala na Libavou z Rumunska už v roce 1947. Život bez vojáků si tady už nedovede představit. "Když napadne sníh, v sousedních obcích mají sněhu po kolena, ale nám vojáci silnice hned protáhnou," připojuje se do diskuse starší muž. Ministerstvo obrany sice anketu připravilo, při jejím pořádání však stojí stranou. "Nechceme, aby zase někdo napadl její výsledky," vysvětlil přednosta vojenského újezdu Vladimír Kubisa. Proto také všem pěti anketním komisím v prostoru předsedají zástupci z okolních obcí a jejími dalšími členy jsou lidé z místních občanských aktivů. "Já myslím, že většina lidí si nepřeje, aby armáda odtud odešla," tipuje výsledek ankety jeden z členů komise. "Myslím, že by bylo lepší, kdyby vojáci odtud odešli," říká naopak mladý muž, který na Libavé strávil část vojenské základní služby. Tvrdí, že nejkrásnější příroda je v oblastech, kam lidé nesmějí vstupovat a že se tady nedá podnikat. On se však ankety nezúčastní, protože na Libavé nebydlí. Jeho dívku však tento problém vůbec nepálí. "Já chci odtud stejně pryč," říká. I do anketních místností však také včera občas vstupovali lidé, kteří pochybovali o smyslu celé akce. "Tady přece nejde o to, zda si přejeme zachování vojenského újezdu, ale o to, zda by se z něho nemohla malá část vyčlenit. Proč by tady nemohly existovat samosprávné obce, které by spolupracovaly s armádou," říká muž středních let z Města Libavé a zlobí se, proč se na toto řešení nikdo neptá. "O osudu tohoto vojenského prostoru už dávno rozhodl někdo jiný někde jinde," míní. Přiznal však, že i on dal hlas armádě. To, že se obyvatelé Libavé budou moci v květnu vyjádřit k dalšímu osudu vojenského prostoru, slíbil ministr obrany Jaroslav Tvrdík (ČSSD) na počátku roku. Reagoval tak na některé námitky, že se armáda opírá o výsledky průzkumu, který zde vloni z velké části sama zorganizovala, a někteří obyvatelé namítali, že se jí lidé báli říci svůj názor. Výsledky víkendové ankety ale přesvědčivě ukázaly, že velká část obyvatel vojenského prostoru nechce, aby odtud armáda odešla. Hlas pro zachování vojenského újezdu dalo 498 obyvatel starších osmnácti let a pouze 38 souhlasilo s jeho zrušením. "Že téměř 93 procent účastníků se vysloví pro zachování újezdu předčilo mé očekávání," uvedl Kubisa.
</TEXT>
</DOC>
<DOC>
<DOCID>MF-20020506454</DOCID>
<DOCNO>MF-20020506454</DOCNO>
<DATE>05/06/02</DATE>
<TITLE>
Kopřivnice patřila o víkendu modelářům
</TITLE>
<TEXT>
V ráj pro ty, kteří zůstali trochu dětmi a baví je sestavovat modely letounů či aut, se proměnil o víkendu kopřivnický dům kultury.
Kopřivnice - Už popáté vystavili své modely v Kopřivnici při akci Beskyd Model Kit Show modeláři z České republiky, Polska a některých dalších evropských zemí. Tvůrci modelů často obdivuhodně popustili uzdu své fantazie. Proto mohly stovky návštěvníků horkem rozžhaveného kulturního domu a muzea Tatrry vidět vskutku modelářské lahůdky. Akce v Kopřivnici patří mezi největší svého druhu v republice. Návštěvníci obdivovali především ty modely, v nichž autoři vyprávěli s pozoruhodným smyslem pro detaily známé epizody z pohnuté historie minulého století. Tak se daly na stolech vidět výjevy z nacistického vpádu do Ruska na počátku čtyřicátých let. Některá dioramata představovala německé jednotky v krutých ruských mrazech, jeden z modelářů dokonce ztvárnil vypálení ruské vesnice. Další modely zachycovaly americká vojska osvobozující západní Evropu. Modely tanků a vojáků doplňovaly rozbombardované kostely, některé modely znázorňovaly ležení osvobozujících vojsk včetně porady velitelů nad mapou na kapotě džípu. Většina modelů udivovala dokonalou precizností, jako například velký model bombardéru B-24, stojícího na zrcadle, aby fandové zmenšeniny skutečného stroje mohli vidět i brilantně vyvedený spodek letounu. Mezi modely závodních automobilů se vyjímaly i miniatury legendárních karosérií Formule 1 ze sedmdesátých let. Na své si přišli i milovníci všelijakých modelářských kuriozit. Návštěvníci mohli shlédnout třeba havarující německou vzducholoď Hindenburg s imitovaným výbuchem v plášti modelu vzducholodě, valašskou raketu, vyrobenou z kůry, ale i model sedícího Usámy bin Ládina se samopalem zapřeným o stehno. Pravé lehké kulomety pak mohly zejména děti vidět před kulturním domem. Vojáci v rámci doprovodných akcí výstavy předvedli několikrát návštěvníkům přepad a zlikvidování kulometného hnízda. Venku si lidé mohli prohlédnout i speciální tahač Tatra Jamal, s nímž loňský mistr Evropy Stanislav Matějovský pojede letošní evropský závod tahačů na okruzích. Kromě mnoha cen v různých kategoriích předal také včera cenu Valašského království za nejlepší model valašský ministr pro vynálezy, herec Jiří Pecha. Cenu získal Milan Krnáč z Děčína za model vrtulového vznášedla na koňský pohon, nesoucí jméno Valachia Air. Letošní Beskyd Model Kit Show představil na patnáct set modelů. "Těší nás, že se kvalita modelů rok od roku zvyšuje," řekl organizátor Jan Štědrý.
</TEXT>
</DOC>
<DOC>
<DOCID>MF-20020506455</DOCID>
<DOCNO>MF-20020506455</DOCNO>
<DATE>05/06/02</DATE>
<TEXT>
Někteří návštěvníci Beskyd Model Kit Show v Kopřivnici zvolili kromě detailní prohlídky také pohled z balkonu, kterým mohli přehlédnout celý sál s modely
</TEXT>
</DOC>
<DOC>
<DOCID>MF-20020506456</DOCID>
<DOCNO>MF-20020506456</DOCNO>
<DATE>05/06/02</DATE>
<TEXT>
Modeláři v Kopřivnici museli opravovat své výtvory také přímo mezi vystavenými modely
</TEXT>
</DOC>
<DOC>
<DOCID>MF-20020506457</DOCID>
<DOCNO>MF-20020506457</DOCNO>
<DATE>05/06/02</DATE>
<TITLE>
Magistrát hostí diskusi o dětech s poruchami učení a chování
</TITLE>
<GEOGRAPHY>Ostrava</GEOGRAPHY>
<TEXT>
Pedagogové i lékaři shodně tvrdí, že přibývá dětí s poruchami funkce mozku, které neovlivňují intelekt, ale projevují se v problémech v chování nebo učení. Protože problémy dětí s poruchou funkce mozku nejvíc doléhají na rodiče a učitele, kteří se s nimi potýkají prakticky denně, snaží se odbor školství ostravského magistrátu vtáhnout zástupce obou skupin do společné diskuse. "Zítra pořádáme na radnici první akci zaměřenou na komplexní péči o dítě s lehkou mozkovou dysfunkcí a specifickou poruchou učení," řekla vedoucí odboru školství Věra Kuchařová. Podotkla, že vítáni jsou pedagogové i rodiče, kteří mohou vyslechnout přednášky doplněné videozáznamy a také diskutovat s odborníky. Děti s poruchou funkce mozku bývají příliš živé, zbrklé, neposedné a dělá jim potíže vydržet v klidu v době školní výuky. "Poruchu funkce mozku, jejíž příčiny lze hledat v dědičnosti, v raném stádiu vývoje i ve vlivu škodlivin, například těžkých kovů, lze přirovnat k viru v počítači nebo písku v hodinkách. Ve všech případech jsou narušeny běžné funkce," vysvětluje ostravská dětská neuroložka Marie Zemánková. Lékařka podotkla, že takové děti se těžce přizpůsobují tempu práce. "Učitelé s nimi musejí mít svatou trpělivost, měli by umět se do nich vcítit," míní. Ředitelka Speciálních škol kapitána Vajdy v Ostravě-Zábřehu Eva Sroková ale upozornila, že u řady dětí s poruchou funkce mozku se k jejich hyperaktivitě přidružuje agresivita a špatná sociální adaptabilita. "Děti s poruchou funkce mozku bývají egocentrické, vztahovačné, špatně reagují na stres, mají problémy s navazováním a udržením kvalitních mezilidských vztahů, což může přetrvat až do dospělosti. Zvládnout je bývá obtížné pro učitele i rodiče. Vyžaduje to úzkou spolupráci rodiny a školy, což mnohdy chybí," zdůrazňuje. Pedagožka přiznává, že děti s poruchou funkce mozku se stávají stále větším problémem. Neexistuje totiž jednotná strategie při jejich výchově a vzdělávání. Názory odborníků se různí. Zatímco někteří prosazují zařazování dětí do speciálních tříd, jiní oponují, že dětem prospívá integrace do normálních tříd, kde kolem sebe vidí normální vzory. "Děti s poruchou funkce mozku musí cítit, že s nimi dospělí jednají laskavě a s pochopením, ale nenechají sebou manipulovat. Musí vědět, kdo je doma nebo ve škole autorita." Akce začne v osm hodin ráno v budově Nové radnice, kde potrvá do půl jedné.
Ostrava - Pedagogové i lékaři shodně tvrdí, že přibývá dětí s poruchami funkce mozku, které neovlivňují intelekt, ale projevují se v problémech v chování nebo učení. Protože problémy dětí s poruchou funkce mozku nejvíc doléhají na rodiče a učitele, kteří se s nimi potýkají prakticky denně, snaží se odbor školství ostravského magistrátu vtáhnout zástupce obou skupin do společné diskuse. "Zítra pořádáme na radnici první akci zaměřenou na komplexní péči o dítě s lehkou mozkovou dysfunkcí a specifickou poruchou učení," řekla vedoucí odboru školství Věra Kuchařová. Podotkla, že vítáni jsou pedagogové i rodiče, kteří mohou vyslechnout přednášky doplněné videozáznamy a také diskutovat s odborníky. Děti s poruchou funkce mozku bývají příliš živé, zbrklé, neposedné a dělá jim potíže vydržet v klidu v době školní výuky. "Poruchu funkce mozku, jejíž příčiny lze hledat v dědičnosti, v raném stádiu vývoje i ve vlivu škodlivin, například těžkých kovů, lze přirovnat k viru v počítači nebo písku v hodinkách. Ve všech případech jsou narušeny běžné funkce," vysvětluje ostravská dětská neuroložka Marie Zemánková. Lékařka podotkla, že takové děti se těžce přizpůsobují tempu práce. "Učitelé s nimi musejí mít svatou trpělivost, měli by umět se do nich vcítit," míní. Ředitelka Speciálních škol kapitána Vajdy v Ostravě-Zábřehu Eva Sroková ale upozornila, že u řady dětí s poruchou funkce mozku se k jejich hyperaktivitě přidružuje agresivita a špatná sociální adaptabilita. "Děti s poruchou funkce mozku bývají egocentrické, vztahovačné, špatně reagují na stres, mají problémy s navazováním a udržením kvalitních mezilidských vztahů, což může přetrvat až do dospělosti. Zvládnout je bývá obtížné pro učitele i rodiče. Vyžaduje to úzkou spolupráci rodiny a školy, což mnohdy chybí," zdůrazňuje. Pedagožka přiznává, že děti s poruchou funkce mozku se stávají stále větším problémem. Neexistuje totiž jednotná strategie při jejich výchově a vzdělávání. Názory odborníků se různí. Zatímco někteří prosazují zařazování dětí do speciálních tříd, jiní oponují, že dětem prospívá integrace do normálních tříd, kde kolem sebe vidí normální vzory. "Děti s poruchou funkce mozku musí cítit, že s nimi dospělí jednají laskavě a s pochopením, ale nenechají sebou manipulovat. Musí vědět, kdo je doma nebo ve škole autorita." Akce začne v osm hodin ráno v budově Nové radnice, kde potrvá do půl jedné.
</TEXT>
</DOC>
<DOC>
<DOCID>MF-20020506458</DOCID>
<DOCNO>MF-20020506458</DOCNO>
<DATE>05/06/02</DATE>
<TITLE>
Trolejbusy jezdí městem padesát let
</TITLE>
<GEOGRAPHY>Ostrava</GEOGRAPHY>
<TEXT>
Několik tisíc obyvatel a návštěvníků Ostravy se včera přišlo podívat do areálu vozovny trolejbusů Dopravního podniku Ostrava a svezlo se historickými vozy. "Akce je součástí oslav výročí padesáti let od zahájení provozu trolejbusů ve městě," řekl mluvčí dopravce Miroslav Albrecht. Technici dopravního podniku v rámci oslav představili nový typ trolejbusu, který vyrobili. "Použili jsme karosérii polského nízkopodlažního autobusu. Vnitřní zařízení a elektroniku dodala francouzská společnost, která nám vybavila i zbývající trolejbusy," vysvětlil Albrecht. Náklady na údržbu nového stroje tak budou podle něj mnohem nižší. "Ve zkušebním provozu zatím máme jeden prototyp. V září by měl už vozit cestující," řekl. Trolejbusy jezdily nejprve v centru Ostravy a obsluhovaly také několik přilehlých obvodů. V šedesátých letech však byla ve středu města zřízena pěší zóna a přednost dostávaly autobusy. Postupné rozšiřování trolejové sítě ovlivnila koncem sedmdesátých let rostoucí cena nafty.
Ostrava - Několik tisíc obyvatel a návštěvníků Ostravy se včera přišlo podívat do areálu vozovny trolejbusů Dopravního podniku Ostrava a svezlo se historickými vozy. "Akce je součástí oslav výročí padesáti let od zahájení provozu trolejbusů ve městě," řekl mluvčí dopravce Miroslav Albrecht. Technici dopravního podniku v rámci oslav představili nový typ trolejbusu, který vyrobili. "Použili jsme karosérii polského nízkopodlažního autobusu. Vnitřní zařízení a elektroniku dodala francouzská společnost, která nám vybavila i zbývající trolejbusy," vysvětlil Albrecht. Náklady na údržbu nového stroje tak budou podle něj mnohem nižší. "Ve zkušebním provozu zatím máme jeden prototyp. V září by měl už vozit cestující," řekl. Trolejbusy jezdily nejprve v centru Ostravy a obsluhovaly také několik přilehlých obvodů. V šedesátých letech však byla ve středu města zřízena pěší zóna a přednost dostávaly autobusy. Postupné rozšiřování trolejové sítě ovlivnila koncem sedmdesátých let rostoucí cena nafty.
</TEXT>
</DOC>
<DOC>
<DOCID>MF-20020506459</DOCID>
<DOCNO>MF-20020506459</DOCNO>
<DATE>05/06/02</DATE>
<TITLE>
Region se sloučí s Novým Opavskem
</TITLE>
<GEOGRAPHY>Opava</GEOGRAPHY>
<TEXT>
S dvěma okresními týdeníky se musí rozloučit lidé na severní Moravě. Vydavatelský dům Vltava-LabePress sloučí Opavský a Hlučínský region s Naším Opavskem. Vydavatelská společnost, která tituly vlastní, tak chce zabránit tomu, aby si v jednom okresu konkurovaly dva její listy. Pavla Bittnerová ze severomoravské divize vydavatelství řekla, že Naše Opavsko prodělávalo a sloučení bylo nutným krokem. "Čtenáři o nic nepřijdou, od 7. května jim bude chodit jeden týdeník Region, který se rozšíří o ty nejlepší strany a rubriky ze zaniklého titulu," uvedla. Vydavatelský dům Vltava-LabePress vydává především regionální deníky.
Opava - S dvěma okresními týdeníky se musí rozloučit lidé na severní Moravě. Vydavatelský dům Vltava-LabePress sloučí Opavský a Hlučínský region s Naším Opavskem. Vydavatelská společnost, která tituly vlastní, tak chce zabránit tomu, aby si v jednom okresu konkurovaly dva její listy. Pavla Bittnerová ze severomoravské divize vydavatelství řekla, že Naše Opavsko prodělávalo a sloučení bylo nutným krokem. "Čtenáři o nic nepřijdou, od 7. května jim bude chodit jeden týdeník Region, který se rozšíří o ty nejlepší strany a rubriky ze zaniklého titulu," uvedla. Vydavatelský dům Vltava-LabePress vydává především regionální deníky.
</TEXT>
</DOC>
<DOC>
<DOCID>MF-20020506460</DOCID>
<DOCNO>MF-20020506460</DOCNO>
<DATE>05/06/02</DATE>
<TITLE>
Majálesové dění má letos i divadelní scénu
</TITLE>
<GEOGRAPHY>Ostrava</GEOGRAPHY>
<TEXT>
Studentský svátek Majáles oslaví dnes studenti Ostravské univerzity nejen tradičním průvodem masek, ale také mnoha hodinami hudby, divadla a tance. Hlavní část letošního Majálesu se uskuteční na výstavišti Černá louka, která je též cílem majálesového průvodu masek. Tady od jedné hodiny odpoledne vypukne desetihodinový hudební maratón, na kterém se představí celkem jedenáct hudebních seskupení. Převážně rockový rytmus koncertů kapel jako Woody Town, Dudes and Balls. Filip M. či Hot Wasserman odpoledne zrychlí také metalové formace Sungrave a Endless. Chybět nebudou ani taneční funky kapely Kuličky štěstí, či Windy. Celé hudební openairové dění před pavilonem C uzavře od osmi hodin večer postupně silná rocková trojice Klamy reklamy, GG Pump a Priessnitz. Majáles Ostravské univerzity má letos nejen silnou hudební, ale také divadelní scénu. Od druhé hodiny odpoledne se v pavilonu C představí pětice vynikajících alternativních divadel, Klaunské divadlo Mimo, Dividlo, XXXH'X XOXXOOXX, hranické Berušky a profesionální experimentální divadlo z Olomouce Hořící žirafy. Od osmi hodin pak bude pavilon C patřit tanci.
Ostrava - Studentský svátek Majáles oslaví dnes studenti Ostravské univerzity nejen tradičním průvodem masek, ale také mnoha hodinami hudby, divadla a tance. Hlavní část letošního Majálesu se uskuteční na výstavišti Černá louka, která je též cílem majálesového průvodu masek. Tady od jedné hodiny odpoledne vypukne desetihodinový hudební maratón, na kterém se představí celkem jedenáct hudebních seskupení. Převážně rockový rytmus koncertů kapel jako Woody Town, Dudes and Balls. Filip M. či Hot Wasserman odpoledne zrychlí také metalové formace Sungrave a Endless. Chybět nebudou ani taneční funky kapely Kuličky štěstí, či Windy. Celé hudební openairové dění před pavilonem C uzavře od osmi hodin večer postupně silná rocková trojice Klamy reklamy, GG Pump a Priessnitz. Majáles Ostravské univerzity má letos nejen silnou hudební, ale také divadelní scénu. Od druhé hodiny odpoledne se v pavilonu C představí pětice vynikajících alternativních divadel, Klaunské divadlo Mimo, Dividlo, XXXH'X XOXXOOXX, hranické Berušky a profesionální experimentální divadlo z Olomouce Hořící žirafy. Od osmi hodin pak bude pavilon C patřit tanci.
</TEXT>
</DOC>
<DOC>
<DOCID>MF-20020506461</DOCID>
<DOCNO>MF-20020506461</DOCNO>
<DATE>05/06/02</DATE>
<TITLE>
Studenti se snaží hledat práci spíše přes známé
</TITLE>
<GEOGRAPHY>Ostrava</GEOGRAPHY>
<TEXT>
Mnoho studentů nerado využívá služeb agentur. Snaží se proto hledat si brigádu sami nebo přes své známé. Jak se jim to daří a jaké mají se sháněním práce zkušenosti?
Michaela Khýrová, 22 let, studentka psychologie a sociální práce na Ostravské univerzitě:
"Kdysi jsem dělala pro Kappu, ale ta moc dobře neplatila. Tak jsem to zkoušela po známosti. To už bylo lepší. Sice šlo o jednorázovky, ale zase jsem měla třeba kolem šedesáti korun na hodinu."
Jan Gemela, 20 let, student Fakulty elektrotechnické VŠB-TU Ostrava:
"Zkoušel jsem to jednou dvakrát přes agenturu, ale oni se mi vůbec neozvali. Tak teď si hledám různé práce přes své kamarády."
David Mareček, 21 let, student Stavební fakulty VŠB-TU Ostrava:
"Vždycky když si hledám práci, tak jdu rovnou do agentury, protože bez ní je malá šance něco najít. Sice málo platí a párkrát se mi už dokonce stalo, že jsem dělal nakonec úplně jinou práci, než na jaké jsme se dohodli, ale na druhé straně seženou brigádu rychle."
Adam Vítkovský, 22 let, student jazykové školy v Ostravě:
"Momentálně dělám v Tesku, kde jsem si práci domluvil sám. Ale s agenturami jsem nikdy neměl problém. Na poměry v severní Moravě platili slušně a ty peníze mi stačily. Teď mám v práci 45 korun na hodinu. Studenti, kteří se mnou pracují v Tesku přes agentury, mají 37 korun."
Michal Čáp, 17 let , student Matičního gymnázia v Ostravě:
"Já jsem si vždycky sháněl a sháním práci přes známé, protože agentury málo platí. Problémy se sháněním jsem nikdy neměl."
</TEXT>
</DOC>
<DOC>
<DOCID>MF-20020506462</DOCID>
<DOCNO>MF-20020506462</DOCNO>
<DATE>05/06/02</DATE>
<TITLE>
Brigádníci se mohou přijít poradit na úřad práce
</TITLE>
<GEOGRAPHY>Ostrava</GEOGRAPHY>
<TEXT>
Danuše Kovářová je vedoucí kontrolního oddělení ostravského pracovního úřadu. O tom, na co si při brigádě dávat pozor, ví mnoho. "Studenti by třeba neměli zapomenout na potvrzení o studiu, kvůli odpočítání daní," říká.
</TEXT>
<HEADING>
- Od kolika let může mladý člověk pracovat?
</HEADING>
<TEXT>
"Pracovat může už od patnácti, ale zaměstnavatel musí informovat jeho rodiče o tom, že u něj jejich dítě začíná pracovat. Nepotřebuje jejich souhlas, ale je to kvůli tomu, aby rodiče věděli, co jejich dítě dělá. "
- Existují nějaká omezení pro brigádníky, kterým ještě nebylo osmnáct let?
"Pokud student ještě nemá osmnáct, nesmí pracovat na rizikovém pracovišti, například nesmí dělat výškové práce, těžké práce ve strojních provozech... Navíc nesmí dělat přesčasy, ani noční."
- Na co by si měl student při podpisu smlouvy dávat pozor?
"Obecně platí, že smlouva nesmí být na dobu určitou. Pokud jde ale o krátkodobé zaměstnání, tak záleží na domluvě se zaměstnavatelem. Ale třeba zkušební dobu zákon umožňuje. Samotná smlouva pak musí obsahovat tři základní body - den nástupu do práce, místo výkonu práce a profese, kterou bude pracovník vykonávat. Mzda ve smlouvě nemusí být uvedena, ale zaměstnavatel musí pracovníka o ní informovat písemně před nástupem do práce."
</TEXT>
<HEADING>
- Jaká je tedy minimální mzda?
</HEADING>
<TEXT>
" Základní minimální hodinová mzda je ale 33,90 Kč, kterou musí každý pracovník dostat. Při čtyřiceti hodinách za týden je to 5700 korun hrubého, pak se snižuje podle odpracovaných hodin."
- Jak je to u brigádníků s přestávkou v pracovní době?
"Po čtyřech a půl hodinách musí čerpat půlhodinovou pauzu. Může si ji vzít klidně i dříve, ale nejpozději do těch čtyř a půl hodin."
- Kam se může student-brigádník obrátit v případě, že zaměstnavatel nedodržuje smluvené podmínky?
"Může klidně přijít k nám na kontrolní a právní odbor úřadu práce. My mu poradíme.
</TEXT>
</DOC>
<DOC>
<DOCID>MF-20020506463</DOCID>
<DOCNO>MF-20020506463</DOCNO>
<DATE>05/06/02</DATE>
<TITLE>
Deset výherců získá lístky na Global connection party
</TITLE>
<GEOGRAPHY>Ostrava</GEOGRAPHY>
<TEXT>
Ve čtenářské soutěži o vstupenky na taneční Global connection party, která se uskuteční sedmého května na ostravské Černé louce, bylo vylosováno těchto deset výherců:
Jana Galušková, Zuzana Bernátková, Miroslav Čubok, Jana Miculková, Jakub Vulin, Žaneta Poláková, Barbora Lenková a Markéta Chocholová.
Vstupenku pro dvě osoby a reklamní předměty si výherci mohou vyzvednout dnes a zítra od desáté do šestnácté hodiny v příjmové kanceláři inzerce MF Dnes na Puchmajerově 1, Ostrava 1. Výherce se musí dokladem o své plnoletosti. Ostravská Global connection party, na které se představí zástupci taneční scény z Buenos Aires, Detroitu a Singapuru, bude zahájena v osm hodin večer v pavilonu G. Až do šesté hodiny ranní bude na třech sound systémech znít techno, breakbeat &amp; drum n'bass, také progresívní house, hard house a trance. Hlavními hvězdami ostravské Global connection party budou známí Djs Carl Craig z Detroitu, Gayle San ze Singapuru a Hernan Cattaneo z Buenos Aires.
</TEXT>
</DOC>
<DOC>
<DOCID>MF-20020506464</DOCID>
<DOCNO>MF-20020506464</DOCNO>
<DATE>05/06/02</DATE>
<TEXT>
Studio 1 Českého rozhlasu Ostrava uvede zítra od půl šesté večer živý koncert skupiny Kamelot
</TEXT>
</DOC>
<DOC>
<DOCID>MF-20020506465</DOCID>
<DOCNO>MF-20020506465</DOCNO>
<DATE>05/06/02</DATE>
<TITLE>
Mikrospánek příčinou smrtelné nehody u Bruntálu
</TITLE>
<GEOGRAPHY>Rýmařov</GEOGRAPHY>
<TEXT>
Pár minut po půlnoci na 29. červen 1966 projížděla po silnici z Rýmařova do Bruntálu dodávka značky Žuk. U obce Malá Štáhle spatřila posádka dodávky ve stromě zapasovaný Fiat 600. Ze čtyř lidí v havarovaném voze už dva nedýchali. Podle dokumentace z policejních zdrojů se neštěstí odehrálo 28. června čtvrt hodiny před půlnocí, když řidič upadl do mikrospánku. Řidiči jsou nepoučitelní. Po šestatřiceti letech od popisované nehody je mikrospánek pořád příčinou mnoha tragických nehod. "Osobní auto řízené šestačtyřicetiletým M. O. poznenáhlu sjelo na levou stranu silnice, kde nebrzděno narazilo do stromu. Při nehodě byli usmrceni manželka řidiče a další spolujezdec J. H. Jeho dcera byla zraněna jen lehce. Řidič utrpěl těžký úraz." Tolik strohá informace z policejního archivu. Nikterak výjimečnou příčinou nehody se rozhodl podrobněji zaobírat kapitán Josef Mužík z Ostravy, který pátral po širších souvislostech mikrospánku na řidiče. V roce 1966 se ještě říkalo - vteřinový spánek. Mužík tehdy napsal o vteřinovém spánku studii pro interní potřeby dopravní policie. Podle Mužíka řidič fiatu v době havárie nezamhouřil oka už celých 22 hodin a měl za sebou cestu z Bruntálu do Prahy a zpět. Respektive, až na těch několik kilometrů z Malé Štáhle, které už nedojel. "Prakticky šlo o zlomek vteřiny, ve kterém jsou vyšší kontrolní centra mozkové kůry vyřazena a tento stav je osobou postiženou nevnímavý. Tyto stavy jsou výsledkem jedině nadměrné únavy řidiče vozidla," zobecnil Mužík příčinu nehod pod vlivem mikrospánku a v závěru studie doporučil, aby se otázce vteřinového spánku věnovala televize a tisk. Vliv únavy považoval Mužík za stejně nebezpečný jako vliv alkoholu. Pokud někdo řídí automobil třeba desátou hodinu v jednom zátahu je to srovnatelné se situací, kdy za volant sedá s několika pivy v krvi. "Z hlediska vlivu na řidiče je únava ještě daleko zákeřnější a nebezpečnější než alkohol. Je totiž v silách řidiče,který požil alkohol, aby upustil od řízení. Únavu si řidič v mnoha případech není schopen včas přiznat," uvažoval kapitán Josef Mužík z Ostravy. Jeho slova zůstávají pro řidiče stále platným varováním až podnes.
Rýmařov - Pár minut po půlnoci na 29. červen 1966 projížděla po silnici z Rýmařova do Bruntálu dodávka značky Žuk. U obce Malá Štáhle spatřila posádka dodávky ve stromě zapasovaný Fiat 600. Ze čtyř lidí v havarovaném voze už dva nedýchali. Podle dokumentace z policejních zdrojů se neštěstí odehrálo 28. června čtvrt hodiny před půlnocí, když řidič upadl do mikrospánku. Řidiči jsou nepoučitelní. Po šestatřiceti letech od popisované nehody je mikrospánek pořád příčinou mnoha tragických nehod. "Osobní auto řízené šestačtyřicetiletým M. O. poznenáhlu sjelo na levou stranu silnice, kde nebrzděno narazilo do stromu. Při nehodě byli usmrceni manželka řidiče a další spolujezdec J. H. Jeho dcera byla zraněna jen lehce. Řidič utrpěl těžký úraz." Tolik strohá informace z policejního archivu. Nikterak výjimečnou příčinou nehody se rozhodl podrobněji zaobírat kapitán Josef Mužík z Ostravy, který pátral po širších souvislostech mikrospánku na řidiče. V roce 1966 se ještě říkalo - vteřinový spánek. Mužík tehdy napsal o vteřinovém spánku studii pro interní potřeby dopravní policie. Podle Mužíka řidič fiatu v době havárie nezamhouřil oka už celých 22 hodin a měl za sebou cestu z Bruntálu do Prahy a zpět. Respektive, až na těch několik kilometrů z Malé Štáhle, které už nedojel. "Prakticky šlo o zlomek vteřiny, ve kterém jsou vyšší kontrolní centra mozkové kůry vyřazena a tento stav je osobou postiženou nevnímavý. Tyto stavy jsou výsledkem jedině nadměrné únavy řidiče vozidla," zobecnil Mužík příčinu nehod pod vlivem mikrospánku a v závěru studie doporučil, aby se otázce vteřinového spánku věnovala televize a tisk. Vliv únavy považoval Mužík za stejně nebezpečný jako vliv alkoholu. Pokud někdo řídí automobil třeba desátou hodinu v jednom zátahu je to srovnatelné se situací, kdy za volant sedá s několika pivy v krvi. "Z hlediska vlivu na řidiče je únava ještě daleko zákeřnější a nebezpečnější než alkohol. Je totiž v silách řidiče,který požil alkohol, aby upustil od řízení. Únavu si řidič v mnoha případech není schopen včas přiznat," uvažoval kapitán Josef Mužík z Ostravy. Jeho slova zůstávají pro řidiče stále platným varováním až podnes.
</TEXT>
</DOC>
<DOC>
<DOCID>MF-20020506466</DOCID>
<DOCNO>MF-20020506466</DOCNO>
<DATE>05/06/02</DATE>
<TITLE>
Kdo všechno stál za destrukcí zámku v Odrách?
</TITLE>
<TEXT>
ROK 1966: odstřelené baroko, velké povodně
Zatuchlé, panské sídlo. Tak viděli funkcionáři barokní skvost a vyhodili ho do vzduchu dunaritovými náložemi 7. 7. 1966
</TEXT>
<HEADING>
Seriál STOLETÍ
</HEADING>
<TEXT>
K baroku měli funkcionáři v Odrách prazvláštní vztah. "Zámek je starým, zatuchlým, hubkou prorostlým panským sídlem," láteřila v dopise Rudému právu Věra Adámková z oderského městského národního výboru.
Odry - A důvod dopisu? Po požáru střechy zámku v roce 1964 radnice v Odrách dva roky marně usilovala o povolení k destrukci objektu. Památkáři se sice tuposti místních funkcionářů snažili vzdorovat, ale vydrželi jen do roku 1966. Nakonec se oderská radnice rozhodla zámek vyhodit do povětří i bez požehnání památkářů. Stalo se tak 7. července 1966. "Píšeme, hlásáme, burcujeme lid, žádáme po nich co největší hospodárnost, ale ta slova hořknou na jazyku, když se otravujeme zabedněností a byrokratismem některých našich úřadů. Je to smutné, ale je to tak," téměř plačtivě si stěžovala Rudému právu výše jmenovaná oderská funkcionářka. Nemohla pochopit, že někdo chce chránit "panské sídlo", navíc poškozené požárem. "Rekonstrukce barokního zámku, který z hlediska urbanistického tvoří výrazný a osobitý monument v Odrách, je možná a nevyžaduje si po stránce stavební mimořádně velkých nákladů," hodnotil přitom stav zámku před jeho demolicí Mojmír Cigánek z Vysokého učení technického v Brně, v posudku vyžádaném památkáři.
</TEXT>
<HEADING>
Žháři z radnice? Jen podle nepřímých důkazů
</HEADING>
<TEXT>
Zachovaná dokumentace přitom dokazuje, že oderským funkcionářům v čele s předsedou národního výboru Hrdinou byl barokní skvost trnem v oku už před požárem. Dva měsíce před požárem totiž došel z Oder dopis do Prahy. Rovnou na ministerstvo školství a kultury. Oderští přímo žádali vyjmutí zámku ze seznamu památek a jeho demolici. Na ministerstvu sice v té době ještě asi nepracovalo příliš osvícených úředníků, jejichž doménou byla zrovna záchrana chátrajících "panských sídel", nicméně k demolici jednoho z nejkrásnějších zámků ve Slezsku povolení nedali. Za pár týdnů nato zámek shořel. Podle oficiální verze vyšetřovatelů vznikl oheň náhodným vzplanutím trámu, který byl zapuštěn do komína. "Střecha zámku a krovy byly zničeny z osmdesáti procent, přesto bylo možno cenný zámek zachránit," uvažuje dnes historik Okresního vlastivědného muzea v Novém Jičíně Jaroslav Zezulčík. Netroufá si ovšem potvrdit jednu z verzí, která počítá s přímou účastí místních funkcionářů na požáru ze 17. ledna 1964. Podle této hypotézy zámek vzplanul po žhářském útoku, za kterým stála přímo oderská radnice. "Nepodařilo se mi zjistit, zda požár před dvěma lety byl čehosi důsledkem či příčinou," přemítal nicméně v roce 1966 v Literárních novinách redaktor Zdeněk Reimann. Přímé důkazy asi v rukávu neměl, a navíc lze pochybovat, že by mohl v novinách přímo obvinit předsedu oderského národního výboru ze žhářství. Tak otevřený ještě tisk v roce 1966 nebyl. Redaktor Reimann přesto citovanou větou naznačil dost. Že byl v Odrách požár zámku spíše uvítán, než by v někom vyvolal lítost nad zničenou památkou vysoké umělecké hodnoty, pak dosvědčuje úplný nezájem místní radnice o provizorní zabezpečení vyhořelé střechy. "Střecha nebyla nahrazena žádným provizorním zastřešením. Do objektu zatékalo, v zimě voda trhala narušené zdivo. Přes postupující devastaci zámku nebyl objekt v roce 1966 v takovém stavu, že by se muselo uvažovat o jeho odstřelu," říká historik Jaroslav Zezulčík.
</TEXT>
<HEADING>
Dunaritové nálože a poslední okamžiky zámku
</HEADING>
<TEXT>
Oderská radnice argumentovala trhlinami ve zdivu zámku a ohrožením bezpečnosti chodců v případě zřícení zdí. V památkářském posudku nicméně stálo, že "trhliny nejsou na závadu stabilitě zdi". Po požáru zámku ale bohužel změnilo názor i ministerstvo školství a kultury a vydalo souhlas k demolici. Památkáři z Krajského střediska památkové péče v Ostravě bojovali dále a tvrdili, že bez jejich souhlasu je ministerské povolení k demolici zámku neplatné. Navíc ministerstvo v souvislosti s demolicí zámku nařídilo oderské radnici provést řádnou dokumentaci zámku podle požadavků památkářů, jenže v Odrách si se zdokumentováním "starého a zatuchlého panského sídla" nikdo nedělal problémy. Ministerský souhlas byl také podmíněn vydáním demoličního výměru ze strany Severomoravského Krajského národního výboru. A ten tak až do dne demolice neučinil. Zámku zvonila hrana. Přitom podle památkářů na počátku léta roku 1966 "stav zděných částí zámku nepřipouštěl ani pomyšlení na demolici". A o chátrající zámek dokonce projevilo zájem i ministerstvo zdravotnictví, které v dopise oderským mocipánům výslovně navrhovalo, že na vlastní náklady zámek zrekonstruuje a opatří ústředním topením, aby se už nemohla opakovat chyba, která podle úřední verze vedla k zapálení zámku. Zatvrzelí oderští radní ministerstvu zdravotnictví odpověděli výmluvně. Prý ve městě žádné zdravotnické zařízení nepotřebují. Obrazoborecká tupost místních papalášů spěla do finiše. Podle redaktora Literárních novin Reimanna se půl hodiny před odstřelem ještě památkář a architekt Khier z Krajského střediska památkové péče v Ostravě snažil zámek zachránit doslova vlastním tělem. Vnikl do objektu a zoufale prosil, že odstřelem zámku se v Odrách odehrává zločin. Marně. Díry do zdiva zámku byly vyvrtány a nabity dunaritem. Architekta Khiera odtáhli organizátoři hrůzného divadla do bezpečí a střelmistr vydal povel. Když zvednutý oblak prachu klesl k zemi, zůstala v zámeckém parku namísto barokní stavby jen velká hromada cihel. A demoliční výměr vydal Severomoravský Krajský národní výbor až po odstřelu.
Oderská radnice argumentovala trhlinami ve zdivu zámku a ohrožením bezpečnosti chodců v případě zřícení zdí. V památkářském posudku nicméně stálo, že "trhliny nejsou na závadu stabilitě zdi". Po požáru zámku ale bohužel změnilo názor i ministerstvo školství a kultury a vydalo souhlas k demolici. Památkáři z Krajského střediska památkové péče v Ostravě bojovali dále a tvrdili, že bez jejich souhlasu je ministerské povolení k demolici zámku neplatné. Navíc ministerstvo v souvislosti s demolicí zámku nařídilo oderské radnici provést řádnou dokumentaci zámku podle požadavků památkářů, jenže v Odrách si se zdokumentováním "starého a zatuchlého panského sídla" nikdo nedělal problémy. Ministerský souhlas byl také podmíněn vydáním demoličního výměru ze strany Severomoravského Krajského národního výboru. A ten tak až do dne demolice neučinil. Zámku zvonila hrana. Přitom podle památkářů na počátku léta roku 1966 "stav zděných částí zámku nepřipouštěl ani pomyšlení na demolici". A o chátrající zámek dokonce projevilo zájem i ministerstvo zdravotnictví, které v dopise oderským mocipánům výslovně navrhovalo, že na vlastní náklady zámek zrekonstruuje a opatří ústředním topením, aby se už nemohla opakovat chyba, která podle úřední verze vedla k zapálení zámku. Zatvrzelí oderští radní ministerstvu zdravotnictví odpověděli výmluvně. Prý ve městě žádné zdravotnické zařízení nepotřebují. Obrazoborecká tupost místních papalášů spěla do finiše. Podle redaktora Literárních novin Reimanna se půl hodiny před odstřelem ještě památkář a architekt Khier z Krajského střediska památkové péče v Ostravě snažil zámek zachránit doslova vlastním tělem. Vnikl do objektu a zoufale prosil, že odstřelem zámku se v Odrách odehrává zločin. Marně. Díry do zdiva zámku byly vyvrtány a nabity dunaritem. Architekta Khiera odtáhli organizátoři hrůzného divadla do bezpečí a střelmistr vydal povel. Když zvednutý oblak prachu klesl k zemi, zůstala v zámeckém parku namísto barokní stavby jen velká hromada cihel. A demoliční výměr vydal Severomoravský Krajský národní výbor až po odstřelu.
</TEXT>
</DOC>
<DOC>
<DOCID>MF-20020506467</DOCID>
<DOCNO>MF-20020506467</DOCNO>
<DATE>05/06/02</DATE>
<TITLE>
Na snímku rozpoznal spolužáky
</TITLE>
<GEOGRAPHY>Ostrava</GEOGRAPHY>
<TEXT>
Mávátka, pionýři, radostné pozdravy papalášům na tribunách. Nic z toho jsme už letos na 1. máje absolvovat nemuseli. Minulý týden zveřejněné fotografie z oslav 1. máje 1965, pod kterými naše redakce vyzvala ke kontaktu všechny, kdo poznají na fotografiích sebe nebo své přátele, ale nezůstala bez odezvy. Tak například rozjásané pionýry na fotografii, jinak uchovávané Archivem města Ostravy bez bližšího popisu, identifikoval Radomil Matýsek z Ostravy. "Na fotografii jsou pionýři 5. D ze čtvrté základní školy v Ostravě-Poruby na Fučíkově ulici," poodhalil Matýsek tajemství zveřejněného snímku a dodal: "Přivedla mě k tomu manželka, když si minulé pondělí četla noviny a s úsměvem se zeptala, zda nejsem jeden z těch nadšených pionýrů. Já jsem se nenašel, ale poznal jsem spolužáky. Sám jsem musel jít v průvodu jen kousek vedle nich."
Ostrava - Mávátka, pionýři, radostné pozdravy papalášům na tribunách. Nic z toho jsme už letos na 1. máje absolvovat nemuseli. Minulý týden zveřejněné fotografie z oslav 1. máje 1965, pod kterými naše redakce vyzvala ke kontaktu všechny, kdo poznají na fotografiích sebe nebo své přátele, ale nezůstala bez odezvy. Tak například rozjásané pionýry na fotografii, jinak uchovávané Archivem města Ostravy bez bližšího popisu, identifikoval Radomil Matýsek z Ostravy. "Na fotografii jsou pionýři 5. D ze čtvrté základní školy v Ostravě-Poruby na Fučíkově ulici," poodhalil Matýsek tajemství zveřejněného snímku a dodal: "Přivedla mě k tomu manželka, když si minulé pondělí četla noviny a s úsměvem se zeptala, zda nejsem jeden z těch nadšených pionýrů. Já jsem se nenašel, ale poznal jsem spolužáky. Sám jsem musel jít v průvodu jen kousek vedle nich."
</TEXT>
</DOC>
<DOC>
<DOCID>MF-20020506468</DOCID>
<DOCNO>MF-20020506468</DOCNO>
<DATE>05/06/02</DATE>
<TITLE>
Obyčejné události plné kontrastů
</TITLE>
<GEOGRAPHY>Nošovice</GEOGRAPHY>
<TEXT>
Přesně v den, kdy byl v Odrách vystřelen do povětří barokní zámek, byla v Nošovicích u Frýdku-Místku zahájena výstavba pivovaru, který se stal třetím největším pivovarem v republice. To bylo 7. července 1966. Dlouholetý primátor města Ostravy Josef Kotas už však pivo z nového pivovaru neochutnal. Zemřel čtyři dny na to, 11. července 1966. Kotas byl kontroverzním politikem, jehož jednotlivé životní etapy historici zatím podrobněji neanalyzovali. V každém případě se Josef Kotas už v roce 1938 stal komunistickým starostou Slezské Ostravy a válku strávil v londýnském exilu. Primátorem Ostravy byl zvolen už 22. května 1945 a ve funkci vydržel až do roku 1960. Do roku 1951 byl také předsedou KV KSČ. Po odvolání z funkce patřil mezi ty členy KSČ, které strana plánovala zdiskreditovat v politických procesech. Nakonec si ale na úrovni kraje našla jiné obětní beránky (odnesl to např. jeho nástupce krajský tajemník strany Vítězslav Fuks). Rok 1966 byl i časem pro armádu, když v Opavě vznikla nová střední vojenská škola Jana Žižky z Trocnova, třetí v republice. Léto ale patřilo i vodě, když velké povodně postihly celý tehdejší Severomoravský kraj, zvláště okres Frýdek-Místek. Povodňová vlna tradičně zalila i ostravský Hrušov, symbol stoleté povodně z roku 1997. Deště v roce 1966 trvaly až do 30. července a při povodních zahynulo jen v kraji pět lidí. Mezi oběti patřil například sedmašedesátiletý Michal Koza z Kozlovic na Místecku, kterého při zachraňovacích pracích na poli strhl proud do řeky, kde utonul. A v beskydské Krásné si řeka Mohelnice v neděli 24. července vzala čtyřleté děvčátko. Záplavy v tehdejším Severomoravském kraji smetly 26 domů, 28 jich velmi vážně poškodily a 2600 domů poničily částečně. Na 60 tisíc hektarů orné půdy zůstalo pár dnů pod vodou a úroda na nich byla zničena. Celková škoda dosáhla úctyhodné výše - 503 milionů korun. Jen v jediné vsi, v Bartošovicích nedaleko Studénky, voda v pondělí 25. července smetla šest domů a další vážně poškodila. Někdo umřel, jiný se narodil. Pro dnešní divadelní Ostravu bylo například určitě štěstím, že se v roce 1966 narodil režisér Radovan Lipus, mimo jiné tvůrce televizního seriálu Šumná města.
Nošovice - Přesně v den, kdy byl v Odrách vystřelen do povětří barokní zámek, byla v Nošovicích u Frýdku-Místku zahájena výstavba pivovaru, který se stal třetím největším pivovarem v republice. To bylo 7. července 1966. Dlouholetý primátor města Ostravy Josef Kotas už však pivo z nového pivovaru neochutnal. Zemřel čtyři dny na to, 11. července 1966. Kotas byl kontroverzním politikem, jehož jednotlivé životní etapy historici zatím podrobněji neanalyzovali. V každém případě se Josef Kotas už v roce 1938 stal komunistickým starostou Slezské Ostravy a válku strávil v londýnském exilu. Primátorem Ostravy byl zvolen už 22. května 1945 a ve funkci vydržel až do roku 1960. Do roku 1951 byl také předsedou KV KSČ. Po odvolání z funkce patřil mezi ty členy KSČ, které strana plánovala zdiskreditovat v politických procesech. Nakonec si ale na úrovni kraje našla jiné obětní beránky (odnesl to např. jeho nástupce krajský tajemník strany Vítězslav Fuks). Rok 1966 byl i časem pro armádu, když v Opavě vznikla nová střední vojenská škola Jana Žižky z Trocnova, třetí v republice. Léto ale patřilo i vodě, když velké povodně postihly celý tehdejší Severomoravský kraj, zvláště okres Frýdek-Místek. Povodňová vlna tradičně zalila i ostravský Hrušov, symbol stoleté povodně z roku 1997. Deště v roce 1966 trvaly až do 30. července a při povodních zahynulo jen v kraji pět lidí. Mezi oběti patřil například sedmašedesátiletý Michal Koza z Kozlovic na Místecku, kterého při zachraňovacích pracích na poli strhl proud do řeky, kde utonul. A v beskydské Krásné si řeka Mohelnice v neděli 24. července vzala čtyřleté děvčátko. Záplavy v tehdejším Severomoravském kraji smetly 26 domů, 28 jich velmi vážně poškodily a 2600 domů poničily částečně. Na 60 tisíc hektarů orné půdy zůstalo pár dnů pod vodou a úroda na nich byla zničena. Celková škoda dosáhla úctyhodné výše - 503 milionů korun. Jen v jediné vsi, v Bartošovicích nedaleko Studénky, voda v pondělí 25. července smetla šest domů a další vážně poškodila. Někdo umřel, jiný se narodil. Pro dnešní divadelní Ostravu bylo například určitě štěstím, že se v roce 1966 narodil režisér Radovan Lipus, mimo jiné tvůrce televizního seriálu Šumná města.
</TEXT>
</DOC>
<DOC>
<DOCID>MF-20020506469</DOCID>
<DOCNO>MF-20020506469</DOCNO>
<DATE>05/06/02</DATE>
<TEXT>
Radomil Matýsek z Ostravy poznal na snímku zveřejněném v minulém čísle seriálu Století své spolužáky ze 4. ZDŠ v Ostravě-Porubě.
</TEXT>
</DOC>
<DOC>
<DOCID>MF-20020506470</DOCID>
<DOCNO>MF-20020506470</DOCNO>
<DATE>05/06/02</DATE>
<TITLE>
JAK ODSTŘELIT ZÁMEK?
</TITLE>
<TEXT>
V Odrách se místní funkcionáři na demolici zámku dlouho připravovali. Dokonce i odmítnutím nabídky ministerstva zdravotnictví, které chtělo zámek opravit.
</TEXT>
</DOC>
<DOC>
<DOCID>MF-20020506471</DOCID>
<DOCNO>MF-20020506471</DOCNO>
<DATE>05/06/02</DATE>
<TITLE>
Zámek v Odrách
</TITLE>
<TEXT>
Mimořádnou uměleckou cenu dostal původně renesanční zámek (a ještě dříve gotický hrad) při barokní přestavbě za účasti vídeňského dvorního architekta L. Hildebrandta v roce 1730. Objekt byl po roce 1948 nákladně opraven a v roce 1952 byla v zámku odkryta a rekonstruována mistrně komponovaná barokní fresková výzdoba. Restaurátoři se tehdy shodli, že fresky mají vysokou uměleckou hodnotu, minimálně ve středoevropském kontextu.
</TEXT>
</DOC>
<DOC>
<DOCID>MF-20020506472</DOCID>
<DOCNO>MF-20020506472</DOCNO>
<DATE>05/06/02</DATE>
<TITLE>
Co se také stalo v průběhu roku 1966
</TITLE>
<TEXT>
Proběhl XIII. sjezd Komunistické strany Československa , který ale zatím nepřinesl skutečnou reformní politiku. A. Novotný a jeho stranické opory byli ještě natolik silní, že prosadili do usnesení sjezdu tezi o takzvaném "úspěšném vstupu společnosti do nové, vyšší etapy socialismu". Dirigent Václav Jiráček, žák Václava Talicha, od roku 1962 šéfdirigent Státní filharmonie Ostrava, zemřel tragicky při leteckém neštěstí u Bratislavy 24. listopadu 1966. Na území Československa probíhalo vojenské cvičení armád států Varšavské smlouvy nazvané Vltava, kterého se účastnily vojenské útvary z ČSSR, SSSR, NDR a Maďarska. Od 1.1.1966 se obec Výškovice stala součástí Ostravy (odloučena v roce 1954). Národní shromáždění schválilo zákon o 4. pětiletce a A. Novotný důrazně varoval před oslabením centralizovaného řízení společnosti. Ostravu navštívila hrdinka španělské občanské války Dolores Ibarruri.
</TEXT>
</DOC>
<DOC>
<DOCID>MF-20020506473</DOCID>
<DOCNO>MF-20020506473</DOCNO>
<DATE>05/06/02</DATE>
<TEXT>
V roce 1959 přijel etiopský císař do Ostravy. V roce 1966 si jel do Etiopie pro změnu zarybařit prezident Novotný.
</TEXT>
</DOC>
<DOC>
<DOCID>MF-20020506474</DOCID>
<DOCNO>MF-20020506474</DOCNO>
<DATE>05/06/02</DATE>
<TEXT>
Slosování loterie Montreal 1967 se stalo hitem předposledního dne roku 1966.
</TEXT>
</DOC>
<DOC>
<DOCID>MF-20020506475</DOCID>
<DOCNO>MF-20020506475</DOCNO>
<DATE>05/06/02</DATE>
<TEXT>
Krátce po půlnoci na 29. červen 1966 skončil ve stromu tento Fiat 600, ve kterém na místě zemřeli dva lidé. Stalo se nedaleko obce Malá Štáhle v okrese Bruntál.
</TEXT>
</DOC>
<DOC>
<DOCID>MF-20020506476</DOCID>
<DOCNO>MF-20020506476</DOCNO>
<DATE>05/06/02</DATE>
<TITLE>
Kulturní servis
</TITLE>
<TEXT>
KINO CENTRUM: Harry Potter a Kámen mudrců, USA ( 16.00, 18.30, 21.00)
GALERIE V KAPLI: David Černý Výstava objektů.
ZÁMECKÉ MUZEUM: Černá a bílá Výstava grafik ve spolupráci galerií Zdeněk Slenář.
GALERIE CHAGALL: Skupina Bezruč Výstava
KINO CENTRAL: Malý svědek, USA ( 17.15, 19.30)
MALÁ GALERIE: Eduard Petr Akroterion
</TEXT>
<HEADING>
FRÝDEK-MÍSTEK
</HEADING>
<TEXT>
KINO PETRA BEZRUČE: Smrt v Benátkách. Proměna důstojného člověka v ubohého klauna v režii Luchina Viscontiho. ( 17.45) Čistá duše, USA ( 20.00)
MT KLUB: Beskydy a Keňa Snímky O.Landsbergera a P. Žižky
MUZEUM BESKYD: Letecké modely na zámku Modelářská výstava.
HUDEBNÍ KLUB STOUN: DJ Komár: In memoriam aneb Hity ze záhrobí Večer s nesmrtelnými songy. ( 19.30)
KINO SLAVIA: Andělská tvář, ČR ( 18.30)
KINO CENTRUM: Šakalí léta, ČR ( 15.30) Milionový závod, USA ( 17.45) Perníková věž, ČR ( 20.00)
KINO ÚSVIT: Rok ďábla, ČR ( 17.45) Taková zvláštní rodinka, USA ( 20.00)
GALERIE SPIRÁLA: "Barva je čistá radost" Jaromír E. Brabenec
PAMÁTNÍK ŽIVOTICKÉ TRAGÉDIE: Modely vojenské techniky
KINO CENTRUM: Dannyho parťáci, USA ( 17.45, 20.00)
KINOKAVÁRNA REFLEX: Rok ďábla, ČR ( 17.00) Milionový závod, USA ( 20.00)
MUZEUM TĚŠÍNSKA: Dravci Přírodovědná výstava
ZÁMECKÁ GALERIE CHAGALL: Profesoři a docenti Akademie umění Banská Bystrica
KINO PANORAMA: Andělská tvář, ČR ( 17.00, 19.00)
KINO PULS: Formule! , USA ( 18.00, 20.00)
KINO MÍR 70: Čistá duše, USA ( 20.15) Taková zvláštní rodinka, USA ( 18.00)
KINO KVĚTEN: Princezna a bojovník, Německo ( 18.00, 20.15)
ŽEROTÍNSKÝ ZÁMEK: Medvěd hnědý - mýty a skutečnost Výstava Kouzelný svět dětského divadla 19.století
KINO ELEKTRA: Pán prstenů I - Společenstvo prstenu, USA ( 20.00)
KINO MÍR: Perníková věž, ČR ( 17.45) Za nepřátelskou linií, USA ( 20.00)
</TEXT>
<HEADING>
DŮM UMĚNÍ: Dita Pepe Autoportréty (fotografie)
</HEADING>
<TEXT>
KINO VESMÍR: Příšerky s.r.o., USA ( 15.30) Jay a Mlčenlivej Bob vrací úder, USA ( 17.45) Protiúder, USA ( 20.00)
KINO VESMÍR: Příšerky s.r.o., USA ( 15.30) Jay a Mlčenlivej Bob vrací úder, USA ( 17.45) Protiúder, USA ( 20.00)
</TEXT>
</DOC>
<DOC>
<DOCID>MF-20020506477</DOCID>
<DOCNO>MF-20020506477</DOCNO>
<DATE>05/06/02</DATE>
<TITLE>
Tip dnes
</TITLE>
<TEXT>
Havířovské kino Centrum dnes promítá nový český film Perníková věž režiséra Milana Šteindlera. Na snímku Radek Kuchař a Vanda Exnerová.
</TEXT>
</DOC>
<DOC>
<DOCID>MF-20020506478</DOCID>
<DOCNO>MF-20020506478</DOCNO>
<DATE>05/06/02</DATE>
<TITLE>
Kunínští rozhodli hned na začátku
</TITLE>
<TEXT>
Semifinále první ligy basketbalistů: Mlékárna Kunín - Sparta Praha 94:81
S přehledem, byť se nevyvarovali laciných chyb, vstoupili basketbalisté Mlékárny Kunín do semifinálové série první ligy. Spartu Praha porazili o třináct bodů.
Nový Jičín - Nekompromisně, vědomi si důležitosti prvního zápasu, vletěli Kunínští do semifinálové bitvy. Ve druhé minutě vedli 6:0. V první čtvrtině položili základ svému vítězství. Sparťané snadno zahazovali míče a domácím vycházely rychlé protiútoky. "O lepší výsledek jsme se připravili v úvodních deseti minutách, hráli jsme nekoncentrovaně," uznal trenér Sparty Michal Ježdík. Podle něj byly rozhodující ztráty míčů. Sparťané jich ztratili 22, Kunín o dva méně. "Jen za první poločas jsme však soupeři darovali patnáct balónů," upozornil Ježdík. Kunín v první půli přišel o šest míčů. "Ve druhé ale o čtrnáct, to nepamatuji, zbytečně jsme si zkomplikovali zápas," zlobil se kunínský trenér Štefan Garba. "Místo, abychom zápas, když jsme vedli o dvacet bodů, kontrolovali, nahrávali jsme soupeři do brejků. K tomu jsme nechali Doušu dávat laciné trojky." Při těch se ještě víc blýskl kunínský Šebek, proměnil všechny čtyři pokusy. Právě Šebkovy body pomohly domácím k největšímu náskoku, ve 12. minutě vedli 41:20. "Jsem na hřišti od toho, abych trojky dával," řekl Jiří Šebek. Ve druhé půli už ale žádný bod nepřidal. "Už se mi tak nedařilo, obrana se na mě víc soustředila," řekl Šebek. Sparťané pořád jen dotahovali. Pět minut před koncem snížili z 69:87 na 76:87. Kunín pak pozvedla trefa Přibyla. Drama se nekonalo. Druhé utkání se hraje ve středu v Praze. Jeho druhou část vysílá přímým přenosem ČT2 od 19.15 hodin.
</TEXT>
</DOC>
<DOC>
<DOCID>MF-20020506479</DOCID>
<DOCNO>MF-20020506479</DOCNO>
<DATE>05/06/02</DATE>
<TITLE>
Opavané soupeře roznesli
</TITLE>
<HEADING>
Semifinále ligy basketbalistů: Opava - Nymburk 106:82
</HEADING>
<GEOGRAPHY>Opava</GEOGRAPHY>
<TEXT>
Neohroženě vlétli basketbalisté Opavy do semifinále první ligy. Doma rozstříleli Nymburk 106:82 a v sérii hrané na tři vítězství vedou 1:0. Druhý duel se bude hrát v Nymburku ve středu. Opavané suverénně ovládli palubovku. Od prvních okamžiků tvrdě pracovali na vybudování náskoku. Jedenáct minut před koncem vedli už 85:45, teprve pak polevili a Nymburk zkorigoval skóre. Trenér poražených Predrag Benaček krčil rameny. Když měl vyzvednout nejlepšího hráče zápasu, kouknul do zápisu a usmál se. "Vidím jich tu deset, Opava hrála výborně." Nymburští chtěli Opavu překvapit zónovou obranou, jenže Vukosavljevič ji z dálky rozstřílel. V úvodní desetiminutovce dal čtyři trojky, celkem zaznamenal 14 bodů. Zdálo se, že domácí budou mít problém s pivoty. Trnka i střídající Adžič se rychle přiblížili vyfaulování, na hřiště však přišel veterán David Klapetek. Ten v poslední době moc prostoru nedostával, ovšem dokázal, že pořád umí. V obraně doskočil sedm míčů, jeden soupeřův útok zablokoval a nasázel 13 bodů. "David se opravdu na hřiště moc nedostával, vypadalo to, jako bych jej neměl rád, ale tak to není," říká opavský trenér František Rón. "Pivoty točíme podle soupeře, věděl jsem, že Davidův čas znovu přijde. Profesionálně se udržoval v kondici a zapadl skvěle." Opava triumfovala i díky výborné lavičce. Stuchlý, Staněk nebo Zdeněk nebyli v základu, přesto nakonec patřili k nejlepším. Domácí rozebírali obranu z pěkných kombinací i přesnou palbou z dálky. "Byl to jen první zápas, v Nymburku to bude úplně jiné, soupeř je velmi zkušený," nabádá Rón.
Opava - Neohroženě vlétli basketbalisté Opavy do semifinále první ligy. Doma rozstříleli Nymburk 106:82 a v sérii hrané na tři vítězství vedou 1:0. Druhý duel se bude hrát v Nymburku ve středu. Opavané suverénně ovládli palubovku. Od prvních okamžiků tvrdě pracovali na vybudování náskoku. Jedenáct minut před koncem vedli už 85:45, teprve pak polevili a Nymburk zkorigoval skóre. Trenér poražených Predrag Benaček krčil rameny. Když měl vyzvednout nejlepšího hráče zápasu, kouknul do zápisu a usmál se. "Vidím jich tu deset, Opava hrála výborně." Nymburští chtěli Opavu překvapit zónovou obranou, jenže Vukosavljevič ji z dálky rozstřílel. V úvodní desetiminutovce dal čtyři trojky, celkem zaznamenal 14 bodů. Zdálo se, že domácí budou mít problém s pivoty. Trnka i střídající Adžič se rychle přiblížili vyfaulování, na hřiště však přišel veterán David Klapetek. Ten v poslední době moc prostoru nedostával, ovšem dokázal, že pořád umí. V obraně doskočil sedm míčů, jeden soupeřův útok zablokoval a nasázel 13 bodů. "David se opravdu na hřiště moc nedostával, vypadalo to, jako bych jej neměl rád, ale tak to není," říká opavský trenér František Rón. "Pivoty točíme podle soupeře, věděl jsem, že Davidův čas znovu přijde. Profesionálně se udržoval v kondici a zapadl skvěle." Opava triumfovala i díky výborné lavičce. Stuchlý, Staněk nebo Zdeněk nebyli v základu, přesto nakonec patřili k nejlepším. Domácí rozebírali obranu z pěkných kombinací i přesnou palbou z dálky. "Byl to jen první zápas, v Nymburku to bude úplně jiné, soupeř je velmi zkušený," nabádá Rón.
</TEXT>
</DOC>
<DOC>
<DOCID>MF-20020506480</DOCID>
<DOCNO>MF-20020506480</DOCNO>
<DATE>05/06/02</DATE>
<TITLE>
Tým Vítkovic ztratil výhru
</TITLE>
<GEOGRAPHY>Ostrava</GEOGRAPHY>
<TEXT>
Tři minuty před koncem, navíc proti oslabenému soupeři, ztratili fotbalisté Vítkovic výhru nad Zlínem ve 25. kole druhé ligy. S týmem, který bojuje o postup do první ligy, remizovali 1:1 (0:0). "Takové zápasy nemůžeme ztrácet," povzdechl si vítkovický trenér Jiří Bartl. "Stalo se nám to už poněkolikáté." Připomněl domácí zápasy s Plzní a Mostem, v nichž Vítkovice vedly 2:0 a nakonec remizovaly. "Přišli jsme tak už šest bodů," zdůraznil Bartl. Hostům se podařilo vyrovnat, byť od 82. minuty hráli bez po dvou žlutých kartách vyloučeného Koubského. Vítkovičtí dovolili proniknout středem Lukaštíkovi a jeho rána z více než dvaceti metrů skončila u pravé tyče Kafkovy brány. "Hráče mohu pochválit jen za to, že v deseti vyrovnali, jinak se nám utkání vůbec nepovedlo," prohlásil zlínský trenér František Komňacký. "Od zápasu jsem očekával větší kvalitu. Už proto, že oba celky patří do druholigové špičky." Trenér Bartl poděkoval za kompliment. "Závěr zápasu jsme ale měli sehrát jinak," prohlásil. "Proti Zlínu jsme nemohli hrát bezhlavou partii. Druhou půli jsme chtěli hosty překvapit ze standardních situací, a to se nám podařilo." Do vedení Vítkovické dostal v 63. minutě Kloupar. "I s tak dobrým soupeřem jsme ale měli vyhrát," upozornil Bartl. Jeho tým po Mladé Boleslavi, kde vyhrál 2:1, hrál s dalším adeptem na první ligu. "Zlín má kvalitnější mužstvo," tvrdí Jiří Bartl. "Zlínští hráči o sobě vědí, mají hru zažitější."
Ostrava - Tři minuty před koncem, navíc proti oslabenému soupeři, ztratili fotbalisté Vítkovic výhru nad Zlínem ve 25. kole druhé ligy. S týmem, který bojuje o postup do první ligy, remizovali 1:1 (0:0). "Takové zápasy nemůžeme ztrácet," povzdechl si vítkovický trenér Jiří Bartl. "Stalo se nám to už poněkolikáté." Připomněl domácí zápasy s Plzní a Mostem, v nichž Vítkovice vedly 2:0 a nakonec remizovaly. "Přišli jsme tak už šest bodů," zdůraznil Bartl. Hostům se podařilo vyrovnat, byť od 82. minuty hráli bez po dvou žlutých kartách vyloučeného Koubského. Vítkovičtí dovolili proniknout středem Lukaštíkovi a jeho rána z více než dvaceti metrů skončila u pravé tyče Kafkovy brány. "Hráče mohu pochválit jen za to, že v deseti vyrovnali, jinak se nám utkání vůbec nepovedlo," prohlásil zlínský trenér František Komňacký. "Od zápasu jsem očekával větší kvalitu. Už proto, že oba celky patří do druholigové špičky." Trenér Bartl poděkoval za kompliment. "Závěr zápasu jsme ale měli sehrát jinak," prohlásil. "Proti Zlínu jsme nemohli hrát bezhlavou partii. Druhou půli jsme chtěli hosty překvapit ze standardních situací, a to se nám podařilo." Do vedení Vítkovické dostal v 63. minutě Kloupar. "I s tak dobrým soupeřem jsme ale měli vyhrát," upozornil Bartl. Jeho tým po Mladé Boleslavi, kde vyhrál 2:1, hrál s dalším adeptem na první ligu. "Zlín má kvalitnější mužstvo," tvrdí Jiří Bartl. "Zlínští hráči o sobě vědí, mají hru zažitější."
</TEXT>
</DOC>
<DOC>
<DOCID>MF-20020506481</DOCID>
<DOCNO>MF-20020506481</DOCNO>
<DATE>05/06/02</DATE>
<TEXT>
Kunínský rozehrávač Maurice Whitfield při jednom ze svých průniků nese míč až do koše.
</TEXT>
</DOC>
<DOC>
<DOCID>MF-20020506482</DOCID>
<DOCNO>MF-20020506482</DOCNO>
<DATE>05/06/02</DATE>
<TITLE>
Futsal
</TITLE>
<TEXT>
Futsalisté Jistebníku vyhráli první zápas semifinálové série ligy s Viktorií Žižkov. Doma hladce zvítězili 8:2, branky nastříleli Korený a Sluka 2, po jedné Hladík, Brož, Eckelsberger a Blažej. "Zatím náš nejlepší výkon v play off," komentoval vysoké vítězství sportovní ředitel vítězného týmu Jaroslav Horník. Jistebník dal první gól po deseti vteřinách, za dalších 54 vteřin přidal další. Odveta se v Praze hraje příští týden v pátek. Pokud Žižkov vyhraje, rozhodne se 19. května v Bílovci.
</TEXT>
</DOC>
<DOC>
<DOCID>MF-20020506483</DOCID>
<DOCNO>MF-20020506483</DOCNO>
<DATE>05/06/02</DATE>
<TITLE>
Gracii vyhrála Američanka
</TITLE>
<TEXT>
Amber Nebenová se utrhla v kopcích, Lada Kozlíková skončila šestá
V královské etapě předvedla americká cyklistka Amber Nebenová heroický výkon, ujela v kopcích a vyhrála 16. ročník závodu Gracia Orlová 2002.
Orlová - Nejdelší a nejtěžší čtvrtá etapa, která měřila 131 kilometrů a cyklistky v ní šplhaly na Bílou, Pustevny a dvakrát na Pindulu, rozhodla o celkové vítězce. Nakrátko sestříhaná Američanka Nebenová si v kopcích před ostatními vypracovala dvouminutový náskok, který s přehledem uhájila i v závěrečné včerejší etapě v Orlové. "Byla jsem u toho úniku, s dalšími třemi závodnicemi jej i zachytila, ale tempo jsem neudržela," líčí sobotní etapu Lada Kozlíková. "Bylo to hodně tvrdé." Kozlíková znovu odjela Gracii skvěle. Skončila šestá, na páté místo ztrácela vteřinu! V konkurenci 113 závodnic, mezi nimiž se to jen míhalo medailistkami z mistrovství světa a olympiád, to je skvělý výsledek. "Ladě nemůžu nic vytknout," chválil reprezentační trenér Břetislav Usnul. "Odvedla kus práce, ale jsem smutný z toho, že k sobě nemá alespoň jednoho člověka, který by jí pomohl. Mladé holky se držely, mají talent, ale bude potřeba ještě hodně času, aby se také dostaly na špici." Mladičká Pavla Havlíková jela v takové konkurenci poprvé, uzavírala třetí desítku. To je slušný výkon. "Takhle dlouhé kiláky jsem jela poprvé v životě," vydechovala Havlíková v cíli. "Bylo to hodně těžké, ale ztráta není hrozná, jsem spokojená." Premiéru mezi ženami měla i Lenka Valová. Dojela kolem 80. místa. Největší krizi zažila při sobotním stoupání na Pustevny. "Jen jsem čekala, kdy ten kopec skončí," říká Valová. "Jelo se dost rychle, mým cílem bylo dojet celý závod a to se povedlo. Zkušenosti se mi v budoucnu budou hodit."
</TEXT>
</DOC>
<DOC>
<DOCID>MF-20020506484</DOCID>
<DOCNO>MF-20020506484</DOCNO>
<DATE>05/06/02</DATE>
<TITLE>
Házenkáři Kopřivnice klíčový zápas prohráli
</TITLE>
<GEOGRAPHY>Hranice</GEOGRAPHY>
<TEXT>
Házenkáři Tatry Kopřivnice si baráž s Duklou Praha o postup do česko-slovenské Interligy nezahrají. Klíčový zápas o celkové vítězství v první lize včera v Hranicích prohráli 20:25 (6:12). Dramatická série tak nakonec skončila 3:2 na zápasy pro Hranice. Kopřivnický trenér Miroslav Bartoň byl bezprostředně po zápase hodně zklamaný. Druhé místo v první lize jej těší, pro kopřivnický tým je to velmi dobrý výsledek, ovšem věřil, že mají na vítězství. "Rozhodl začátek," líčí Bartoň. "Neprosadili jsme se střelecky, do 20. minuty jsme dali jen tři góly a domácí se utrhli na pět, šest branek. Uklidnili se a drželi karty ve svých rukou. Domácí prostředí bylo velmi silné. Nemyslím tím jen fanoušky, ti naši byli v hale slyšet také, ale sudí nás nepustili takřka k ničemu. Nebyl jsem s jejich výkonem vůbec spokojen." Kopřivnici nic nepomohl ani skvělý Jan Kulhánek v brance, kterého si tým znovu půjčil z Frýdku-Místku. V první půli měl 50 procent úspěšnosti, vyrovnal se výbornému Raškovi na druhé straně. Nedařilo se totiž spojkám a křídla se nemohla prosadit. "A do rychlých brejků nás nepustili rozhodčí," dodal Bartoň. "Kolikrát jsme ubránili, ale oni míč vrátili domácím. Z toho jsem neměl dobrý pocit." Hranice budou hrát s Duklou o postup do Interligy. První zápas se hraje 12. května v Praze.
Hranice - Házenkáři Tatry Kopřivnice si baráž s Duklou Praha o postup do česko-slovenské Interligy nezahrají. Klíčový zápas o celkové vítězství v první lize včera v Hranicích prohráli 20:25 (6:12). Dramatická série tak nakonec skončila 3:2 na zápasy pro Hranice. Kopřivnický trenér Miroslav Bartoň byl bezprostředně po zápase hodně zklamaný. Druhé místo v první lize jej těší, pro kopřivnický tým je to velmi dobrý výsledek, ovšem věřil, že mají na vítězství. "Rozhodl začátek," líčí Bartoň. "Neprosadili jsme se střelecky, do 20. minuty jsme dali jen tři góly a domácí se utrhli na pět, šest branek. Uklidnili se a drželi karty ve svých rukou. Domácí prostředí bylo velmi silné. Nemyslím tím jen fanoušky, ti naši byli v hale slyšet také, ale sudí nás nepustili takřka k ničemu. Nebyl jsem s jejich výkonem vůbec spokojen." Kopřivnici nic nepomohl ani skvělý Jan Kulhánek v brance, kterého si tým znovu půjčil z Frýdku-Místku. V první půli měl 50 procent úspěšnosti, vyrovnal se výbornému Raškovi na druhé straně. Nedařilo se totiž spojkám a křídla se nemohla prosadit. "A do rychlých brejků nás nepustili rozhodčí," dodal Bartoň. "Kolikrát jsme ubránili, ale oni míč vrátili domácím. Z toho jsem neměl dobrý pocit." Hranice budou hrát s Duklou o postup do Interligy. První zápas se hraje 12. května v Praze.
</TEXT>
</DOC>
<DOC>
<DOCID>MF-20020506485</DOCID>
<DOCNO>MF-20020506485</DOCNO>
<DATE>05/06/02</DATE>
<TITLE>
Kozlíková jela skvěle
</TITLE>
<GEOGRAPHY>Orlová</GEOGRAPHY>
<TEXT>
V útlé dívce s brýlemi by sotvakdo hádal nejlepší českou cyklistku současnosti. Dvaadvacetiletá Lada Kozlíková z Vyškova už má doma tři tituly z mistrovství Evropy do 23 let a dalších 36 medailí z domácích šampionátů na dráze a na silnici. Včera si připsala další úspěch. V nabitém mezinárodním závodě Gracia Orlová skončila šestá.
</TEXT>
<HEADING>
- To je skvělý výsledek...
</HEADING>
<TEXT>
Jsem spokojená. Nedělala jsem si ambice, byl to můj první letošní závod. Špička jezdí už od února, holky jsou rozzávoděné. Já ani nevěděla, jak na tom jsem.
- Oproti loňsku jste si pohoršila jen o dvě příčky, přitom konkurence byla mnohem vyšší.
Ano, podstatně vyšší. I proto si vážím čtvrtého místa z časovky, v ní jsem měla lepší čas třeba než mistryně světa Holdenová. To je hodně slušný výsledek. Vrcholné období však pro mě bude na podzim. To bude mistrovství světa na dráze i na silnici.
</TEXT>
<HEADING>
- Měla jste nějakou krizi?
</HEADING>
<TEXT>
Poslední etapa byla moc těžká, po sobotní královské etapě, jsme toho měly asi všechny plné brejle. Já to měla ještě těžší v tom, že jsem si všechno musela odtáhnout sama. Ostatní týmy spolupracují v šesti, já musela chytat úniky a ještě sprintovat do cíle.
- Jak moc chyběla Obručová, která odstoupila kvůli nemoci?
Hodně, je to velmi důležitý člen našeho týmu. Kdyby jela, byl by můj finálový výsledek ještě lepší.
</TEXT>
</DOC>
<DOC>
<DOCID>MF-20020506486</DOCID>
<DOCNO>MF-20020506486</DOCNO>
<DATE>05/06/02</DATE>
<TEXT>
Anglická cyklistka Rachel Healová (ve žlutém) se občerstvuje během úniku v poslední etapě závodu Gracia Orlová 2002. Healová nakonec etapu vyhrála.
</TEXT>
</DOC>
<DOC>
<DOCID>MF-20020506487</DOCID>
<DOCNO>MF-20020506487</DOCNO>
<DATE>05/06/02</DATE>
<TEXT>
Jeden z cyklistických fanoušků pozoruje závodnice na trati mezinárodního závodu Gracia Orlová. Pětietapový závod elitní kategorie vyhrála Američanka Amber Nebenová.
</TEXT>
</DOC>
<DOC>
<DOCID>MF-20020506488</DOCID>
<DOCNO>MF-20020506488</DOCNO>
<DATE>05/06/02</DATE>
<TITLE>
Sportovní události v kraji
</TITLE>
<TEXT>
- Hokejové přestupy: do Vítkovic přicházejí obránce Marek Černošek (z Havířova) a útočník Leszek Laszkiewicz (Osvětim), do Havířova brankář Michal Mařík (České Budějovice), obránce Tomáš Harant (Žilina) a útočníci Lukáš Bednařík s Martinem Filipem (oba Litvínov) a do Třince útočník Tomáš Horna (Kladno).
- Fotbalisté Slezského FC Opava se doma rozloučili s první ligou porážkou 0:2 s Teplicemi. Ligu zakončí v pátek v Brně.
- Házenkáři Frýdku-Místku postoupili do finálové skupiny Českého poháru.
</TEXT>
</DOC>
<DOC>
<DOCID>MF-20020506489</DOCID>
<DOCNO>MF-20020506489</DOCNO>
<DATE>05/06/02</DATE>
<TITLE>
Kde má to letadlo vrtule?
</TITLE>
<TEXT>
Před padesáti lety odstartoval první dopravní proudový letoun na pravidelnou linku
Cestující, kteří jednoho květnového dne přicházeli na londýnském letišti ke svému letadlu do Johannesburgu, se nestačili divit. Stroji Comet 1 A, který je má přepravit napříč Evropou i Afrikou, totiž chybí to hlavní, co dosud dělalo letadlo letadlem - vrtule.
Místo nich jsou v křídlech zamontovány jakési podlouhlé "roury"... Ty navíc vydávají docela jiný zvuk než motory pro vrtule - žádný rachot, ale svist. Nicméně všechno nakonec dobře dopadlo a letecká společnost BOAC tak 2. května 1952 jako první na světě zahájila pravidelnou civilní dopravu proudovými letouny. Zdálo se, že už je nejvyšší čas - a přece bylo příliš brzy. Proudový motor si patentoval roku 1930 britský technik Frank Whittle, avšak první tryskáč vzlétl až koncem srpna 1939 v Německu, kde pilot Erich Warsitz ve speciálku He 178 vykroužil dvě kolečka nad Heinkelovým továrním letištěm ve Warnow. Jako první sériové tryskáče se do vzduchu dostaly v roce 1944 proslulé německé stíhačky Messerschmitt Me 262, jimž proudové motory dovolovaly dosáhnout maximální rychlosti 870 kilometrů za hodinu; rázem se staly ze všech stíhaček nejrychlejší. Princip proudového motoru je přitom prostý: vzduch nabíhající čelním otvorem do motoru se napřed kompresorem stlačuje, potom se hořením paliva ve spalovacích komorách prudce zahřívá a rozpíná. Letoun se tak vlastně odstrkuje od proudu žhavých spalin vylétajících speciálně tvarovanou tryskou. Takový motor má oproti klasickému pístovému dvojnásobný měrný výkon; nejvyšší účinnosti navíc dosahuje okolo rychlosti zvuku a v řidším ovzduší - tedy ve větších výškách. Tohle všechno konstruktéři věděli a snažili se to po válce využít k něčemu onačejšímu než jen ke sestřelování jedněch stíhačů druhými... Prioritami pro přepravu lidí se staly bezpečnost, ještě jednou bezpečnost, a taky provozní náklady a cestovní pohodlí. První tryskový dopravní letoun na světě - britský De Havilland Comet - vzlétl v roce 1949. Krátce po slavné premiéře první tryskové linky před půl stoletím - třináct roků po vzletu vůbec prvního tryskáče a sedm let po válce - pak začala BOAC tryskem létat i do Indie a na Dálný východ. Ovšem po dvou letech vcelku bezproblémového provozu krátce za sebou pět letadel havarovalo. Ukázalo se, že rychlá stoupání do velkých výšek a vibrace proudových motorů vyžadují mnohem pevnější trup. Dopravní komety byly proto dočasně vyřazeny z provozu a upraveny, ale především nahrazovány lepšími typy 4 A a 4 B. V polovině padesátých let vstoupily mezi proudové přepravce Francie elegantním dvoumotorákem Caravella, Sovětský svaz dvoumotorovými Tupolevy Tu-104 a Američané čtyřmotorovými Douglasy DC-8. Dopravním tryskáčům vyrobeným do roku 1960 (tzv. první generace) však kraloval čtyřmotorový Boeing 707. Ale o tom zase jindy.
</TEXT>
</DOC>
<DOC>
<DOCID>MF-20020506490</DOCID>
<DOCNO>MF-20020506490</DOCNO>
<DATE>05/06/02</DATE>
<TITLE>
Ina poznamenala Čunderlíkovou na celý život
</TITLE>
<HEADING>
Profil
</HEADING>
<TEXT>
Andrea Čunderlíková se rolí krásné a málomluvné zdravotní sestry Iny v seriálu Nemocnice na kraji města vryla do paměti televizních diváků natolik, že pro řadu z nich zůstane navždy jen sestrou Inou. Půvabná černovláska, která se po pádu komunismu přestala věnovat herectví a začala podnikat, dnes oslaví padesátiny.
I na poznamenala můj život v pozitivním i negativním - lidé si mě zaškatulkovali a každý se diví, že umím mluvit, když jsem v seriálu téměř nemluvila, vzpomíná Čunderlíková s úsměvem na seriál, který vznikl před čtvrtstoletím. Díky četným reprízám seriálu na popularitě příliš neztratila a je jasné, že se na televizní obrazovky opět brzy vrátí. Minulý měsíc totiž začalo natáčení dalších dílů legendární Nemocnice a Čunderlíková se kvůli nim alespoň na čas vrátí před kameru. Herečka, která k filmu přičichla několika epizodkami již jako dítě, na sebe poprvé výrazněji upozornila v patnácti letech rolí dospívající Nataši ve filmu Pět holek na krku. Divácký ohlas tohoto snímku jí zajistil další role, kterými se Čunderlíková v sedmdesátých letech zařadila mezi přední představitelky dívčích postav v českých i slovenských filmech. Režiséři si Andreu Čunderlíkovou vybírali především do rolí smutných a křehkých dívek, které pokorně snášejí své životní trable. Takový typ ženy ztvárnila nejen v úspěšném seriálu Nemocnici na kraji města, ale i v Malém letním blues nebo ve slovenském filmu Láska nelaskavá. Herečka s nevšední tváří, která během herecké kariéry dávala filmu a televizním inscenacím přednost před divadlem, sice vystudovala střední ekonomickou školu, ale jako účetní se nikdy živit nemusela. Její vzdělání jí možná pomohlo, když na začátku 90. let změnila profesi a přijala nabídku na manažerskou práci v soukromé firmě. "Dostala jsem výbornou nabídku, a protože jsem chtěla dělat něco nového a právě taková doba byla, tak jsem to zkusila. Začalo mě to bavit a dodnes se v tom realizuji a jsem spokojená," říká bývalá herečka, která nyní pracuje v public relations. Rodilá Pražanka Čunderlíková si i po svatbě s někdejším kytaristou skupiny Olympic Ladislavem Kleinem v roce 1976 ponechala své dívčí jméno. Jejich jediná dcera Sandra Kleinová, která za pár dní oslaví čtyřiadvacáté narozeniny, hraje profesionálně tenis a patří mezi nejlepší české hráčky. Díky dceři se z Andrey Čunderlíkové údajně stal vášnivý tenisový fanoušek. "Maminku, která se mnou jezdila na turnaje, jsem donutila znovu začít kouřit poté, co v těhotenství přestala. Prožívá to dost silně," prozrazuje její dcera Sandra.
</TEXT>
</DOC>
<DOC>
<DOCID>MF-20020506491</DOCID>
<DOCNO>MF-20020506491</DOCNO>
<DATE>05/06/02</DATE>
<TITLE>
Domažlicko: bytů v okrese přibývá
</TITLE>
<HEADING>
Trend souvisí s rozvojem firem v regionu
</HEADING>
<TEXT>
Stále více bytů v poslední době vyrůstá na Domažlicku. Na konci loňského roku evidovali statistici v okrese 1368 rozestavěných bytů, což je o téměř jedenáct procent více než ve stejném období roku předchozího.
Plzeň - V absolutním počtu rozestavěných bytů pak Domažlicko obsadilo druhou příčku hned za okresem Plzeň-město. Ke špičkovému postavení mezi ostatními okresy Plzeňského kraje dopomohla Domažlicku především stavební aktivita jednotlivých menších měst, podpořená státními dotacemi. "Ve většině měst okresu rostou nové byty," potvrdila Zdeňka Zíková z odboru majetku a investic domažlické radnice. Trend souvisí i s rozvojem firem, které v jednotlivých městech sídlí. "Pokud v naší průmyslové zóně vznikají stovky nových pracovních míst, pak samozřejmě musí stoupat i počet bytů," konstatuje Jaroslav Králík, starosta Holýšova, kde má vyrůst několik set nových bytů. Že je aktivita radnic spjatá s místní ekonomickou situací, dokládá i příklad Bělé nad Radbuzou. V městečku, kde bydlí pouhých sedmnáct set obyvatel, totiž za poslední tři roky vzniklo více než osm desítek nových bytů. "Jen loni jsme stavěli šedesát bytů, především formou rekonstrukce bývalých kasáren," uvedl starosta Bělé Libor Picka. Podle něj město díky nové výstavbě získalo i obyvatele. "Zhruba šedesát procent lidí, kteří získali nové bytové jednotky, nejsou zdejší. Souvisí to samozřejmě i s tím, že ve městě mohou přespolní najít práci - v Bělé se například úspěšně rozvíjí americká společnost, která vyrábí kabelové svazky. Nyní zaměstnává na sto lidí, do budoucna by měl tento počet vzrůst až na tři stovky," sděluje Libor Picka. Nové byty nedávno zkolaudoval Horšovský Týn. "Za poslední roky vzniklo ve městě 48 nových bytů, na letošek máme přiznány státní dotace na výstavbu dalších 24 jednotek," sdělila starostka Jana Tomášková. V celém kraji bylo ke konci loňského roku rozestavěno 8725 bytů, což je o 2,5 procenta více, než ve stejném období roku předchozího.
Počet rozestavěných bytů v okresech kraje
DO - 1368
KT - 846
PM - 1696
PJ - 1005
PS - 1506
RO - 697
TC - 807 kraj - 8725
</TEXT>
</DOC>
<DOC>
<DOCID>MF-20020506492</DOCID>
<DOCNO>MF-20020506492</DOCNO>
<DATE>05/06/02</DATE>
<TITLE>
Vyšetřování učitelek je odloženo
</TITLE>
<GEOGRAPHY>Tachov</GEOGRAPHY>
<TEXT>
Dvě kantorky ze Starého Sedliště na Tachovsku, jež nepřiměřeným způsobem trestaly neposlušné děti, nebudou stíhány. Žalobkyně potvrdila stanovisko policie, která vyšetřování případu odložila. " Ze znaleckých posudků psychologa vyplynulo, že děti jednáním učitelek neutrpěly žádnou újmu. Ztotožnila jsem se s názorem policie, že nešlo o trestný čin, a proto její rozhodnutí rušit nebudu," uvedla tachovská státní zástupkyně Antonie Zelená. Policie začala kantorky vyšetřovat na základě zpráv v novinách. Učitelky dvěma zlobivým dětem přelepily ústa izolepou. Jednoho chlapce kantorka za trest přivázala k židli. Učitelky a ředitelku nyní zřejmě čeká finanční postih od nadřízených. Vedoucí referátu školství Petr Šťáva však odmítá sdělit podrobnosti. Uvedl jen, že rozhodně s kantorkami nerozváže pracovní poměr.
Tachov - Dvě kantorky ze Starého Sedliště na Tachovsku, jež nepřiměřeným způsobem trestaly neposlušné děti, nebudou stíhány. Žalobkyně potvrdila stanovisko policie, která vyšetřování případu odložila. " Ze znaleckých posudků psychologa vyplynulo, že děti jednáním učitelek neutrpěly žádnou újmu. Ztotožnila jsem se s názorem policie, že nešlo o trestný čin, a proto její rozhodnutí rušit nebudu," uvedla tachovská státní zástupkyně Antonie Zelená. Policie začala kantorky vyšetřovat na základě zpráv v novinách. Učitelky dvěma zlobivým dětem přelepily ústa izolepou. Jednoho chlapce kantorka za trest přivázala k židli. Učitelky a ředitelku nyní zřejmě čeká finanční postih od nadřízených. Vedoucí referátu školství Petr Šťáva však odmítá sdělit podrobnosti. Uvedl jen, že rozhodně s kantorkami nerozváže pracovní poměr.
</TEXT>
</DOC>
<DOC>
<DOCID>MF-20020506493</DOCID>
<DOCNO>MF-20020506493</DOCNO>
<DATE>05/06/02</DATE>
<TITLE>
Obce se vzpamatovaly z povodně
</TITLE>
<GEOGRAPHY>Černošín</GEOGRAPHY>
<TEXT>
Rok uplynul od noci, kdy obyvatele Černošína a okolních osad - Ostrovců, Lažan a Třebele - probudily kroupy a voda valící se z rozvodněného potoka. Dnes už tuto tragédii, která si vyžádala jeden lidský život, nic nepřipomíná. "Za rok se nám podařilo dát dohromady téměř vše, co voda a kroupy poničily. Opravy komunikací, kanalizace, opěrných zdí, hráze rybníka, chodníků, kapličky, odstranění naplavenin, úprava prostranství, to je jen část prací, které si celkově vyžádaly pět milionů korun," vypočítává starosta Černošína Miroslav Plincelner. Postiženým obcím pomohlo ministerstvo pro místní rozvoj, které na opravy přispělo dvěma miliony korun. " Velice nás potěšil výsledek veřejné sbírky. V tachovském okrese přispěly všechny obce, ale peníze poslaly i další z jiných okresů a přispěli i firmy, organizace a jednotlivci. Krajský úřad uvolnil na opravy 250 tisíc korun. Celkově jsme získali 938 tisíc korun," říká starosta. Ten zároveň připomíná, že vyúčtování všech investic včetně sbírky už kontroloval krajský úřadu a finanční úřad. Přestože loňská událost přinesla obyvatelům obcí mnoho starostí a nepříjemností, pomalu na ně zapomínají. "Život v obci se nezastavil, naopak, mnoho věcí se dalo do pohybu, mnoho věcí se změnilo. Teď máme před sebou příjemnější cíl - přihlásili jsme se do soutěže Vesnice roku a snažíme se udělat vše proto, abychom se dobře umístnili," uzavírá Miroslav Plincelner
Černošín - Rok uplynul od noci, kdy obyvatele Černošína a okolních osad - Ostrovců, Lažan a Třebele - probudily kroupy a voda valící se z rozvodněného potoka. Dnes už tuto tragédii, která si vyžádala jeden lidský život, nic nepřipomíná. "Za rok se nám podařilo dát dohromady téměř vše, co voda a kroupy poničily. Opravy komunikací, kanalizace, opěrných zdí, hráze rybníka, chodníků, kapličky, odstranění naplavenin, úprava prostranství, to je jen část prací, které si celkově vyžádaly pět milionů korun," vypočítává starosta Černošína Miroslav Plincelner. Postiženým obcím pomohlo ministerstvo pro místní rozvoj, které na opravy přispělo dvěma miliony korun. " Velice nás potěšil výsledek veřejné sbírky. V tachovském okrese přispěly všechny obce, ale peníze poslaly i další z jiných okresů a přispěli i firmy, organizace a jednotlivci. Krajský úřad uvolnil na opravy 250 tisíc korun. Celkově jsme získali 938 tisíc korun," říká starosta. Ten zároveň připomíná, že vyúčtování všech investic včetně sbírky už kontroloval krajský úřadu a finanční úřad. Přestože loňská událost přinesla obyvatelům obcí mnoho starostí a nepříjemností, pomalu na ně zapomínají. "Život v obci se nezastavil, naopak, mnoho věcí se dalo do pohybu, mnoho věcí se změnilo. Teď máme před sebou příjemnější cíl - přihlásili jsme se do soutěže Vesnice roku a snažíme se udělat vše proto, abychom se dobře umístnili," uzavírá Miroslav Plincelner
</TEXT>
</DOC>
<DOC>
<DOCID>MF-20020506494</DOCID>
<DOCNO>MF-20020506494</DOCNO>
<DATE>05/06/02</DATE>
<TITLE>
Postřekov si připomněl výročí osvobození
</TITLE>
<TEXT>
Postřekov, Díly - Vojáci v džípech a nákladních vozech včera v Dílech a Postřekově na Domažlicku připomínali konec druhé světové války. Nadšenci z rokycanského vojenského muzea dotvářeli atmosféru prvních květnových dnů roku 1945, kdy západ republiky osvobodili Američané. "Postřekov byl osvobozen 2. května. Příjezd amerických vojáků se obešel bez mohutného střílení a zabíjení. Pamatuji si, že jsme s vojáky chodili po ulicích. Němci se vzdali bez boje. Okamžitě složili zbraně. Jen nedaleko odtud v lesích zastřelili několik našich mužů z obce," vzpomínal na poslední válečné dny postřekovský rodák Václav Volfík, kterému v té době bylo patnáct let.
O život však přišlo i několik vojáků z Ameriky. Nedaleko Dílů v lesích zahynuli čtyři muži, když v džípu najeli na minu. "Pomníček, který jim lidé udělali přímo na místě události, zůstal v lese po celou dobu, i za komunismu. Chodil jsem k němu s otcem a pomáhal udržovat okolí. Věděli jsme, že nás sledují pomocníci pohraniční stráže, kteří nás i fotografovali. Tehdy v lesích drželi služby, aby zjistili, kdo do míst chodí," vzpomíná na komunistická léta Josef Kapic z Postřekova. V lesích na Domažlicku, nedaleko Újezda, zahynul také letec americké armády. "Zachytil letadlem o vrcholky stromů a zřítil se do lesa," popisuje Josef Kapic druhou tragickou událost květnových dnů roku 1945. Několik metrů široký pás poničených stromů z pádu letadla byl u Újezda patrný ještě řadu let po válce. Časem ho zakryly vzrostlé stromy. Také u Újezda má letec pomníček. "Jsou to asi jediné dva pomníčky v lesích, které se v místech tragických událostí podařilo uchránit až dodnes," odhaduje Josef Kapic. Příchod americké armády a osvobození republiky ukazuje od včerejška také síň tradic na radnici v Postřekově, kde váleční veteráni Československé obce legionářské přijali do svých řad sedm nových členů.
Váleční veteráni Československé obce legionářské přijali při vzpomínkové akci v Postřekově do svých řad sedm nových členů.
</TEXT>
</DOC>
<DOC>
<DOCID>MF-20020506495</DOCID>
<DOCNO>MF-20020506495</DOCNO>
<DATE>05/06/02</DATE>
<TITLE>
Bitva vzplanula v Nadrybech
</TITLE>
<GEOGRAPHY>Nadryby</GEOGRAPHY>
<TEXT>
Bitvu mezi spojeneckou armádou a fašistickými vojsky mohli vidět hosté, kteří v sobotu zavítali do Nadryb. Boj zde totiž sehrály dvě stovky lidí z několika tuzemských klubů vojenské historie. " V této lokalitě se sice žádná z takových bitev neodehrála, ale přesto se i tohoto území válka dotkla. Nedaleko byl zajatecký tábor, kde na konci války spojenecká vojska držela na 40 tisíc německých vojáků a také kousek odtud spadla dvě německá letadla. Celý program jsme důkladně připravili a vlastně se odehrával podle předem daného scénáře," řekl jeden z organizátorů Miroslav Milčic, člen Klubu vojenské historie Plzeň a Military Car Clubu. Milčic vysvětlil, že při psaní scénáře vycházeli autoři ze zkušeností z podobných akcí. "Vojenskou historií a pořádáním bitev se zabýváme od roku 1990. Pokud se jedná o rekonstrukce, vycházíme z dochovaných historických materiálů, aby se boj co nejvíce podobal skutečnosti. Opatříme si dobové uniformy, zbraně i ostatní techniku. Obrněný transportér, který jsme použili v sobotní bitvě, jsme si zapůjčili z rokycanského muzea na demarkační čáře. Většina používané techniky je však majetkem našich členů, kteří právě jejím sháněním a opravám věnují veškerý volný čas," konstatoval Miroslav Milčic. Sobotní bitva však nakonec doznala malých změn. "Původně měla nacistická armáda prchat před postupující Rudou armádou až na hranice střetu se spojeneckými vojsky. Skupina, která měla představovat sovětské vojáky, však nakonec nedorazila, a tak jsme průběh bitvy museli změnit," vysvětlil Milčic.
Vedle zajímavé podívané si členové klubu vojenské historie organizací podobných akcí vytyčili další cíl. "Chceme ukázat, že válka je ošklivá věc, která je schopna vše zničit. Dnes už naštěstí u nás málokdo má přesnou představu o tom, jak válka vypadá. Tohle je jeden ze způsobů, jak ji co nejvěrohodněji přiblížit," uvedl Milčic. Ten věří, že příští setkání v Nadrybech bude pro diváky ještě zajímavější. "Chceme připravit dokonalejší kulisy, například dřevěné baráky, nebo využít brod, kde by se mohl odehrát jeden ze střetů. Na repertoáru máme ale například i hru, znázorňující rok 1938 a následné zabírání pohraničí. Je to velice krásný koníček, ale musí mu člověk propadnout úplně. Máme štěstí, že je nás hodně, takových velkých dětí, které si rády hrají na vojáky," uzavírá Miroslav Milčic.
Muži z klubu vojenské historie oblečení do německých vojenských uniforem druhé světové války odpočívají při zinscenované bitvě v Nadrybech.
</TEXT>
</DOC>
<DOC>
<DOCID>MF-20020506496</DOCID>
<DOCNO>MF-20020506496</DOCNO>
<DATE>05/06/02</DATE>
<TITLE>
Z celého kraje DNES
</TITLE>
<GEOGRAPHY>Plzeň</GEOGRAPHY>
<TEXT>
Evidence automobilů otevře i v sobotu
Vzhledem k tomu, že státní svátky ve dnech 1. a 8. května omezují obyvatelům Plzně možnost vyřizovat evidenci vozidel v úředních dnech, bude úsek evidence vozidel Odboru dopravy Magistrátu města Plzně v objektu u Borského parku 20 mimořádně otevřen v sobotu 11. května v době od 8 do 12 hodin. Mluvčí magistrátu Jitka Tykalová informovala, že v tento den ovšem úřad vyřídí pouze žádosti občanů o evidenci jednotlivých vozidel, nikoli hromadné žádosti autosalónů a bazarů. (red)
</TEXT>
<HEADING>
Plzeň - Zájemci se mohli svézt historickým vlakem
</HEADING>
<TEXT>
Vyjížďky do okolí Plzně vlakem taženým historickou parní lokomotivou nabídl po oba víkendové dny veřejnosti spolek Západočeská železniční nostalgie. Součástí oslav osvobození byly jízdy do Horní Břízy, Pňovan, Chrástu, Nýřan, Valchy, Blovic a Mirošova. (pol)
</TEXT>
<HEADING>
Rozvadov - Policisté narazili na padělané pasy
</HEADING>
<TEXT>
Hned v několika případech narazili policisté na hraničním přechodu Rozvadov na padělané cestovní pasy. Jeden cestovní doklad s vyměněnou fotografií předložil při výjezdu ze země sedmnáctiletý mladík z Ostravy. Policisté chlapce zadrželi. Propuštěn byl poté, co jej vyšetřovatel obvinil ze spáchání trestného činu padělání a pozměňování veřejné listiny. Fotografie si v pasu vyměnily také dvě státní příslušnice Arménie. Kontrolující policista zjistil, že podoba žen nesouhlasí s fotografiemi v dokladech. Pravé doklady se pak našly v zavazadlech obou cizinek. (pol)
</TEXT>
<HEADING>
Plzeň - Výstava přitahuje návštěvníky
</HEADING>
<TEXT>
Velké množství návštěvníků sobotního Dne otevřených dveří v Českém rozhlase Plzeň vidělo i současnou výstavu ve vstupní hale: jmenuje se Z jiného světa. Miroslav a Markéta Konvalinovi totiž představují po pěti letech cestování svoji sbírku fotografií a předmětů denní potřeby či náboženského charakteru z Asie, Afriky a Latinské Ameriky. (kos)
Velké množství návštěvníků sobotního Dne otevřených dveří v Českém rozhlase Plzeň vidělo i současnou výstavu ve vstupní hale: jmenuje se Z jiného světa. Miroslav a Markéta Konvalinovi totiž představují po pěti letech cestování svoji sbírku fotografií a předmětů denní potřeby či náboženského charakteru z Asie, Afriky a Latinské Ameriky. (kos)
</TEXT>
</DOC>
<DOC>
<DOCID>MF-20020506497</DOCID>
<DOCNO>MF-20020506497</DOCNO>
<DATE>05/06/02</DATE>
<TITLE>
Průtah: radní ještě čekají
</TITLE>
<TEXT>
Plzeňská radnice nechá doplnit posudek vlivu stavby na životní prostředí
Už i plzeňští radní se začali zabývat tím, jaký dopad na životní prostředí města bude mít plánovaný silniční průtah podél Klatovské třídy.
Plzeň - Průtah má spojit čtvrti Bory a Lochotín a odlehčit Klatovské třídě, která patří k nejfrekventovanějším silnicím města. Radní zatím odmítli zaujmout k jedné z největších investičních akcí v historii Plzně stanovisko. "K dokumentaci vlivů stavby na životní prostředí jsme si nechali zpracovat oponentní vyjádření a na jeho základě žádáme, aby se posudek vrátil k dopracování," informoval o rozhodnutí radních primátor Jiří Šneberger. Zmíněný posudek vyznívá ve prospěch stavby čtyřpruhového silničního průtahu městem. Budování široké komunikace ale už několik let odmítají představitelé radnice centrálního městského obvodu, zástupci občanských sdružení i Strany zelených. Kritici projektu upřednostňují stavbu západního okruhu a tvrdí, že místo široké silnice by měla přes Plzeň vést dvoupruhová komunikace městského typu. "Chceme, aby stanovisko města bylo kvalifikované, protože víme, že stavba čtyřpruhové komunikace s mimoúrovňovými kříženími ve městě vyvolává silné negativní reakce. Zjistili jsme, že je třeba dokumentaci k posudku ještě doplnit. Chceme mít jistotu, že stanovisko města k projektu bude mít nějakou váhu. Budeme chtít například vědět, zda by byla nutná čtyřpruhová komunikace, kdyby sloužil i západní okruh," prohlásil primátor. Zastupitel Petr Náhlík z KDU-ČSL se domnívá, že než se město rozhodne pro čtyřpruhovou komunikaci, mělo by nejprve zajistit přemostění kolejí mezi Škodovkou a nádražím Jižní předměstí. "Pak by bylo možné přeorganizovat dopravu a posoudit, zda stačí k odvedení aut z Klatovské třídy dvoupruhová silnice," uvedl Petr Náhlík. Posudkem plánovaného průtahu Plzní se už delší dobu zabývají také úředníci odboru životního prostředí Krajského úřadu. Radní Pavel Stelzer sdělil, že stanoviska k budování širokého průtahu jsou negativní. Sám Stelzer, který je také členem rady centrálního městského obvodu v Plzni, plánovanou čtyřpruhovou komunikaci kritizuje. "Byla by to silnice dálničního typu, a ty na auta fungují jako magnet. Je třeba, aby zastupitelé Plzně řekli, že dopravu nechtějí vést centrem města a dali přadnost stavbě okružní silnice," konstatoval Stelzer.
</TEXT>
</DOC>
<DOC>
<DOCID>MF-20020506498</DOCID>
<DOCNO>MF-20020506498</DOCNO>
<DATE>05/06/02</DATE>
<TITLE>
Zloděje benzinu zastavil až služební pes
</TITLE>
<HEADING>
Krimi
</HEADING>
<GEOGRAPHY>Domažlice</GEOGRAPHY>
<TEXT>
Přítomnost dvou cizích osob v objektu oznámil telefonicky policii hlídač firmy v průmyslové části Domažlic. Policisté, kteří do areálu přijeli se služebním psem, vypátrali v úkrytu dva neznámé muže. Jeden z nich se dal na útěk a nedbal upozornění hlídky, že vypustí psa. Ten jej vzápětí dostihl a pomohl policistům chlapíka zadržet. Zloději přiznali, že se do firmy vydali krást benzin.
Domažlice - Přítomnost dvou cizích osob v objektu oznámil telefonicky policii hlídač firmy v průmyslové části Domažlic. Policisté, kteří do areálu přijeli se služebním psem, vypátrali v úkrytu dva neznámé muže. Jeden z nich se dal na útěk a nedbal upozornění hlídky, že vypustí psa. Ten jej vzápětí dostihl a pomohl policistům chlapíka zadržet. Zloději přiznali, že se do firmy vydali krást benzin.
</TEXT>
</DOC>
<DOC>
<DOCID>MF-20020506499</DOCID>
<DOCNO>MF-20020506499</DOCNO>
<DATE>05/06/02</DATE>
<TITLE>
Sprejery chytili strážníci přímo při ničení zastávky
</TITLE>
<HEADING>
Krimi
</HEADING>
<GEOGRAPHY>Plzeň</GEOGRAPHY>
<TEXT>
Přímo při činu chytili plzeňští strážníci dva sprejery, kteří dvě hodiny po půlnoci na neděli ničili barevnými obrazci zastávku autobusu na lince číslo 30 u křižovatky Chrástecké ulice a Staré cesty. Šestnáctiletého Plzeňana a jeho o rok staršího společníka předali strážníci hlídce republikové policie.
Plzeň - Přímo při činu chytili plzeňští strážníci dva sprejery, kteří dvě hodiny po půlnoci na neděli ničili barevnými obrazci zastávku autobusu na lince číslo 30 u křižovatky Chrástecké ulice a Staré cesty. Šestnáctiletého Plzeňana a jeho o rok staršího společníka předali strážníci hlídce republikové policie.
</TEXT>
</DOC>
<DOC>
<DOCID>MF-20020506500</DOCID>
<DOCNO>MF-20020506500</DOCNO>
<DATE>05/06/02</DATE>
<TITLE>
Odstavený vagon vzplál v Klatovech rukou žháře
</TITLE>
<HEADING>
Krimi
</HEADING>
<GEOGRAPHY>Klatovy</GEOGRAPHY>
<TEXT>
Pravděpodobně čísi úmysl stojí za požárem vyřazeného železničního vozu, který vzplál v sobotu odpoledne na pozemku u nádraží v Klatovech. Vagon byl již bez podvozku a jakéhokoliv vybavení. Oheň lokalizovali místní hasiči a událost se obešla bez zranění lidí a vážných škod na majetku.
Klatovy - Pravděpodobně čísi úmysl stojí za požárem vyřazeného železničního vozu, který vzplál v sobotu odpoledne na pozemku u nádraží v Klatovech. Vagon byl již bez podvozku a jakéhokoliv vybavení. Oheň lokalizovali místní hasiči a událost se obešla bez zranění lidí a vážných škod na majetku.
</TEXT>
</DOC>
<DOC>
<DOCID>MF-20020506501</DOCID>
<DOCNO>MF-20020506501</DOCNO>
<DATE>05/06/02</DATE>
<TITLE>
Povodeň zanechala stopy
</TITLE>
<GEOGRAPHY>Ostrovce</GEOGRAPHY>
<TEXT>
Pokaždé, když začne pršet mám nepříjemný pocit a čekám, co se stane. Tak se svěřuje Věra Drobňáková z Ostrovců u Černošína. Dnes už ví, že na první pohled obyčejná dešťová přeháňka se může změnit ve zničující živel. "K večeru nikdo z nás netušil, jakou noc zažijeme. Najednou jsme měli pocit, že přijde konec světa. Z okna jsme viděli, jak padaly kroupy, a pak se přes obec valil mohutný proud vody. Zpočátku jsme nevěděli, co máme dělat. Podobné obrázky jsme zatím byli zvyklí vídat pouze v televizi. Teď to pro nás byla skutečnost," vzpomíná žena. Slzy do očí jí vhání vzpomínka na sousedku, která po povodni zemřela. "Manžel a zeť ji vyprostili z vody. Byla zaklíněná pod autem, kam ji strhl silný proud vody. Než ji odvezli do nemocnice, byla při vědomí a mluvila s nimi. Pak jsme se dozvěděli, že už nežije," vypráví žena. Prvním pocitem, který zažila, byl šok a naprostá bezmocnost: "Člověk najednou cítí, že se vší technikou a vymoženostmi moderní doby je naprosto bezmocný. Voda a bahno byly během chvilky všude. Čtvrtý květen pro mě vždycky bude dnem, na který nikdy nezapomenu," dodává Věra Drobňáková.
Ostrovce - Pokaždé, když začne pršet mám nepříjemný pocit a čekám, co se stane. Tak se svěřuje Věra Drobňáková z Ostrovců u Černošína. Dnes už ví, že na první pohled obyčejná dešťová přeháňka se může změnit ve zničující živel. "K večeru nikdo z nás netušil, jakou noc zažijeme. Najednou jsme měli pocit, že přijde konec světa. Z okna jsme viděli, jak padaly kroupy, a pak se přes obec valil mohutný proud vody. Zpočátku jsme nevěděli, co máme dělat. Podobné obrázky jsme zatím byli zvyklí vídat pouze v televizi. Teď to pro nás byla skutečnost," vzpomíná žena. Slzy do očí jí vhání vzpomínka na sousedku, která po povodni zemřela. "Manžel a zeť ji vyprostili z vody. Byla zaklíněná pod autem, kam ji strhl silný proud vody. Než ji odvezli do nemocnice, byla při vědomí a mluvila s nimi. Pak jsme se dozvěděli, že už nežije," vypráví žena. Prvním pocitem, který zažila, byl šok a naprostá bezmocnost: "Člověk najednou cítí, že se vší technikou a vymoženostmi moderní doby je naprosto bezmocný. Voda a bahno byly během chvilky všude. Čtvrtý květen pro mě vždycky bude dnem, na který nikdy nezapomenu," dodává Věra Drobňáková.
</TEXT>
</DOC>
<DOC>
<DOCID>MF-20020506502</DOCID>
<DOCNO>MF-20020506502</DOCNO>
<DATE>05/06/02</DATE>
<TITLE>
Májové oslavy zažila Plzeň
</TITLE>
<TEXT>
Centrum Plzně ovládli v sobotu na čtyři hodiny skauti z celé republiky - na III. západočeské jamboree se jich sjely více než dvě tisícovky. Pro veřejnost skauti připravili hry a soutěže na plzeňském náměstí, zpřístupnili své tábořiště na plzeňském výstavišti a předvedli exhibiční utkání v lacrosu.
Vystoupení Honzy Vyčítala při včerejší desetihodinové Party na náměstí Republiky v Plzni načasovali pořadatelé oslav osvobození těsně před příjezd konvoje historických vozidel. V nejatraktivnějším čase programu si s Vyčítalem pobrukovalo okolo deseti tisíc lidí.
Okolo šesti desítek historických automobilů a motycyklů, tvořících tradiční Conwoy of Remembrace 1945, přijelo na plzeňské náměstí Republiky po šestnácté hodině. Konvoj projel letos jihozápadní Čechy - zavítal do Vodňan a Českého Krumlova. "Konvoj láká rok od roku více účastníků," tvrdí Milan Dlouhý, spjatý s pořádáním spanilých jízd krajem už od roku 1990. "Poprvé v historii s námi čtyřdenní jízdu absolvoval také válečný veterán, Američan Erik Petersen," upozornil Dlouhý. Petersen byl první americký voják, který 6. května 1945 vstoupil do Plzně.
</TEXT>
</DOC>
<DOC>
<DOCID>MF-20020506503</DOCID>
<DOCNO>MF-20020506503</DOCNO>
<DATE>05/06/02</DATE>
<TITLE>
Požár sežehl sladovnu, ale varnu hasiči zachránili
</TITLE>
<HEADING>
Velké požáry
</HEADING>
<GEOGRAPHY>Plzeň</GEOGRAPHY>
<TEXT>
V lednu roku 1982 chybělo málo k tomu, aby milovníci plzeňského piva v následujících měsících stáli na svůj oblíbený Gambrinus tak dlouhé fronty, jako bývaly u zelinářů na banány. O nedostatek plzeňského piva na trhu se mohl postarat obrovský požár, který vypukl ve sladovně. Plameny už už sahaly po sousední varně, která byla srdcem výroby piva. Hasiči bitvu o varnu nakonec vyhráli, když ohni dovolili spolykat jen budovu plnou sladu a ječmene. Hořící sladovny si všiml 17. ledna noční vrátný. Jenže to už byl oheň příliš mocný. Přivolaní hasiči věděli, že mu jeho sousto těžko seberou. "Tehdy byla mrazivá noc, minus osmnáct stupňů. Proudnice i hadice zamrzaly. Já sám jsem několikrát upadl na ledu, který se okamžitě tvořil z rozlité vody kolem hydrantů," vzpomíná bývalý profesionální hasič Miloslav Sedlák. Sladovna byla postavena už za Rakouska-Uherska. Staré vyschlé trámoví zdolával oheň velice snadno. Nejdivočeji ovšem polykal slad na sušicích lískách. "Když se propadla střecha sladovny, udělala vlastně poklop na hořícím sladu a ječmenu. Nebylo možné se tam s vodou dostat," vzpomíná Ladislav Török, který pracoval u plzeňských hasičů jako vyšetřovatel a vloni odešel do důchodu. Hasiči brzy vzdali souboj s živlem o sladovnu a soustředili se na ochlazování stěny, za níž byla varna. "Sladovna lehla popelem, ale oheň na varnu nepřeskočil. Mysleli jsme si, že ve sladovně uhořely ženy, které tam byly na noční směně. Naštěstí se ukázalo, že utekly z práce domů a jsou proto naživu," říká tehdejší ředitel plzeňského pivovaru Ivo Hlaváček. Protože ženy nebyly na pracovišti a nekontrolovaly sušení sladu, nikdo neviděl zárodek ohně, který bylo možné ze začátku ještě přemoci. V pivovaru se našli lidé, kterým byla zastaralá sladovna trnem v oku a její ohnivou zkázu mlčky uvítali. "Proto jsme zpočátku měli podezření, že budovu někdo zapálil. Ale to se nepotvrdilo," doplňuje Török. Podle názoru někdejšího ředitele pivovaru souvisela příčina požáru, který napáchal několikamilionovou škodu, se stářím budovy i technologie. "Z jednoho z komínů, které odváděly horký vzduch, se uloupl rozžhavený chomáč nečistoty a spadl na horní lísku s naklíčeným ječmenem. Ten se vzňal. Protože v areálu nikdo nebyl, oheň se mohl rozhořet tak, že už nebylo možné sladovnu zachránit," vysvětluje Hlaváček, jak zřejmě vznikl požár, který je největším v historii plzeňského pivovaru. Na spáleništi už nikdy nevyrostla nová sladovna. Ta byla vystavěna v jiné části pivovarského areálu.
Plameny polykají sladovnu plzeňského pivovaru Gambrinus.
</TEXT>
</DOC>
<DOC>
<DOCID>MF-20020506504</DOCID>
<DOCNO>MF-20020506504</DOCNO>
<DATE>05/06/02</DATE>
<TITLE>
Kultura dnes
</TITLE>
<TEXT>
EDEN: Proroctví z temnot. Thriller USA ( 17.00, 19.30). ELEKTRA: Král Škorpion. Akční USA ( 17.00, 20.00). MINIKINO: Sex a Lucía. Erotické drama Španělsko ( 17.00, 20.00).
DIVADLO ALFA: Rikki-Tikki-Tavi ( 9.00).
Přednáška
</TEXT>
<HEADING>
NOVÁ AKROPOLIS: Théby, přednáška o Egyptě ( 19.00).
</HEADING>
<TEXT>
ART DOMARU: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE 21: Stálá expozice: prodejní expozice obrazů a užitého umění, starožitnosti. Miloslav Čech - obrazy. Otevřeno pondělí až pátek 10-17, sobota 9-12 hodin. GALERIE D: Petra Ježková: Keramická imaginace. Otevřeno pondělí až středa 9-17, čtvrtek a pátek 9-16 hodin. GALERIE STARÁ PLZEŇ: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE U SV. ANNY: Tiché krajiny Renaty Čihákové. Otevřeno pondělí až pátek 10-18 hodin. HISTORICKÉ PODZEMÍ: Věčná krása - archeologické reprodukce z Egypta, Řecka, Říma a Ameriky. MÁZHAUZ RADNICE: Osvobození Plzně. Otevřeno denně 8-18 hodin. MĚŠŤANSKÁ BESEDA: Zdeněk Vaiz - fotografie z rekonstrukce Měšťanské besedy. PIVOVARSKÉ MUZEUM: Stálá expozice: Historie vaření piva - doklady z minulosti pivovarnictví, sladovnictví, bednářství, pohostinství. Otevřeno denně 10-18 hodin. UNIVERZITNÍ GALERIE: Petr Našic: Amadeus - fotografie z filmu Miloše Formana. Otevřeno úterý až pátek 10-17, sobota 10-12 hodin.
Zoologická a botanická zahrada, Akva-Tera. Pravidelné akce v Zoo: denně ve 14.30 hod. povídání o šimpanzech, v 15.00 hod. komentované krmení tučňáků, v 16.00 hod. povídání o medvědech, v sobotu ve 13.00 hod. prezentace plazů, v neděli ve 13.00 hod. krmení varanů komodských.
Pán prstenů I - Společenstvo prstenu. Sci-fi USA ( 20.00).
</TEXT>
</DOC>
<DOC>
<DOCID>MF-20020506505</DOCID>
<DOCNO>MF-20020506505</DOCNO>
<DATE>05/06/02</DATE>
<TITLE>
Před komplikacemi ze slunění se lze chránit
</TITLE>
<HEADING>
Zdravotnictví
</HEADING>
<TEXT>
První teplejší jarní dny s obavou očekávají lidé alergičtí na slunce. Nemusí přitom cestovat až k moři, kde je sluneční záření intenzivnější. Nepříjemná svědivá vyrážka naskáče na těle citlivých lidí i v tuzemsku, když začne sluníčko o něco více hřát.
Plzeň - "Lidí, kteří jsou alergičtí na sluneční záření, je stále více. Jde o takzvanou polymorfní erepuci neboli solární ekzém. Odborníci odhadují, že touto nemocí trpí dvacet procent populace. Nejčastěji potíže postihují ženy okolo třicítky. Problémy se však nevyhýbají ani dětem a mužům," říká Petra Cetkovská z kožní kliniky Fakultní nemocnice v Plzni. Alergie na sluneční paprsky se projevuje drobnými a svědivými pupínky, které se objeví na oděvem nechráněných místech těla. "Nejčastěji mají postižení vyrážku na obličeji, krku a dekoltu. Mezi místa častých projevů patří také předloktí a hřbety rukou. Pupínky jsou velmi nepříjemné, protože svědí. Pacient má potíže několik dnů. Čím více je na sluníčku, tím jsou potíže intenzivnější," popisuje průběh nemoci Petra Cetkovská. Lékaři zatím přesně nevědí, co alergické reakce způsobuje. Lidé, kteří mají se sluníčkem problémy, jim mohou ale částečně předcházet. "Nejlepší je pohybovat se co nejvíce ve stínu. To však samozřejmě vždy nejde, proto by se před sluníčkem měli chránit oděvem a přikrývkou hlavy. Součástí ochrany je také používání opalovacích prostředků," říká lékařka. Dermatologové nabízejí pacientům před sezonou možnost postupného zvykání na sluneční paprsky. "Jde o takzvanou světloléčbu, jejímž cílem je zvyknout kůži na sluneční paprsky. Pacienti docházejí dva až třikrát týdně na kožní kliniku jeden až dva měsíce před sezonou nebo před plánovanou dovolenou u moře. Pod dohledem dermatologa jsou postupně ozařováni pozvolna se zvyšujícími dávkami ultrafialového záření ve speciální kabině. Světloléčba trvá několik minut," říká Petra Cetkovská. "Dobré je také před sezonou jíst vitamíny jako například beta-karoten," dodává lékařka. Mnohé zásady při pobytu na sluníčku by neměli dodržovat jen lidé alergičtí na sluneční záření ale i naprosto zdraví lidé. "Samozřejmostí by mělo být, že se člověk nepohybuje na slunci od 11 do 15 hodin, kdy je intenzita slunečního záření nejsilnější. Co nejvíce se chránit oděvem, nosit čepice a nesedět na přímém slunci, ale třeba pod slunečníkem," říká Petra Cetkovská. Ochranu zajistí také opalovací prostředky, které jsou k dostání i s ochranným faktorem 100. "Světová zdravotnická organizace doporučuje na běžné denní chození používat opalovací prostředky s faktorem 15. Pokud jste ale u moře, doporučujeme silnější faktor," radí Petra Cetkovská.
Lékařka Petra Cetkovská připravuje pacienta ke světloléčbě. Pod dohledem dermatologa jsou lidé postupně ozařováni pozvolna se zvyšujícími dávkami ultrafialového záření.
</TEXT>
</DOC>
<DOC>
<DOCID>MF-20020506506</DOCID>
<DOCNO>MF-20020506506</DOCNO>
<DATE>05/06/02</DATE>
<TITLE>
Jak pečuji o své zdraví
</TITLE>
<TEXT>
Záchranář horské služby VLASTIMIL MAXA žije na šumavském Špičáku už téměř čtyřicet let. Do místa se přestěhoval po vojně z rodných Klatov. Na horách se věnoval výcviku mladých lyžařů. Po celou dobu s horskou službou spolupracoval jako dobrovolník. Posledních deset let je profesionálním záchranářem.
</TEXT>
<HEADING>
Co děláte pro své zdraví?
</HEADING>
<TEXT>
Myslím, že se udržuji v poměrně dobré kondici. Jsem co nejvíce venku, otužuji se. V létě jezdím na kole, v zimě na lyžích, také provozuji skialpinismus.
</TEXT>
<HEADING>
Jezdíte na běžkách nebo jen na sjezdovkách?
</HEADING>
<TEXT>
Na běžkách příliš ne. Je to dost vratká lyže. Když máte zátěž, třeba batoh na zádech, a máte sjíždět terén, nemáte pevnou nohu. Občas si na nich ale vyjedu, i když je to dost málo. Přednost dávám sjezdovému lyžování.
</TEXT>
<HEADING>
Kam jezdíte na dovolenou?
</HEADING>
<TEXT>
Jezdím pravidelně na vodu. Pak také se svým vlčákem, který je trénovaný na vyhledávání zavalených lidí. Samozřejmě také na kole s partou známých.
</TEXT>
<HEADING>
Dovolená na pláži vás neláká?
</HEADING>
<TEXT>
Byl jsem na ní jen jednou. Už bych to vícekrát nechtěl zažít. Byl jsme nervózní. Pasivní dovolená není nic pro mě.
</TEXT>
<HEADING>
Jak vypadá vaše stravování?
</HEADING>
<TEXT>
Chodíme s kolegy do závodní jídelny, kde výběr jídla necháváme na kuchaři. Ovšem je pravda, že zákon schválnosti velmi platí. Většinou, když se chystáme na oběd, jsme odvoláni k nějakému případu.
</TEXT>
<HEADING>
Jaké jídlo jíte nejraději?
</HEADING>
<TEXT>
Nejsem nijak vybíravý, jím všechno. Asi ze všeho nejraději se těším na to, když je v jídelně klasický řízek s bramborem.
</TEXT>
<HEADING>
Nadchlo vás při cestování v zahraničí nějaké jídlo?
</HEADING>
<TEXT>
Tím, na jakou dovolenou jezdím, je dané, že příliš nechodíme do restaurací. Vaříme si spíše z vlastních zásob a v cizině kupujeme už jen ovoce a zeleninu. Samozřejmě pak také víno, které k dovolené patří.
</TEXT>
<HEADING>
Ve které zemi se vám nejvíce líbilo?
</HEADING>
<TEXT>
Velmi mě oslovilo francouzské pobřeží. Byl jsme tam s partou lidí, cestovali jsme s větším autem podél pobřeží, přespávali jen tak v autě.
Chodíte na pravidelné kontroly k lékaři?
Nechodím, v tom mám veliký rest. Jen k zubaři zajdu pravidelně dvakrát do roka.
</TEXT>
</DOC>
<DOC>
<DOCID>MF-20020506507</DOCID>
<DOCNO>MF-20020506507</DOCNO>
<DATE>05/06/02</DATE>
<TITLE>
Plzeňankám postup nevyšel
</TITLE>
<HEADING>
Interligu budou hrát házenkářky Lokomotivy Cheb
</HEADING>
<TEXT>
Extraligové házenkářky Slavie VŠ Plzeň prohrály v play off o postup do interligy s Chebem a příští rok budou hrát nejvyšší českou soutěž.
Plzeň - Házenkářky Slavie VŠ Plzeň podlehly v druhém utkání play off extraligy o postup do premiérového ročníku česko-slovensko-rakouské interligy na palubovce Chebu sedmibrankovým rozdílem 20:27. Vzhledem k tomu, že Cheb zvítězil 20:18 i v prvním zápase hraném v Plzni, postupuje do inerligy on. Slávistky budou bojovat o konečné sedmé místo v extralize s Tatranem Střešovice. "Tentokrát se nám příliš nedařilo a domácí hráčky vyhrály zaslouženě. Nepodařilo se nám zachytit jejich nástup a dohánět v takovém duelu vícególovou ztrátu je velmi obtížné," hledala příčiny prohry trenérka Plzně Libuše Škvařilová. Na rozdíl od úvodního klání, které bylo až do samého závěru velmi vyrovnané, si házenkářky Chebu v tomto utkání udržovaly od začátku náskok tří až čtyř gólů. To se nakonec ukázalo jako rozhodující, i když zápas dohrávaly bez své opory Bartuskové, která odstoupila kvůli zranění. Ani Plzeňanky však nedohrály kompletní, po třetím vyloučení dostala červenou kartu Petra Sedláčková. Trenér chebského týmu Miloslav Moulis byl po zápase velmi spokojený. "Dosáhli jsme stanoveného cíle. Chceme hrát interligu. Teď bude třeba doplnit sestavu o několik hráček, abychom hráli v interlize důstojnou roli," konstatoval Moulis.
</TEXT>
</DOC>
<DOC>
<DOCID>MF-20020506508</DOCID>
<DOCNO>MF-20020506508</DOCNO>
<DATE>05/06/02</DATE>
<TITLE>
Lucie Valová pokořila dva rekordy
</TITLE>
<GEOGRAPHY>Plzeň</GEOGRAPHY>
<TEXT>
Závodnice Dukly Plzeň Lucie Valová pokořila při mezinárodním střeleckém mítinku Velké ceně osvobození v Plzni dva české rekordy ve střelbě ze sportovní malorážky na 3x20 ran. V základní části nastřílela 587 bodů a o bod zlepšila dosavadní rekordní výkon, také ve finále dosáhla dosud nejlepšího výkonu v českých tabulkách. "Valová potvrdila, že malorážka na 3x20 ran je její disciplínou. V základní části v poloze vkleče a vleže trefila po jedné devítce, jinak to pokaždé byla desítka. Byly to skvělé výkony," ocenil výsledky Valové Petr Baroch z organizačního výboru závodu. Valová zároveň přispěla k zisku stříbrné medaile v soutěži družstev, kde spolu s Kůrkovou a Šimkovou zaznamenaly rovněž český rekord. O první dvě místa v neolympijské disciplíně, ve střelbě na běžící terč na 30+30 ran, se podělili střelci plzeňské Dukly - vyhrál Miroslav Januš před Lubošem Račanským. Z prvenství se radovala pistolářka plzeňského Rapidu Marie Klinerová. "Byla příjemným překvapením. Více se čekalo od Petry a Lenky Hykových," řekl Baroch. Ve střelbě z libovolné pistole na 60 ran si zopakovali souboj o prvenství Rus Něstrujev a český reprezentant Martin Tenk z Rapidu Plzeň. Vítězství, stejně jako ve střelbě ze vzduchové pistole, vybojoval ruský reprezentant. Tenk přitom měl šanci v libovolné pistoli Rusa porazit. Jenže poslední ranou trefil jen devítku. Něstrujev byl nejúspěšnějším střelcem třiatřicátého ročníku Velké ceny osvobození, které se zúčastnilo 650 střelců ze třiceti zemí. Ze čtyř startů vytěžil tři zlaté a jedno stříbro. Od pořadatelů zároveň získal pohár za nejhodnotnější výkon v pistolových disciplínách. V puškových disciplínách tuto trofej získala Lucie Valová a ve střelbě na běžící terč junior Tomáš Caknakis.
Plzeňské pistolářce Petře Hykové se ve střelbě ze sportovní pistole na 30+30 ran nedařilo. Nástřelem 567 bodů skončila na šestnáctém místě.
</TEXT>
</DOC>
<DOC>
<DOCID>MF-20020506509</DOCID>
<DOCNO>MF-20020506509</DOCNO>
<DATE>05/06/02</DATE>
<TITLE>
Hokejbalisté Plzně jsou ve finále
</TITLE>
<GEOGRAPHY>Plzeň</GEOGRAPHY>
<TEXT>
Hokejbalisté Škody Plzeň postoupili do finále extraligy, když v odvetě semifinálové série porazili Kladno na jeho hřišti 5:2 po třetinách 1:0, 2:1 a 2:1. Dvě branky Plzně dal Bednář, po gólu přidali Vavřička, Rubner a Štulc. O mistrovský titul se Plzeňané střetnou s obhájcem z Mladé Boleslavi. První zápas finálové série se hraje ve středu v Mladé Boleslavi.
Plzeň - Hokejbalisté Škody Plzeň postoupili do finále extraligy, když v odvetě semifinálové série porazili Kladno na jeho hřišti 5:2 po třetinách 1:0, 2:1 a 2:1. Dvě branky Plzně dal Bednář, po gólu přidali Vavřička, Rubner a Štulc. O mistrovský titul se Plzeňané střetnou s obhájcem z Mladé Boleslavi. První zápas finálové série se hraje ve středu v Mladé Boleslavi.
</TEXT>
</DOC>
<DOC>
<DOCID>MF-20020506510</DOCID>
<DOCNO>MF-20020506510</DOCNO>
<DATE>05/06/02</DATE>
<TITLE>
Běh Terryho Foxe se uskutečnil v Plzni
</TITLE>
<GEOGRAPHY>Plzeň</GEOGRAPHY>
<TEXT>
Bezmála patnáct stovek startujících se zúčastnilo osmého ročníku Běhu Terryho Foxe, který uspořádala v sobotu v Borském parku v Plzni katedra tělesné výchovy a sportu Fakulty strojní Západočeské univerzity. Výtěžek akce ve výši 66 263 korun bude odeslán na účet určený na výzkum rakoviny.
Plzeň - Bezmála patnáct stovek startujících se zúčastnilo osmého ročníku Běhu Terryho Foxe, který uspořádala v sobotu v Borském parku v Plzni katedra tělesné výchovy a sportu Fakulty strojní Západočeské univerzity. Výtěžek akce ve výši 66 263 korun bude odeslán na účet určený na výzkum rakoviny.
</TEXT>
</DOC>
<DOC>
<DOCID>MF-20020506511</DOCID>
<DOCNO>MF-20020506511</DOCNO>
<DATE>05/06/02</DATE>
<TITLE>
Kreuziger byl druhý, tým ZČE Plzeň vyhrál
</TITLE>
<GEOGRAPHY>Plzeň</GEOGRAPHY>
<TEXT>
Cyklista ZČE Plzeň Roman Kreuziger mladší obsadil druhé místo v etapovém Závodě míru nejmladších v Jevíčku. Šestnáctiletý Plzeňan tak obhájil loňské umístění, když za vítězným Slovincem Simonem Špilakem zaostal v součtu čtyř etap o jednu minutu. Osmou příčku obsadil další závodník ZČE Plzeň Tomáš Benda a patnácté místo patřilo jeho oddílovému kolegovi Jiřímu Halamkovi. V hodnocení družstev byl tým ZČE Cyklistika Plzeň, vedený trenérem Václavem Novákem, absolutně nejlepší.
Plzeň - Cyklista ZČE Plzeň Roman Kreuziger mladší obsadil druhé místo v etapovém Závodě míru nejmladších v Jevíčku. Šestnáctiletý Plzeňan tak obhájil loňské umístění, když za vítězným Slovincem Simonem Špilakem zaostal v součtu čtyř etap o jednu minutu. Osmou příčku obsadil další závodník ZČE Plzeň Tomáš Benda a patnácté místo patřilo jeho oddílovému kolegovi Jiřímu Halamkovi. V hodnocení družstev byl tým ZČE Cyklistika Plzeň, vedený trenérem Václavem Novákem, absolutně nejlepší.
</TEXT>
</DOC>
<DOC>
<DOCID>MF-20020506512</DOCID>
<DOCNO>MF-20020506512</DOCNO>
<DATE>05/06/02</DATE>
<TITLE>
Viktoria v Chomutově propadla
</TITLE>
<TEXT>
Plzeňané dohráli zápas pouze v devíti bez vyloučených Smíška a Šedivce
Fotbalisté Viktorie Plzeň zcela propadli v Chomutově. Podali nejslabší výkon jara, navíc útočníci Smíšek a Šedivec zápas kvůli červeným kartám nedohráli.
Plzeň - Potřetí za sebou ztratili druholigoví fotbalisté Viktorie Plzeň všechny body. Po porážkách v Horních Počernicích s Xaverovem a doma s Českými Budějovicemi se jim nedařilo ani na trávníku třináctého Chomutova, kde prohráli 1:3. V tabulce přesto zůstali na šestém místě. "Vystoupení našich fotbalistů v Chomutově mě velmi zklamalo a připomnělo mi některá podzimní utkání. Herní projev ze začátku jara se zcela vytratil," hodnotil utkání sportovní ředitel Viktorie Štěpán Philipp. Začátek duelu vyšel Chomutovu nad očekávání. Po sedmnácti minutách vedl, když opakovanou střelou uspěl kanonýr Holomek. Pak se začala projevovat technická převaha hostů a do konce první části se míč většinou pohyboval na polovině domácích, ale bez úspěšného zakončení. Stejný obraz přinesl i začátek druhé části. Po hodině hry ale chomutovští fotbalisté založili jeden z mála rychlých protiútoků, autor jejich prvního úspěchu Holomek přeskočil plzeňské obránce a hlavou dostal svůj celek do dvoubrankového vedení. V závěrečné půlhodině střídající Kožuch snížil, když se dostal k odraženému míči po střele Šedivce. Čtvrt hodiny před koncem byl vyloučen Smíšek po druhé žluté kartě. Kalich hořkosti museli plzenští fotbalisté ještě vypít v posledních deseti minutách. Nejdříve jim utekl v ofsajdové pozici opět kanonýr Holomek a skóroval potřetí a za malou chvíli viděl červenou kartu i útočník Šedivec. Chomutovští fotbalisté proto získali čtvrtý jarní bod a první vítězství, když využili nevýrazného výkonu hostujícího celku.
CHOMUTOV - PLZEŇ 3:1
</TEXT>
</DOC>
<DOC>
<DOCID>MF-20020506513</DOCID>
<DOCNO>MF-20020506513</DOCNO>
<DATE>05/06/02</DATE>
<TITLE>
I. A TŘÍDA: V tabulce skupiny B je tlačenice
</TITLE>
<GEOGRAPHY>Plzeň</GEOGRAPHY>
<TEXT>
Vedoucí celky obou skupin I. A třídy zvítězily ve víkendových zápasech. Zatímco fotbalisté Ostrova už mají před druhým Sokolovem osmibodový náskok, čelo tabulky skupiny B je vyrovnané. Osm mužstev má stále naději na postup do přeboru Plzeňského kraje. První fotbalisté Lub mají jen jednobodový náskok před Horní Břízou a Úněšovem.
Plzeň - Vedoucí celky obou skupin I. A třídy zvítězily ve víkendových zápasech. Zatímco fotbalisté Ostrova už mají před druhým Sokolovem osmibodový náskok, čelo tabulky skupiny B je vyrovnané. Osm mužstev má stále naději na postup do přeboru Plzeňského kraje. První fotbalisté Lub mají jen jednobodový náskok před Horní Břízou a Úněšovem.
</TEXT>
</DOC>
<DOC>
<DOCID>MF-20020506514</DOCID>
<DOCNO>MF-20020506514</DOCNO>
<DATE>05/06/02</DATE>
<TITLE>
DIVIZE: Tachov si zvýšil šance na záchranu
</TITLE>
<GEOGRAPHY>Plzeň</GEOGRAPHY>
<TEXT>
Záchrana v divizi už není pro fotbalisty Tachova nedostižná. Na vlastním trávníku vyhráli nad Táborem. Naopak Chlumčany se sedm kol před závěrem soutěže opět více přiblížily sestupu do krajského přeboru. Doma se v souboji sestupem stejně ohroženými Strakonicemi prohrály 1:4. Ve dvou regionálních derby vyhrály favorizované domácí celky.
</TEXT>
<HEADING>
VEJPRNICE - PŘEŠTICE 2:1
</HEADING>
<TEXT>
Poločas: 0:0. Branky: 78. Davídek, 90. T. Hettler - 52. Šamberger. ŽK: 2:8. ČK: 0:1 (66. Mareš). Rozhodčí: Hatina. Diváků: 300. Ve velmi bojovném a hlavně tvrdém derby nevyužil ani jeden celek v prvním poločase brankové příležitosti. Hned na začátku druhé půle skóroval hostující Šambergr a zaskočení domácí fotbalisté odpověděli až v samém závěru utkání. To už přeštický tým hrál bez vyloučeného Mareše a přetížená obrana nevydržela nápor Vejprnic, i když vítězný domácí gól dal Tomáš Hettler až v poslední minutě.
</TEXT>
<HEADING>
TACHOV - TÁBOR 3:0
</HEADING>
<TEXT>
Poločas: 2:0. Branky: 8. Donko, 34. Procházka, 88. Valkoun. ŽK: 2:2. Rozhodčí: Voborník. Diváků: 350. Tachovský celek potvrdil dobrou formu z posledních utkání a nepustil táborské fotbalisty do žádné příležitosti za celých devadesát minut. Vítězství domácích mohlo být výraznější, když hlavně Mayer promarnil několik šancí.
</TEXT>
<HEADING>
CHLUMČANY - STRAKONICE 1:4
</HEADING>
<TEXT>
Poločas: 1:1. Branky: 22. M. Hackr - 65. a 79. Hanzlík, 25. Solus, 84. Prančl. ŽK: 2:1. Rozhodčí: Teuber. Diváků: 150. Další fotbalový propadák předvedli chlumčanští fotbalisté se sousedem v tabulce v bezprostředním souboji o poslední místo. Hlavně ve druhé části dostali domácí lekci z produktivity po rychlých protiútocích hostů.
</TEXT>
<HEADING>
ROKYCANY - KLATOVY 2:0
</HEADING>
<TEXT>
Poločas: 2:0. Branky: 18. Suchánek, 31. Kožíšek. ŽK: 2:3. Rozhodčí: Makovička. Diváků: 400.Téměř po celé utkání měli domácí fotbalisté převahu, kterou ale vyjádřili jen dvěma góly. Záložník Pytlík ještě trefil tyč a další branky měl na kopačkách Kožíšek. Hosté drželi vyrovnanou hru jen na začátku druhého poločasu.
Chlumčanský obránce Milan Rada bojuje o míč s hráčem Strakonic. V souboji divizních týmů ohrožených sestupem Chlumčany prohrály a zůstaly poslední.
</TEXT>
</DOC>
<DOC>
<DOCID>MF-20020506515</DOCID>
<DOCNO>MF-20020506515</DOCNO>
<DATE>05/06/02</DATE>
<TITLE>
PŘEBOR: Senco už má náskok devíti bodů
</TITLE>
<GEOGRAPHY>Plzeň</GEOGRAPHY>
<TEXT>
Na devět bodů zvýšili náskok v tabulce oblastního přeboru fotbalisté plzeňského Senca před týmem Chebu. Zatímco Senco bez větších problémů získalo tři body v Nepomuku, Cheb pouze remizoval v Plzni ve Štruncových sadech s 1. FC Plzeň. Největším překvapením třiadvacátého kola je ale vítězství Plzně-Bolevce v Poběžovicích. V Toužimi, kde hostovalo Nýrsko, si oba celky proměnily hřiště se střelnici. Padlo dohromady dvanáct gólů. V duelu výborné úrovně si Sušice doma poradila s na jaře dobře hrajícími Chanovicemi, když hosté neproměnili ani penaltu.
ŽK: 5:3. ČK: 1:0 (80. Dlesk). Rozhodčí: Aurel Ardeleánu. Diváků: 100. První velkou gólovou příležitost v utkání velmi dobré úrovně měl domácí Zámeček, ale trefil pouze tyč chebské branky. Pak se začala projevovat technická vyspělost v tabulce druhého Chebu. Ten získal v poli převahu, ale střelecky se neprosadil. V závěru utkání plzeňský celek podržel brankář Žilák.
</TEXT>
<HEADING>
KARLOVY VARY B - STAŇKOV 4:0
</HEADING>
<TEXT>
Poločas: 1:0. Branky: 25., 58. a 69. Kočí, 71. Hellmich. ŽK: 1:2. Rozhodčí: Čermák. Diváků: 70. Mladý karlovarský celek měl celé utkání ve své režii, navíc Karbula, Vaněk a Stýblo nevyužili další brankové příležitosti. Hosté si nevytvořili za celé utkání ani jednou šanci ke skórování a čtyřbranková porážka je pro ně lichotivých výsledkem. Střelecky se vyznamenal domácí Kočí, autor tří branek.
</TEXT>
<HEADING>
POBĚŽOVICE - BOLEVEC 3:4
</HEADING>
<TEXT>
Poločas: 1:3. Branky: 71. a 89. Kořínek, 43. A. Rada - 33. a 65. Kovařík, 10. Pavel Greif, 25. Zelenka (penalta). ŽK: 2:1. Rozhodčí: Votík. Diváků: 100. Tři hrubé chyby v domácí obraně stály Poběžovice nečekaně všechny body. U tří branek plzeňského celku byl Kovařík, který dvakrát skóroval a po jeho sražení zkušeným Slowikem proměnil Zelenka penaltu. Ve druhé části hosté úspěšně bránili výsledek a deset minut před závěrem ještě Kovařík trefil břevno poběžovické branky.
</TEXT>
<HEADING>
BLOVICE - MALESICE 1:1
</HEADING>
<TEXT>
Poločas: 0:1. Branky: 61. Brejcha - 7. Liška. ŽK: 1:3. ČK: 0:1 (76. Pešík). Rozhodčí: Kožár. Diváků: 150. Začátek utkání patřil Malesicím, které kopaly tři rohové kopy a po odraženém míči Liška skóroval. Do poločasu se hrála vyrovnaná partie bez vyložených příležitostí. Ve druhé části se domácí zlepšili, po hodině mohli vyrovnat z penalty za sražení Brejchy, ale Žežulovu střelu brankář Nový chytil. Neúspěšný exekutor ještě trefil břevno a jeho spoluhráč Brejcha, který dal vyrovnávací gól, v další vyložené příležitosti neuspěl. V závěru se vyznamenal blovický brankář Loula, který zmařil dvě velké možnosti hostů.
</TEXT>
<HEADING>
DOMAŽLICE - PŘIMDA 1:0
</HEADING>
<TEXT>
Poločas: 1:0. Branka: 43. Mrvík. ŽK: 2:1. Rozhodčí: Hodač. Diváků: 150. Ve vyrovnaném duelu měli domažličtí fotbalisté více vyložených brankových příležitostí, ale zužitkovali jen jednu Mrvíkem, před koncem prvního poločasu. Opticky měli ale převahu hosté, ale za celé utkání si vytvořili jen jednu vyloženou šanci. Čtvrt hodiny před koncem utkání ji ale Hořínek promarnil. Domácí Bočan, Šot a Janča mohli hlavně ve druhém poločase zvýšit, ale mířili nepřesně.
</TEXT>
<HEADING>
NEPOMUK - SENCO PLZEŇ 0:3
</HEADING>
<TEXT>
Poločas: 0:1. Branky: 36. Hanzlíček, 54. Mička (penalta), 67. Jonák. ŽK: 6:1. ČK: 1:0 (56. Slach). Rozhodčí: Cupl. Diváků: 200. Po celých devadesát minut měli fotbalisté vedoucího celku tabulky převahu a domácí se jen bránili. V poločase ale vedli jen jednobrankovým rozdílem po chybě nepomuckého brankáře Martince. Druhý gól plzeňského Senca zařídil doubravecký brankář Mička z penalty, nařízené za ruku Ticháčka. Po vyloučení nepomuckého Slacha bylo o výsledku prakticky rozhodnuto. Jedinou příležitost měl poražený celek za stavu 0:0, kdy Ticháček trefil břevno Mičkovy branky.
</TEXT>
<HEADING>
TOUŽIM - NÝRSKO 4:8
</HEADING>
<TEXT>
Poločas: 2:4. Branky: 49. a 67. Mikula, 15. Benedikt, 21. Novák - 28., 72. a 82. Bartůněk, 16. a 62. Vacovský, 9. Kájínek, 12. Steiner, 58. L. Presl. ŽK: 3:1. Rozhodčí: Pochobradský. Diváků: 200. Střelecké manévry na obou stranách jdou na vrub velmi špatně hrajících obran. Domácí nastoupili v kombinované sestavě a hosté měli hlavně při útočení usnadněnou úlohu. Oba celky ještě nastřelily tyč a břevno.
</TEXT>
<HEADING>
SUŠICE - CHANOVICE 3:0
</HEADING>
<TEXT>
Poločas: 2:0. Branky: 15. a 84. Hubáček (druhá z penalty), 37. Votava. ŽK: 2:4. Rozhodčí: Kvasnička. Diváků: 300. Oboustranně pohledné utkání rozhodly obrany. Ta domácí hosty k ničemu nepřipustila, hlavně obránce Marek si poradil se střelcem Beránkem. Chanovický útočník ve třiapadesáté minutě ani neproměnil penaltu. Hosty také deprimoval první a velmi laciný gól z kopačky Hubáčka.
Oblastní přebor
</TEXT>
</DOC>
</CZE>