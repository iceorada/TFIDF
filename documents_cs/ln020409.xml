<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020409001</DOCID>
<DOCNO>LN-20020409001</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Britský premiér Tony Blair včera splnil očekávání české politické elity v otázce Benešových dekretů. "Vím, že tato otázka vyvolává hluboké emoce. Věřím ale, že uvnitř Evropské unie se s tím můžeme vyrovnat bez problémů," řekl při své včerejší několikahodinové návštěvy Česka Blair. Požadavek na anulování výnosů prezidenta Edvarda Beneše zaznívá od některých německých, rakouských a maďarských politiků. "Nevidím naprosto žádnou překážku pro vstup České republiky do Evropské unie," řekl Blair. Český premiér Miloš Zeman neskrýval po schůzce s Blairem spokojenost: "Velmi si vážím toho, že premiér Blair potvrdil platnost prohlášení britské vlády z roku 1996 o neměnnosti výsledků druhé světové války a o platnosti závěrů Postupimské konference." Podle Blaira jsou Benešovy dekrety "tématem z minulosti". Zeman si proto pochvaloval, že on a Blair uvažují hlavně o budoucnosti. "Minulost odkazuji těm impotentním politikům, kteří nemají co nabídnout," řekl Zeman. Tony Blair přiletěl na svou vůbec první návštěvu Česka od nástupu do funkce před pěti lety. V Praze se stavil při letu z USA, kde o víkendu jednal o situaci na Blízkém východě. Blairovým rozhovorům s Milošem Zemanem a předsedy obou parlamentních komor, Václavem Klausem a Petrem Pithartem, dominovaly přípravy českého vstupu do EU, dodávky britsko-švédských gripenů a vojenská spolupráce.
</TEXT>
</DOC>
<DOC>
<DOCID>LN-20020409002</DOCID>
<DOCNO>LN-20020409002</DOCNO>
<DATE>04/09/02</DATE>
<GEOGRAPHY>BUDAPEŠŤ</GEOGRAPHY>
<TEXT>
Dva perné týdny čekají maďarského premiéra Viktora Orbána. Během nich musí zmobilizovat maďarské voliče, aby dali v druhém, rozhodujícím kole parlamentních voleb hlas jeho pravicovému Svazu mladých demokratů Maďarskému demokratickému fóru (Fidesz-MDF). Pravice ještě nemá nic ztraceno, ačkoliv prohrála nedělní první kolo. To se nakonec proměnilo v pořádné drama: Fidesz skončil se 41,13 o necelé jedno procento za opoziční Maďarskou socialistickou stranou, která získala 42,04 procenta. Rozdíl byl pouhých 41 000 hlasů. Přitom se nejprve Orbán radoval z vítězství, protože podle prvních večerních odhadů získal nadpoloviční většinu v parlamentu. Krátce před půlnocí se však socialisté dostali do vedení a stali se vítězi prvního kola. "Už jsme byli v horší pozici před čtyřmi lety, kdy socialisté vedli o čtyři procenta," uklidňoval Orbán své voliče s tím, že pravice tehdy nakonec také vyhrála. Předseda socialistů László Kovács naopak zářil spokojeností. "Nejdůležitější je, že tato vláda bude muset odstoupit," prohlásil Kovács. Velkým překvapením se stala porážka krajně pravicové Strany maďarské pravdy a života (MIÉP), o které se hovořilo jako o jazýčku na vahách při povolebních jednáních. "Je to velké zklamání a nezbývá nic jiného, než přiznat tuto vážnou porážku," řekl její předseda István Csurka. MIÉP získala 4,36 procenta hlasů, a nedostala se tak do parlamentu.
</TEXT>
</DOC>
<DOC>
<DOCID>LN-20020409003</DOCID>
<DOCNO>LN-20020409003</DOCNO>
<DATE>04/09/02</DATE>
<TITLE>
Každoroční vyhlašování Miss České republiky přitáhne k televizím statisíce mužů a žen. Muži se těší na přehlídku neviděného, přiznejme že převážně tělesného půvabu, ženy občas poněkud zvráceně až masochisticky na srovnání s modely tělesné krásy, které se budou podílet na vytváření budoucího trendu, jemuž se bude třeba (většinou marně) přizpůsobit. Celý rituál volby se podřizuje právě této pohlavní logice: mužům se servíruje polonahý lahodný pokrm sexuální příchutě a ženám identifikační mustr - toto je žena! Není ostatně tajemství, že soutěž Miss je přípravkou pro výrobu reklamního modelingového těla, a podle toho také celá show vypadá. Nic proti krásným dívkám poletujícím po molu, ale za maskou namalované image a nacvičeného pohybu se hledají jen velmi těžko. Rozhodující není osobitost (omlouvám se, Kateřino Průšová), nýbrž pružnost, s jakou jsou dívky schopny vyhovět vizuálnímu plánu producenta.
</TITLE>
<TEXT>
Letmá vzpomínka na sobotní večer na Nově nedává mnoho nadějí, že by se na poli reklamních typů v nejbližší době něco podstatného změnilo. Pružnosti bylo k vidění hodně, vizuální představivost výrobců ale v poslední době trpí fádní strnulostí, proto také přetlak vzájemně zaměnitelných obličejů, řečí, obratů a úsměvů. Soutěž Miss ale není jen prezentací modelů krásy nejbližší budoucnosti. Ze všeho nejvíc je to mocenská instituce, která se stejně jako reklama zapojuje do vytváření společenských stereotypů ve vnímání ženy: jejího postavení a role, ale i vizuální prezentace. Není nutné hned připomínat nejapné vyprávění šéfa Miss Miloslava Zapletala, který si liboval v přirovnání ženského plemene k plemenu koňskému, jež se prý rovněž těší jeho přízni. I bez toho působí celá show obskurním dojmem dražební hry, kde se tajně hodnotí pevnost zadnice, ladnost chůze, výška nohou, tvar ňader a erotičnost úsměvu. Ale zpátky k modelování a mocným vizuálním stereotypům. Miss jako prodloužená institucionální ruka módního průmyslu přesně kopíruje dlouhodobě udržovanou představu ženy jako podřízeného erotického objektu. Tento obraz se prostřednictvím billboardů, časopisů, novin a televize přelévá do veřejného prostoru. A to velmi nenápadně a rafinovaně, obvykle v kontrastu k silnému muži-atletovi. Kanadský sociolog Erving Goffman už na konci 70. let sestavil velmi podrobný popis mediálních postupů, jakýchsi choreografických sestav figur muže a ženy: ženy se mnohem častěji smějí, podobají se dětem, jsou zobrazovány jako popředí prodávaného zboží, náhle se zjevují v objetí muže, jsou zaměřeny na dotykové vjemy (sprcha, doteky přikrývky, muže, dokonce i laku vozu). To vše při masovosti mediálního zásahu (Američané údajně stráví sledováním reklamy 1, 5 roku života) působí zpětně i na chování reklamních konzumentů. U žen tyto choreografie vyvolávají silný pocit identifikace a pohlavní odlišnost balí do formy mediální erotické vábničky. U mužů pak tlačí na představy o kráse a na kritéria volby budoucí partnerky vášnivou do společného lože, spolehlivou a pracovitou do kuchyně, citlivou a něžnou k dětem. Soutěže Miss jsou jen fragmentem této hry, která dokáže vytvořit potřeby i tam, kde nejsou, a vyrobit zdání reality v prostoru, kde existují jen silné symboly, pospojované se zručností, dokonalostí a působivostí téměř filmovou. I letošní Miss dala za pravdu těm, kteří tvrdí, že přirozenost pohlavní odlišnosti končí u fyziologie. Zbytek je kašírované zboží. Jak Goffman namítá Marxovi: Ne náboženství, ale pohlaví je opium lidstva.
</TEXT>
</DOC>
<DOC>
<DOCID>LN-20020409004</DOCID>
<DOCNO>LN-20020409004</DOCNO>
<DATE>04/09/02</DATE>
<TEXT>
Nedávná smrt matky britské královny ovlivnila i podobu včerejšího setkání premiéra Miloše Zemana a britského ministerského předsedy Tonyho Blaira. Oba si vzali smuteční černé vázanky a česká i britská vlajka na vládních budovách včera u příležitosti Blairovy návštěvy vlály na půl žerdi. Zeman také před novináři vyjádřil Blairovi účast s úmrtím v královské rodině. "Chtěl bych vyjádřit upřímný obdiv a úctu nedávno zemřelé královně matce," řekl Miloš Zeman.
</TEXT>
</DOC>
<DOC>
<DOCID>LN-20020409005</DOCID>
<DOCNO>LN-20020409005</DOCNO>
<DATE>04/09/02</DATE>
<TEXT>
Od včerejší návštěvy britského premiéra Tonyho Blaira čekali čeští politici potvrzení, že takzvané Benešovy dekrety nebudou překážkou vstupu Česka do Evropské unie. A světe, div se, dočkali se. Britský ministerský předseda nemohl jinak, vždyť kromě nacionálních populistů typu Jörga Haidera žádný politik z členských států unie nechce minulost do jednání o vstupu zatahovat. Tím méně Britové, kteří na uměle vytvářenou nacionální hysterii sotva dohlédnou, natož aby jí rozuměli. A tak čeští politici mohli zajásat: Tony Blair nám dal za pravdu, nemáme se čeho bát, minulost je minulostí a je dobrá leda pro studium historiků, psaní knih a natáčení dobrodružných filmů! Je to legrační. Česká politická elita, tlačena špatným historickým svědomím, vyvolá nacionální hysterii kvůli údajnému ohrožení "německým živlem" a pak se dere ke světové autoritě, aby nás před vymyšleným nepřítelem zachránila. Jsou to takové malé děti, ti naši politikové. Sami křečovitě vykřikují a malují německé čerty na zeď. S otcem Blairem po boku náhle získávají sebevědomí a tváří se suverénně a klidně. Ještě že Tonyho Blaira máme. Ale co až ho jednou nebude?
</TEXT>
</DOC>
<DOC>
<DOCID>LN-20020409006</DOCID>
<DOCNO>LN-20020409006</DOCNO>
<DATE>04/09/02</DATE>
<TITLE>
PRAHA - Podpořit své politické "příbuzné" z ČSSD přijel včera do České republiky lídr labouristů a britský premiér Tony Blair. Jeho návštěva Prahy trvala čtyři hodiny a třicet pět minut. Na jejím konci Blair nešetřil chválou na své kolegy ze socialistické internacionály ministry ČSSD a především premiéra Miloše Zemana. "Dovolte mi, abych mu vzdal hold za vedení země," řekl Blair. Zemana však oslovoval jako Miloše Zímena, navzdory dřívějším výtkám českého premiéra proti anglickému komolení svého jména. Ekonomickou spolupráci obou zemí Zeman doprovodil nezbytným bonmotem. "Medajl pozišn, Tony, medajl pozišn," sliboval Zeman Blairovi "medailovou" pozici na pomyslném žebříčku výše zahraničních investic v Česku. Tu mají Britové mezi zahraničními investory získat poté, co se povede nákup stíhaček a vyjdou offsetové programy, které mají podpořit skomírající průmysl na severu Čech a Moravy. Tématem dne však opět byly Benešovy dekrety a britský postoj k nim. Jasno mohlo být již dopoledne, po Blairově prvním pražském zastavení u šéfa sněmovny Václava Klause. Blair však odmítl sdělit podrobnosti a jeho slova později tlumočil Klaus.
</TITLE>
<TEXT>
"Myslím, že jeho hlavní věta je, že historie má zůstat historikům," řekl Klaus, jenž Blaira oproti původnímu plánu přece jen získal pro společné pózování před kamerami. Podobná situace nastala zhruba o půl hodiny později. Blairova slova o nákupu britsko-švédských stíhaček Gripen tentokrát tlumočil předseda Senátu Petr Pithart. "Evropa musí podle britského premiéra stát na vlastních nohou, i pokud jde o vyzbrojování," řekl Petr Pithart. Blair již dříve poslal české vládě dopis, v němž nákup britsko-švédských strojů doporučuje. Blair se setkl také s českými veterány ze západní fronty ve Valdštejnské jízdárně. "My jsme mu vyjádřili naši vděčnost za to, co pro nás udělal britský lid za války," řekl plukovník Václav Straka.
</TEXT>
<HEADING>
Kdo má nejlepší foťák?
</HEADING>
<TEXT>
"Také jsme žertovně hovořili o našich datech narození. Vždyť nejmladšímu z nás je osmdesát pět let," řekl generál Gustav Svoboda, který za války bojoval spolu s britskými výsadkáři. Stejně přirozeně jako mezi veterány se britský premiér pohyboval mezi dětmi, které na něj s jásotem čekaly u fontán okolo stanice metra Malostranská. "Kdo má nejlepší foťák?" zeptal se a se širokým úsměvem začal pózovat s dětmi z britských škol v Praze. Člen doprovodu přitom mačkal spoušť. Kromě úsměvů Blair rozdával podpisy a tiskl dětem ruce. Děti britského premiéra sledovaly s téměř nábožnou úctou. Britská dívenka z pražské Riverside School nevěřícně zírala na vlastní ruku, kterou před dvěmi minutami držel Blair, a slibovala, že se nebude mýt. Blair pak pokračoval do Hrzánského paláce na Hradčanech, kde se setkal s premiérem Zemanem a jeho bonmoty. Už v úvodu Zeman Blairovi naznačil, kde je jeho místo. "Z vašeho pohledu sedím nalevo, ale z našeho pohledu sedím po premiérově pravé ruce," řekl směrem k novinářům Zeman.
"Také jsme žertovně hovořili o našich datech narození. Vždyť nejmladšímu z nás je osmdesát pět let," řekl generál Gustav Svoboda, který za války bojoval spolu s britskými výsadkáři. Stejně přirozeně jako mezi veterány se britský premiér pohyboval mezi dětmi, které na něj s jásotem čekaly u fontán okolo stanice metra Malostranská. "Kdo má nejlepší foťák?" zeptal se a se širokým úsměvem začal pózovat s dětmi z britských škol v Praze. Člen doprovodu přitom mačkal spoušť. Kromě úsměvů Blair rozdával podpisy a tiskl dětem ruce. Děti britského premiéra sledovaly s téměř nábožnou úctou. Britská dívenka z pražské Riverside School nevěřícně zírala na vlastní ruku, kterou před dvěmi minutami držel Blair, a slibovala, že se nebude mýt. Blair pak pokračoval do Hrzánského paláce na Hradčanech, kde se setkal s premiérem Zemanem a jeho bonmoty. Už v úvodu Zeman Blairovi naznačil, kde je jeho místo. "Z vašeho pohledu sedím nalevo, ale z našeho pohledu sedím po premiérově pravé ruce," řekl směrem k novinářům Zeman.
</TEXT>
</DOC>
<DOC>
<DOCID>LN-20020409007</DOCID>
<DOCNO>LN-20020409007</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Český stát se možná stane věřitelem firmy majetkově propojené s televizí Nova. Společnost Česká produkční 2000 si totiž kdysi půjčila u IPB peníze na rozjezd "nové" Novy. Šéf televize Vladimír Železný nutně potřeboval prostředky po bouřlivém rozchodu s americkým investorem. Zajistila mu je Česká produkční 2000 stala se servisní organizací společnosti CET 21, která provozuje televizi Nova. Československá obchodní banka (ČSOB), která předloni převzala zkrachovalou IBP, se nyní chystá úvěr převést do státní České konsolidační agentury. Zbavit se majetku, který se ČSOB nehodí, umožňují bance státní záruky. Podle mediálního zástupce ČP 2000 Martina Chalupského nemá společnost informace o chystaném převodu úvěru. Ten je podle něj řádně splácen. Jeho výše se podle dostupných informací pohybuje kolem 460 milionů korun.
</TEXT>
</DOC>
<DOC>
<DOCID>LN-20020409008</DOCID>
<DOCNO>LN-20020409008</DOCNO>
<DATE>04/09/02</DATE>
<GEOGRAPHY>VALLETTA</GEOGRAPHY>
<TEXT>
Cestu po Středomoří si český prezident Václav Havel prodlouží. Po oficiální části cesty se rozhodl strávit na Maltě ještě přibližně týden dovolené-ozdravného pobytu. Důvodem je tamní počasí - podle prezidentova osobního lékaře Ilji Kotíka panuje na Maltě příjemné teplo i vlhkost vzduchu. Prezidentovo rozhodnutí má údajně jen preventivní charakter a neznamená, že by jeho zdravotní stav byl špatný. Havlův mluvčí Ladislav Špaček tvrdí, že ozdravný pobyt plánoval prezident již dlouho dopředu.
</TEXT>
</DOC>
<DOC>
<DOCID>LN-20020409009</DOCID>
<DOCNO>LN-20020409009</DOCNO>
<DATE>04/09/02</DATE>
<GEOGRAPHY>BAGDÁD</GEOGRAPHY>
<TEXT>
O více než jeden dolar za barel stoupla včera cena ropy. Příčinou je embargo na vývoz ropy, které včera vyhlásil irácký prezident Saddám Husajn. Diktátor tak chce donutit Izrael, aby zastavil své vojenské akce proti Palestině. Embargo má trvat třicet dní a předčasně prý skončí pouze v případě, že Izrael stáhne svá vojska z Palestiny. Husajnův krok by však neměl mít pro vývoj konfliktu na Blízkém východě zásadní význam. Embargo na vývoz ropy by musely vyhlásit i další státy, především Saúdská Arábie a Kuvajt. Pro tyto země je však vývoz ropy hlavním zdrojem příjmů a embargo vyhlašovat nehodlají. Irák vyveze denně přibližně dva miliony barelů ropy, což jsou asi čtyři procenta světové produkce.
</TEXT>
</DOC>
<DOC>
<DOCID>LN-20020409010</DOCID>
<DOCNO>LN-20020409010</DOCNO>
<DATE>04/09/02</DATE>
<TITLE>
Na setkání šéfů parlamentních stran u ministra zahraničí posílá ODS jen místopředsedu Jana Zahradila
</TITLE>
<TEXT>
Kdy a v čí pracovně se sejít? To se ukázalo být prvním problémem v úsilí českých politiků najít společnou řeč o Benešových dekretech.
PRAHA - Pět parlamentních stran bude dnes odpoledne v budově ministerstva zahraničí hledat shodný pohled na otázky poválečného uspořádání střední Evropy. Naděje vkládané do schůzky stranických lídrů, sezvaných šéfem diplomacie Janem Kavanem, jsou ale asi liché. Zatímco ČSSD a Koalice předpokládají, že schůzka celou debatu o dekretech prezidenta Beneše uzavře a uklidní tak českou veřejnost, ODS předem vyhlašuje, že setkání bude nejspíš k ničemu. Demonstruje to i tím, že se schůzky nezúčastní předseda Václav Klaus, ale jen místopředseda Jan Zahradil. "Nevím, co bychom měli od té schůzky čekat. Pan Kavan se tváří tajemně a slibuje, že má úžasné zprávy z Evropského parlamentu. Nic ale mít nemůže, protože tam k žádnému vývoji kolem Benešových dekretů nedošlo," říká Zahradil.
</TEXT>
<HEADING>
Marvanová: Dekrety do kampaně nepatří
</HEADING>
<TEXT>
Koalice naopak bere schůzku velmi vážně a přichází na ni s návrhem společného prohlášení. V něm by se strany zavázaly, že nepřipustí "jakékoli zpochybnění poválečného uspořádání Evropy" a že Česko ochrání legálně nabytý majetek. "Byla bych ráda, kdyby ze schůzky vzešel i závazek, že se Benešovy dekrety nebudou zneužívat v předvolebním boji," věří šéfka US-DEU Hana Marvanová. Že by ale schůzka byla posledním domácím bojem o Benešovy dekrety, je velmi nepravděpodobné. Debata na toto téma se má totiž otevřít i na půdě parlamentu.
</TEXT>
<HEADING>
U Kavana? Nikdy!
</HEADING>
<TEXT>
Termín a místo schůzky v pražském Černínském paláci byly dlouho nejisté. Po celý den si včera stranické sekretariáty navzájem potvrzovaly, zda navržený termín a místo platí. Nejasná byla zejména účast ODS: ta se až odpoledne rozhodla, že na setkání vyšle alespoň Zahradila. Důvodem sporů byla rivalita mezi Kavanem a Klausem. Schůzku totiž původně sezval Klaus do své pracovny na čtvrtek. Až po něm navrhl Kavan, aby se šéfové stran sešli už dříve a v jeho úřadě. "To nepřipadá v úvahu. V tuto chvíli nejsou Benešovy dekrety tolik problémem zahraničněpolitickým jako vnitropolitickým. Nejdříve se musí najít shoda doma," tlumočil Klausovu reakci šéf jeho poradců Ladislav Jakl. ODS pak přišla s návrhem, aby se schůzka konala tedy už v úterý, ale u Klause ve sněmovně. Kavan si přesto nakonec prosadil Černínský palác. "Je to dětinská a zoufalá snaha pana Kavana vložit se do řešení tohoto problému, když se v uplynulých měsících staral jen o vysněné křeslo v OSN," říká Zahradil.
</TEXT>
<HEADING>
Lídři stran o Benešových dekretech
</HEADING>
<TEXT>
Vladimír Špidla (ČSSD): Sociální demokracie nepřipustí jakékoliv zpochybňování nynějších majetkových poměrů. O odsunu Němců rozhodly vítězné mocnosti. Jejich snahou bylo umožnit mír v Evropě vítězům i poraženým. Čas ukázal, že se to povedlo.
Václav Klaus (ODS): Spor o dekrety prezidenta Beneše je pokusem využít dnešní okamžik proti zájmům ČR. Čelíme tlaku na změnu poválečného uspořádání v Evropě jak v symbolické, tak v majetkové a právní rovině, a to na účet naší země. Nenechme si namlouvat, že nám nic nehrozí.
Hana Marvanová a Cyril Svoboda (Koalice): Národním zájmem není dnes být proti vnějšímu nepříteli, kterého si vytvoříme, ale být důsledně pro správné věci doma. Samozřejmě nepřipustíme změnu majetkových, právních a územních poměrů po 2. světové válce.
</TEXT>
</DOC>
<DOC>
<DOCID>LN-20020409011</DOCID>
<DOCNO>LN-20020409011</DOCNO>
<DATE>04/09/02</DATE>
<TITLE>
Jarní ozdravný pobyt absolvuje po skončení státní návštěvy český prezident ve Středomoří. Trvat by měl asi týden.
</TITLE>
<TEXT>
VALLETTA (od zvláštního zpravodaje LN na Maltě) - Téměř týdenní cesta českého prezidenta do Říma, na Sicílii a na Maltu dnes končí. Václav Havel se ale zatím zpět domů nevrátí. Vzhledem k příznivému podnebí, které na Maltě nyní panuje, zde totiž zůstane na ozdravném pobytu. Ten by měl podle prezidentova mluvčího Ladislava Špačka trvat asi týden. Mluvčí společně s prezidentovým osobním lékařem Iljou Kotíkem odmítli, že by příčinou Havlova setrvání v ostrovní zemi ve Středozemním moři byl jeho špatný zdravotní stav. "Je to preventivní záležitost," prohlásil Kotík s tím, že na Maltě panuje podobné podnebí jako na Lanzarotte, kde český prezident občas pobývá. "Není ještě moc velké teplo, je tady příjemná vlhkost vzduchu," dodal Kotík. To, že Havel na Maltě zůstane déle a nevrátí se dnes večer se zbytkem delegace do Prahy, nebylo v programu prezidentovy cesty, který Hrad zveřejnil, uvedeno. Podle mluvčího byl přitom ozdravný pobyt dohodnut už "zhruba před půl rokem". Skutečnost, že se s prodloužením prezidentova pobytu počítalo, potvrdily i další zdroje.
</TEXT>
<HEADING>
Sázení stromu
</HEADING>
<TEXT>
Český prezident mezitím včera pokračoval ve své státní návštěvě Malty. Kromě jednání s místními představiteli včera i symbolicky zasadil strom v zahradě paláce San Anton, kde tak před ním už učinili i jiní státníci. "Český" kaštan bude vyrůstat mezi stromem albánského prezidenta a britské královny. Václav Havel se také setkal se svým maltským protějškem Guidem de Markem. "Znovu se tu potvrzuje, že věnovat pozornost i malým zemím je správné nejen z principu, že je to spravedlivé, ale že menší země projevují větší vnímavost k zásadním otázkám než některé země velké a mocné," prohlásil český prezident po skončení schůzky. Kromě jednání s maltskou hlavou státu se včera český prezident setkal i s vůdcem labouristické opozice Alfredem Santem, který je - podobně jako Václav Havel - také spisovatelem a dramatikem. Schůzka s opozičním předákem se uskutečnila ještě před dnešním plánovaným setkáním s maltským premiérem. Podle mluvčího českého prezidenta se tak ale stalo pouze z "organizačních a logistických důvodů". "To, že byla právě dneska, nemá žádný symbolický význam," dodal Ladislav Špaček.
Český prezident mezitím včera pokračoval ve své státní návštěvě Malty. Kromě jednání s místními představiteli včera i symbolicky zasadil strom v zahradě paláce San Anton, kde tak před ním už učinili i jiní státníci. "Český" kaštan bude vyrůstat mezi stromem albánského prezidenta a britské královny. Václav Havel se také setkal se svým maltským protějškem Guidem de Markem. "Znovu se tu potvrzuje, že věnovat pozornost i malým zemím je správné nejen z principu, že je to spravedlivé, ale že menší země projevují větší vnímavost k zásadním otázkám než některé země velké a mocné," prohlásil český prezident po skončení schůzky. Kromě jednání s maltskou hlavou státu se včera český prezident setkal i s vůdcem labouristické opozice Alfredem Santem, který je - podobně jako Václav Havel - také spisovatelem a dramatikem. Schůzka s opozičním předákem se uskutečnila ještě před dnešním plánovaným setkáním s maltským premiérem. Podle mluvčího českého prezidenta se tak ale stalo pouze z "organizačních a logistických důvodů". "To, že byla právě dneska, nemá žádný symbolický význam," dodal Ladislav Špaček.
</TEXT>
</DOC>
<DOC>
<DOCID>LN-20020409012</DOCID>
<DOCNO>LN-20020409012</DOCNO>
<DATE>04/09/02</DATE>
<TITLE>
Jaroslav Růžek, šéf Bezpečnostní informační služby, včera připustil, že založení firmy Suda Investment v roce 1995 bylo omylem. Firma, kterou vlastnil společně se svým bratrem, ale podle něj nikdy nezačala fungovat.
</TITLE>
<GEOGRAPHY>PRAHA</GEOGRAPHY>
<TEXT>
Šéf kontrarozvědky Růžek přiznal vlastní chybu v reakci na kritiku týdeníku Respekt. Ten včera napsal, že Růžek působil ještě loni v soukromé firmě Suda Investment spolu s údajným bývalým agentem komunistické Státní bezpečnosti Jaroslavem Buriánkem. Růžek včera připustil, že založení soukromé firmy v době, kdy byl vysoce postaveným státním úředníkem, nebylo právě štastným krokem. K nařčení Respektu vůči jednateli firmy Suda Buriánkovi Růžek řekl jen to, že vojenská tajná služba, která prováděla jeho bezpečnostní prověrku, v Buriánkovi žádné bezpečnostní riziko neviděla. Růžek byl v druhé polovině 90. let ředitelem Vojenského obranného zpravodajství. "Potom (po založení firmy) jsem si uvědomil, že podnikatelská činnost je neslučitelná s výkonem mé funkce, a společnost Suda proto nezahájila činnost. Dne 25. března 1997 byl podán návrh na výmaz společnosti z obchodního rejstříku. K výmazu došlo 9. ledna 2001," sdělil včera Růžek LN.
</TEXT>
<HEADING>
Firma měla spravovat restituovaný majetek
</HEADING>
<TEXT>
Šéf kontrarozvědky dodal, že společnost Suda Investment založil společně se svým bratrem Janem v březnu 1995 "jako výsledek rodinných úvah o správě a dalším zhodnocení restituovaného majetku". Růžkova rodina získala v restituci například polovinu domu na Václavském náměstí v Praze. Časopis Respekt v obchodním rejstříku "odhalil", že společnost Suda patřila od roku 1995 Jiřímu Růžkovi a jeho bratrovi Janovi, jednatel Jaroslav Buriánek byl podle Respektu od roku 1982 agentem StB s krycím jménem Kopecký. Růžek se včera k údajné "estébácké" minulosti Jaroslava Buriánka přímo nevyjádřil. "Doktora Buriánka si jako právního zástupce pro správu restituovaného majetku zvolila moje matka v roce 1991. Vzhledem k tomu, že s jeho činností při správě našeho majetku byla - a je dodnes - rodina spokojena, stal se JUDr. Buriánek i jednatelem společnosti Suda," řekl Růžek. Šéf BIS uvedl, že v době svého působení ve Vojenském obranném zpravodajství prošel řádnou bezpečnostní prověrkou. "Kontakty, které představují potenciální bezpečnostní riziko, vyplývají z mého postavení ředitele BIS. Za to, že se nikdy nepromění ve skutečné bezpečnostní ohrožení, nesu osobní odpovědnost," sdělil Růžek LN. Veřejnoprávní Česká televize odvysílala v neděli večer názor autora článku v Respektu Jaroslava Spurného, že "firmu založil pan Růžek již jako šéf tajné služby a šéf tajné služby by neměl zakládat obchodní firmy".
Šéf kontrarozvědky dodal, že společnost Suda Investment založil společně se svým bratrem Janem v březnu 1995 "jako výsledek rodinných úvah o správě a dalším zhodnocení restituovaného majetku". Růžkova rodina získala v restituci například polovinu domu na Václavském náměstí v Praze. Časopis Respekt v obchodním rejstříku "odhalil", že společnost Suda patřila od roku 1995 Jiřímu Růžkovi a jeho bratrovi Janovi, jednatel Jaroslav Buriánek byl podle Respektu od roku 1982 agentem StB s krycím jménem Kopecký. Růžek se včera k údajné "estébácké" minulosti Jaroslava Buriánka přímo nevyjádřil. "Doktora Buriánka si jako právního zástupce pro správu restituovaného majetku zvolila moje matka v roce 1991. Vzhledem k tomu, že s jeho činností při správě našeho majetku byla - a je dodnes - rodina spokojena, stal se JUDr. Buriánek i jednatelem společnosti Suda," řekl Růžek. Šéf BIS uvedl, že v době svého působení ve Vojenském obranném zpravodajství prošel řádnou bezpečnostní prověrkou. "Kontakty, které představují potenciální bezpečnostní riziko, vyplývají z mého postavení ředitele BIS. Za to, že se nikdy nepromění ve skutečné bezpečnostní ohrožení, nesu osobní odpovědnost," sdělil Růžek LN. Veřejnoprávní Česká televize odvysílala v neděli večer názor autora článku v Respektu Jaroslava Spurného, že "firmu založil pan Růžek již jako šéf tajné služby a šéf tajné služby by neměl zakládat obchodní firmy".
</TEXT>
</DOC>
<DOC>
<DOCID>LN-20020409013</DOCID>
<DOCNO>LN-20020409013</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Bývalý šéf Českomoravského fotbalového svazu František Chvalovský včera vycestoval do Švýcarska. "Je to již třetí cesta, kterou jsem mu povolil," řekl LN státní zástupce František Fíla. Chvalovského žádosti Fíla vyhověl v pátek. "Jako důvod cesty uvedl jednání, které se týká arbitrážního řízení u rozhodčího soudu v Luganu," sdělil. Žalobce ví o tom, že Chvalovský veškerá svá práva k arbitrážní kauze převedl na panamskou společnost Niamares. "Je to běžný postup, jde o mezinárodní skupinu, která vymáhá u soudu pohledávky," upřesnil státní zástupce. Fíla odmítl, že by jeho povolení Chvalovskému vycestovat byla za tohoto stavu věci něčím neobvyklým. "V kauze figuruje jako vedlejší účastník a především jako hlavní svědek," podotkl žalobce. Chvalovský, který je stíhán pro miliardový úvěrový podvod v Komerční bance, se musí vrátit do 18. dubna. Jinak mu hrozí vazba a propadnutí 15milionové kauce. Fíla na něj již přichystal obžalobu, kterou soudu hodlá předat koncem tohoto týdne. Chvalovskému hrozí až 12 let vězení.
</TEXT>
</DOC>
<DOC>
<DOCID>LN-20020409014</DOCID>
<DOCNO>LN-20020409014</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Generální ředitelku Vězeňské služby ČR Kamilu Meclovou minulý týden okradl zloděj. V úterý 2. dubna navštívila žena, která má na starosti všechny české věznice a jejich ostrahu, jednu z pražských restaurací ve Vejvodově ulici. Mezi šestou a devátou hodinou večerní ředitelka vězeňské služby zjistila, že se jí ztratila kabelka. Meclová nechce prozradit okolnosti, ale tvrdí, že se jí neztratily žádné "služební ani tajné dokumenty". "Při krádeži se ztratila kabelka s peněženkou, mobilním telefonem a dalšími osobními věcmi. Všechno v hodnotě 32 tisíc korun," řekla včera LN mluvčí pražské policie Kamila Styblíková. "Já si ty podrobnosti nechám jako osobní údaj. Jen vám mohu říct, že nic služebního se mi neztratilo," řekla Meclová. Policie neví, kdo ředitelku vězeňské služby okradl. "Pachatel je neznámý," dodala Styblíková.
</TEXT>
</DOC>
<DOC>
<DOCID>LN-20020409015</DOCID>
<DOCNO>LN-20020409015</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Vysoký policejní důstojník pražské policie a důstojník s poddůstojníkem ochranné služby pochybili v souvislosti s nedávnou návštěvou zhruba 30 uniformovaných policistů při jednání Poslanecké sněmovny. "Nadřízení jim jejich kázeňský přestupek vytkli," řekla včera mluvčí policejního prezidia Ivana Zelenáková. S odvoláním na výsledky šetření kontrolního oddělení uvedla, že policisté při návštěvě sněmovny neporušili zákon, ale vnitřní předpisy policie. Ty porušili tím, že auta, v nichž k parlamentu přijeli, měla zapnuté majáčky.
</TEXT>
</DOC>
<DOC>
<DOCID>LN-20020409016</DOCID>
<DOCNO>LN-20020409016</DOCNO>
<DATE>04/09/02</DATE>
<TITLE>
Labourista Tony Blair přijel podpořit sociální demokracii
</TITLE>
<GEOGRAPHY>PRAHA</GEOGRAPHY>
<TEXT>
Usměvavý Tony Blair včera při bleskové návštěvě Prahy potěšil mnohé. Počínaje jeho přítelem "Milosem" Zemanem, přes ministra průmyslu Miroslava Grégra stojícího na tiskové konferenci za zády obou státníků s výrazem spokojené sfingy, až po britské studenty v Praze, kteří si podle slov svého učitele mohli názorně ověřit, jak je premiér dobře přijímán v zahraničí. Jiná věc, zda kromě potěchy českých sociálních demokratů a náhodných turistů měla Blairova cesta nějaký další význam. Tím spíš, že si na ni labouristický premiér odskočil v exponovaném období blízkovýchodní krize a příprav britského podílu na akcích proti iráckému diktátorovi Saddámu Husajnovi. A především v době klesající domácí podpory.
</TEXT>
<HEADING>
Konečně ho tady máme...
</HEADING>
<TEXT>
V Praze ale Blair kupodivu nejednal o žádném otevřeném problému, jehož řešení by včerejšek náhle přiblížil a který by nesnesl odkladu. Otázka reportérů "Co konkrétního návštěva přinesla?" vyvolala jen nepochopení "zdrojů blízkých české delegaci". No přeci - konečně ho tady máme, byla hlavní myšlenka jejich udivené odpovědi. "A dlouze jsme mluvili o vojenské spolupráci, především v Afghánistánu," lovili argumenty. Aha, takže se zvýší naše účast na mezinárodní misi, dotírali reportéři. Ne, ale moc hezky nám poděkoval, zněla radostná odpověď. Podobné to je i s nákupem stíhaček Jas-39 Gripen. Pro něj labouristický premiér udělal již dávno vše, co mohl. Zdánlivě nic neříkající potvrzení platnosti stanoviska britské vlády z roku 1996 k "neměnnosti výsledků druhé světové války" mohlo podle nezasvěcených pozorovatelů zaznít kdykoliv předtím i kdykoliv potom. Přesto je Blairova cesta do Prahy něčím, co může najít místo v obsáhlejších učebnicích dějepisu. A sice jako důkaz marginálnosti české relace v britské zahraniční politice, kterou jen výjimečně překonávají firemní zájmy a stranická spřízněnost vlád. Pokud premiér světové mocnosti zahájí vystoupení na tiskové konferenci k "výsledkům návštěvy" tak razantní chválou svého místního kolegy, jak to včera učinil Blair, je to věc hodná pozornosti. Zvlášť pokud si najde na svou první (!) návštěvu v dané zemi čas dva měsíce před tamními volbami.
</TEXT>
<HEADING>
Opravdu blízcí spojenci
</HEADING>
<TEXT>
Výroky jako "chtěl bych vzdát hold vůdcovství Miloše Zemana" či "jsme potěšeni obrovským přiblížením se Česka k EU v posledních letech" bývají ve slovníku státníků vyhrazeny jen pro opravdu blízké spojence. To, že britský premiér sám, bez vyzvání, veřejně otevírá otázku kontroverzních Benešových dekretů, je rovněž mimořádné. A je pak už jedno, že vlastně nic skutečného neřekne. Ironická otázka zpravodaje listu The New York Times na včerejší tiskové konferenci, zda Londýn splácí podporou Prahy v této delikátní kauze část offsetových programů spojených s dodávkami stíhaček, byla z pozice západního komentátora zcela namístě. Ve skutečnosti ale Blair za pět minut dvanáct splatil především dluh socialistické internacionále a koneckonců i vlastní straně. Shodou okolností z toho něco má i Česko, jehož emisaři se teď budou moci cítit přeci jen o něco jistěji v bruselských předpokojích Evropy.
Výroky jako "chtěl bych vzdát hold vůdcovství Miloše Zemana" či "jsme potěšeni obrovským přiblížením se Česka k EU v posledních letech" bývají ve slovníku státníků vyhrazeny jen pro opravdu blízké spojence. To, že britský premiér sám, bez vyzvání, veřejně otevírá otázku kontroverzních Benešových dekretů, je rovněž mimořádné. A je pak už jedno, že vlastně nic skutečného neřekne. Ironická otázka zpravodaje listu The New York Times na včerejší tiskové konferenci, zda Londýn splácí podporou Prahy v této delikátní kauze část offsetových programů spojených s dodávkami stíhaček, byla z pozice západního komentátora zcela namístě. Ve skutečnosti ale Blair za pět minut dvanáct splatil především dluh socialistické internacionále a koneckonců i vlastní straně. Shodou okolností z toho něco má i Česko, jehož emisaři se teď budou moci cítit přeci jen o něco jistěji v bruselských předpokojích Evropy.
</TEXT>
</DOC>
<DOC>
<DOCID>LN-20020409017</DOCID>
<DOCNO>LN-20020409017</DOCNO>
<DATE>04/09/02</DATE>
<TITLE>
Posunout hranici, do kdy mohou být mladí lidé registrováni v jejich péči, žádají pediatři. Praktičtí lékaři pro dospělé to ale odmítají.
</TITLE>
<GEOGRAPHY>PRAHA</GEOGRAPHY>
<TEXT>
Mezi praktickými lékaři pro děti a dorost a lékaři pro dospělé se vede diplomatická válka o početnou skupinu mladých lidí ve věku od 19 do zhruba 26 let. Dětští lékaři žádají změnu dosavadních pravidel. Ta stanoví, že pacienti jsou po dovršení 19 let automaticky vyškrtnuti z kartoték pediatrů a musejí se přeregistrovat k lékaři pro dospělé. Každý rok jde asi o sto osob na ordinaci. Pediatři žádají zavést praxi obvyklou ve státech Evropské unie. Mladí lidé, především studenti, by podle jejich návrhu mohli zůstat v péči dorostových lékařů až do doby, než ukončí přípravu na zaměstnání a nastoupí do práce. Praktičtí lékaři nesouhlasí. Namítají, že devatenáctiletý člověk už nepotřebuje starost pediatra. Není tedy důvod, proč by měl v jejich kartotékách zůstat. Ve skutečnosti ale může mít řada mladých lidí po odchodu od dětského lékaře s přeregistrováním potíže. Praktici mají pojišťovnou stanoven limit zhruba 1800 klientů na ordinaci. Především v regionech, kde je praktických lékařů nedostatek, mají kartotéky plné. Za případné další pacienty by byli pojišťovnou penalizováni. "Upozorňujeme už dlouho, že je třeba problém systémově vyřešit. Zatím vše funguje na základě několik let staré dohody mezi pediatry, praktiky a pojišťovnou. Udělali jsme tenkrát kompromis, který není ošetřen zákonem," řekl místopředseda Sdružení praktických lékařů pro děti a dorost Milan Kudyn. Bývalí pacienti se prý v ordinacích objevují co chvíli. Zpočátku bylo možné je ošetřit v rámci nepravidelné péče, kterou lékař může v případě potřeby poskytnout i neregistrovanému klientovi. Pojišťovna však nyní platby za tyto úkony redukuje.
</TEXT>
<HEADING>
Praktici: Rozšiřovat mantinely nechceme
</HEADING>
<TEXT>
"Když za mnou přijde pacient, jehož jsem ošetřoval mnoho let, nemohu ho přece odmítnout s tím, že za něj nedostanu zaplaceno. A tak je léčíme často zadarmo," konstatuje Kudyn. "Podle našeho názoru tento stav narušuje právo na svobodnou volbu lékaře," soudí. Praktičtí lékaři nevidí důvod před lety stanovené mantinely měnit. "Věková hranice byla opakovaně předmětem sporu. Toto je jen další pokus ji posunout. Není k tomu žádný objektivní důvod," míní místopředseda Sdružení praktických lékařů Jan Jelínek. Stejně tak by podle něj mohli praktici tlačit na současnou dolní hranici, kdy se mladý člověk může přeregistrovat k "dospělému" lékaři. Tou je nyní dovršení 14 let. "I tady bychom jistě našli argumenty, proč chtít třeba už třináctileté. Ale my rozšiřování hranic nepovažujeme za správné. Vedlo by to k setření rozdílů mezi pediatry a praktiky," tvrdí Jelínek. Praktičtí lékaři pro dospělé vidí za snahou svých kolegů ekonomické důvody. Domnívají se, že je to reakce na fakt, že v ordinacích pediatrů jsou nyní populačně slabší ročníky a oni tím pádem ztrácejí klientelu i příjmy. Ekonomické důvody Kudyn připouští, ale za hlavní považuje stav, kdy dochází k částečné nedostupnosti primární péče pro mladé lidi. To zase popírá Jelínek. Tvrdí, že chyba je na straně pediatrů. Pokud by své klienty včas upozorňovali na konec registrace, měli by dost času si nového lékaře najít a změnu vyřídit.
"Když za mnou přijde pacient, jehož jsem ošetřoval mnoho let, nemohu ho přece odmítnout s tím, že za něj nedostanu zaplaceno. A tak je léčíme často zadarmo," konstatuje Kudyn. "Podle našeho názoru tento stav narušuje právo na svobodnou volbu lékaře," soudí. Praktičtí lékaři nevidí důvod před lety stanovené mantinely měnit. "Věková hranice byla opakovaně předmětem sporu. Toto je jen další pokus ji posunout. Není k tomu žádný objektivní důvod," míní místopředseda Sdružení praktických lékařů Jan Jelínek. Stejně tak by podle něj mohli praktici tlačit na současnou dolní hranici, kdy se mladý člověk může přeregistrovat k "dospělému" lékaři. Tou je nyní dovršení 14 let. "I tady bychom jistě našli argumenty, proč chtít třeba už třináctileté. Ale my rozšiřování hranic nepovažujeme za správné. Vedlo by to k setření rozdílů mezi pediatry a praktiky," tvrdí Jelínek. Praktičtí lékaři pro dospělé vidí za snahou svých kolegů ekonomické důvody. Domnívají se, že je to reakce na fakt, že v ordinacích pediatrů jsou nyní populačně slabší ročníky a oni tím pádem ztrácejí klientelu i příjmy. Ekonomické důvody Kudyn připouští, ale za hlavní považuje stav, kdy dochází k částečné nedostupnosti primární péče pro mladé lidi. To zase popírá Jelínek. Tvrdí, že chyba je na straně pediatrů. Pokud by své klienty včas upozorňovali na konec registrace, měli by dost času si nového lékaře najít a změnu vyřídit.
</TEXT>
</DOC>
<DOC>
<DOCID>LN-20020409018</DOCID>
<DOCNO>LN-20020409018</DOCNO>
<DATE>04/09/02</DATE>
<TITLE>
Neznámý pachatel ukradl Komerční pojišťovně zařízení s daty o jejích klientech. Úřad na ochranu osobních dat rozhodne o pokutě.
</TITLE>
<GEOGRAPHY>PRAHA</GEOGRAPHY>
<TEXT>
Úřad na ochranu osobních dat zvažuje, zda bude sankcionovat Komerční pojišťovnu kvůli loňské krádeži údajů jejích 500 tisíc až 700 tisíc klientů. Zákon umožňuje uložit pokutu od jedné koruny do deseti milionů. "Byl porušen zákon. Osobní údaje nebyly dostatečně chráněny," shrnul výsledek kontroly inspektora úřadu jeho předseda Karel Neuwirt. Do konce loňského roku zákonodárci stanovili ochrannou lhůtu, v níž úřad nebude některé prohřešky sankcionovat. "Jde o zpracování dat. Nyní musíme rozhodnout, zda se na tento případ ochranná lhůta vztahuje. Jsou na to odlišné právní názory," řekl Neuwirt.
</TEXT>
<HEADING>
Do roka musí úřad zahájit správní řízení
</HEADING>
<TEXT>
Pokud úřad dospěje k závěru, že bude Komerční pojišťovnu sankcionovat, musí nejpozději do roka od provedené kontroly zahájit správní řízení o pokutě. Předseda podotkl, že úřad má obligatorní povinnost uložit pokutu. Znamená to, že ji nelze prominout. "Musíme stanovit nějakou laťku," dodal. Inspektor úřadu při kontrole zkoumal, zda nebyla odcizena i citlivá data, například o zdravotním stavu klientů. "To jsme nezjistili, šlo pouze o jejich identifikaci," řekl. Úřad Komerční pojišťovně uložil nápravná opatření, jejichž plnění bude průběžně sledovat. "Jde o taková opatření, aby data nemohla být zneužita či opětovně zcizena, například o regulované vstupy do místností," uvedl Neuwirt. Policie kauzu krádeže dat odložila. Na dotaz LN to uvedla mluvčí pražské policejní správy Eva Miklíková. "Vyšetřování neprokázalo, že data byla zneužita. Zálohové zařízení, které bylo odcizeno, je technicky složité a dekódovat jej není jednoduché," sdělila. Zařízení ani pachatele policie neobjevila. Mluvčí dodala, že pokud by policie zjistila skutečnosti, které vyřešení případu mohou pomoci, lze ho znovu otevřít.
</TEXT>
<HEADING>
Data nikdo nezneužil
</HEADING>
<TEXT>
Kriminalisté se případem zabývali na základě trestního oznámení podaného vedoucím oddělení systémové podpory pojišťovny loni v lednu. Zařízení někdo ukradl zřejmě proto, že vypadá podobně jako CD přehrávač. Jde však o těžko zpeněžitelnou věc, protože bez dalších přístrojů není použitelná. Vzhledem k tomu, že se dosud nezjistilo, že by data z odcizeného zálohovacího zařízení někdo zneužil, nebyl zloděj zřejmě žádný odborník. Způsobená škoda činí zhruba 150 tisíc korun, což je hodnota ukradeného zařízení. Pokud by se však někomu podařilo kódy rozluštit, šla by škoda do milionů korun.
</TEXT>
<HEADING>
Vývoj případu
</HEADING>
<TEXT>
* krádež - Pracovníci Komerční pojišťovny koncem ledna loňského roku zjistili, že se ztratilo zařízení s osobními údaji 500 tisíc až 700 tisíc klientů.
* odložení - Policii se nepodařilo dopadnout pachatele ani vypátrat ukradené zařízení, proto případ odložila.
* pokuta - Komerční pojišťovně hrozí za špatnou ochranu dat klientů sankce. Pokutu může Úřad na ochranu osobních dat uložit až do deseti milionů korun. aja
</TEXT>
</DOC>
<DOC>
<DOCID>LN-20020409019</DOCID>
<DOCNO>LN-20020409019</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Bývalá ředitelka odboru Komerční banky, jedenašedesátiletá důchodkyně Jiřina Kaplanová požádala prezidenta Václava Havla o milost. "Je to její právo," komentoval žádost policejní rada úřadu finanční kriminality a ochrany státu Jaroslav Šimák, který případ vyšetřuje. Kaplanová je vazebně stíhána od prosince loňského roku. Policie a státní zastupitelství se shodují v názoru, že by mohla uprchnout do zahraničí a tím se vyhýbat trestnímu stíhání. Obviněna je z toho, že v letech 1998 a 1999 firmám ČAS, s. s r. o., a Satrapa, v nichž figuroval tehdejší prezident Českomoravského fotbalového svazu František Chvalovský, protizákonně půjčila zhruba 1,5 miliardy korun. Stíhána je pro podvod a pro další trestné činy. Kaplanová je prozatím jedinou významnější pracovnicí KB, která čelí obvinění za podíl na trestné činnosti Chvalovského. Právě na její výpovědi závisí případné obvinění někoho z tehdejšího vedení ústavu. Kaplanová ve výpovědi připustila, že Chvalovský jednal i s jinými osobami než s ní. O koho šlo, sdělit odmítla. Kromě ní je stíháno ještě šest jejích tehdejších podřízených. Ve vazbě je pouze Kaplanová.
</TEXT>
</DOC>
<DOC>
<DOCID>LN-20020409020</DOCID>
<DOCNO>LN-20020409020</DOCNO>
<DATE>04/09/02</DATE>
<GEOGRAPHY>OLOMOUC/PÍSEK</GEOGRAPHY>
<TEXT>
Česká a slovenská armáda se chystají na společné cvičení s názvem Blue Line. Největšího letošního setkání obou armád, které se uskuteční na konci května ve vojenském výcvikovém prostoru Libavá na Moravě, se zúčastní na 500 vojáků z druhé mechanizované brigády. Počet slovenských vojáků se upřesňuje. Vojáci se budou společně připravovat již tento týden. "Příprava štábní činnosti bude v Písku. Cvičení se uskuteční od 27. do 30. května na Libavé," řekl včera mluvčí pozemních sil české armády Zdeněk Kroutil. Přípravy se zúčastní jako pozorovatelé zástupci rakouské armády. Kroutil uvedl, že hlavním cílem cvičení je sladit mezinárodní štáb brigády při plánování mírové operace.
</TEXT>
</DOC>
<DOC>
<DOCID>LN-20020409021</DOCID>
<DOCNO>LN-20020409021</DOCNO>
<DATE>04/09/02</DATE>
<GEOGRAPHY>OSTRAVA</GEOGRAPHY>
<TEXT>
Policisté obvinili tři muže z Karvinska, kteří jsou podezřelí, že na valníku taženém traktorem pašovali přes polskou hranici cigarety. "Do Česka nezákonně dopravili minimálně 1200 kartonů cigaret. Stát na daních a clu připravili téměř o pět set tisíc korun," řekla včera policejní mluvčí Dagmar Bednarčíková. Obvinění při pašování spolupracovali s neznámým Polákem. Náklad cigaret s ukrajinskými kolky převzali minulý pátek večer. Kartony ukryli na vlečce, která neměla poznávací značku, a přes zelenou hranici pak jeli k domu jednoho z nich v Prstné na Karvinsku. "Tam zboží začali překládat do připravených osobních automobilů. Policie je při tom zadržela," uvedla mluvčí. "Všichni byli obviněni z krácení daně, poplatku a podobné povinné platby a porušení předpisů o nálepkách k označení zboží," dodala Bednarčíková.
</TEXT>
</DOC>
<DOC>
<DOCID>LN-20020409022</DOCID>
<DOCNO>LN-20020409022</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Studené a slunečné počasí a místy i sněžení přilákalo o uplynulém víkendu lyžaře na svahy hor v ČR. Teploty se pohybovaly kolem pěti až osmi stupňů pod nulou a výška sněhové pokrývky například v Krkonoších dosahovala 25 centimetrů. Krkonošská lyžařská cesta včera nabízela více než 110 km upravovaných běžeckých tras. Třebaže většina horských středisek již ohlásila konec zimní sezony, například v Harrachově jsou vleky v provozu, sjezdovky upravené a zájemci mohou lyžovat i večer do 21. hodiny. Na Medvědíně a Mísečkách jsou rovněž všechny vleky a lanovka v provozu od 8.30 do 16.30 hodin. Na sjezdovkách je stále dostatečná vrstva sněhu a všechny sjezdovky jsou upravené. Zimní sezona pokračuje, vleky pojedou do 28. dubna. V Jeseníkách na Pradědu je 230 centimetrů sněhu. V provozu je od 8 do 16 hodin pět vleků - Velký Václavák, Áčko, S+S, B a Malý Václavák. Ideální podmínky pro běžecké lyžování nabízí trasa Ovčárna, Švýcárna, ČHS a zpět.
</TEXT>
</DOC>
<DOC>
<DOCID>LN-20020409023</DOCID>
<DOCNO>LN-20020409023</DOCNO>
<DATE>04/09/02</DATE>
<TITLE>
Stát vykoupil pozemky od soukromníků na stavbu silnice. Peníze za ně však vyplatil pozdě.
</TITLE>
<TEXT>
HORNÍ TOŠANOVICE - Lidé na Frýdecko-Místecku se zlobí: stát neplní závazky. Prodat pozemek státu kvůli tomu, že bude stavět silnici, není bez problémů. Přesvědčily se o tom desítky lidí na Frýdecko-Místecku. Na státní peníze lidé čekali déle, než podle smlouvy měli. "V první chvíli jsem si myslel, že je to nějaká sabotáž," zlobí se starosta Horních Tošanovic Petr Martiňák. Obec leží mezi Frýdkem-Místkem a Českým Těšínem. Přejít tam silnici bývá značný problém. Proudy kamionů jsou někdy téměř nekonečné. Obcí s pěti stovkami obyvatel projede za den v průměru 25 tisíc aut. Nová rychlostní čryřproudová silnice R 48 má vesnice mezi Frýdkem-Místkem a Českým Těšínem obejít. Vše je naplánováno, zbývá vykoupit pozemky a začít stavět. Výkupy však pokračují pomalu a ti, kteří letos v zimě silničářům kývli, jsou rozhořčeni. "Majitele půdy navštěvují lidé z Ředitelství silnic a dálnic, já se k nim často přidávám. Je mnoho těch, kteří prodat nechtějí. Pak často pomůže domluva typu - Franto, tak neblbni, a oni si dají říct," tvrdí starosta.
</TEXT>
<HEADING>
Je to nefér
</HEADING>
<TEXT>
Smlouvy s prvními vlastníky pozemků o prodeji byly podepsány v únoru. Platilo se čtyřicet korun za čtvereční metr a dle smlouvy měli prodávající peníze dostat do třiceti dnů. To se ale nestalo. "Už loni na podzim jsem při jednáních na ministerstvu dopravy upozorňoval, že lidé, které k prodeji přemluvíme, jsou pro hladký průběh stavby důležití. Říkal jsem úředníkům, ať dohlédnou, aby peníze poslali včas. Získal jsem ujištění ministerstva, že pozdní zaplacení je něco, co se nemůže stát," uvedl starosta. "Dne 21. ledna jsem podepsala smlouvu o prodeji pozemků, do 21. února měly přijít peníze," řekla jedna z prodávajících, osmašedesátiletá Edita Krenželoková. "Když pořád nic nebylo, zavolala jsem do Ostravy na Ředitelství silnic a dálnic. Řekli mi, že za nic nemůžou, ať zatelefonuji do Prahy ministru dopravy. To bylo od nich nefér," uvedl žena. "Ani jeden ze čtyřiceti prodejců nedostal zaplaceno včas. My ve volném čase lidi přesvědčujeme a takhle to dopadne. Za všechno může neuvěřitelný systém, který nějaká chytrá hlava vymyslela v Praze. Smlouva začíná pouť z Ředitelství silnic a dálnic Ostrava na ředitelství do Prahy, odtamtud na Fond dopravy, kde se částka schválí. To vše jde zase stejnou cestou zpět. Většina prodávajících tady nemá ani účty u bank, takže peníze dostanou poštovními složenkami, které musí někdo, tentokrát zase v Ostravě, vypsat. To kdyby chtěl za měsíc stihnout svatej, tak to nestihne," rozčiluje se starosta. Peníze za pozemky dostala Edita Krenželoková na konci března. Prodleva u ostatních prodávajících byla obdobná. Starosta požádal ministerstvo, zda by pozdě vyplaceným prodejcům nemohli úředníci zaslat omluvné dopisy, případně nějakou menší finanční kompenzaci. Výkupy pozemků pokračují. Nyní s jednou novinkou. Lhůta na výplatu peněz byla na smlouvách o prodeji pozemků prodloužena z jednoho měsíce na dva. "To je typické, česky švejkovské řešení," dodal starosta.
Smlouvy s prvními vlastníky pozemků o prodeji byly podepsány v únoru. Platilo se čtyřicet korun za čtvereční metr a dle smlouvy měli prodávající peníze dostat do třiceti dnů. To se ale nestalo. "Už loni na podzim jsem při jednáních na ministerstvu dopravy upozorňoval, že lidé, které k prodeji přemluvíme, jsou pro hladký průběh stavby důležití. Říkal jsem úředníkům, ať dohlédnou, aby peníze poslali včas. Získal jsem ujištění ministerstva, že pozdní zaplacení je něco, co se nemůže stát," uvedl starosta. "Dne 21. ledna jsem podepsala smlouvu o prodeji pozemků, do 21. února měly přijít peníze," řekla jedna z prodávajících, osmašedesátiletá Edita Krenželoková. "Když pořád nic nebylo, zavolala jsem do Ostravy na Ředitelství silnic a dálnic. Řekli mi, že za nic nemůžou, ať zatelefonuji do Prahy ministru dopravy. To bylo od nich nefér," uvedl žena. "Ani jeden ze čtyřiceti prodejců nedostal zaplaceno včas. My ve volném čase lidi přesvědčujeme a takhle to dopadne. Za všechno může neuvěřitelný systém, který nějaká chytrá hlava vymyslela v Praze. Smlouva začíná pouť z Ředitelství silnic a dálnic Ostrava na ředitelství do Prahy, odtamtud na Fond dopravy, kde se částka schválí. To vše jde zase stejnou cestou zpět. Většina prodávajících tady nemá ani účty u bank, takže peníze dostanou poštovními složenkami, které musí někdo, tentokrát zase v Ostravě, vypsat. To kdyby chtěl za měsíc stihnout svatej, tak to nestihne," rozčiluje se starosta. Peníze za pozemky dostala Edita Krenželoková na konci března. Prodleva u ostatních prodávajících byla obdobná. Starosta požádal ministerstvo, zda by pozdě vyplaceným prodejcům nemohli úředníci zaslat omluvné dopisy, případně nějakou menší finanční kompenzaci. Výkupy pozemků pokračují. Nyní s jednou novinkou. Lhůta na výplatu peněz byla na smlouvách o prodeji pozemků prodloužena z jednoho měsíce na dva. "To je typické, česky švejkovské řešení," dodal starosta.
</TEXT>
</DOC>
<DOC>
<DOCID>LN-20020409024</DOCID>
<DOCNO>LN-20020409024</DOCNO>
<DATE>04/09/02</DATE>
<GEOGRAPHY>JIHLAVA</GEOGRAPHY>
<TEXT>
Tři muže, kteří nezaváhali a pomohli zachránit dvě tříleté děti a dvě ženy z auta, které vjelo pod jedoucí rychlík, včera v Jihlavě vyznamenal ministr dopravy a spojů Jaromír Schling. Předal jim odznaky Kavalír silnic. Třiadvacetiletá řidička v Batelově na Jihlavsku počátkem března vjela s fiatem na nechráněném železničním přejezdu pod jedoucí rychlík. Lokomotiva nabrala auto na nárazník a nesla asi 80 metrů, než strojvůdce vlak zastavil. Z vlaku vyskočil Ivan Vinklárek, profesionální hasič z Jindřichova Hradce, a začal z auta vytahovat děti a spolujezdkyni. Mezitím zaměstnanec místní radnice Josef Hradecký zavolal hasiče. Řidič Roman Řezáč odpojil autobaterii, aby se vůz nevzňal. Účastníkům nehody pak poskytl azyl ve svém domě.
</TEXT>
</DOC>
<DOC>
<DOCID>LN-20020409025</DOCID>
<DOCNO>LN-20020409025</DOCNO>
<DATE>04/09/02</DATE>
<TITLE>
LITOMĚŘICE - Pochvalně se včera zástupce šéfa litoměřické policie Jiří Šenkýř vyjádřil o dvojici svých podřízených, kteří předminulou sobotu zajišťovali pořádek v herně v areálu Družba, kde skupina skinheadů bezdůvodně surově napadla tři černochy. Dvoučlenná policejní hlídka do herny dorazila na základě telefonického oznámení poté, co jednoho z černochů některý ze skinů pořezal nožem na ruce, druhého útočníci podle svědků vyhodili z asi tři metry vysokého okna, takže strávil s poraněným obratlem týden v nemocnici, a další tři měsíce se bude léčit. Policisté sice útočníky zkontrolovali, pak je ale propustili. Jiří Šenkýř své muže chválí, i když útočníky nechali v klidu odejít. "Díky včasnému zásahu policie se nestalo nic horšího," řekl včera LN. "Roztrhli od sebe rváče a tím zajistili pořádek," dodal.
</TITLE>
<HEADING>
Policisté zatím nikoho neobvinili
</HEADING>
<TEXT>
Na dotaz, proč hlídka skiny nezajistila, když přinejmenším jeden z nich útočil nožem, Šenkýř odpověděl: "Kde byl pořezán? Na ruce? Taková zranění jsou při rvačkách běžná. Policisté nemohli na místě vědět, že byl použit nůž." Stejně tak podle něj policisté na místě nevěděli, že byl muž vyhozen z okna (výpověď zraněného pro LN), nebo sám ze strachu před útočníky vyskočil (verze policie). Kdyby to policisté věděli, propuštěním útočníků by se podle zástupce šéfa Inspekce ministra vnitra Jiřího Zábrodského dopustili přestupku nebo dokonce trestného činu. "Nemohli to vědět, pod oknem nikdo neležel. Před příchodem hlídky ho odvezli," hájil podřízené Šenkýř. Policie v případě ještě nikoho neobvinila, na vyšetřování uvalila embargo. Okresní státní zástupce se k vyšetřování incidentu vyjádří na konci tohoto či začátkem příštího týdne.
Na dotaz, proč hlídka skiny nezajistila, když přinejmenším jeden z nich útočil nožem, Šenkýř odpověděl: "Kde byl pořezán? Na ruce? Taková zranění jsou při rvačkách běžná. Policisté nemohli na místě vědět, že byl použit nůž." Stejně tak podle něj policisté na místě nevěděli, že byl muž vyhozen z okna (výpověď zraněného pro LN), nebo sám ze strachu před útočníky vyskočil (verze policie). Kdyby to policisté věděli, propuštěním útočníků by se podle zástupce šéfa Inspekce ministra vnitra Jiřího Zábrodského dopustili přestupku nebo dokonce trestného činu. "Nemohli to vědět, pod oknem nikdo neležel. Před příchodem hlídky ho odvezli," hájil podřízené Šenkýř. Policie v případě ještě nikoho neobvinila, na vyšetřování uvalila embargo. Okresní státní zástupce se k vyšetřování incidentu vyjádří na konci tohoto či začátkem příštího týdne.
</TEXT>
</DOC>
<DOC>
<DOCID>LN-20020409026</DOCID>
<DOCNO>LN-20020409026</DOCNO>
<DATE>04/09/02</DATE>
<TEXT>
Ptejte se dvacetileté vysokoškolačky Lenky Taussigové - Miss internet, Miss Sympatie a Miss televizních diváků 2002. Dotazy můžete posílat dnes od 10 hodin na www.lidovky.cz.
</TEXT>
</DOC>
<DOC>
<DOCID>LN-20020409027</DOCID>
<DOCNO>LN-20020409027</DOCNO>
<DATE>04/09/02</DATE>
<TITLE>
...je to pravda? Co čeká Čechy po vstupu do EU?
</TITLE>
<HEADING>
Mýty a fakt o Evropské unii
</HEADING>
<TEXT>
Česko se připravuje na vstup do Evropské unie. Z jedné strany zní: "Brusel Čechům zakáže slivovici a všichni včelaři budou muset přestavět včelí úly." Z druhé strany zní: " Nic z toho není pravda, jde pouze o takzvané euromýty." Okolo Evropské unie se vyrojila spousta pověstí, které se většinou nezakládají na pravdě. "Euromýty jsou určité nesprávné představy o tom, jak funguje Evropská unie a její instituce," říká Jan Hřích z Ústavu mezinárodních vztahů. Některé mýty vznikají z pouhého nedorozumění - například z nesprávného překladu. Jiné ze zažité představy Evropské unie jako byrokratické mašinérie. Mezi europověrami je ale také velké procento těch, které jsou šířeny některými politiky záměrně s cílem snížit podporu myšlenky evropské integrace. Nepravdy o EU ale mohou být velmi nebezpečné. "Mýtus by v nejhorším případě mohl zasáhnout myšlení lidí před vstupem do Evropské unie, což by mohlo v krajním případě vést až k odmítnutí vstupu v referendu," tvrdí Jan Hřích. LN s použitím údajů českého ministerstva zahraničí přinášejí přehled mýtů o EU a zároveň je všechny vyvracejí.
Vína
Mýtus: EU zakáže některá moravská vína
</TEXT>
<HEADING>
Skutečnost: Česko bude muset změnit některé názvy
</HEADING>
<TEXT>
Brusel rozhodně nechce potírat českou vinařskou tradici. O vínech budou čeští vyjednavači teprve diskutovat. Případné zákazy budou vyvolány spíše ochranou známek a názvů tradičních produktů a také ingrediencemi, z nichž vznikají. Předmětem diskuse bude například nově používaný název pro vína zrající v dubových sudech. Češi je nyní nazývají barique, což je výraz převzatý z francouzštiny a v tuzemsku nemá tradici. Rovněž se bude diskutovat o výrazu kabinetní víno, který za svůj považují Němci. A kromě toho se povedou jednání o všech názvech vín, která vycházejí z registrovaných francouzských, španělských nebo německých vín. V Čechách se tento problém bezesporu bude týkat červeného vína Modrý portugal.
Televize
Mýtus: po přijetí do EU v televizi nepoběží už žádný americký seriál
</TEXT>
<HEADING>
Skutečnost: evropská tvorba celé vysílání nezaplní
</HEADING>
<TEXT>
Tak striktní omezení Evropská unie nikdy vyžadovat nebude. Je ale pravda, že omezuje příliv pořadů "zvenčí" v rámci směrnice Televize bez hranic. Uvnitř EU jsou audiovizuální pořady zboží jako každé jiné a soutěží na volném trhu. Tímto způsobem se Evropská unie snaží bojovat se záplavou amerických snímků v evropských televizích. Zavedená opatření (povinnost vysílat evropskou či nezávislou produkci) plní sotva polovina televizních stanic v jednotlivých členských zemích. Je pravděpodobné, že EU na dodržování těchto limitů bude i dál trvat.
Napětí v zásuvkách
Mýtus: EU nám předepisuje napětí v zásuvkách - 230 voltů
</TEXT>
<HEADING>
Skutečnost: žádná norma EU to nestanoví
</HEADING>
<TEXT>
Tento mýtus patrně vznikl ve Velké Británii, když tamní rozvodné závody a spotřebitelé přecházeli na nový systém: měnili napětí v zásuvkách z původních 120 voltů na 230 voltů. Voda na čaj se při původním napětí uvařila rychleji a snad i to za kanálem vyvolalo výkřiky proti Evropské unii. Ve skutečnosti však Velká Británie dobrovolně přistoupila na normu, která určuje v rozvodných sítích členských států napětí 230 V. Žádná směrnice Evropské unie ji k tomu nenutila. Podobně i v českých obchodech lze už nyní koupit spotřebiče konstruované na napětí 230 voltů. Pro ověření stačí sehnat obyčejnou žárovku.
Cigarety
Mýtus: po vstupu do EU u nás ihned podraží cigarety
Skutečnost: ČR má výjimku, ceny budou stoupat několik let
To je zčásti pravda. Členské státy EU bojují se závislostí obyvatel na nikotinu a cigaretách mimo jiné i vysokou spotřební daní, která je mnohem vyšší než v České republice. Tyto země si totiž spočítaly, že ze státního rozpočtu čerpají kuřáci mnohem víc než nekuřáci - svou nemocností, náklady na léčbu, výkonem či absencí v zaměstnání. V rozporu s touto logikou si Česká republika vymínila u Evropské unie dočasnou výjimku ze spotřebních daní u cigaret. Ty tedy postupně podraží až na úroveň obvyklou v Evropské unii. Výjimka skončí v roce 2006.
Temelín
Mýtus: EU nás donutí uzavřít jadernou elektrárnu Temelín
</TEXT>
<HEADING>
Skutečnost: jaderná elektrárna bude v provozu i nadále
</HEADING>
<TEXT>
Uzavření jihočeské jaderné elektrárny Temelín je téměř nemožné. Ani tady nemá Evropská unie téměř žádné pravomoci a vliv. Navíc už při vyjednávání s Českou republikou Brusel uzavřel energetickou kapitolu. Přestože se tedy Rakousko, hlavně strana Svobodných, a částečně také Německo snaží tuto otázku před přijetím České republiky znovu otevřít, nemají velkou šanci. Nátlak na to ovšem existuje.
Dopravní značení
Mýtus: EU nutí Česko ke změně dopravního značení
</TEXT>
<HEADING>
Skutečnost: ČR mění tvar šipek z vlastní vůle
</HEADING>
<TEXT>
Na silnicích mohou být už jen eurošipky. ČR postupně mění tvar bílých šipek na silnicích označujících přikázaný směr jízdy. Z hranatých se přechází na zaoblené, které jsou obvyklé ve většině států unie. Není však pravda, že by změnu tohoto značení Evropská unie od svých členských zemí nějak vyžadovala. Neexistuje žádný právní předpis, který by takovou povinnost členům EU ukládal. Ke změně tvaru šipek dopravního značení přistoupilo zcela dobrovolně české ministerstvo dopravy a spojů, byť jeho motivací zřejmě bylo sladit české značení se státy EU. Značení bude postupně obnovováno tak, jak bude končit životnost současných šipek.
Okurky
Mýtus: prodávané okurky musejí být rovné
</TEXT>
<HEADING>
Skutečnost: nic takového EU nenařizuje
</HEADING>
<TEXT>
Jde o nesmysl. Obchodníci si stanovili průměrný počet okurek v jedné bedně a kdosi další přišel na to, že rovné okurky se do bedny skládají lépe než okurky zahnuté. Obecně platí, že EU stanovuje pravidelně evropské standardy kvality ovoce a zeleniny. Ty mají umožňovat jednoduché obchodování podle společných kritérií. Zároveň spotřebitelům zaručují, že nakupují kvalitní a čerstvé ovoce a zeleninu.
Daně
Mýtus: daně budeme odevzdávat evropským úřadům v Bruselu
</TEXT>
<HEADING>
Skutečnost: peníze, vybrané na daních, zůstávají členskému státu
</HEADING>
<TEXT>
Jediné, co členské státy do Bruselu platí, jsou příspěvky, převážně z pevně stanovené části DPH a cel. Jejich výše se nyní pohybuje kolem 1,15 procenta HDP. V budoucnosti by odvody mohly vzrůst až na 1,27 procenta HDP. Daně si každý členský stát vybírá sám a sám s nimi také hospodaří. Jednotlivé země si také zachovávají svůj vliv na jejich výši. Nejdůraznější je v tomto směru Británie. Do budoucna lze očekávat změny, ne však natolik zásadní, aby daně v ČR vybíral Brusel.
Banány
Mýtus: zkroucené banány byly zakázány, protože se špatně balí
</TEXT>
<HEADING>
Skutečnost: všechny banány jsou povoleny
</HEADING>
<TEXT>
Evropská unie skutečně stanovila normu týkající se velikosti a kvality banánů. Ta z vůle ministrů zemědělství všech členských států harmonizuje dosavadní roztříštěné národní normy, které komplikovaly obchodování. Neznamená to však, že by se malé banány měly ničit či zahazovat, jen to, že patří do jiné kategorie než banány velké.
Omáčky
Mýtus: EU zakáže českou svíčkovou a jiné tradiční omáčky
</TEXT>
<HEADING>
Skutečnost: Brusel nic takového nechystá
</HEADING>
<TEXT>
Brusel nechce a nebude Čechům zakazovat svíčkovou. EU trvá na tom, aby hoteliéři, restauratéři a hostinští dodržovali společné normy vztahující se k přípravě jídel, skladování a vydávání, udržování kuchyně a další. Podobná kritéria platí i v Česku už několik desítek let, normy však v restauracích nejsou dodržovány. To je také jeden z důvodů, proč je ČR na prvním místě ve výskytu nákaz způsobených jídly v restauracích.
Včelí úly
Mýtus: EU nařizuje velikost včelích úlů
</TEXT>
<HEADING>
Skutečnost: takové nařízení neexistuje
</HEADING>
<TEXT>
Tuto pověru rozneslo mezi českou veřejností zpravodajství TV Nova. Podle něj by měli čeští včelaři po vstupu země do EU přizpůsobit velikost rámečků pro plástve velikosti běžné v EU. Jde o naprostou absurditu, která se ani v nejmenším nezakládá na pravdě. České úly zůstanou před vstupem země do unie i po něm stejně velké.
Jazyky
Mýtus: v orgánech EU budeme mluvit anglicky, francouzsky a německy
Skutečnost: občan má právo jednat ve svém rodném jazyce
Evropská unie nemá svůj jeden oficiální jazyk. Za oficiální se považují všechny řeči členských zemí. Výjimka je u pracovních jazyků - těmi jsou angličtina, francouzština a němčina. Každý stát a každý občan má a bude mít právo obracet se na instituce Evropské unie ve své rodné řeči a v ní také dostávat vypracované odpovědi.
Olomoucké tvarůžky
Mýtus: EU zakáže olomoucké tvarůžky
</TEXT>
<HEADING>
Skutečnost: tento pokrm v české republice zůstane
</HEADING>
<TEXT>
Unie nemá nic proti českým tvarůžkům. Jde o originální český sýr, jehož původní receptura je starší než pět století: kyselý tvaroh se smísí se solí a zraje v kádích, pak se vytvaruje a usuší. Výroba tvarůžků se po vstupu Česka do Evropské unie bude muset přizpůsobit přísným hygienickým euronormám. Nakolik by normy pozměnily chuť a aroma syrečků, není dořešeno. Zatím to ale vypadá, že postupy výrobců tvarůžků normám vyhovují.
Rakve
Mýtus: rakve v EU musejí být všechny stejné
</TEXT>
<HEADING>
Skutečnost: EU o ničem takovém nejednala
</HEADING>
<TEXT>
Morbidní mýtus o jednotné rakvi pro každého Evropana vznikl nesmyslným výkladem pravidla jednotného pro celou unii. Toto nařízení vzniklo v době, kdy se chystala společná pravidla převozu mrtvých těl. Tato pravidla vyžadují, aby rakve byly vodotěsné a odolné vůči nárazům při převozu. Z předpisu vznikla fáma, podle níž Brusel vyžaduje jednotné rakve pro každého evropského nebožtíka. Je to nesmysl.
Kondomy
Mýtus: EU nařizuje i velikost kondomů
</TEXT>
<HEADING>
Skutečnost: velikost kondomů je různá
</HEADING>
<TEXT>
Tento úsměvný mýtus je nesmyslem, byť má pravdivé jádro. Fáma vznikla v roce 1997, kdy ji živily zejména britské sdělovací prostředky. Evropská unie, konkrétně Evropský výbor pro standardizaci se skutečně zabýval kondomy. Vyhlásil však jen bezpečnostní normy pro prezervativy, a to dokonce jen orientační. Tvarem a velikostí kondomů se výbor vůbec nezabýval. Čeští muži se proto standardizace nemusejí bát.
Peníze
Mýtus: Česko po přijetí do EU dostane spoustu peněz
</TEXT>
<HEADING>
Skutečnost: peníze budou vázány na určitý projekt
</HEADING>
<TEXT>
Stejně jako u čerpání z předvstupní pomoci fondu Phare platí pro čerpání prostředků Evropské unie přesná pravidla. Peníze jsou vždy investovány na předem stanovený účel či projekt a jejich využití je pečlivě sledováno. Obvykle se také vyžaduje spoluúčast (spolufinancování) konkrétní země.
Pouliční osvětlení
Mýtus: EU nařizuje velikost lamp pouličního osvětlení
</TEXT>
<HEADING>
Skutečnost: žádná norma toto nenařizuje
</HEADING>
<TEXT>
Existují tisíce evropských standardů a technických norem. Ty jsou buď závazné (obsažené ve směrnicích a nařízeních) nebo dobrovolné (vyhlášené Evropským výborem pro standardizaci a Evropským výborem pro elektrotechnické standardy). Žádný z těchto standardů však nepopisuje, jak silně mají být osvětleny ulice ani jak vysoké mají být lampy pouličního osvětlení.
Zdražování
Mýtus: po vstupu do EU u nás všechno podraží, i rohlíky...
Skutečnost: spolu s cenami porostou na druhé straně i příjmy
Po přistoupení k EU nepochybně narostou ceny potravin, a to občas i velmi výrazně. Vyhlídky však nejsou tak katastrofální, jak by se mohlo zdát. Například pečivo je ale v zemích unie až pětinásobně dražší než v Česku. Unie totiž zaručuje pevné výkupní ceny obilí, které jsou podstatně vyšší než světové. Podle všech prognóz ovšem s cenami porostou i příjmy obyvatelstva, které budou vyšší náklady na jídlo kompenzovat.
Nezaměstnanost
Mýtus: vstup do EU k nám přinese nezaměstnanost
</TEXT>
<HEADING>
Skutečnost: vzniknou nové pracovní příležitosti
</HEADING>
<TEXT>
To je zatím jen negativní spekulace. Předpokládaný vývoj v Evropské unii je opačný a naše přistoupení k ní by naopak mělo mít na ekonomiky všech zúčastněných příznivý vliv. To by s sebou mělo přinést nové pracovní příležitosti po obou stranách hranic. Univerzity v Saarbrückenu a v Linci odhadly, že přijetí prvních šesti nových států bude pro EU znamenat vzrůst HDP o jedno procento ročně.
Záchodová prkénka
Mýtus: EU předepisuje rozměry záchodových prkének
Skutečnost: spotřebitel si může koupit i jiné než normované
Podle tohoto mýtu Evropská unie předepisuje rozměr a velikost záchodových prkének na zaoceánských jachtách. Pravda je, že některá záchodová prkénka se budou vyrábět v normalizované euroverzi. Nikdo však nebude majiteli jachty nařizovat, jaké prkénko si má na loď pořídit a ani ho nikdo nebude pokutovat, když bude mít jiné než europrkénko. Evropská unie vychází z toho, že majitelé jachet cestují přinejmenším o dovolené po jednotlivých státech unie a pokud to bude nutné, kdekoliv v Evropě pořídí prkénko nové, které na jejich záchodovou mísu padne jako ulité - bude totiž vycházet z jednotné normy. Všichni ostatní budou muset shánět nestandardní provedení prkénka nebo si je nechat draho vyrábět na zakázku.
Benešovy dekrety
Mýtus: kvůli EU budeme muset zrušit Benešovy dekrety
Skutečnost: jsou aktuální jen ve dvou státech EU - Rakousku a SRN
V převážné většině současných států EU nepředstavují Benešovy dekrety žádný problém. Složitější je situace jen v Rakousku a Německu. Také řada vrcholných představitelů evropských institucí opakovaně ujistila české politiky, že dekrety nejsou překážkou vstupu do EU. Jak by tedy dekrety mohly zproblematizovat vstup Česka do unie? První možnost: analýzy prokážou, že dekrety jsou v rozporu s právem EU. Dosavadní analýzy to ovšem popírají. Druhá možnost: Kvůli dekretům zablokuje přijetí Česka Německo či Rakousko. Takto ultimativní požadavek však zatím oficiálně nezazněl.
Slivovice
Mýtus: EU zakáže Čechům jejich slivovici
</TEXT>
<HEADING>
Skutečnost: slivovice zůstane, Česko dostalo výjimku
</HEADING>
<TEXT>
Je pravda, že klasická česká slivovice nevyhovuje normám Evropské unie. Nejtradičnější slivovice - vizovická - se vyrábí z vysoce aromatizovaných švestek. Po první destilaci se k nim přidává malý díl čistého lihu a pak nápoj prochází ještě dvěma dalšími destilacemi. Odborníci tvrdí, že právě líh dodává slivovici tu správnou chuť. V zemích Evropské unie je ale postup odlišný. Do ovocných destilátů se tam totiž líh nepřidává. Milovníci slivovice se přesto nemusejí bát, protože o tento typicky český resp. moravský nápoj nepřijdou EU udělila tomuto nápoji trvalou výjimku ve formě nižší spotřební daně.
Rum
Mýtus: EU zakáže tuzemský rum
</TEXT>
<HEADING>
Skutečnost: rum zůstane, pouze se přejmenuje
</HEADING>
<TEXT>
Spotřebitelé o rum nepřijdou. Jen si ho budou kupovat pod jiným názvem. To proto, aby jiný než český zákazník nebyl etiketou obelháván. Český tuzemský rum totiž není pravým rumem. Nevyrábí se jako pravý rum z cukrové třtiny, ale z bramborové nebo obilné melasy. Kořeny této lihoviny mohou Češi hledat ještě v Rakousku-Uhersku, protože "tuzemák" se pije ve všech jeho nástupnických státech. Ještě před vstupem České republiky do Evropské unie tak z etiket pouze zmizí slovo rum. Lihovina, která je nyní nabízena jako rum, se bude od 1. ledna 2003 prodávat pod názvem Tuzemák.
Spotřebitelé o rum nepřijdou. Jen si ho budou kupovat pod jiným názvem. To proto, aby jiný než český zákazník nebyl etiketou obelháván. Český tuzemský rum totiž není pravým rumem. Nevyrábí se jako pravý rum z cukrové třtiny, ale z bramborové nebo obilné melasy. Kořeny této lihoviny mohou Češi hledat ještě v Rakousku-Uhersku, protože "tuzemák" se pije ve všech jeho nástupnických státech. Ještě před vstupem České republiky do Evropské unie tak z etiket pouze zmizí slovo rum. Lihovina, která je nyní nabízena jako rum, se bude od 1. ledna 2003 prodávat pod názvem Tuzemák.
</TEXT>
</DOC>
<DOC>
<DOCID>LN-20020409028</DOCID>
<DOCNO>LN-20020409028</DOCNO>
<DATE>04/09/02</DATE>
<TITLE>
Neúspěch krajní pravice i vítězství opozičních socialistů ohromily Maďarsko
</TITLE>
<TEXT>
Jen tři uskupení se dostala po prvním kole voleb do maďarského parlamentu. Ostatní malé politické strany neuspěly.
BUDAPEŠŤ - Maďarská socialistická strana (MSZP) včera bouřlivě oslavovala. V neděli, krátce před půlnocí se socialisté se 42,05 procenty hlasů stali vítězi prvního kola voleb a ihned začali hledat spojence pro nadcházející druhé kolo, které proběhne za dva týdny a rozhodne o definitivním vítězství. "Jsme otevřeni jednáním s každou stranou, která chce změnu vlády," prohlásil Péter Medgyessy, kandidát socialistů na post premiéra. Na mysli měl především menší strany, které nepřekročily pětiprocentní hranici potřebnou pro vstup do parlamentu a nyní by své voliče mohly vybídnout, aby podpořili socialisty. Již včera odpoledne začala jednání se Svazem svobodných socialistů (SZDSZ), kteří se jako třetí strana s 5,54 procenty hlasů dostali do parlamentu. Už v letech 1994 - 1998 tvořili se socialisty vládní koalici a nyní jsou opět jejich pravděpodobnými spojenci. Na druhou stranu vládní koalice Svaz mladých demokratů - Maďarské demokratické fórum (Fidesz--MDF), které prohrálo první kolo se 41,12 procenty o pouhých 41 000 hlasů, nemá příliš mnoho dalších spojenců. Většinu pravicových stran už Fidesz shromáždil pod svá křídla před volbami. Před čtyřmi lety mohl Fidesz počítat s přibližně 16procentní podporou Nezávislé malorolnické strany (FKGP) Józsefa Torgyána, která se ale nyní se ziskem 0,76 procenta hlasů ani nedostala do parlamentu. Tehdy Fidesz ovšem prohrával o celá čtyři procenta a přesto zvítězil.
</TEXT>
<HEADING>
Socialisté nechtějí usnout na vavřínech
</HEADING>
<TEXT>
Socialisté ovšem nemají vyhráno. Jejich voliči by lehce mohli usnout na vavřínech a nepřijít k volbám, a tak zajistit vítězství Fideszu. Maďarsko přitom v prvním kole zaznamenalo nejvyšší volební účast v historii, když k volebním urnám přišlo 70,5 procenta z asi 8,1 milionu voličů. Výsledek voleb odborníky překvapil, protože veškeré předvolební průzkumy hovořily ve prospěch Fideszu. "Stále nemůžu uvěřit, že je to pravda," říká mladá budapešťská prodavačka. "Volila jsem socialisty, ale jako všichni ostatní jsem se domnívala, že vyhraje vláda. To obnovilo moji víru v demokracii," dodává. Překvapením se stal neúspěch krajně pravicové Strany maďarské pravdy a života (MIÉP), od které se čekalo, že bude tou stranou, která rozhodne o většině pro pravici. "Je to velké zklamání a nezbývá mi nic jiného, než přiznat tuto vážnou porážku. Před čtyřmi lety s menšími vyhlídkami jsme dosáhli mnohem víc," přiznal porážku její předseda István Csurka. MIÉP získala jen 4,36 procenta hlasů a zůstala pod hranicí volitelnosti, která je stanovena na pět procent. "Jsem zase hrdá na to, že jsem Maďarka," radovala se třiasedmdesátiletá Lila Palová. Dokud byl MIÉP v parlamentu, styděla jsem se, co si o nás pomyslí v zahraničí," dodala.
Výsledky prvního kola parlamentních voleb
MSZP (socialisté) 42,05 % Fidesz-MDF (vládnoucí pravicová koalice) 41,12 % SZDSZ (liberálové) 5,54 % MIÉP (nacionalisté) 4,36 %
</TEXT>
</DOC>
<DOC>
<DOCID>LN-20020409029</DOCID>
<DOCNO>LN-20020409029</DOCNO>
<DATE>04/09/02</DATE>
<TITLE>
Na dvě silné skupiny zastánců a odpůrců členství v unii se dělí obyvatelstvo Malty. Stejně tak polarizované je mínění hlavních politických stran.
</TITLE>
<GEOGRAPHY>VALLETTA</GEOGRAPHY>
<TEXT>
Evropská unie, její rozšíření a budoucnost evropského kontinentu. To byla hlavní témata rozhovorů, které včera vedl český prezident Václav Havel na Maltě. Není divu: Česko i Malta jednají o vstupu do EU a mají velkou šanci, že budou v první vlně rozšíření. Jak se ale Havel včera sám přesvědčil, názor na členství v unii není na Maltě zdaleka jednotný, a to ani mezi politiky. Zatímco vládnoucí nacionalisté o začlenění do evropského klubu usilují, opoziční labouristé jsou mnohem zdrženlivější. Během pobytu u moci v letech 1996 - 1998 dokonce přistupování Malty k unii zmrazili. Příští rok se na ostrově konají parlamentní volby, a tak není vyloučeno, že se tento vývoj bude opakovat. S vůdcem labouristů Alfredem Santem se včera setkal i prezident Václav Havel. Sant prý opakoval své přesvědčení, že Malta by měla být "nezávislou a otevřenou zemí", s tím, že labouristé prosazují "nezávislost vyplývající z neutrality". Právě obava z toho, že by se Malta vzhledem ke svým historickým zkušenostem mohla stát "opět něčí kolonií", mezi euroskeptiky převládá. Země s asi 390 tisíci obyvateli, rozkládající se na ploše menší než Praha, je totiž nezávislá teprve od roku 1964. Předtím zažila mnohé: od vlády britské koruny po těžké německo-italské bombardování za druhé světové války. Sami Malťané navíc poukazují na odlišnou geografickou pozici své země, než má Česká republika: není totiž obklopena dalšími zeměmi usilujícími o vstup do EU, ale mořem. "Ještě to není tak dávno, co bývalý (maltský) labouristický premiér Dom Mintoff psal poémy na severokorejského diktátora Kim Ir-sena," připomněl například v roce 2000 francouzský deník Le Figaro. "V té době se svět obával, aby se ostrov nestal Kubou Středomoří. Dnes je tu rozumnější volba: mezi ostrovním Lucemburskem a jakýmsi Švýcarskem jihu," dodal list. Kromě geografického hlediska se ale na Maltě mluví především o ekonomické otázce členství. Někteří obyvatelé ostrovní země, žijící hlavně z turistiky, se obávají, že budou muset "platit na Brusel". Jak navíc připomněl politický redaktor místního deníku The Malta Independent Noel Grima, již nyní řada Malťanů svádí na ekonomické reformy žádané unií hospodářské nesnáze své země. Vzhledem k rozdělení voličů na dva stejné tábory bude rozhodnutí ležet na doposud nerozhodnutých lidech. "Myslím, že nakonec zvítězí hlasy ,ano'," dodal pro LN Grima.
VALLETTA - Evropská unie, její rozšíření a budoucnost evropského kontinentu. To byla hlavní témata rozhovorů, které včera vedl český prezident Václav Havel na Maltě. Není divu: Česko i Malta jednají o vstupu do EU a mají velkou šanci, že budou v první vlně rozšíření. Jak se ale Havel včera sám přesvědčil, názor na členství v unii není na Maltě zdaleka jednotný, a to ani mezi politiky. Zatímco vládnoucí nacionalisté o začlenění do evropského klubu usilují, opoziční labouristé jsou mnohem zdrženlivější. Během pobytu u moci v letech 1996 - 1998 dokonce přistupování Malty k unii zmrazili. Příští rok se na ostrově konají parlamentní volby, a tak není vyloučeno, že se tento vývoj bude opakovat. S vůdcem labouristů Alfredem Santem se včera setkal i prezident Václav Havel. Sant prý opakoval své přesvědčení, že Malta by měla být "nezávislou a otevřenou zemí", s tím, že labouristé prosazují "nezávislost vyplývající z neutrality". Právě obava z toho, že by se Malta vzhledem ke svým historickým zkušenostem mohla stát "opět něčí kolonií", mezi euroskeptiky převládá. Země s asi 390 tisíci obyvateli, rozkládající se na ploše menší než Praha, je totiž nezávislá teprve od roku 1964. Předtím zažila mnohé: od vlády britské koruny po těžké německo-italské bombardování za druhé světové války. Sami Malťané navíc poukazují na odlišnou geografickou pozici své země, než má Česká republika: není totiž obklopena dalšími zeměmi usilujícími o vstup do EU, ale mořem. "Ještě to není tak dávno, co bývalý (maltský) labouristický premiér Dom Mintoff psal poémy na severokorejského diktátora Kim Ir-sena," připomněl například v roce 2000 francouzský deník Le Figaro. "V té době se svět obával, aby se ostrov nestal Kubou Středomoří. Dnes je tu rozumnější volba: mezi ostrovním Lucemburskem a jakýmsi Švýcarskem jihu," dodal list. Kromě geografického hlediska se ale na Maltě mluví především o ekonomické otázce členství. Někteří obyvatelé ostrovní země, žijící hlavně z turistiky, se obávají, že budou muset "platit na Brusel". Jak navíc připomněl politický redaktor místního deníku The Malta Independent Noel Grima, již nyní řada Malťanů svádí na ekonomické reformy žádané unií hospodářské nesnáze své země. Vzhledem k rozdělení voličů na dva stejné tábory bude rozhodnutí ležet na doposud nerozhodnutých lidech. "Myslím, že nakonec zvítězí hlasy ,ano'," dodal pro LN Grima.
</TEXT>
</DOC>
<DOC>
<DOCID>LN-20020409030</DOCID>
<DOCNO>LN-20020409030</DOCNO>
<DATE>04/09/02</DATE>
<GEOGRAPHY>BERLÍN</GEOGRAPHY>
<TEXT>
Čeští lékaři zřejmě budou mít možnost legálně pracovat v Německu ještě před naším plánovaným vstupem do EU. Německé nemocnice totiž volají po tom, aby vláda začala udělovat pracovní a pobytová povolení pro lékaře ze zemí střední a východní Evropy, jak to už umožnila počítačovým expertům nebo pomocným pečovatelským silám. Zdravotnická zařízení především na východě Německa se v poslední době potýkají s rostoucím nedostatkem lékařů. Udělování příslušných "zelených karet" otevřeně žádá kongres Německé společnosti internistů (DGIM), který včera začal ve Wiesbadenu. Ve zhruba dvou třetinách východoněmeckých nemocnic, odkud lékaři prchají za "lepším" na západ, ale i ve třetině západních klinik už chybějí kvalifikovaní lékaři, upozornil předseda společnosti Jürgen Meyer. Za důvod propadu v Německu označil příliš dlouhé a náročné studium medicíny a nejisté profesní perspektivy v zemi. Podle Meyera se nyní na německých klinikách nedostává kolem 2000 lékařů. Lékaři chybějí stále víc na venkově a na východě Německa hrozí v příštích letech stav nouze. Předloni Německo zavedlo udělování pracovních povolení počítačovým expertům z nečlenských států EU. "Zelené karty" tak získalo na 800 Čechů a Slováků.
</TEXT>
</DOC>
<DOC>
<DOCID>LN-20020409031</DOCID>
<DOCNO>LN-20020409031</DOCNO>
<DATE>04/09/02</DATE>
<GEOGRAPHY>DUBLIN</GEOGRAPHY>
<TEXT>
Irská republikánská armáda (IRA) oznámila, že zlikvidovala další část svých ilegálně držených zbraní, jež nashromáždila během 30leté kampaně proti britské vládě v Severním Irsku. Prohlášení IRA ovšem neuvedlo žádné podrobnosti o typu a počtu zlikvidovaných zbraní. Informaci potvrdila zvláštní komise pro dohled nad odzbrojováním polovojenských skupin v Ulsteru vedená kanadským generálem Johnem de Chastelainem.
</TEXT>
</DOC>
<DOC>
<DOCID>LN-20020409032</DOCID>
<DOCNO>LN-20020409032</DOCNO>
<DATE>04/09/02</DATE>
<GEOGRAPHY>PAŘÍŽ</GEOGRAPHY>
<TEXT>
Do tunelu, který pod Mont Blankem spojuje Francii s Itálií, včera po více než tříleté přestávce zaviněné tragickým požárem vjely první kamiony. Až do poloviny května však budou moci po této spojnici kromě osobních automobilů jezdit pouze nákladní vozy o hmotnosti do 19 tun a autokary. Lehčí kamiony se mohly vrátit do tunelu měsíc poté, co zde byla obnovena automobilová doprava. Tunel byl kvůli rozsáhlé rekonstrukci uzavřen od března 1999, kdy v něm při mohutném požáru zahynulo 39 lidí. Znovuotevření tunelu nákladním automobilům bylo v posledních týdnech předmětem ostrých sporů mezi Francií a Itálií.
</TEXT>
</DOC>
<DOC>
<DOCID>LN-20020409033</DOCID>
<DOCNO>LN-20020409033</DOCNO>
<DATE>04/09/02</DATE>
<GEOGRAPHY>MOSKVA</GEOGRAPHY>
<TEXT>
V pořadí již druhý "vesmírný turista" Mark Shuttleworth je připraven k letu do vesmíru a k desetidennímu pobytu na palubě Mezinárodní kosmické stanice (ISS). Sdělily to včera ruské úřady s tím, že raketa, která jej společně se dvěma dalšími kosmonauty dopraví na oběžnou dráhu kolem Země, odstartuje z kosmodromu Bajkonur 25. dubna. Připravenost k letu potvrdil i sám 28letý jihoafrický internetový magnát, který za cestu do vesmíru údajně zaplatil přes 25 milionů dolarů. Ruští činitelé se však dali slyšet, že ještě potřebuje vypilovat svou ruštinu.
</TEXT>
</DOC>
<DOC>
<DOCID>LN-20020409034</DOCID>
<DOCNO>LN-20020409034</DOCNO>
<DATE>04/09/02</DATE>
<GEOGRAPHY>MANILA</GEOGRAPHY>
<TEXT>
Speciální jednotka filipínské armády včera osvobodila italského kněze, kterého přes půl roku zadržovali muslimští povstalci na jihu země. Otec Giuseppe Pierantoni prohlásil, že jeho vysvobození je dílem "zázraku modlitby". Filipínská média ovšem tvrdí, že ho povstalci spíše propustili výměnou za tučné výkupné. Vláda totiž zoufale potřebuje hmatatelný důkaz úspěchu jejího tažení proti extremistickým islamistům. Filipínská policie to odmítla. "Otec Pierantoni byl vysvobozen během masivní operace," řekl policejní prezident Leandro Mendoza. "Nikdo za něj nic nezaplatil." Katolický duchovní byl unesen v říjnu ze své fary v provincii Zamboanga del Sur na ostrově Mindanao. Místo se nachází asi 500 kilometrů jižně od metropole Manily. Pierantoni se po celou dobu domníval, že jej zadržují povstalci z nechvalně proslulé Skupiny Abu Sayyafa. Únos ovšem provedla jiná radikální muslimská skupina, jež získává prostředky na boj za ustavení muslimského státu na jihu převážně křesťanské země únosy cizinců a bohatých Filipínců a která si nechává říkat Pentagon. Filipínská prezidentka Gloria Macapagalová-Arroyová uvedla, že "záchrana duchovního po několikadenní intenzivní bitvě je velkým krokem k míru". Zároveň nařídila armádě a policii, aby zintenzivnily snahy o likvidaci muslimských povstalců. Skupina Abu Sayyafa stále zadržuje dva americké misionáře a filipínskou zdravotní sestru.
</TEXT>
</DOC>
<DOC>
<DOCID>LN-20020409035</DOCID>
<DOCNO>LN-20020409035</DOCNO>
<DATE>04/09/02</DATE>
<TITLE>
Premiér Ariel Šaron odmítá úplně ukončit operaci na palestinských územích
</TITLE>
<TEXT>
Ze dvou měst se měly v noci na dnešek částečně stáhnout izraelské jednotky. Oznámil to včera izraelský rozhlas. Na úplný odsun armády z palestinských měst se však Izrael nechystá.
JERUZALÉM - Izraelský premiér Ariel Šaron včera v Knessetu (parlamentu) jasně odmítl mezinárodní výzvy, aby ukončil vojenskou operaci na západním břehu Jordánu. "Izraelské síly budou pokračovat v operaci, dokud nezničí teroristickou infrastrukturu (palestinského předáka Jásira) Arafata a dokud nebudou vrazi ukrývající se na různých místech zatčeni," prohlásil Šaron. Izraelští vojáci se však ani poté nestáhnou úplně. Podle premiéra by měla být na palestinských územích vytvořena nárazníková pásma, která mají ochraňovat Izraelce. Šaron zdůraznil, že není ve válce s palestinským lidem. Podle izraelských zdrojů probíhající operace neskončí před pátečním příjezdem ministra zahraničí USA Colina Powella do Izraele. Izraelský rozhlas nicméně večer uvedl, že armáda má v noci na dnešek zahájit stahování jednotek ze dvou palestinských měst, Kalkílije a Tulkarmu na západním břehu Jordánu. Palestinské vedení Šarona obvinilo ze snahy zlikvidovat palestinskou samosprávu. Arafatův vyjednavač Saíb Irikát označil oznámení šéfa izraelského kabinetu o zavedení bezpečnostních zón za "oficiální obnovení okupace" a prohlásil, že Šaron svým projevem "ukončil (plánovanou) Powellovu návštěvu ještě před jejím započetím".
</TEXT>
<HEADING>
Izrael mobilizuje zálohy
</HEADING>
<TEXT>
Colin Powell mezitím už dorazil do Maroka, kde začíná svoji blízkovýchodní misi. Nejprve se v Agadiru setkal s marockým králem Muhammadem. Americký ministr zahraničí se má sejít i se saúdskoarabským princem Abdalláhem. Poté odletí do Egypta a Španělska, které v současnosti předsedá Evropské unii. K okamžitému zahájení odsunu izraelských jednotek z palestinských území včera Šarona znovu vyzval prezident USA George W. Bush. Jeho poselství předal Šaronovi americký emisar Anthony Zinni. Ke stažení vyzval Izrael i šéf evropské komise Romano Prodi. Komise zároveň vyčlenila mimořádnou humanitární pomoc pro Palestince ve výši pět milionů eur. V palestinských městech Nábulusu a Džanínu pokračovaly i včera prudké boje. Na uprchlický tábor v Džanínu vystřelily izraelské vrtulníky 25 raket poté, co jeho obyvatelé odmítli opustit své domy a shromáždit se na centrálním náměstí. Podle místních svědků do tábora vstoupily izraelské oddíly a buldozery již srovnaly se zemí několik desítek budov. Izraelská armáda začala mobilizovat zálohy, které budou rozmístěny na hranicích s Libanonem. Tam probíhají velice časté přestřelky. Jednotky propalestinského hnutí Hizballáh ostřelují z jižního Libanonu území Izraele. Zatím však není zřejmé, kolik rezervistů bude povoláno do zbraně. Náměstkyně izraelského ministra obrany Dalia Rabinová-Filosofová však uvedla, že izraelská armáda zatím neplánuje rozšíření současné bojové ofenzivy i do pásma Gazy a na severní hranici s Libanonem.
Colin Powell mezitím už dorazil do Maroka, kde začíná svoji blízkovýchodní misi. Nejprve se v Agadiru setkal s marockým králem Muhammadem. Americký ministr zahraničí se má sejít i se saúdskoarabským princem Abdalláhem. Poté odletí do Egypta a Španělska, které v současnosti předsedá Evropské unii. K okamžitému zahájení odsunu izraelských jednotek z palestinských území včera Šarona znovu vyzval prezident USA George W. Bush. Jeho poselství předal Šaronovi americký emisar Anthony Zinni. Ke stažení vyzval Izrael i šéf evropské komise Romano Prodi. Komise zároveň vyčlenila mimořádnou humanitární pomoc pro Palestince ve výši pět milionů eur. V palestinských městech Nábulusu a Džanínu pokračovaly i včera prudké boje. Na uprchlický tábor v Džanínu vystřelily izraelské vrtulníky 25 raket poté, co jeho obyvatelé odmítli opustit své domy a shromáždit se na centrálním náměstí. Podle místních svědků do tábora vstoupily izraelské oddíly a buldozery již srovnaly se zemí několik desítek budov. Izraelská armáda začala mobilizovat zálohy, které budou rozmístěny na hranicích s Libanonem. Tam probíhají velice časté přestřelky. Jednotky propalestinského hnutí Hizballáh ostřelují z jižního Libanonu území Izraele. Zatím však není zřejmé, kolik rezervistů bude povoláno do zbraně. Náměstkyně izraelského ministra obrany Dalia Rabinová-Filosofová však uvedla, že izraelská armáda zatím neplánuje rozšíření současné bojové ofenzivy i do pásma Gazy a na severní hranici s Libanonem.
</TEXT>
</DOC>
<DOC>
<DOCID>LN-20020409036</DOCID>
<DOCNO>LN-20020409036</DOCNO>
<DATE>04/09/02</DATE>
<TITLE>
I přes zákaz střílet se včera v Betlémě zaměřili izraelští vojáci na baziliku Zrození Páně, kde se ukrývají Palestinci. Kancelářská část budovy začala hořet.
</TITLE>
<GEOGRAPHY>BETLÉM</GEOGRAPHY>
<TEXT>
Izraelští vojáci, jejichž jednotka okupuje Betlém, si páteční šábesovou večeři užili v zasedací místnosti Jásira Arafata. "Seděl jsem v Arafatově křesle a žehnal jeho vínu," řekl izraelskému listu Haarec řidič obrněného vozidla Joad. Joad v neděli vyzvedával na kontrolním stanovišti mezi Betlémem a Jeruzalémem vojáky, kteří strávili víkend ve svých domovech. Většinou jde o příslušníky pozemního vojska, kteří obléhají baziliku Zrození Páně, kde se už týden skrývá na 200 Palestinců. "Máme rozkazy nestřílet v žádném případě směrem na baziliku," tvrdí Nati, který je umístěn v budově naproti baziliky. Přesto včera vojáci stříleli na křídlo přiléhající k bazilice, kde jsou kanceláře. Ty začaly hořet. Izraelský ostřelovač také zabil Palestince, který se údajně pokoušel uhasit požár v budově. Dění kolem baziliky přitahuje především zahraniční novináře. Izraelské vojáky však zajímá něco jiného. Komplex, kterému říkají "Arafatův palác". Jde o několikapatrové sídlo s úřadovnou a dalšími místnostmi, které slouží potřebám palestinského předáka a zároveň jako luxusní hotel pro významné hosty. Na zdech jsou například obrázky Arafata s papežem, který toto místo navštívil v roce 2000. "Je to nádherné místo," řekl jeden voják. "Všechno bylo navrženo v Itálii. Jsou tam velké mahagonové stoly, všude jsou červené koberce, pozlacené příbory a televize v každé místnosti." Jediné, co prý v Arafatově paláci chybí, je horká voda ve sprchách.
BETLÉM - Izraelští vojáci, jejichž jednotka okupuje Betlém, si páteční šábesovou večeři užili v zasedací místnosti Jásira Arafata. "Seděl jsem v Arafatově křesle a žehnal jeho vínu," řekl izraelskému listu Haarec řidič obrněného vozidla Joad. Joad v neděli vyzvedával na kontrolním stanovišti mezi Betlémem a Jeruzalémem vojáky, kteří strávili víkend ve svých domovech. Většinou jde o příslušníky pozemního vojska, kteří obléhají baziliku Zrození Páně, kde se už týden skrývá na 200 Palestinců. "Máme rozkazy nestřílet v žádném případě směrem na baziliku," tvrdí Nati, který je umístěn v budově naproti baziliky. Přesto včera vojáci stříleli na křídlo přiléhající k bazilice, kde jsou kanceláře. Ty začaly hořet. Izraelský ostřelovač také zabil Palestince, který se údajně pokoušel uhasit požár v budově. Dění kolem baziliky přitahuje především zahraniční novináře. Izraelské vojáky však zajímá něco jiného. Komplex, kterému říkají "Arafatův palác". Jde o několikapatrové sídlo s úřadovnou a dalšími místnostmi, které slouží potřebám palestinského předáka a zároveň jako luxusní hotel pro významné hosty. Na zdech jsou například obrázky Arafata s papežem, který toto místo navštívil v roce 2000. "Je to nádherné místo," řekl jeden voják. "Všechno bylo navrženo v Itálii. Jsou tam velké mahagonové stoly, všude jsou červené koberce, pozlacené příbory a televize v každé místnosti." Jediné, co prý v Arafatově paláci chybí, je horká voda ve sprchách.
</TEXT>
</DOC>
<DOC>
<DOCID>LN-20020409037</DOCID>
<DOCNO>LN-20020409037</DOCNO>
<DATE>04/09/02</DATE>
<TITLE>
Oslabení vlády bylo podle afghánských úřadů cílem pokusu o atentát na ministra obrany Muhammada Fahíma.
</TITLE>
<GEOGRAPHY>DŽELÁLÁBÁD</GEOGRAPHY>
<TEXT>
Poblíž konvoje vozidel s ministrem obrany prozatímní afghánské vlády Muhammadem Fahímem včera explodovala bomba. Podle místních úřadů to byl pokus o atentát. Bomba vybuchla asi 200 metrů před kolonou vozidel ve východoafghánském městě Dželálábádu. Při výbuchu zahynuli čtyři přihlížející a dalších 18 osob bylo zraněno. Fahímovi se nic nestalo. Místní činitelé prohlásili, že je to další pokus oslabit přechodnou vládu a že za pokusem stojí příslušníci teroristické sítě Al Kajda a svrženého vládnoucího hnutí Taliban. Jeho členové byli především Paštuni, kteří žijí právě v Dželálábádu. Naopak Fahím je Tádžik. Afghánská policie zatkla již minulý týden nejméně 160 osob, které obvinila z přípravy ozbrojených útoků proti činitelům vlády premiéra Hamída Karzáího. Ministr zavítal do Dželálábádu poprvé. Přijel navštívit místní velitele a klanové vůdce a jednat s nimi zejména o opatřeních proti pěstování máku. Vláda se rozhodla zlikvidovat produkci opia a rolníkům výměnou za likvidaci makových polí nabídla finanční kompenzaci. K ozbrojenému útoku došlo včera rovněž v Kábulu. Jeho předměstí zasáhly dvě rakety, podle očitých svědků však nebyl nikdo zabit ani zraněn. Čtyři rakety byly včera také nalezeny u základny Mezinárodních sil pro podporu bezpečnosti (ISAF) v afghánské metropoli Kábulu, a to na stejném místě, odkud byly v neděli odpáleny dvě rakety na vojáky mezinárodního kontingentu. Střely prý byly na primitivních rampách s časovým spínačem, takže mohly být odpáleny, aniž by je někdo musel při střelbě obsluhovat.
DŽELÁLÁBÁD - Poblíž konvoje vozidel s ministrem obrany prozatímní afghánské vlády Muhammadem Fahímem včera explodovala bomba. Podle místních úřadů to byl pokus o atentát. Bomba vybuchla asi 200 metrů před kolonou vozidel ve východoafghánském městě Dželálábádu. Při výbuchu zahynuli čtyři přihlížející a dalších 18 osob bylo zraněno. Fahímovi se nic nestalo. Místní činitelé prohlásili, že je to další pokus oslabit přechodnou vládu a že za pokusem stojí příslušníci teroristické sítě Al Kajda a svrženého vládnoucího hnutí Taliban. Jeho členové byli především Paštuni, kteří žijí právě v Dželálábádu. Naopak Fahím je Tádžik. Afghánská policie zatkla již minulý týden nejméně 160 osob, které obvinila z přípravy ozbrojených útoků proti činitelům vlády premiéra Hamída Karzáího. Ministr zavítal do Dželálábádu poprvé. Přijel navštívit místní velitele a klanové vůdce a jednat s nimi zejména o opatřeních proti pěstování máku. Vláda se rozhodla zlikvidovat produkci opia a rolníkům výměnou za likvidaci makových polí nabídla finanční kompenzaci. K ozbrojenému útoku došlo včera rovněž v Kábulu. Jeho předměstí zasáhly dvě rakety, podle očitých svědků však nebyl nikdo zabit ani zraněn. Čtyři rakety byly včera také nalezeny u základny Mezinárodních sil pro podporu bezpečnosti (ISAF) v afghánské metropoli Kábulu, a to na stejném místě, odkud byly v neděli odpáleny dvě rakety na vojáky mezinárodního kontingentu. Střely prý byly na primitivních rampách s časovým spínačem, takže mohly být odpáleny, aniž by je někdo musel při střelbě obsluhovat.
</TEXT>
</DOC>
<DOC>
<DOCID>LN-20020409038</DOCID>
<DOCNO>LN-20020409038</DOCNO>
<DATE>04/09/02</DATE>
<TEXT>
NEW YORK - Skandál se zneužíváním nezletilých duchovními katolické církve v USA nabývá na síle: newyorská arcidiecéze v neděli vyzvala šest kněží k odstoupení z úřadu. Duchovní jsou na seznamu asi třiceti kněží podezřelých ze zneužívání dětí, který římskokatolická arcidiecéze před necelým týdnem předala manhattanské prokuratuře. Jména podezřelých nezveřejnila. "Dotyční duchovní byli informováni o tom, že se nadále nemají prezentovat jako kněží a nemají veřejně vykonávat kněžskou službu alespoň do té doby, než bude záležitost objasněna či vyřešena," uvedla newyorská arcidiecéze v oficiálním vyjádření. Podle mluvčího arcidiecéze Josepha Zwillinga měli někteří z šesti suspendovaných kněží přidělenu farnost. Arcidiecéze informovala jejich farníky o nastalé situaci ve zvláštním dopise. Newyorská arcidiecéze je se svými 2,4 milionu věřících třetí největší ve Spojených státech. Před pár týdny musel její kardinál Edward Egan čelit obvinění z toho, že kryl pedofilní chování kněží v době, kdy ještě působil jako bridgeportský biskup. Ten svá rozhodnutí brání s tím, že byla vždy v souladu s doporučeními psychiatrů.
</TEXT>
</DOC>
<DOC>
<DOCID>LN-20020409039</DOCID>
<DOCNO>LN-20020409039</DOCNO>
<DATE>04/09/02</DATE>
<TITLE>
USA: roste počet útoků hackerů. Mnohamilionové škody, které způsobuje počítačová kriminalita americkým společnostem i vládním organizacím, dále výrazně rostou. Vyplývá to z nové společné studie Úřadu pro bezpečnost v informatice a FBI. Studie tvrdí, že svou škodu zveřejnila jen asi třetina napadených firem a úřadů. Ty přišly útoky hackerů na asi 378 milionů dolarů.
</TITLE>
<TEXT>
Kostarice bude vládnout psychiatr. V nedělním druhém kole prezidentských voleb v Kostarice zvítězil populární televizní moderátor, básník a vzděláním psychiatr Abel Pacheco, jenž získal 58 procent hlasů. 68letý konzervativec z vládní Strany křesťanskosociální jednoty (PUSC) slíbil, že bude bojovat proti korupci a obchodu s drogami a pracovat pro chudé a bezmocné.
Japonsko: v bytě leželo šest dětských koster. Zaměstnanci firmy, kteří měli o víkendu připravit pro nového nájemce byt ve městě Toda poblíž Tokia, nalezli ve skříni kostřičky šesti novorozenců. Ostatky ležely v bytě různě dlouho. Policie nyní pátrá po posledních nájemnících, kteří se odstěhovali koncem března.
Newsweek: Antrax rozesílal vědec. Američtí odborníci tvrdí, že pachatelem útoků, při nichž byly loni rozesílány v USA dopisy s bacilem sněti slezinné, je vynikající vědec schopný vypěstovat antrax nejvyšší vojenské kvality. Napsal to týdeník Newsweek s tím, že zpráva expertů byla vypracována na základě nové analýzy bakterií z dopisu zaslaného senátorovi Patricku Leahymu.
Proces s Miloševičem pokračuje za zavřenými dveřmi. Po třítýdenní přestávce, způsobené chřipkovým onemocněním obžalovaného a velikonočními svátky, byl včera v Haagu obnoven proces s jugoslávským exprezidentem Slobodanem Miloševičem. Stání se konalo s vyloučením veřejnosti kvůli vystoupením svědků, kteří si přáli zůstat v anonymitě.
Američtí vojáci budou do 15 dnů v Gruzii. Do deseti nebo 15 dní přijedou do Gruzie jednotky USA, aby pomohly při výcviku gruzínských vojáků v boji s terorismem. Oznámil to včera prezident Eduard Ševardnadze. USA mají podezření, že v soutěsce Pankisi na hranicích s Čečenskem se skrývají členové teroristické sítě Usámy bin Ládina.
</TEXT>
</DOC>
<DOC>
<DOCID>LN-20020409040</DOCID>
<DOCNO>LN-20020409040</DOCNO>
<DATE>04/09/02</DATE>
<GEOGRAPHY>LONDÝN</GEOGRAPHY>
<TEXT>
Britská královna Alžběta II. včera v krátkém televizním projevu poděkovala občanům za projevy účasti, kterou dali najevo po smrti její matky. Panovnice prohlásila, že reakce veřejnosti ji hluboce dojala. "Děkuji vám za podporu, kterou jste mně a mojí rodině poskytli," řekla panovnice. "Tolik projevů laskavosti a úcty mi přineslo velkou útěchu," dodala panovnice, která rovněž uvedla, že je šťastna, že se její matka dožila tak vysokého věku. U rakve s ostatky zesnulé včera ve Westminsterském sále britského parlamentu drželi smuteční vigílii její čtyři vnuci: korunní princ Charles, jeho bratři Andrew a Edward a vikomt David Linley, syn nedávno zesnulé princezny Margaret. Oba Charlesovi synové, princové William a Harry, a také princezna Anne s manželem Timothym Laurencem přitom byli v zástupu občanů, kteří procházeli před rakví. Od pátku přišlo vzdát hold matce britské královny na 160 tisíc lidí. Pohřeb královny matky se má konat dnes ve Westminsterském opatství.
</TEXT>
</DOC>
<DOC>
<DOCID>LN-20020409041</DOCID>
<DOCNO>LN-20020409041</DOCNO>
<DATE>04/09/02</DATE>
<TEXT>
NEW YORK - List The New York Times získal včera rekordních sedm Pulitzerových cen za rok 2001. 86. ročník udílení nejprestižnějšího novinářského ocenění ve Spojených státech se nesl ve znamení teroristických útoků z 11. září. Deník The New York Times získal hlavní Pulitzerovu cenu v kategorii služby veřejnosti za zvláštní přílohu věnovanou zářijovým útokům na New York a Washington nazvanou "A Nation Challenged" (Výzva národu). Redaktoři téhož listu získali ještě šest dalších cen, mimo jiné za vysvětlující žurnalistiku, mezinárodní reportáž a komentáře. Deník získal i obě ocenění za novinářskou fotografii. Cenu za domácí zpravodajství získali reportéři listu The Washington Post. V kategorii krytí aktuální události zvítězil list The Wall Street Journal, rovněž za zpracování teroristických útoků na USA. Jeho zaměstnanci totiž 11. září museli evakuovat redakci.
</TEXT>
</DOC>
<DOC>
<DOCID>LN-20020409042</DOCID>
<DOCNO>LN-20020409042</DOCNO>
<DATE>04/09/02</DATE>
<TITLE>
Na programu ČSSD je pokračování socialismu s kapitalistickou tváří
</TITLE>
<TEXT>
Kopec zvaný "hora Říp" je dobré místo pro konání politických mítinků. A chtěla-li sociální demokracie udělat takový výkop, aby volební míč letěl daleko a nerušeně, měla ve volbě šťastnou ruku. Těžko říci, zda to byl akt náhlé inspirace, anebo rozumový výpočet; pokud to byl kalkul, jistě byl do něho započítán i moment ironie. Vladimír Špidla mohl s přízviskem "praotec" počítat dopředu, a tak bylo i přirozené, že se na kopci objevilo kromě slivovice také mléko a strdí. Poutí na historické místo strana připomněla i své 124. výročí. Volba místa ovšem zapadla i do atmosféry vlastenectví, či spíše vlastenčení, jak se říkávalo v dobách, kdy se na Řípu konaly politické tábory lidu často. Program na Řípu vytyčený se dá shrnout do dvou bodů: sociální stát a neměnnost a nezměnitelnost výsledků války.
</TEXT>
<HEADING>
Osvědčené recepty i chiméry
</HEADING>
<TEXT>
O sociální stát usiluje sociální demokracie odjakživa, takže v tomto smyslu se nedalo čekat žádné překvapení. Špidla slíbil dvě stě tisíc nových pracovních míst. Bude-li hrát sociální demokracie v příští koaliční vládě (a jiná nebude) rozhodující roli, jistě bude pokračovat v podpoře zahraničních investic. Investice se osvědčily za jejího prvního vládního období, a není tedy důvod, proč tento trend měnit. Hodně bude záležet i na rozvoji dopravní infrastruktury. Pokud se podaří dobudovat dálniční systém, bude následovat rozvoj doposud odstrčených oblastí, zejména severní části Čech a Moravy, jakož i jihu země. Spíše než volba místa by mohly vyvolat ironické komentáře projekty zřetelně chimérické, o nichž se na Řípu také mluvilo. Špidla se odvolal na unijní projekt, podle něhož do roku 2010 dostane v Evropě práci každý, kdo bude chtít pracovat. Je to obdoba starého alchymistického triku: Vyrobím vám zlato, vece mág, když nebudete myslet na zelenou lišku. Tak, a zkuste nemyslet na zelenou lišku! Podstata triku je v pojmu "chtít pracovat". To je natolik kulatý pojem, že se do něho vejde cokoli.
</TEXT>
<HEADING>
Na národní notu
</HEADING>
<TEXT>
Na Řípu zazněla národní dechovka i kosmopolitní nápěv. Pod rozvinutými prapory oznámil Vladimír Špidla, že výsledky světové války jsou neměnné a nezměnitelné. Je to teze snadno zpochybnitelná - ostatně i rozpad Československa a vznik samostatného Slovenska je narušení poměrů vzešlých ze světové války, stejně tak rozpad Jugoslávie a hlavně - sjednocení Německa a odchod Ruska jako vojenské síly ze západoevropského prostoru je popření výsledků války. Nicméně mávání praporem a hlasité obranářské řeči se daly čekat - vždyť toto je hlavní téma letošních voleb. Nikoli daně, nikoli státní správa, nikoli zdravotnictví a školství, ale zápas s nafukovacím drakem germánské hrozby. Ke Špidlově cti je třeba podotknout, že i na toto téma hovořil důstojně, bez urážek a výpadů. Pokušení bylo jistě velké, příklad z maďarských voleb s vidinou výsledku nad čtyřicet procent jistě lákal. Špidla však odolal a to je dobře. Vždyť volby přejdou a přebolí a zlá slova mohou škodit dál.
</TEXT>
<HEADING>
Zůstane, co je
</HEADING>
<TEXT>
Jakousi vlídnost dokážeme vyčíst z celé předvolební výzbroje, jak byla na Řípu představena. Padlo někdejší heslo Lidskost proti sobectví, které bylo agresivně namířeno proti libovolnému protivníkovi coby symbolu a zastánci egoismu. Nyní sociální demokraté hlásají Člověk na prvním místě. Není to málo. Lidé chtějí o sobě slyšet. A chtějí, aby jim uchazeč o vládu něco slíbil. Ani ty sliby nejsou nijak objevné a senzační - strana slibuje to, o co usilovala už v dosavadním období. Nechce, aby se zvyšovaly příspěvky na zdravotní péči, chce, aby vzdělání na všech typech škol bylo dostupné zdarma, aby se na vojnu chodilo jen jako do zaměstnání a aby se občan mohl radovat z obnovených památek. Žádné zdvojnásobování platů, žádné odchody do důchodu ve čtyřiceti. Zůstane to, co je, a nebudou připuštěny nežádoucí experimenty, jako kupříkladu důchodová reforma určitého typu. Jinými slovy - maskot Socánek slibuje pokračování socialismu s kapitalistickou tváří. Zdánlivě je to málo. Ve skutečnosti se podařilo sociálním demokratům udržet to hlavní z jejich politického image: že totiž jsou zavedená solidní firma bez sklonů k jarmarečním atrakcím, po kterých se taky může motat hlava a dělat špatně.
Jakousi vlídnost dokážeme vyčíst z celé předvolební výzbroje, jak byla na Řípu představena. Padlo někdejší heslo Lidskost proti sobectví, které bylo agresivně namířeno proti libovolnému protivníkovi coby symbolu a zastánci egoismu. Nyní sociální demokraté hlásají Člověk na prvním místě. Není to málo. Lidé chtějí o sobě slyšet. A chtějí, aby jim uchazeč o vládu něco slíbil. Ani ty sliby nejsou nijak objevné a senzační - strana slibuje to, o co usilovala už v dosavadním období. Nechce, aby se zvyšovaly příspěvky na zdravotní péči, chce, aby vzdělání na všech typech škol bylo dostupné zdarma, aby se na vojnu chodilo jen jako do zaměstnání a aby se občan mohl radovat z obnovených památek. Žádné zdvojnásobování platů, žádné odchody do důchodu ve čtyřiceti. Zůstane to, co je, a nebudou připuštěny nežádoucí experimenty, jako kupříkladu důchodová reforma určitého typu. Jinými slovy - maskot Socánek slibuje pokračování socialismu s kapitalistickou tváří. Zdánlivě je to málo. Ve skutečnosti se podařilo sociálním demokratům udržet to hlavní z jejich politického image: že totiž jsou zavedená solidní firma bez sklonů k jarmarečním atrakcím, po kterých se taky může motat hlava a dělat špatně.
</TEXT>
</DOC>
<DOC>
<DOCID>LN-20020409043</DOCID>
<DOCNO>LN-20020409043</DOCNO>
<DATE>04/09/02</DATE>
<TITLE>
Benešovy dekrety vadí i maďarské levici
</TITLE>
<TEXT>
Nacionalisticky pojatá kampaň se premiéru Orbánovi nevyvedla. To je jasný výsledek maďarských voleb po prvním kole. Skutečnost, že s největší pravděpodobností nesestaví novou vládu on, ale opoziční socialisté, se určitě líbí i Bruselu, i když to nahlas nikdo neříká. Pro západní Evropu je to však asi jediný vzrušivý moment maďarských voleb. V zemi, která nezadržitelně směřuje do EU, vítězí jeden demokratický subjekt nad druhým. Nic víc, nic míň. Dokonce investoři a celý trh mohou zůstat klidní: Orbán nemůže vládnout ani v koalici s ultranacionalistou a zarytým odpůrcem zahraničního kapitálu Istvánem Csurkou, protože to voliči nedovolili. Zcela jinak vnímá maďarské volební klání Česká republika. Miloš Zeman by se určitě nezlobil, kdyby socialisté potvrdili své vítězství i v druhém kole. Na rozdíl od Orbána dosud nezpochybňovali smysl visegrádské spolupráce a jednotu celé čtyřky považovali za klíčovou. Jenže nikde není psáno, že maďarští socialisté svůj postoj k visegrádské pospolitosti nezmění, bude-li vadit jejich snaze vstoupit do unie. Ani jejich kritický vztah k Benešovým dekretům se české politické scéně zamlouvat nebude. Maďarská levicová opozice totiž kritizuje Orbána nikoliv za jeho názor na dekrety, ale za to, že s ním přišel v nejméně vhodnou dobu.
</TEXT>
</DOC>
<DOC>
<DOCID>LN-20020409044</DOCID>
<DOCNO>LN-20020409044</DOCNO>
<DATE>04/09/02</DATE>
<TITLE>
Blairova návštěva - nejistý volební tah ČSSD
</TITLE>
<TEXT>
Když se Tony Blair naposledy v lednu roku 1995 - v Praze poplácával po zádech s Milošem Zemanem, bylo to setkání dvou vyhladovělých levicových vlčáků. Oba byli nedočkavými lídry opozice ve své zemi, oba své strany vyvedli z propadliště na výsluní - a oba se měli už brzy dočkat své chvíle největší slávy. I potom měli leccos společného. Blair uváděl v Británii do praxe politiku nové levice, tedy smíšeninu starých socialistických postupů s recepty ukradenými konzervativcům, Zemana pak k něčemu alespoň trochu podobnému nutila ekonomická situace v zemi a partnerská ODS v zádech. A i dnes si jistě mají co říci. Charismatický Tony ve druhém funkčním období zřetelně ztrácí a jeho přítel Miloš už je duchem na Vysočině. I v této situaci je ale návštěva populárního a věčně rozesmátého britského premiéra, jednoho z hlavních aktérů války proti terorismu, pro českou sociální demokracii darem z nebes. Hasič Tony pomůže uhasit požár, který Zeman zapálil kolem Benešových dekretů, vojevůdce Tony pochválí vládu, jak se srdnatě postavila k honu na bin Ládina, politik Tony uznale pokýve hlavou nad českým pokrokem na cestě do EU a ekonom Tony slíbí výměnou za nákup britských stíhaček miliardové zakázky a tím moře práce pro české proletáře. Z Blairovy pražské zastávky na cestě z Ameriky tak koneckonců mohou něco vytěžit oba. A pravice může jen závidět, protože tuto kartu by přebila snad jedině návštěvou George Bushe. Ale pozor: úplně stejně přijel před volbami v roce 1996 podpořit Václava Klause Blairův předchůdce John Major. O dva měsíce později pak Klaus ztratil kontrolu nad zemí a Major byl rok nato na hlavu poražen právě Blairem.
</TEXT>
</DOC>
<DOC>
<DOCID>LN-20020409045</DOCID>
<DOCNO>LN-20020409045</DOCNO>
<DATE>04/09/02</DATE>
<TITLE>
Bankéři z ČSOB se bojí zpolitizované televize
</TITLE>
<TEXT>
Československá obchodní banka se nechce motat do politických hrátek okolo televize Nova. Jedině tak lze interpretovat zprávu, že chce banka převést úvěr pro Novu na bedra státní konsolidační agentury. Bance se nelze divit. Stačí sledovat vyšetřování Vladimíra Železného a tlak, který na obranu televizního ředitele vyvíjí například předseda občanských demokratů Václav Klaus. Bankéři z ČSOB tudíž nemohou mít zájem spravovat úvěry pro tak zpolitizovanou firmu. Co kdyby se příště právě oni stali terčem Klausovy kritiky... Převodem úvěru do České konsolidační agentury nad ním získají kontrolu politici ze smluvněopozičních stran ODS a ČSSD, které na chod agentury dohlížejí. Bude proto zajímavé sledovat, komu agentura úvěr prodá. Nova (respektive její dodavatelská firma Česká produkční 2000) už sice splatila 60 procent z úvěru ve výši jedné miliardy korun, stále je tu však jisté riziko, že by nemusela splatit zbývajících 400 milionů. Americká dodavatelská firma ČNTS, kterou v roce 1999 Železný od své televize násilně odstavil, se totiž s Novou stále soudí. Kdyby nakonec Američané vyhráli, mohli by chtít po Železném velké peníze.
</TEXT>
</DOC>
<DOC>
<DOCID>LN-20020409046</DOCID>
<DOCNO>LN-20020409046</DOCNO>
<DATE>04/09/02</DATE>
<TITLE>
Ivana Málková, ředitelka soukromé Školy hrou v Praze
</TITLE>
<HEADING>
1. Kdo vyhraje volby?
</HEADING>
<TEXT>
Věřím, že vyhraje ODS. Václava Klause vnímám jako nejvýraznější osobnost, člověka, který nemění svůj směr, neztrácí dech a o kterém vím, co od něho mohu čekat. Je pro mne zárukou, že dveře komunistické strany zůstanou nekompromisně uzavřeny.
2. Kdo bude příštím premiérem?
Netroufám si tipovat. Doufám, že se tam objeví člověk, který bude držet hlavu zpříma a nebude nám dělat ostudu.
</TEXT>
<HEADING>
3. Jaký problém by měla příští vláda vyřešit?
</HEADING>
<TEXT>
Snížení daní bychom pocítili ihned všichni a otevřelo by možnosti k řešení mnoha dalších problémů. Já bych přidala i změnu systému zákonných odvodů ze mzdy, výrazné daňové zvýhodnění dárců a objektivní stanovení normativů pro soukromé školy tak, abychom měli možnost získat na žáka stejný finanční příspěvek, který by obdržela škola státní.
Snížení daní bychom pocítili ihned všichni a otevřelo by možnosti k řešení mnoha dalších problémů. Já bych přidala i změnu systému zákonných odvodů ze mzdy, výrazné daňové zvýhodnění dárců a objektivní stanovení normativů pro soukromé školy tak, abychom měli možnost získat na žáka stejný finanční příspěvek, který by obdržela škola státní.
</TEXT>
</DOC>
<DOC>
<DOCID>LN-20020409047</DOCID>
<DOCNO>LN-20020409047</DOCNO>
<DATE>04/09/02</DATE>
<TITLE>
Ad LN 5. 4.: Pochybný záměr vlády
</TITLE>
<TEXT>
Myslím, že užitečnější než rozdávat nějakou "vysvětlující" knihu o Sudetech by bylo rozšířit původní znění tzv. Benešových dekretů. Aby si každý mohl sám udělat obrázek, jaké perly demokratického práva se to tak vehementně zastáváme. Že to opravdu stojí za to, rozhádat se s celým západním světem a zachovat tento pilíř českého práva i pro budoucnost. I kdyby to třeba stálo členství v EU.
</TEXT>
</DOC>
<DOC>
<DOCID>LN-20020409048</DOCID>
<DOCNO>LN-20020409048</DOCNO>
<DATE>04/09/02</DATE>
<TITLE>
Ad LN 5. 4.: Palestinci vždy až na druhém místě
</TITLE>
<TEXT>
Před sedmi lety jsem pracoval v Izraeli jako dobrovolník v židovském kibucu Gešer. V kuchyni mi šéfoval arabský kuchař, pacienty tam ošetřoval arabský zubař. V té době proběhlo během jednoho měsíce pět sebevražedných atentátů. Lidé v kibucu z toho byli neštastní, ale vůči arabským spolupracovníkům se chovali nadále přátelsky. Izrael vůči Palestincům tenkrát nepodnikl žádnou vojenskou akci, pouze nakrátko uzavřel z bezpečnostních důvodů palestinské hranice. Okamžitě dvojaž trojnásobně stoupla cena zeleniny. Tehdy jsem si uvědomil, že lidé na palestinském území se živí hlavně zemědělstvím a turistickým ruchem. Zemědělci i obchodníci potřebují otevřené hranice a vzájemnou spolupráci na obou stranách. Každý sebevražedný atentát je však od jejich cíle vzdaluje a prohlubuje jejich chudobu. Je pak jednoduché svalit vinu na Židy a roztáčet spirálu nenávisti. Pokud by nebylo sebevražedných atentátů, mohla být dnes Palestina díky turistickému ruchu na úrovni například Švýcarska. Není vinou Izraele, že tomu tak není. Současná invaze Izraele na území protkané teroristickými skupinami je jediným logickým vyústěním dlouhodobého teroru, živeného protižidovskou nenávistí.
</TEXT>
</DOC>
<DOC>
<DOCID>LN-20020409049</DOCID>
<DOCNO>LN-20020409049</DOCNO>
<DATE>04/09/02</DATE>
<TEXT>
Bylo to ve válečném roce 1942, kdy královští manželé navštívili 68. noční stíhací peruť britského královského letectva, v níž létali také českoslovenští letci. Po krátkém uvítání a po rozmluvách krále a královny s nastoupenými piloty, navigátory a pozemním personálem královští manželé pokračovali v návštěvě již odděleně. Král Jiří VI. se odebral k britským pilotům, letce a královna Alžběta k českým letcům letky B. Královna byla velmi příjemná, chovala se nenuceně a měla velký a přirozený zájem o soukromí našich letců. Projevila i velký zájem o profesi stíhacích pilotů, kteří létali v nočních podmínkách. Čeští piloti proto zavedli královnu do místnosti, kde probíhaly pravidelné instruktáže o rozpoznávání nepřátelských letounů a jejich charakteristických znacích. Během výkladu pilota Jana Šerhauta proslovila onu známou větu: "Vy Čechoslováci musíte mít snad oči sovy". Na základě této chvály se sova, doplněná textem Vždy připraven, stala symbolickým znakem 68. noční stíhací perutě RAF. Tuto epizodu jsem slyšel vyprávět od jednoho z pilotů zmíněné perutě jako vzpomínku na královnu, která se stala velkou morální oporou svého národa.
</TEXT>
</DOC>
<DOC>
<DOCID>LN-20020409050</DOCID>
<DOCNO>LN-20020409050</DOCNO>
<DATE>04/09/02</DATE>
<TITLE>
Ad Pátek LN 5. 4.: Petr Kratochvíl. Jak si můžu vážit Svěráka?
</TITLE>
<TEXT>
Petr Kratochvíl v žlučovitém interview mimo jiné řekl, že má s českou komunitou v Americe špatné zkušenosti a že pan Škvorecký sice dělal dobré věci, ale měl z toho kšeft, protože jeho byznys byl založen na české menšině. Měl spíše říci, že podle sebe bychom neměli soudit jiné. Petr Kratochvíl vždy dělal a dělá kšeft, byť jsou výsledkem mnohdy záslužné věci. Byl v jsem v Kanadě od začátku svědkem toho, jak vydavatelství 68 Publishers vzniklo. Viděl jsem, kolik tisíce hodin Zdena a Josef Škvoreckých nezištně dali do vydávání knih, které by nikdy nebyly vydány a neobohatily českou kulturu. A kdyby Josef Škvorecký nemohl vydávání podporovat ze svého profesorského platu na univerzitě, podpora od české menšiny by jistě nestačila. Doufám, že jednoho dne budou zásluhy manželů Škvoreckých za vydání 230 knih oceněny alespoň konstatováním, že to byli oni, kteří se v době tvrdé cenzury v Československu zasloužili o českou kulturu a její přežití.
</TEXT>
</DOC>
<DOC>
<DOCID>LN-20020409051</DOCID>
<DOCNO>LN-20020409051</DOCNO>
<DATE>04/09/02</DATE>
<TITLE>
Ad Pátek LN 5. 4.: Petr Kratochvíl. Jak si můžu vážit Svěráka?
</TITLE>
<TEXT>
Pan Petr Kratochvíl vysvětluje, proč je rád, že nepodepsal Chartu 77: "Pro mě byla sestavená a vymyšlená lidma, kteří byli velcí komunisti jako Pavel Kohout. A já si nevážím žádnýho člověka, který byl ve straně." Dodávám, že když se Kratochvílovi v roce 1980 rozhodli nevrátit se z Vídně do Prahy, obrátili se tam právě na jednoho z chartistů s prosbou, aby jim postupně pomohl k udělení azylu, k angažmá v jeho divadelní produkci a k americkému vízu. To všechno jim zařídil a poskytl pak i práva na uvedení jedné ze svých her v USA. Ten chartista byl můj muž Pavel Kohout.
</TEXT>
</DOC>
<DOC>
<DOCID>LN-20020409052</DOCID>
<DOCNO>LN-20020409052</DOCNO>
<DATE>04/09/02</DATE>
<TITLE>
Ad LN 4. 4.: Přiznejte chybu, pane prezidente!
</TITLE>
<TEXT>
Ivan Langer se rozhořčuje nad způsobem udělování milostí prezidentem republiky. Není jistě sám, posedíte-li občas v lidové restauraci, uslyšíte často rozhořčení zcela stejné, byť vyslovené poněkud jadrněji. Selský rozum mi říká, že asi není v pořádku udělení milosti před výrokem soudu. Jinak je to v pravomoci prezidenta, a jak s touto pravomocí bude nakládat prezident příští, to se uvidí již velmi brzy. Některé pasáže bych podepsala. Třeba "Jedním z klíčových prvků demokratického právního státu je rovnost před zákonem". Táži se ale pana Langra: platí to i pro poslance, vládu a senátory? Proč se ODS už dávno nezasadila o zrušení ostudné poslanecké imunity? Kdy už konečně přestanou být ministři zároveň poslanci? Vždyť oni potom kontrolují sami sebe, zvedají ruce pro své vlastní návrhy, a dovedeno ad absurdum, mohli by sami sobě vyslovit nedůvěru.
</TEXT>
</DOC>
<DOC>
<DOCID>LN-20020409053</DOCID>
<DOCNO>LN-20020409053</DOCNO>
<DATE>04/09/02</DATE>
<TITLE>
Respekt nás včera překvapil znepokojivou zvěstí. Ředitel Bezpečnostní informační služby (BIS) Jiří Růžek několik let podnikal ve společné firmě s agentem bývalé komunistické StB. Nic pěkného. Každý by čekal, že ředitelé tajných služeb či jiní vysocí státní úředníci mají dost vysoké platy, takže si nemusejí přivydělávat podnikáním. Ale to by čekal u zákonodárců taky a zkuste zajít do sněmovny a poslechnout si, o čem si poslanci povídají. Nebude divu, bude-li se vám zdát, že jste v podnikatelském klubu. Od začátku 90. let podniká z politiků nejmíň každý druhý. V této atmosféře působí člověk, který se spokojí s platem a poctivým výkonem funkce, jako návštěva z jiné planety.
</TITLE>
<HEADING>
Společník-agent
</HEADING>
<TEXT>
Bude jistě mnoho těch, kdo na Růžkově podnikání neshledají nic špatného. V pracovní době řídí tajnou službu proč by ve volném čase nemohl podnikat? Navíc pan Růžek tvrdí, že firma nikdy nevyvíjela žádnou činnost. Možná, že horší problém je bývalý agent, který byl ve zmíněné firmě jednatelem a pak jejím likvidátorem a který je Růžkovým právním zástupcem. Není společná činnost s bývalým agentem StB bezpečnostní riziko? Jak je možné, že ředitel BIS prošel bezpečnostní prověrkou? Nahlédnutím do znění zákona o utajovaných skutečnostech zjistíme, že vyjmenovaná bezpečnostní rizika se týkají jen doby současné - nejdál do minulosti jde zákon k roku 1990. Co bylo za komunistické éry, to bylo, zákon mluví jasně. Ti, kdo Růžka prověřovali, neměli důvod ho neprověřit. Ostatně proč by zrovna on neměl prověrkou projít, když jí před pár měsíci prošel náměstek policejního prezidenta Václav Jakubík? Ten sice podnikal s bývalým komunistickým špionem Miroslavem Čemusem, ale ředitel Národního bezpečnostního úřadu jeho bezpečnostní certifikát nakonec taky podepsal. Podobný přístup k věci je na pováženou nejen pro zavilé a zaslepené antikomunisty. Opravdu je lhostejné, co kdo dělal před rokem 1989? Měřeno televizní obrazovkou se to zdá jasné: největší úspěchy sklízejí stále normalizační hvězdy. Funguje to stejně i ve vysokých funkcích státní správy a v politice?
</TEXT>
<HEADING>
Komunistická minulost jako problém
</HEADING>
<TEXT>
Nezdá se. Veřejnost zjevně neodpustila předlistopadové působení komunistické straně, jejíž předvolební preference zůstávají stále zhruba stejně vysoké. A přitom je to jediná parlamentní strana, jíž opravdu nelze přišít odpovědnost za nic z toho, co se po listopadu 1989 nepovedlo. Kdyby už bylo lidem lhostejné, co se dělo za komunismu, asi by komunisté jako jediní "čistí" pro leckoho představovali možnou alternativu. Kromě toho stále platí již dvakrát prodloužený lustrační zákon, který služebníkům komunistické politické policie a jejich nadřízeným brání zastávat mnoho důležitých státních funkcí. Když se v novinách objeví informace, že ten nebo onen spolupracoval s StB, značnou část veřejnosti to pobouří. Dost velkou na to, aby politici brali tento signál vážně. Bude tedy zajímavé sledovat, jak se budou vyvíjet osudy ředitele BIS, který podnikal s bývalým agentem StB. Chtít po vysokých státních úřednících, aby se věnovali své práci a ponechali si podnikání na později, aby se nespolčovali s lidmi, kteří by neprošli lustračním zákonem, to není naivní idealismus. Je to součást obyčejů, kterým se na západ od Chebu říká vyspělá politická kultura.
Nezdá se. Veřejnost zjevně neodpustila předlistopadové působení komunistické straně, jejíž předvolební preference zůstávají stále zhruba stejně vysoké. A přitom je to jediná parlamentní strana, jíž opravdu nelze přišít odpovědnost za nic z toho, co se po listopadu 1989 nepovedlo. Kdyby už bylo lidem lhostejné, co se dělo za komunismu, asi by komunisté jako jediní "čistí" pro leckoho představovali možnou alternativu. Kromě toho stále platí již dvakrát prodloužený lustrační zákon, který služebníkům komunistické politické policie a jejich nadřízeným brání zastávat mnoho důležitých státních funkcí. Když se v novinách objeví informace, že ten nebo onen spolupracoval s StB, značnou část veřejnosti to pobouří. Dost velkou na to, aby politici brali tento signál vážně. Bude tedy zajímavé sledovat, jak se budou vyvíjet osudy ředitele BIS, který podnikal s bývalým agentem StB. Chtít po vysokých státních úřednících, aby se věnovali své práci a ponechali si podnikání na později, aby se nespolčovali s lidmi, kteří by neprošli lustračním zákonem, to není naivní idealismus. Je to součást obyčejů, kterým se na západ od Chebu říká vyspělá politická kultura.
</TEXT>
</DOC>
<DOC>
<DOCID>LN-20020409054</DOCID>
<DOCNO>LN-20020409054</DOCNO>
<DATE>04/09/02</DATE>
<TITLE>
Reforma penzijního systému v pojetí ODS může současný kolaps pouze přibrzdit
</TITLE>
<TEXT>
První vlna nadšení ze začátku předvolební kampaně opadla a na šťavnaté finále si ještě počkáme. Nastal čas podívat se na některá předložená témata střízlivě. Mezi ta, která si zaslouží pozornost, patří občanskými demokraty volená jistota pro stáří, radikální reforma penzijního systému v pojetí ODS. Na základě sporých a místy demagogických informací lze návrh shrnout takto: Současný státní penzijní systém, založený na průběžném financování, kdy dnešní plátci daně financují důchody dnešním penzistům, je v krizi. Penzistů přibývá, plátců daní ubývá a finanční deficit systému roste. Podle demografických prognóz bude tento trend pokračovat (což už přiznává i pan Špidla, před minulými volbami zapálený bojovník za opětovné snížení hranice důchodového věku). Nutné reformě musí podle ODS předcházet zprůhlednění příspěvků na sociální zabezpečení. Dnes část z nich (necelou čtvrtinu) odvádí z hrubého příjmu zaměstnanec, zbytek doplácí zaměstnavatel. ODS navrhuje obě platby sjednotit, aby byla celá částka součástí hrubé mzdy a každý na výplatní pásce viděl, kolik ho ta legrace stojí. Úvaha je to správná - i na "příspěvek zaměstnavatele" musel totiž vydělat zaměstnanec a jediným představitelným důvodem dnešního rozdělení odvodů je snaha skrýt před voliči skutečnou míru zdanění jejich příjmů. Škoda jen, že s tím ODS nepřišla už dávno; šancí k tomu měla za dob své vlády hromadu.
</TEXT>
<HEADING>
Nula od nuly pojde
</HEADING>
<TEXT>
Reforma má spočívat v rozdělení penze na dvě složky s odlišným způsobem financování. První, státem garantovaná "solidární" část má být pro všechny stejná (4600 korun) a každý na ni bude až do státem určeného penzijního věku ze svého hrubého příjmu odvádět 15 % do státního rozpočtu. Srovnáme-li dnešní průměrný důchod s výší odvodů z průměrného příjmu, zjistíme, že nula od nuly pojde: v obojím případě dochází podle návrhu ODS ke snížení na cca 73 %. Jinak by tomu bylo při odvodech z příjmů pod - a nadprůměrných; tam by se přerozdělování od bohatých k chudým výrazně zvětšilo, což Klaus také přiznává. Výše druhé, individuální a nerovné části důchodu by závisela na jednotlivci, který by prostředky ušetřené snížením povinných odvodů do státního pilíře dobrovolně vkládal do různých dlouhodobých investic. (Tyto jeho výdaje by prý byly odečitatelné od daňového základu. Jak se to srovnává s návrhem na zrušení všech odečitatelných položek v plánu ODS na zavedení rovné daně, ví asi jen Klaus.) Hlavní problém návrhu ODS se skrývá v tom, že konzervuje základní příčinu stále kritičtější situace, spočívající v průběžném financování penzí. Podívejme se na návrh ODS na modelovém příkladu roku 2000, za který jsou k dispozici oficiálně publikované údaje.
</TEXT>
<HEADING>
Parametry Bismarckova systému
</HEADING>
<TEXT>
Příjmy z pojistného na důchodové pojištění činily cca 170,5 miliardy Kč, výdaje na bezmála 2 miliony vyplácených starobních důchodů pak 131 miliard. Výdaje na důchodové dávky byly ještě o 51 miliard vyšší a celkový deficit systému byl zhruba 11,5 miliardy Kč. Po reformě ą la ODS by se příjmy snížily na 124 miliard, výdaje na starobní důchody na 94,5 miliardy (počítáme-li tzv. rovný důchod ve výši 4100 Kč, což k roku 2000 odpovídá 30 % průměrné mzdy, deklarovaným Klausem, a zároveň ani ne 1,2násobku výše životního minima pro jednočlennou domácnost). K této částce ovšem musíme přičíst oněch 51 miliard nutných výdajů na invalidní, vdovské a další druhy penzí (jejichž financování návrh ODS neřeší) plus náklady na správu systému. Výsledný deficit dosáhne překvapivé výše 24 miliard Kč a bude se spolu se stárnutím populace zvyšovat. Navrhovaná opatření (v předvolebním jazyce ODS "úprava", tedy zvýšení hranice důchodového věku, změny valorizace důchodů a zápočtu tzv. náhradních dob pojištění) mohou nepříznivý trend pouze přibrzdit - nemá-li ovšem Václav Klaus na mysli "únosné kvantitativní parametry" Bismarckova systému, kdy byl důchodový věk o tři roky vyšší než průměrný věk dožití. ODS se také nesvěřuje s tím, z jakých zdrojů hodlá přechod na nový systém financovat. Vedle nutnosti pokrýt průběžný deficit budou totiž třeba prostředky na hrazení propadu v příjmech po snížení sazby pojistného, kdy bude nutné vyplácet penze v "plné" výši stávajícím důchodcům a splácet dluhopisy vydané protihodnotou za již odvedené příspěvky do státního systému. Pravda, s touto nutností by se musela vypořádat každá varianta reformy založené na opuštění či redukci průběžného systému. Pokud by ale ODS myslela svůj návrh vážně, měla se už dávno starat o to, aby se například příjmy z privatizace nerozplývaly v často nesmyslných výdajích a byly rezervovány na systémovou reformu. "Reformu" ODS tedy lze shrnout jednou větou: státní systém zachováme, jenom snížíme pojistné, úměrně tomu i důchody a budeme více přerozdělovat. Ostatní je, holenkové, na vás - což je ale na těch, kdo chtějí mít ve stáří alespoň nějaký příjem, už dnes.
</TEXT>
<HEADING>
Hlavně upřímně
</HEADING>
<TEXT>
Budiž, aspoň něco, řekl by si někdo. Pak by ale bylo dobře připomenout Klausova slova v jeho polemice s Vladimírem Špidlou v říjnu 1998: "Také jsme nikdy nechtěli 'státní' důchodový systém, ke kterému by bylo volně přidáno připojišťování na privátní (dobrovolné) bázi, protože to samo o sobě není zásadní systémovou změnou. Chtěli jsme zavést systém individuálních penzijních účtů..." Tehdy ještě ze zhoršujících se demografických trendů pro Klause vyplývalo, že "není jiné cesty než provést radikální reformu celého důchodového systému, která znamená zásadně oddělit penzijní systém od systému sociálního ... vytvořit celoživotní systém povinného penzijního spoření (na rozdíl od dobrovolného připojištění) ... zrušit okamžik povinného odchodu do důchodu...". Obrázek o upřímnosti dnešních snah Klausovy strany nechť si udělá čtenář sám. Před volbami se naslibuje ledacos. Může ale rozumný člověk dát svůj hlas straně, která sama neví, co chce?
Budiž, aspoň něco, řekl by si někdo. Pak by ale bylo dobře připomenout Klausova slova v jeho polemice s Vladimírem Špidlou v říjnu 1998: "Také jsme nikdy nechtěli 'státní' důchodový systém, ke kterému by bylo volně přidáno připojišťování na privátní (dobrovolné) bázi, protože to samo o sobě není zásadní systémovou změnou. Chtěli jsme zavést systém individuálních penzijních účtů..." Tehdy ještě ze zhoršujících se demografických trendů pro Klause vyplývalo, že "není jiné cesty než provést radikální reformu celého důchodového systému, která znamená zásadně oddělit penzijní systém od systému sociálního ... vytvořit celoživotní systém povinného penzijního spoření (na rozdíl od dobrovolného připojištění) ... zrušit okamžik povinného odchodu do důchodu...". Obrázek o upřímnosti dnešních snah Klausovy strany nechť si udělá čtenář sám. Před volbami se naslibuje ledacos. Může ale rozumný člověk dát svůj hlas straně, která sama neví, co chce?
</TEXT>
</DOC>
<DOC>
<DOCID>LN-20020409055</DOCID>
<DOCNO>LN-20020409055</DOCNO>
<DATE>04/09/02</DATE>
<TITLE>
Dušan.
</TITLE>
<TEXT>
Staré srbské jméno nosí muži, kteří "mají duši" nebo také "dobrý dech". Nejznámějším nositelem tohoto jména byl srbský král Štefan Dušan, jenž panoval v letech 1331 - 1355. V církevním kalendáři dnes slaví svátek opět jedna z řady Marií. Dnes je to Marie Kleofášova, manželka muže jménem Kleofáš a matka apoštola Jakuba. Byla prý dokonce blízkou příbuznou Panny Marie, matky Ježíše Krista.
</TEXT>
</DOC>
<DOC>
<DOCID>LN-20020409056</DOCID>
<DOCNO>LN-20020409056</DOCNO>
<DATE>04/09/02</DATE>
<TITLE>
Cestu speciálním vozidlem z Aljašky na Čukotku překazila dvěma dobrodruhům ruská pohraniční stráž
</TITLE>
<TEXT>
Potřebná povolení odmítly ruské úřady vydat dvěma britským cestovatelům, kteří chtěli jako první na světě přejet z USA do Ruska motorovým vozidlem.
ANCHORAGE, Aljaška - Britští dobrodruzi se již potřetí pokusili přejet Beringův průliv mezi Aljaškou a Ruskem po ledě ve speciálně vyrobeném dopravním prostředku. Úsilí Stevea Brookse a Grahama Stratforda však překazila ruská pohraniční stráž, která jim vyhrožovala zadržením, jestliže překročí jejich hranici. Podle producentky Celie Careyové, která pořizovala záznam z jejich cesty pro kabelovou televizi, skončila výprava poblíž mezinárodní datové hranice. Ta tvoří americko-ruskou hranici ve více než devadesát kilometrů dlouhém průlivu. "Vypadá to, že nedostanou povolení," uvedla Careyová pro AP v telefonickém interview. "Budou se muset vrátit, protože se začíná zhoršovat počasí." Podle manažera týmu Harryho Rouse je jednání Rusů nepochopitelné, protože britští dobrodruzi měli všechny doklady v pořádku. "Chyběl jim jen jeden list papíru," prohlásila Celia Careyová. "Steve Brooks utratil za poslední tři roky asi 15 tisíc dolarů jen za povolení." Cestovatelé zahájili svou výpravu v pátek, v sobotu se však museli zastavit. I když nedosáhli svého cíle, jedno prvenství již mají zaručené. Dostali se při své cestě Beringovým průlivem s motorovým vozidlem nejdále na světě. Jejich dopravní prostředek nazvaný Snowbird 6 se také ukázal být výkonnějším, než předpokládali. Vozidlo Snowbird 6, které Britové vyráběli pět let z běžné sněžné rolby, dokáže plout po vodě i pohybovat se po rozdrcených ledových krách. Všechno však nešlo vždy tak hladce. V loňském roce tým přerušil své úsilí kvůli poškození vozidla během zkoušky. Ještě v lednu letošního roku při dalších zkouškách na řece Temži v Londýně vznikly ve vozidle trhliny a Snowbird 6 se téměř potopil. Beringův průliv je magnetem pro dobrodruhy z celého světa. V tomto ročním období se zde vyskytují pohybující se ledové kry a teploty klesají až pod 30 stupňů Celsia. Mísí se zde totiž studené proudy ze severu s teplejšími, které proudí od jihu. To způsobuje, že vodní masy jsou neustále v pohybu. Tlakem obrovské síly vznikají v zamrzlém průlivu trhliny. Dalším nepřítelem je častá mlha, která znemožňuje orientaci. Z Čukotky na Aljašku překonal Beringův průliv i známý cestovatel Dmitrij Šparo, který několikrát dosáhl na lyžích i severního pólu. "Raději stokrát pól, než jednou přes Beringův průliv," prohlásil prý po své cestě.
</TEXT>
</DOC>
<DOC>
<DOCID>LN-20020409057</DOCID>
<DOCNO>LN-20020409057</DOCNO>
<DATE>04/09/02</DATE>
<GEOGRAPHY>TOKIO</GEOGRAPHY>
<TEXT>
Japonské úřady podnikly rázná opatření proti skupinám motorkářů. Některá z největších měst představila podle listu The Daily Telegraph zákony, které úřadům umožňují zakázat sjezdy motorkářů pod hrozbou pokuty. Město Hirošima však podniklo nejdůraznější krok. Zavedlo totiž pro členy gangu, kteří po městě "šíří zlo", trest odnětí svobody v délce až do šesti měsíců. Motorkářské gangy, které se v Japonsku nazývají bosozuku, ignorují ve městech červená světla na semaforech a občas schválně blokují provoz na hlavních silnicích pomalou jízdou. Lidé, kteří jim odporují, se často stávají oběťmi útoků a jejich auta bývají poničena baseballovými pálkami.
</TEXT>
</DOC>
<DOC>
<DOCID>LN-20020409058</DOCID>
<DOCNO>LN-20020409058</DOCNO>
<DATE>04/09/02</DATE>
<TEXT>
Překvapuje mě, kolik lidí mi vytýká, že agituju pro ODS. Čím? Tím titulkem prý, protože lidé vnímají jen titulky. Takoví mají číst Super. Jiní se diví, proč píšu záporně o straně, kterou volím. Z toho poznávám, že někdo se vlastně ani nepročetl k tomu, o čem píšu. Mým hlasem ta strana nevyhraje, a vyhraje-li vašimi hlasy, s tím menší výčitkou můžu říkat, co říkám. Já svůj hlas prostě investuju do názoru, že je jedno, koho volíme, že klovat do kapitalismu nemá účinek, že přehlasovat ho není možné a svrhnout jej bylo by špatné. Zbývá tedy působit jaksi "do jeho řad": dovolávat se svědomí nebo rozumu, protože obé bývá tu nebo jinde porušováno. A tím působit k jeho humanizaci. Myslíte-li si, že je to naivní, pak je naivní i fialka tím, že kvete modře. Především mějme odvahu říct si, že vše, co kapitalisté mají, krom věcí osobních, malých i velkých, patří všem a oni jsou toho formou vlastnění jen správci. Druhá samozřejmost je, že lidé v jejich podnicích pracují pro svůj život, ne pro jejich zisky. A například stěhovat se s celým životem jinam, kam kapitalista přeložil investice, to je jako nechat se přehánět jak dobytek na pastvě. Další samozřejmá zásada je, že slušnost je před ziskem, že tedy například vrazit svůj podnik na místo, kde už dva takové jsou, je lidsky sprosté a za normální to může pokládat jen ten, kdo spadl z měsíce. Soutěž a konkurence ano. To je jiné, podrobnější téma. Za hlavní vadu kapitalismu pokládám to, že nemá či nejeví žádnou ideu, jak dál a k čemu to všecko má vést. Nezná žádný optimální, žádoucí stav. Ale když ne on sám, ve svém provozu, tedy politická strana, která ho nese, nebo se nese na něm, by takovou ideu jevit měla. Když se ani nepřipojím k obecnému prostému mínění, že všecky krachy, podvody a pády jsou zaviněny politikou ODS, musím trvat na tom, že jejich pachatelé jsou frekventanti kursů kapitalismu. A strana, kterou volím, z toho nevyvozuje nějaký viditelně "výchovný" důsledek, ba naopak ji pojem a už slovo morálka dráždí, a ona se povyšuje nad občanskými skupinami, které právě toto zdůrazňují. Například ekologické myšlení mělo by být lidským rysem každého člověka, a tedy obsaženo rovnou v každém podnikatelském úmyslu. Pak by se nemusely mobilizovat ekologické úderky. Tak jako voda z vodovodu musí rovnou být pitná, aby nemusela, proboha, vznikat občanská iniciativa za pitnost vody z vodovodu! Dále mi na straně ODS bude vadit, co udělá, když vyhraje: že jen ze stranického důvodu vymění i ty sociálnědemokratické ministry, kteří se osvědčili. Samozřejmě můžu čekat, vedle chytrého mlčení s pohrdavým úmyslem, kritiku svých názorů. A už vím, že to bude zas opakování odstavců z kapitalistického katechismu.
</TEXT>
</DOC>
<DOC>
<DOCID>LN-20020409059</DOCID>
<DOCNO>LN-20020409059</DOCNO>
<DATE>04/09/02</DATE>
<TITLE>
Sandra Textile Mills, nadnárodní společnost s aktivitami v bankovnictví, úpravě ropy, textilním průmyslu a stavebnictví, investuje do výstavby textilní továrny s dvěma tisíci zaměstnanci v průmyslové zóně Chlebovice u Frýdku-Místku na 3,5 miliardy korun. Stavba továrny by měla začít ihned po udělení stavebního povolení, nejpozději na přelomu letošního a příštího roku.
</TITLE>
<TEXT>
Pars nova, opravna kolejových vozidel, nemá kvůli dluhům Českých drah peníze na výplaty za březen pro přibližně osm set zaměstnanců. Společnosti dluží České dráhy přibližně 200 milionů korun. Pars nova musela již minulý měsíc kvůli tíživé finanční situaci oddálit výplatu mezd a většinu svých pracovníků poslala na týdenní dovolenou.
Ravak, výrobce akrylátových van, loni zvýšil tržby z 1,5 miliardy korun v roce 2000 na 1,7 miliardy. Firma loni založila dceřinou společnost v Pekingu, otevřela vlastní distribuční centra v Kuvajtu, Kataru či Ománu. Ravak chce letos zvýši tržby na 1,85 miliardy korun.
Zetor, tuzemský výrobce traktorů, loni v meziročním srovnání více než 2,5krát zvýšil své tržby na 2,25 miliardy korun. V roce 2000 však sériová výroba podniku většinu roku stála. Loňský propad bude proti plánované ztrátě vyšší, protože firma nevyrobila předpokládaný počet traktorů. V roce 2000 přesáhla ztráta podniku miliardu korun.
Fruiko Prušánky, výrobce ovocných šťáv, skončil v konkursu. Ten byl prohlášen na návrh Komerční banky. První termín na uplatnění pohledávek věřitelů je do 3. května. Poté se uskuteční přezkumné jednání a věřitelé budou mít na přihlášení pohledávek ještě další dva měsíce. Hospodaření firmy se propadlo do ztráty 24,5 milionu korun již v roce 1998. Tržby za rok 2000 dosáhly necelých 131 milionů a meziročně spadly zhruba o 78 milionů korun.
Bayerische Motorenwerke, německý výrobce luxusních automobilů BMW, zaznamenal v prvním čtvrtletí meziroční nárůst prodeje o 17,4 procenta. Automobilka tak prodala 260 462 vozů. Jen za březen se prodej meziročně zvýšil o 17,2 procenta na 108 292 automobilů. Za růstem prodeje stojí hlavně vysoká poptávka po limuzínách sedmičkové řady.
EasyJet, britská letecká společnost, zvýšil v březnu počet cestujících meziročně o plných 39 procent. Nízkorozpočtová firma za nárůst vděčí nízkým cenám. Firma jedná s výrobci Boeing Co a Airbus SAS o nákupu 75 nových letadel. EasyJet je druhou největší evropskou aerolinií nabízející levné lety. V březnu přepravila 839 tisíc cestujících, zatímco v tomtéž měsíci loni to bylo 604 tisíc lidí.
Deutsche Post, německý poštovní úřad, hospodařil v uplynulém roce se ziskem EBIT, tedy před zdaněním a započtením úroků, 2,55 miliardy eur, zatímco na konci roku 2000 měl 2,37 miliardy eur, což představuje meziroční nárůst o 7,3 procenta. Na jednu akcii připadlo 1,42 eura proti předloňským 1,36 eura. Čistý zisk Deutsche Post se loni zvýšil o 4,7 procenta na 1,583 miliardy eur z 1,512 miliardy eur v roce 2000.
Royal KPN NV, nizozemská telekomunikační skupina, zrušila nabídku na převzetí dosud nevlastněných akcií evropské internetové firmy EuroWeb, která působí také na českém trhu. Důvodem jejího rozhodnutí byl nedostatečný zájem ze strany investorů. Tendr na koupi zbývajícího podílu v EuroWebu zahájila letos v únoru. V březnu zvýšila cenu nabídky na 2,70 dolaru za jednu akcii, tedy o 20 procent, čímž ocenila požadovanou společnosti na 12,6 milionu dolarů.
Leo Kirch, německý mediální magnát, prohlásil jádro svého impéria za nesolventní a zažádal o soudní ochranu před věřiteli. Krach firmy, kterou Kirch budoval půl století, by mohl vyústit v převzetí společnosti německými bankami a vydavateli. Bankrot vyhlásila klíčová firma Kirchova mediálního impéria - KirchMedia. Tento krok ukončil týdny neplodných pokusů o záchranu impéria, při nichž se jeho minoritní akcionáři snažili firmu převzít.
České radiokom. 423,06 3,24
Český Telecom 320,78 1,58
Česká spořitelna 374,80 0,22
</TEXT>
</DOC>
<DOC>
<DOCID>LN-20020409060</DOCID>
<DOCNO>LN-20020409060</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Irácký prezident Saddám Husajn nečekal na své arabské kolegy a včera jednostranně vyhlásil embargo na vývoz ropy ze své země. Bojkot má být pomstou za "izraelskou agresi v Palestině". V televizním projevu Husajn prohlásil, že embargo bude trvat třicet dní, může však být předčasně ukončeno, pokud se Izrael bezpodmínečně stáhne z palestinských území. Přestože se Irák na světové produkci ropy podílí jen ze čtyř procent, obchodníci po Husajnově projevu znervózněli. Těsně po poledni poskočila cena severomořské ropy Brent o celý dolar na 27,01 dolaru za barel. Podle odborníků však není důvod k přílišným obavám. Použití ropy jako zbraně proti Izraeli a jeho spojencům se má totiž minout účinkem, pokud by se k němu nepřipojili i největší arabští vývozci ropy, jako Saúdská Arábie a Kuvajt. Jedinými státy, které podpořily postup Iráku, byly Irán a Libye. "Obě země však naznačily, že by dodávky ropy zastavily jen v případě kolektivní akce. A ta je zatím v nedohlednu," podotkl Valid Chadúri, šéfredaktor Middle East Economic Survey. Ostatní arabské státy se omezení vývozu ropy spíše obávají. Zemím z okolí Perského zálivu zajišťují příjmy z exportu této suroviny až dvě třetiny zdrojů státní pokladny. Zastavit její produkci si proto nemohou dovolit z čistě ekonomických důvodů. Generální tajemník ropného kartelu OPEC Alí Rodriguez už minulý týden prohlásil, že exportní embargo by podkopalo snahu sdružení o stabilní dodávky ropy. Představitelé arabských zemí si ani nejsou jisti případným politickým účinkem omezení vývozů ropy. "Pokud bychom zastavili dodávky ropy, rychle by se nám to vrátilo. Poškodili bychom totiž pouze spřátelené a rozvojové země," řekl katarský ministr energetiky a průmyslu Abdalláh bin Hamad Attijá. Podle něj mají Spojené státy a Evropa dostatečné zásoby ropy a případné embargo by na ně nemělo vliv. Vyspělé země totiž už po roce 1973, kdy se ceny ropy kvůli arabskému bojkotu zvedly až na 50 dolarů za barel, založily Mezinárodní agenturu pro energii. Ta spravuje strategické ropné rezervy, která mají bránit velkým cenovým výkyvům. V současné době jsou v zásobách na 4 miliardy barelů, tedy větší množství, než Irák vyprodukuje za 5 let. Podle analytiků by další vzestup cen ropy neměl být nijak dramatický. V ČR však lze přesto očekávat růst cen benzinu. Ty zatím neabsorbovaly současný růst cen na světových trzích. "V průběhu dubna lze očekávat postupné zdražování a na konci měsíce by mohly být ceny benzinu vyšší zhruba o korunu na litr ve srovnání s koncem března," uvedl David Marek z Patria Finance.
</TEXT>
</DOC>
<DOC>
<DOCID>LN-20020409061</DOCID>
<DOCNO>LN-20020409061</DOCNO>
<DATE>04/09/02</DATE>
<TEXT>
Automobilka Škoda Auto plánuje letos vyrobit v modernizovaném, včera otevřeném závodě v Kvasinách na Rychnovsku 25 000 vozů modelu Superb. "Když se nám podaří vyrobit 30 000, budeme hrozně rádi, protože trh na ta auta čeká a my nepochybujeme, že je všechna prodáme," řekl předseda představenstva Vratislav Kulhánek při slavnostním otevření závodu, kterého se zúčastnil i ministr vnitra Stanislav Gross.
</TEXT>
</DOC>
<DOC>
<DOCID>LN-20020409062</DOCID>
<DOCNO>LN-20020409062</DOCNO>
<DATE>04/09/02</DATE>
<TITLE>
Složité právní spory mezi CET 21 a ČNTS zvyšují riziko úvěru České produkční 2000, která vyrábí programy pro televizi Nova.
</TITLE>
<GEOGRAPHY>PRAHA</GEOGRAPHY>
<TEXT>
Úvěr servisní organizace televize Nova - společnosti České produkční 2000 - může skončit ve státní České konsolidační agentuře (ČKA). Příčinou je skutečnost, že stát uplatnil právo na nákup všeho zbývajícího majetku zkrachovalé Investiční a Poštovní banky (IPB), jehož osud byl nejistý (tzv. šedá aktiva). Snahou státu bylo urychlit převod problematického majetku bývalé IPB z Československé obchodní banky (ČSOB) na konsolidační agenturu. Do ČKA proto budou převedena všechna šedá aktiva kromě těch, které ČSOB označí za kvalitní a nadále si je ponechá ve své bilanci. Mezi půjčky, které směřují do ČKA, se tak dostal i úvěr České produkční 2000 (ČP 2000), který společnost získala od IPB. "Je to jedna z položek, kdy firma není zařazena mezi rizikové. Potřebovali bychom ji blíže prozkoumat," říká ředitel útvaru restrukturalizace ČSOB Marek Ditz. Kvůli rychlejšímu převodu aktiv na stát banka podle něj nestihla provést potřebné analýzy.
</TEXT>
<HEADING>
Právní spory
</HEADING>
<TEXT>
O převodu svého úvěru na ČKA údajně vedení České produkční 2000 neví. "Vůbec takové informace nemáme. A nevidíme žádný důvod k převodu na Českou konsolidační agenturu, protože úvěr je řádně splácen," říká zástupce ČP 2000 Martin Chalupský. ČSOB by přitom potřebovala provést úvěrovou analýzu dlužníka včetně složitých právních sporů mezi majitelem licence na televizní vysílání společností CET 21 - a její bývalou servisní firmou Českou nezávislou televizní společností (ČNTS). Například Nejvyšší soud v Brně vrátil spor o odstoupení společnosti CET 21 od servisní smlouvy s ČNTS k projednání u soudu první instance, tedy Městskému soudu v Praze. Rozhodnutí soudu by přitom mohlo ovlivnit i příjmy České produkční 2000, která inkasuje peníze za výrobu programů pro televizi Nova. Hospodaření ČP 2000 se proto odvíjí od jejího vztahu s CET 21. Riziko je přitom pro ČSOB pravděpodobně příliš vysoké na to, aby zařadila úvěr poskytnutý společnosti ČP 2000 mezi kvalitní majetek. A to přesto, že je úvěr řádně splácen. Při pádu IPB úvěr podle materiálu z ČKA, který má redakce LN k dispozici, přesahoval jednu miliardu korun, na začátku letošního roku se však jeho výše pohybovala okolo 460 milionů korun. Je však stále možné, že úvěr ČP 2000 zůstane v ČSOB. "Jednáme dál se státem u položek, které jsou pro dlužníky citlivé," uvedl Ditz, který dodává: "Dá se s námi jednat o všem v rámci státních záruk." Není proto vyloučeno, že by Československá obchodní banka některé úvěry pro stát spravovala. Některé dlužníky by totiž převod na ČKA mohl poškodit. Miliardový úvěr získala ČP 2000 na rozjezd nové Novy na Barrandově po bouřlivém rozchodu CET 21 - držitele licence na televizní vysílání - a ČNTS.
O převodu svého úvěru na ČKA údajně vedení České produkční 2000 neví. "Vůbec takové informace nemáme. A nevidíme žádný důvod k převodu na Českou konsolidační agenturu, protože úvěr je řádně splácen," říká zástupce ČP 2000 Martin Chalupský. ČSOB by přitom potřebovala provést úvěrovou analýzu dlužníka včetně složitých právních sporů mezi majitelem licence na televizní vysílání společností CET 21 - a její bývalou servisní firmou Českou nezávislou televizní společností (ČNTS). Například Nejvyšší soud v Brně vrátil spor o odstoupení společnosti CET 21 od servisní smlouvy s ČNTS k projednání u soudu první instance, tedy Městskému soudu v Praze. Rozhodnutí soudu by přitom mohlo ovlivnit i příjmy České produkční 2000, která inkasuje peníze za výrobu programů pro televizi Nova. Hospodaření ČP 2000 se proto odvíjí od jejího vztahu s CET 21. Riziko je přitom pro ČSOB pravděpodobně příliš vysoké na to, aby zařadila úvěr poskytnutý společnosti ČP 2000 mezi kvalitní majetek. A to přesto, že je úvěr řádně splácen. Při pádu IPB úvěr podle materiálu z ČKA, který má redakce LN k dispozici, přesahoval jednu miliardu korun, na začátku letošního roku se však jeho výše pohybovala okolo 460 milionů korun. Je však stále možné, že úvěr ČP 2000 zůstane v ČSOB. "Jednáme dál se státem u položek, které jsou pro dlužníky citlivé," uvedl Ditz, který dodává: "Dá se s námi jednat o všem v rámci státních záruk." Není proto vyloučeno, že by Československá obchodní banka některé úvěry pro stát spravovala. Některé dlužníky by totiž převod na ČKA mohl poškodit. Miliardový úvěr získala ČP 2000 na rozjezd nové Novy na Barrandově po bouřlivém rozchodu CET 21 - držitele licence na televizní vysílání - a ČNTS.
</TEXT>
</DOC>
<DOC>
<DOCID>LN-20020409063</DOCID>
<DOCNO>LN-20020409063</DOCNO>
<DATE>04/09/02</DATE>
<TITLE>
Podíl v RadioMobilu zatím neprodáme, tvrdí představenstvo radiokomunikací. Akcie Českých radiokomunikací byly včera před valnou hromadou vyřazeny z trhu.
</TITLE>
<GEOGRAPHY>PRAHA</GEOGRAPHY>
<TEXT>
Akcionáři Českých radiokomunikací (ČRa) včera zažili dlouho očekávaný den. Konala se mimořádná valná hromada této firmy, jejíž svolání provázela řada nejasných okolností. Akcionáři do 22. hodiny nestihli projednat ani 4 body z navržených dvaceti. Mimořádnou valnou hromadu svolala společnost Netla Management Limited, která drží v ČRa podle mluvčí firmy Dagmar Franckové něco přes tři procenta akcií. Netla na valné hromadě navrhovala mj. snížit základní jmění společnosti z 3 miliard korun na 30 milionů. Akcionáři by získali akcie dceřiné společnosti České radiokomunikace Limited se sídlem na Kajmanech. Investoři se obávali, že pokud by tyto body byly odsouhlaseny, zůstaly by jim v rukou jen veřejně neobchodovatelné cenné papíry s mizivou hodnotou. Již na počátku roku pronikly na trh informace o tom, že ČRa chystají prodej dceřiných společností, RadioMobilu a Contactelu. "Představenstvo nyní neuvažuje o prodeji podílu v RadioMobilu. Založení dceřiné firmy na Kajmanských ostrovech, která má opci na podíl v RadioMobilu, má sloužit pouze k optimalizaci daňové zátěže ČRa. Představenstvo nemá vůči této firmě žádné jiné plány," uvedl na valné hromadě podle ČTK šéf představenstva ČRa Torben Holm. Vedení firmy by mělo v květnu dokončit revizi podnikatelských aktivit ČRa, která má být východiskem pro rozhodování pro případné majetkové změny.
</TEXT>
<HEADING>
Cesta k Motoinvestu
</HEADING>
<TEXT>
Netla, která valnou hromadu svolala, je neprůhledná společnost, jak LN již dříve uvedly, je částečně propojená s osobami a firmami kolem bývalého Motoinvestu. Netla vlastní zhruba desetiprocentní podíl ve firmě Baxter Management (bývalý Pramen Písek), kterou dříve ovládal Motoinvest a jeden z C. S. fondů. Ve firmě Baxter byl donedávna členem dozorčí rady hlavní makléř Motoinvestu, který zároveň figuroval v Global Brokers. Tato firma zřejmě skupovala akcie právě pro Netlu. Akcie společnosti včera posilovaly a před 15. hodinou, kdy došlo ke stažení z trhu, se prodávaly za 423 Kč. Akcie byly vyřazeny z trhů proto, aby se předešlo možnému úniku informací. "Důvodem k růstu ČRa byly hlavně spekulace o zisku z prodeje podílu v RadioMobilu. Hovoří se až o 20 miliardách, což by na akcii znamenalo výnos 600 korun," říká Vladimír Vávra z Conseq Finance. Cena za podíl by měla zaznít právě na valné hromadě. Někteří investoři jsou skeptičtí, hlavně proto, že záměry vlastníka ČRa, Bivideonu, nejsou příliš průhledné. "Přestože je pravděpodobné, že proces prodeje ČRa vygeneruje značné prostředky, které by mohly být rozděleny mezi akcionáře, není zřejmé, jak budou z tohoto vývoje profitovat minoritní akcionáři," pochybuje Petr Švarc z Atlantik FT. České radiokomunikace údajně ocenily podíl v RadioMobilu na 5,1 miliardy korun. Hodnota opce je 2,2 miliardy.
Netla, která valnou hromadu svolala, je neprůhledná společnost, jak LN již dříve uvedly, je částečně propojená s osobami a firmami kolem bývalého Motoinvestu. Netla vlastní zhruba desetiprocentní podíl ve firmě Baxter Management (bývalý Pramen Písek), kterou dříve ovládal Motoinvest a jeden z C. S. fondů. Ve firmě Baxter byl donedávna členem dozorčí rady hlavní makléř Motoinvestu, který zároveň figuroval v Global Brokers. Tato firma zřejmě skupovala akcie právě pro Netlu. Akcie společnosti včera posilovaly a před 15. hodinou, kdy došlo ke stažení z trhu, se prodávaly za 423 Kč. Akcie byly vyřazeny z trhů proto, aby se předešlo možnému úniku informací. "Důvodem k růstu ČRa byly hlavně spekulace o zisku z prodeje podílu v RadioMobilu. Hovoří se až o 20 miliardách, což by na akcii znamenalo výnos 600 korun," říká Vladimír Vávra z Conseq Finance. Cena za podíl by měla zaznít právě na valné hromadě. Někteří investoři jsou skeptičtí, hlavně proto, že záměry vlastníka ČRa, Bivideonu, nejsou příliš průhledné. "Přestože je pravděpodobné, že proces prodeje ČRa vygeneruje značné prostředky, které by mohly být rozděleny mezi akcionáře, není zřejmé, jak budou z tohoto vývoje profitovat minoritní akcionáři," pochybuje Petr Švarc z Atlantik FT. České radiokomunikace údajně ocenily podíl v RadioMobilu na 5,1 miliardy korun. Hodnota opce je 2,2 miliardy.
</TEXT>
</DOC>
<DOC>
<DOCID>LN-20020409064</DOCID>
<DOCNO>LN-20020409064</DOCNO>
<DATE>04/09/02</DATE>
<TITLE>
PRAHA - České internetové obchody zvolna připravují pro své zákazníky možnost hradit objednávané zboží platební kartou. Rizikům spojeným s takovou platbou se snaží předcházet i české banky. Zájem klientů o tyto transakce totiž stále roste. "Karta není ideální platební nástroj pro internet. Zákazníci ji však pro způsob úhrady vyžadují, proto i my připravujeme nezbytnou infrastrukturu pro budoucí akceptaci," vysvětlil Tomáš Skřivánek, šéfredaktor internetového serveru Peníze.cz, který zájemcům nabízí finanční produkty. Banky i e-shopy se snaží minimalizovat možná rizika zvýšenými bezpečnostními opatřeními. "Úhradu zboží kartou umožňujeme pouze těm, kteří mají nainstalovanou elektronickou peněženku a kreditní kartu Komerční banky se systémem bezpečných plateb SET," uvedla Iva Almassyová z internetového obchodního domu Korunka.cz. "Vedle klasických platebních karet nebo GSM bankingu disponujeme vlastním platebním systémem Monetka - jde o on-line platby - , který je jednoduchý a bezpečný. Veškerá komunikace přes platební karty je zabezpečena 128bitovým šifrováním protokolu HTTPS," upřesnila Leona Sedláková, výkonná ředitelka InternetShops, který spravuje servery Vltava.cz, Cybex.cz, MusicKatalog.cz a další.
</TITLE>
<HEADING>
Banky blokují karty
</HEADING>
<TEXT>
Většina českých bank pro internetové úhrady své platební karty automaticky zablokovává. Platby kartou jsou sice pro zákazníky pohodlné, nesou s sebou ovšem řadu rizik. Pro zaplacení totiž stačí znát pouze číslo platební karty, které lze bez větších obtíží zjistit. Platba už není zajištěná dalším způsobem, jako je například PIN při výběru z bankomatu nebo podpis při platbě v obchodě. "GE Capital Bank v zájmu klientů neumožňuje platby na internetu pomocí klasických karet s magnetickým proužkem. Pro větší bezpečnost nabízíme klientům Eurocard-MasterCard Internet," popsal přístup banky její mluvčí Jan Hainz. Karta umožňuje nastavení maximálního počtu autorizovaných transakcí denně a vlastní denní limit. Banka operace s kartou zvlášť monitoruje a v případě podezření na neoprávněnou transakci klienta okamžitě informuje. Automatickou blokaci všech karet pro internetové platby používá také Komerční banka. "Odblokování se zařizuje na pobočce klienta a stojí 50 korun. Zákazník si zároveň vybere za čtyř možností bezpečnostních opatření, které se dají i kombinovat riziko zneužití je zhruba jen jedno promile," uvedla Markéta Dvořáčková z Komerční banky. K opatrnosti před nákupy přes internet vyzývá i Česká spořitelna. Mimo jiné upozorňuje i na možnou neserióznost obchodníků. "Na podpisovém proužku karty je vytištěno třímístné kontrolní číslo a obchodníci by je měli požadovat spolu s číslem a dobou platnosti karty. Určitým signálem o serióznosti obchodníka je i to, že právě toto kontrolní číslo vyžaduje už při objednávce," varovala Věra Čarná z České spořitelny. Banky mimo jiné upozorňují klienty, aby si o obchodníkovi zjistili maximum informací i z jeho internetových stránek. "Obchodník, který při objednávce získal číslo karty, může neoprávněně čerpat úhrady za zboží nebo služby, které nedodal," upozornila Lenka Petroncová z eBanky.
Většina českých bank pro internetové úhrady své platební karty automaticky zablokovává. Platby kartou jsou sice pro zákazníky pohodlné, nesou s sebou ovšem řadu rizik. Pro zaplacení totiž stačí znát pouze číslo platební karty, které lze bez větších obtíží zjistit. Platba už není zajištěná dalším způsobem, jako je například PIN při výběru z bankomatu nebo podpis při platbě v obchodě. "GE Capital Bank v zájmu klientů neumožňuje platby na internetu pomocí klasických karet s magnetickým proužkem. Pro větší bezpečnost nabízíme klientům Eurocard-MasterCard Internet," popsal přístup banky její mluvčí Jan Hainz. Karta umožňuje nastavení maximálního počtu autorizovaných transakcí denně a vlastní denní limit. Banka operace s kartou zvlášť monitoruje a v případě podezření na neoprávněnou transakci klienta okamžitě informuje. Automatickou blokaci všech karet pro internetové platby používá také Komerční banka. "Odblokování se zařizuje na pobočce klienta a stojí 50 korun. Zákazník si zároveň vybere za čtyř možností bezpečnostních opatření, které se dají i kombinovat riziko zneužití je zhruba jen jedno promile," uvedla Markéta Dvořáčková z Komerční banky. K opatrnosti před nákupy přes internet vyzývá i Česká spořitelna. Mimo jiné upozorňuje i na možnou neserióznost obchodníků. "Na podpisovém proužku karty je vytištěno třímístné kontrolní číslo a obchodníci by je měli požadovat spolu s číslem a dobou platnosti karty. Určitým signálem o serióznosti obchodníka je i to, že právě toto kontrolní číslo vyžaduje už při objednávce," varovala Věra Čarná z České spořitelny. Banky mimo jiné upozorňují klienty, aby si o obchodníkovi zjistili maximum informací i z jeho internetových stránek. "Obchodník, který při objednávce získal číslo karty, může neoprávněně čerpat úhrady za zboží nebo služby, které nedodal," upozornila Lenka Petroncová z eBanky.
</TEXT>
</DOC>
<DOC>
<DOCID>LN-20020409065</DOCID>
<DOCNO>LN-20020409065</DOCNO>
<DATE>04/09/02</DATE>
<TEXT>
ČESKÉ BUDĚJOVICE - Zatímco americký pivovar Anheuser-Busch (AB) hodnotí poslední soudní spor s Budějovickým Budvarem jako prosazení svých práv na ochrannou známku Budweiser v Austrálii, českobudějovický pivovar naopak hovoří o tom, že uhájil australský trh před útokem společnosti AB. Oba konkurenti tak stejně jako například při sporu v Itálii prezentují rozhodnutí soudu rozdílně. Australský soud podle prezidenta a výkonného ředitele AB International Stephena J. Burrowse rozhodl, že český pivovar musí přestat v Austrálii používat označení Budweiser v souvislosti se svým pivem Budějovický Budvar. "Stejně jako mnoho ostatních soudů i toto rozhodnutí potvrzuje naše právo používat označení Budweiser," říká Burrowse. Budějovický Budvar však zastává názor, že AB se nepodařilo vytlačit budějovické pivo z australského trhu a informace o údajném vítězství společnosti AB v Austrálii pokládá za zavádějící. "AB soudně napadl obchodní známku Budějovický Budvar. Hodlal zastavit naše obchodní aktivity v Austrálii, kde prodáváme originální ležák pod ochrannou známkou Budějovický Budvar. Federální soud v Novém Jižním Walesu rozhodl, že můžeme dále prodávat pivo pod tímto označením," řekl generální ředitel Budějovického Budvaru Jiří Boček.
</TEXT>
</DOC>
<DOC>
<DOCID>LN-20020409066</DOCID>
<DOCNO>LN-20020409066</DOCNO>
<DATE>04/09/02</DATE>
<TITLE>
Ekologické farmaření má silné zastánce i v britské královské rodině, propaguje ho princ Charles
</TITLE>
<TEXT>
Ekologická zelenina je zase jenom zelenina. Přesto jsou mnozí Britové ochotni sáhnout hlouběji do peněženek, aby si jí "vylepšili" jídelníček.
LONDÝN - Biopotraviny s dodávkou až do domu. To je nová móda mladých Britů, kterým není líto utratit spoustu peněz za drahé, ale "zdravé" jídlo. "Biopotraviny jsou stále lepší," řekl Gabriel Gould, šestadvacetiletý počítačový odborník. "Teoreticky by neměly obsahovat pesticidy a jejich nákupem navíc podporujeme malé rodinné farmy namísto velkých zemědělských koncernů. A často jsou i chutnější, protože jsou k dostání jen ve ,své' sezoně," vysvětlil. Odborníci však upozorňují, že tzv. ekologické produkty nemají přesně ty vlastnosti, které od nich lidé očekávají. Například určitá dávka pesticidů je povolená a ani s podporou domácích farem to není tak horké. Kvůli velké poptávce jsou totiž už tři čtvrtiny biopotravin do Británie dováženy ze zahraničí. Gould samozřejmě není jediný, kdo ve Velké Británii podlehl kouzlu ekologických potravin. Tamní supermarkety na rostoucí zájem zareagovaly celkem včas a v současnosti není problém najít v jejich regálech biobrambory, biokakao nebo biohovězí. "Poptávka po biopotravinách roste každým rokem o třetinu, je to velice perspektivní trh," řekla Sue Flooková, mluvčí Soil Association, největší britské certifikační autority pro ekologické produkty. Velké řetězce supermarketů souhlasí. "Zájem roste dramaticky," prohlásil Jonathan Church, mluvčí obchodního řetězce Tesco. "Biopotraviny jsme začali nabízet v roce 1997. Tehdy jsme evidovali jen pár stovek položek. Dnes jich máme přes 1100 a zákazníci nás tlačí k dalšímu rozšíření nabídky," dodal. Pravidla pro produkci biopotravin v Británii stanovuje ministerstvo životního prostředí, výživy a záležitostí venkova. Kdo chce ekologické potraviny dodávat na trh, musí se zaregistrovat u schválené certifikační autority. Ta potom nejméně jednou za rok provádí u výrobce inspekce a kontroluje, zda jsou stanovená pravidla skutečně dodržována.
</TEXT>
<HEADING>
I dobytek se léčí přírodními metodami
</HEADING>
<TEXT>
"Cílem ekologického farmaření je omezení používání umělých hnojiv a pesticidů. Herbicidy (přípravky na hubení plevele) jsou úplně zakázány, stejně jako používání antibiotik," vysvětlila Sue Flooková. Farmáři jsou proto například nuceni, aby kvůli udržení úrodnosti půdy vysazovali každý rok na svá pole jiné plodiny. Nemocný dobytek nesmějí krmit antibiotiky, ale léčit je jinými, "přírodními" metodami. "V některých případech dovolíme použití umělých přípravků, ale je to výjimečné. Navíc existuje pouze sedm umělých preparátů, které splňují pravidla pro ekologické zemědělství," podotkla Flooková. Celkem samozřejmé je i pravidlo, že ekologičtí farmáři nesmějí používat geneticky modifikované odrůdy svých plodin. Ne všichni však jsou ochotni za biopotraviny platit více než za obyčejné. "Takzvaně ekologické produkty jsou podle mě předražené. Myslím, že je to pouze jeden ze způsobů, jak dostat ze zákazníků více peněz," prohlásil Steven Castledine, jeden z návštěvníků londýnského Teska. "Je to marketingový podvod. Vždyť přece jíme stejné jídlo už po tisíce let," přidala se Freya Koeppingová.
</TEXT>
<HEADING>
Co je zdravější
</HEADING>
<TEXT>
Jonathan Church z Teska ale říká, že se jeho firma snaží ceny biopotravin stlačit dolů. Přiznává však, že to nejde tak jednoduše. "Naši zákazníci si uvědomují, že produkce ekologických potravin je velmi nákladná, a proto jsou svolní zaplatit za ně vyšší cenu," vysvětlil. Podle producentů si biopotraviny svoji cenu zaslouží i kvůli tomu, že jsou prostě zdravější. Například březnové vydání časopisu New Scientist potvrdilo, že polévka z ekologické zeleniny obsahuje až šestkrát více salicylové kyseliny. Ta přitom napomáhá ke zpevňování tepen a k prevenci rakoviny střev. Oficiální organizace však podotýkají, že zatím nemají dostatek důkazů, že by biopotraviny byly zdravější, bezpečnější nebo výživnější. "I ekologická zelenina prostě zůstává jen zeleninou a bioovoce je stále jen ovocem," podotkla mluvčí britské agentury Foods Standards Agency. Mluvčí ministerstva životního prostředí, výživy a záležitostí venkova ale dodává, že produkce biopotravin má na sto procent velmi příznivý vliv na životní prostředí. Ekologické farmaření má silné zastánce i v britské královské rodině. Princ Charles před časem prohlásil, že produkce biopotravin může pomoci chudým rozvojovým zemím. Dokonce prý plánuje výrobu čokoládových sušenek z biokakaa, dováženého od drobných farmářů z jihoamerické Guyany.
Jonathan Church z Teska ale říká, že se jeho firma snaží ceny biopotravin stlačit dolů. Přiznává však, že to nejde tak jednoduše. "Naši zákazníci si uvědomují, že produkce ekologických potravin je velmi nákladná, a proto jsou svolní zaplatit za ně vyšší cenu," vysvětlil. Podle producentů si biopotraviny svoji cenu zaslouží i kvůli tomu, že jsou prostě zdravější. Například březnové vydání časopisu New Scientist potvrdilo, že polévka z ekologické zeleniny obsahuje až šestkrát více salicylové kyseliny. Ta přitom napomáhá ke zpevňování tepen a k prevenci rakoviny střev. Oficiální organizace však podotýkají, že zatím nemají dostatek důkazů, že by biopotraviny byly zdravější, bezpečnější nebo výživnější. "I ekologická zelenina prostě zůstává jen zeleninou a bioovoce je stále jen ovocem," podotkla mluvčí britské agentury Foods Standards Agency. Mluvčí ministerstva životního prostředí, výživy a záležitostí venkova ale dodává, že produkce biopotravin má na sto procent velmi příznivý vliv na životní prostředí. Ekologické farmaření má silné zastánce i v britské královské rodině. Princ Charles před časem prohlásil, že produkce biopotravin může pomoci chudým rozvojovým zemím. Dokonce prý plánuje výrobu čokoládových sušenek z biokakaa, dováženého od drobných farmářů z jihoamerické Guyany.
</TEXT>
</DOC>
<DOC>
<DOCID>LN-20020409067</DOCID>
<DOCNO>LN-20020409067</DOCNO>
<DATE>04/09/02</DATE>
<TITLE>
Je konec. Impérium KirchMedia vyhlásilo platební neschopnost. Zhroutil se tak kolos s padesátiletou tradicí.
</TITLE>
<GEOGRAPHY>MNICHOV</GEOGRAPHY>
<TEXT>
Německý magnát Leo Kirch prohlásil jádro svého impéria za nesolventní a zažádal o soudní ochranu před věřiteli. Krach firmy, kterou Kirch budoval půl století, by mohl vyústit v převzetí firmy německými bankami a vydavateli. Mnichovský soud ve zprávě uvedl, že bankrot vyhlásila klíčová firma Kirchova mediálního impéria, KirchMedia. Včerejší krok ukončil týdny neplodných pokusů o záchranu impéria, při nichž se jeho minoritní akcionáři snažili firmu převzít. O silnější pozici na největším mediálním trhu v Evropě tak usilovaly News Corp, patřící konkurenčnímu Rupertu Murdochovi, a Mediaset, kontrolovaná italským premiérem Silviem Berlusconim. Vyhlášení platební neschopnosti KirchMedia by mohlo položit celou Kirchovu skupinu, jež je zatížena dluhy v hodnotě přinejmenším 6,5 miliardy eur, tedy 5,7 miliardy dolarů. Riziko nyní podle nich hrozí televiznímu kanálu Premiere a zastřešujícímu holdingu TaurusHolding. Bankovní zdroje oznámily, že se Kirchovi hlavní věřitelé snaží vytvořit plán "německého řešení", který by zabránil převzetí německé skupiny společností News Corp nebo Mediaset. Těmito věřiteli jsou Bayern LB, HVB Group, DZ Bank a Commerzbank.
</TEXT>
<HEADING>
Hrozí masivní propouštění
</HEADING>
<TEXT>
Bankrot KirchMedia by mohl rozšířit zástup německých nezaměstnaných. Podle odborů by krach firmy mohl stát místo tři až čtyři tisíce lidí, skupina jich zaměstnává kolem deseti tisíc. Německý kancléř Gerhard Schröder se po zprávě o bankrotu nechal slyšet, že by německá vláda mohla pracovní místa v Kirchově skupině zachránit. Dodal, že se vláda bude angažovat, pokud to bude nezbytné. Schröder na tiskové konferenci také kritizoval, že se do Kirchovy záchrany pouštěla Bayerische Landesbank. Banka je jedním z hlavních Kirchových věřitelů a částečně patří bavorské vládě. Němečtí politici se k silné pozici Murdocha či Berlusconiho na německé mediální scéně často stavěli rezervovaně. Schröder například uvedl, že by spojení s italskou Mediaset nebylo neproblematické. Odvětvové zdroje o víkendu uváděly, že Kirch vyjme práva na mistrovství světa v kopané v letech 2002 a 2006 z krachujících aktiv a převede je na švýcarskou divizi KirchSport. Tento krok odsouhlasily věřitelské banky i světová fotbalová federace FIFA. Po zprávě o insolvenci šly dolů akcie banky HVB Group, dříve známé jako HypoVereinsbank, jíž Kirch dluží zhruba 460 milionů eur. Její emise klesla o 3,3 procenta na 38,44 eura. Akcie ProSiebenSat.1 z Kirchovy skupiny klesly o 1,7 procenta na 11,30 eura.
Bankrot KirchMedia by mohl rozšířit zástup německých nezaměstnaných. Podle odborů by krach firmy mohl stát místo tři až čtyři tisíce lidí, skupina jich zaměstnává kolem deseti tisíc. Německý kancléř Gerhard Schröder se po zprávě o bankrotu nechal slyšet, že by německá vláda mohla pracovní místa v Kirchově skupině zachránit. Dodal, že se vláda bude angažovat, pokud to bude nezbytné. Schröder na tiskové konferenci také kritizoval, že se do Kirchovy záchrany pouštěla Bayerische Landesbank. Banka je jedním z hlavních Kirchových věřitelů a částečně patří bavorské vládě. Němečtí politici se k silné pozici Murdocha či Berlusconiho na německé mediální scéně často stavěli rezervovaně. Schröder například uvedl, že by spojení s italskou Mediaset nebylo neproblematické. Odvětvové zdroje o víkendu uváděly, že Kirch vyjme práva na mistrovství světa v kopané v letech 2002 a 2006 z krachujících aktiv a převede je na švýcarskou divizi KirchSport. Tento krok odsouhlasily věřitelské banky i světová fotbalová federace FIFA. Po zprávě o insolvenci šly dolů akcie banky HVB Group, dříve známé jako HypoVereinsbank, jíž Kirch dluží zhruba 460 milionů eur. Její emise klesla o 3,3 procenta na 38,44 eura. Akcie ProSiebenSat.1 z Kirchovy skupiny klesly o 1,7 procenta na 11,30 eura.
</TEXT>
</DOC>
<DOC>
<DOCID>LN-20020409068</DOCID>
<DOCNO>LN-20020409068</DOCNO>
<DATE>04/09/02</DATE>
<TITLE>
České podniky začínají využívat daňových úlev a zřizují zaměstnancům důchodové a životní pojistky
</TITLE>
<TEXT>
Nepříznivý je zatím podíl skupinového životního pojištění na celkovém životním pojištění. To se ale letos změní, tvrdí zástupci tuzemských pojišťoven.
PRAHA - Dvojí daňovou výhodu mohou uplatnit zaměstnanci, kterým firmy platí soukromé životní pojištění. To je osvobozeno od daně z příjmů fyzických osob až do výše 12 tisíc korun ročně. Pracovník tak může odečíst pojistné zaplacené jím samým a současně slevu na dani uplatní i jeho zaměstnavatel. Zástupci domácích pojišťoven tvrdí, že české podniky letos projevují větší zájem platit svým zaměstnancům životní pojištění. Velké tuzemské firmy jako Škoda Auto, Philips ČR či Nestlé Česko ale svým pracovníkům přispívají spíše na penzijní připojištění. Důvodem je především to, že daňové úlevy na životní připojištění vstoupily v platnost až začátkem minulého roku, tedy později než u spoření na penzi. "Skupinové životní pojištění je na počátku prudkého rozvoje. Zejména kvůli současnému stavu státního sociálního zabezpečení a daňovým úlevám," sdělil ředitel Komerční pojišťovny Zbyněk Veselý. "Vyšší poptávku po této službě by měly v tomto roce projevit i rozpočtové a příspěvkové organizace," tvrdí mluvčí IPB pojišťovny Michal Vavroušek. Podle Milana Káňi z Allianz projevili zaměstnavatelé velký zájem o tuto službu již v minulém roce. "Podobné investice musejí podniky plánovat v delším časovém období, některé tedy odkládaly uzavření smlouvy na letošek," dodal Káňa. Zaměstnavatelé většinou využívají životní pojištění jako doplňkový prvek vhodný ke stabilizaci pracovníků a k motivaci, případně produkt uplatňují jako součást sociálních výhod. Svou roli přitom sehrají i odbory, které se o výhodách skupinového životního pojištění pozvolna informují, uvedl Veselý. O tom svědčí transakce, kterou v rámci kolektivní smlouvy uzavřely České dráhy pro své zaměstnance životní pojištění. "Jedná se o největší možnou zakázku podle počtu pracovníků na našem trhu," poznamenala Jitka Veselá, mluvčí skupiny ING ČR. Ta jako první začala v Česku nabízet firmám programy pro zaměstnance v oblasti životního pojištění a penzijního připojištění.
</TEXT>
<HEADING>
Balíčky produktů
</HEADING>
<TEXT>
"Firmy upřednostňují sjednávat nebo se podílet na již sjednaném důchodovém pojištění vybraných skupin zaměstnanců. Přednost dávají smlouvám, které jsou jakýmisi balíčky, z nichž si mohou vybrat ty nejlepší možnosti," dodává Veselý. Velkou pozornost podniky také věnují výběru společnosti, u které smlouvu uzavřou. "Její kvalita je zaměstnavatelem většinou detailně zkoumaná," řekla Veselá. Poměr přijatého pojistného skupinového životního pojištění k životnímu pojištění jako celku je však zatím velmi nepříznivý. "U smluv s daňovým zvýhodněním přispívá zhruba na jednu třetinu z nich zaměstnavatel, a to alespoň částí pojistného," sdělila mluvčí ING.
"Firmy upřednostňují sjednávat nebo se podílet na již sjednaném důchodovém pojištění vybraných skupin zaměstnanců. Přednost dávají smlouvám, které jsou jakýmisi balíčky, z nichž si mohou vybrat ty nejlepší možnosti," dodává Veselý. Velkou pozornost podniky také věnují výběru společnosti, u které smlouvu uzavřou. "Její kvalita je zaměstnavatelem většinou detailně zkoumaná," řekla Veselá. Poměr přijatého pojistného skupinového životního pojištění k životnímu pojištění jako celku je však zatím velmi nepříznivý. "U smluv s daňovým zvýhodněním přispívá zhruba na jednu třetinu z nich zaměstnavatel, a to alespoň částí pojistného," sdělila mluvčí ING.
</TEXT>
</DOC>
<DOC>
<DOCID>LN-20020409069</DOCID>
<DOCNO>LN-20020409069</DOCNO>
<DATE>04/09/02</DATE>
<GEOGRAPHY>BRATISLAVA</GEOGRAPHY>
<TEXT>
Meziroční růst spotřebitelských cen na Slovensku se v březnu zpomalil na historicky nejnižší úroveň 3,6 procenta z únorových 4,3 procenta. Během března se ceny nezměnily, zatímco v únoru jejich růst činil 0,4 procenta. Vyplývá to z informací statistického úřadu (SÚ SR). Meziroční míra jádrové inflace, která nezahrnuje změny regulovaných cen a nepřímých daní, v březnu činila 2,7 procenta proti únorovým 3,4 procenta. Za březen se jádrová inflace nezměnila po únorovém růstu o 0,4 procenta.
</TEXT>
</DOC>
<DOC>
<DOCID>LN-20020409070</DOCID>
<DOCNO>LN-20020409070</DOCNO>
<DATE>04/09/02</DATE>
<TITLE>
Nová pracovní místa vznikla na Ostravsku a v severozápadních Čechách. Program zachování zaměstnanosti trvá do konce června.
</TITLE>
<GEOGRAPHY>PRAHA</GEOGRAPHY>
<TEXT>
Státní dotace na podporu zaměstnanosti v utlumované části těžební společnosti OKD a v severozápadních Čechách celkem za 600 milionů korun byly ke konci loňského roku již téměř vyčerpány. "Do konce roku 2001 bylo u OKD vytvořeno 1328 nových pracovních příležitostí, tj. 131,7 procenta plánovaného stavu," uvedlo ministerstvo průmyslu a obchodu, které předloží tuto informaci ve středu vládě. Společnosti v utlumované části OKD měly podle schválených projektů obsadit 1008 pracovních míst. "U dvou společností se nová pracovní místa mají zvýšit ještě do 30. června 2002," dodalo MPO. Firmy vyčerpaly plánované dotace téměř 350 milionů korun. V severozápadních Čechách bylo plánováno vytvořit 855 nových pracovních míst. Ve skutečnosti bylo k 31. prosinci 2001 zřízeno 996 nových pracovních příležitostí, což představuje překročení o 16 procent. Vyčleněné dotační prostředky ve výši 250 milionů korun byly též téměř vyčerpány. Programy podpory rozvoje zaměstnanosti v utlumované části OKD a regionu Severozápadní Čechy byly orientovány především na rychlé zřízení a obsazení nových pracovních míst.
PRAHA - Státní dotace na podporu zaměstnanosti v utlumované části těžební společnosti OKD a v severozápadních Čechách celkem za 600 milionů korun byly ke konci loňského roku již téměř vyčerpány. "Do konce roku 2001 bylo u OKD vytvořeno 1328 nových pracovních příležitostí, tj. 131,7 procenta plánovaného stavu," uvedlo ministerstvo průmyslu a obchodu, které předloží tuto informaci ve středu vládě. Společnosti v utlumované části OKD měly podle schválených projektů obsadit 1008 pracovních míst. "U dvou společností se nová pracovní místa mají zvýšit ještě do 30. června 2002," dodalo MPO. Firmy vyčerpaly plánované dotace téměř 350 milionů korun. V severozápadních Čechách bylo plánováno vytvořit 855 nových pracovních míst. Ve skutečnosti bylo k 31. prosinci 2001 zřízeno 996 nových pracovních příležitostí, což představuje překročení o 16 procent. Vyčleněné dotační prostředky ve výši 250 milionů korun byly též téměř vyčerpány. Programy podpory rozvoje zaměstnanosti v utlumované části OKD a regionu Severozápadní Čechy byly orientovány především na rychlé zřízení a obsazení nových pracovních míst.
</TEXT>
</DOC>
<DOC>
<DOCID>LN-20020409071</DOCID>
<DOCNO>LN-20020409071</DOCNO>
<DATE>04/09/02</DATE>
<TITLE>
DNEŠNÍ TÉMA: Zahradní nábytek
</TITLE>
<TEXT>
Jaký materiál je pro zahradní posezení nejvhodnější? Je lepší nenáročný a finančně dostupný plast, nebo se vyplatí investovat do dřeva či kovu? Kolik stojí pořízení zahradního nábytku a jaké jsou současné trendy? Na všechny tyto otázky dostanete odpověď v dnešní příloze.
Při výběru je v první řadě nutné si uvědomit, kde bude nábytek stát a kam se složí přes zimu. Plastové židle jsou velice skladné (tzv. stohovatelné) a nejsou náročné na podmínky uskladnění (vlhkost a teplota). Je nutné také uvažovat v rámci prostředí, do kterého nábytek pořizujeme. Posezení vedle bazénu bude vyžadovat jiný materiál než nábytek v zastřešeném altánku, kam si klidně můžeme dovolit pořídit dřevěný či ratanový nábytek. K bazénu se zase pochopitelně bude lépe hodit takový materiál, jako je plast nebo slitinové sedací soupravy s umělými výplety. Není problém si na ně pak sednout v mokrých plavkách. I přesto, že "plastové" posezení je stále ještě nejčastěji kupovaným zahradním nábytkem (především kvůli finanční dostupnosti), začíná se nyní prosazovat opět dřevo. "Je to především otázka peněz a movitosti zákazníka," říká zahradní architekt Matouš Jebavý. Podle jeho slov platí to, že lidé, kteří mají finanční prostředky na to, aby se při budování zahrady poradili s odborníky, mají také dostatek peněz, aby si pořídili kvalitnější zahradní posezení.
</TEXT>
<HEADING>
Oblíbená barva plastového nábytku je bordó
</HEADING>
<TEXT>
"Bohatší klientela tak v současnosti přechází na dřevěný nábytek. Střední vrstva dává stále přednost plastu. Klasický bílý plastový nábytek má výhodu, že je lehký, skladovatelný a nevyžaduje zvláštní péči. Vydrží ale mnohem kratší dobu než dřevěný. Časem totiž schází a často praská. Oblíbená už ale není bílá barva, nýbrž bordó," tvrdí zahradní architekt Jiří Bláha. Dřevo je nejen kvalitnější, ale také lépe vypadá. Obě přednosti tohoto materiálu se samozřejmě odrážejí i v ceně. Plastové posezení lze pořídit od 2800 korun, dřevěné přijde od 4000 až do 12 tisíc korun.
Aby vám dřevěný nábytek sloužil opravdu dlouho, je o něj nutné pečovat. Nábytek ze smrku, modřínu či borovice by rozhodně neměl přes zimu zůstávat na zahradě. Minimálně každou druhou sezonu by se měl přelakovat. "Také záleží na výrobci. Truhlář, který nemá zkušenosti s výrobou zahradního nábytku, ho nikdy neudělá tak kvalitně jako profesionál," míní Jiří Bláha s tím, že záleží především na kvalitních spojích, aby se do nich přes zimu nedostala voda.
</TEXT>
<HEADING>
Teakové dřevo vydrží několik desítek let
</HEADING>
<TEXT>
Velice odolný je teakový nábytek. Nemusí se přelakovávat, neboť je tlakově napouštěn lakem. Oproti jiným druhům dřeva mu stárnutí prospívá, protože věkem vyzrává. "Před deštěm ani sněhem se nemusí uklízet. Tam, kde ho na podzim necháte, ho na jaře najdete ve stejném stavu. Vydrží i několik desítek let," tvrdí Bláha. Za tak dobré vlastnosti samozřejmě musíte více zaplatit. Židle vás přijde na 2000 až 4500 korun, stůl na 10 000 až 15 000. Celá sestava stojí okolo 40 000 korun.¨ Pozvolna se vrací do módy také kovový nábytek. "Čas od času se objevují první vlaštovky, tedy zákazníci, kteří dají přednost kovu. Nejčastěji chtějí kov v kombinaci se dřevem," popisuje Bláha.
</TEXT>
<HEADING>
Vlákno Hularo jako náhrada za ratan
</HEADING>
<TEXT>
Mezi nejluxusnější zahradní nábytek patří stále ratan. Rozhodnete-li se pro tento materiál, měl by být neloupaný. Loupaný se používá pouze do interiéru, venku by vám dlouho nevydržel. Neloupanému drobný déšť nevadí, nejvhodnějším místem je pro něj balkon či terasa. Za židli či křeslo zaplatíte asi 3000 až 4000 korun. Ratan v kombinaci s kovem stojí až okolo 4000 korun. Náhradou za ratan se stal nábytek ze speciálního polyetylenového vlákna Hularo. Na pohled je hularový nábytek od ratanového k nerozeznání, na dotek jsou si podobné. Základní kostra z hliníku je pečlivě opletena vláknem, které je odolné proti všem vlivům počasí. Za křeslo zaplatíte 7000 až 10 000 korun.
</TEXT>
<HEADING>
Ceny doplňků k zahradnímu nábytku
</HEADING>
<TEXT>
slunečník 1390 až 9950 Kč houpačka 2499 až 5999 Kč pergola 15 990 Kč servírovací stolek - plast 915 Kč servírovací stolek - dřevo 2990 Kč polohovací lehátko 899 až 10 690 Km
Molitanové podušky na židle 100 až 300 Kč a lehátka
Ceny zahradního nábytku
Z PLASTU
stůl velký oválný 2499 Kč stůl malý kulatý 1799 Kč židle 395 Kč
ZE DŘEVA
stůl 2490 Kč židle 1490 Kč lavice 1690 Kč souprava nelakovaná 3999 Kč souprava lakovaná 4990 Kč
Z HLINÍKU
stůl kulatý 1850 Kč židle 1390 Kč
Z HLINÍKU V KOMBINACI SE DŘEVEM
</TEXT>
<HEADING>
stůl čtvercový 2390 Kč židle 1590 Kč
</HEADING>
<TEXT>
K příjemnému posezení na zahradě je nejdůležitější pohodlná židle. Plastové sedací soupravy či slitinové s umělými výplety jsou vhodné k posezení u bazénu, protože jim nevadí vlhko, jsou lehké a nenáročné na údržbu. Dřevěné jsou sice dražší, ale líp vypadají a především déle vydrží. Je ale nutné je minimálně každou druhou sezónu přelakovat. Nejdražší je teakové dřevo (má nejlepší vlastnosti a vydrží i několik desítek let), židle stojí až 4500 korun, stůl vyjde až na 10 000 korun.
K příjemnému posezení na zahradě je nejdůležitější pohodlná židle. Plastové sedací soupravy či slitinové s umělými výplety jsou vhodné k posezení u bazénu, protože jim nevadí vlhko, jsou lehké a nenáročné na údržbu. Dřevěné jsou sice dražší, ale líp vypadají a především déle vydrží. Je ale nutné je minimálně každou druhou sezónu přelakovat. Nejdražší je teakové dřevo (má nejlepší vlastnosti a vydrží i několik desítek let), židle stojí až 4500 korun, stůl vyjde až na 10 000 korun.
</TEXT>
</DOC>
<DOC>
<DOCID>LN-20020409072</DOCID>
<DOCNO>LN-20020409072</DOCNO>
<DATE>04/09/02</DATE>
<TITLE>
Zahradní souprava za 3490 korun (nabízí Baumax)
</TITLE>
<TEXT>
Zahradní souprava za 11 990 korun (nabízí Obi)
Zahradní souprava za 4990 korun (nabízí Hornbach)
</TEXT>
</DOC>
<DOC>
<DOCID>LN-20020409073</DOCID>
<DOCNO>LN-20020409073</DOCNO>
<DATE>04/09/02</DATE>
<TEXT>
Nejčastěji pořizovaným posezením na zahradu je stále plastový nábytek. Je finančně dostupný, nenáročný na údržbu, je lehký a při skladování nezabírá mnoho místa (je takzvaně stohovatelný). Oblíbenou bílou barvu časem vystřídala zelená, nyní je v módě bordó. Plastový nábytek je vhodný především k posezení u bazénu, protože mu nevadí vlhko. Obyčejnou bílou židli lze pořídit už od 130 korun, židle nebo křeslo z tvrdšího plastu (a v barevném provedení, jako je modrá, zelená či bordó) stojí až 600 korun.
</TEXT>
</DOC>
<DOC>
<DOCID>LN-20020409074</DOCID>
<DOCNO>LN-20020409074</DOCNO>
<DATE>04/09/02</DATE>
<TEXT>
Kovový nábytek se pozvolna vrací do módy. Je odolný a nenáročný na údržbu. Důležité je ale zpracování materiálu. Bylli nábytek vyroben svařováním, záleží na tom, jak jsou provedeny spáry, jinak hrozí, že začne časem rezivět. Pokud je nábytek dobře proveden, nevadí mu vlhko, a proto se může využít k posezení u bazénu. Na zimu by se ale měl ze zahrady schovávat. Stůl z hliníku přijde zákazníka na 1850 korun, židle 1390. Oblíbenou kombinací je kov se dřevem. Hliníkový stůl se dřevem vyjde na 2390 korun, židle stojí 1590 korun.
</TEXT>
</DOC>
<DOC>
<DOCID>LN-20020409075</DOCID>
<DOCNO>LN-20020409075</DOCNO>
<DATE>04/09/02</DATE>
<TITLE>
Vyhlazování vrásek v obličeji pomocí botulotoxinu zažívá nejen v České republice nebývalý vzestup
</TITLE>
<TEXT>
Většina lidí, když slyší slovo botulotoxin, se otřese hrůzou. Právě tento smrtelný jed se ale stává hitem kosmetických salonů.
Tenká jehlička proniká do podkoží. Případné drobné pálení zmírňuje studený obklad. Pak už stačí jen sledovat obličej v zrcadle. Možná už po dvou dnech zřetelně ustupují vrásky kolem očí, na čele a mezi obočím. Co za tou změnou stojí? Je to zvláštní, ale botulotoxin. Jak je to možné? Vždyť před tímto jedem nás varovali už v dětství. Větu "Jestli má konzerva vyboulené víko, tak ji hned zahoď," slyšel snad každý. Pro pochopení této záhady je důležité pochopit způsob, jakým "klobásový jed" zabíjí. Pokud se tento produkt bakterie Clostridium botulinum typu A dostane do oběhového systému, začne postupně pronikat do tělesných orgánů, ve kterých způsobuje ochabnutí svaloviny. Bezprostřední příčinou smrti bývá udušení a ochabnutí střev. Dnes je tato otrava však již výjimečná. Mechanismus účinku botulotoxinu je jednoduchý. Za normální situace se přenos mezi nervy a svaly děje na nervosvalové ploténce. Botulotoxin se právě tady zachycuje a znemožňuje pokračování vzruchu až do místa určení, tedy do svalů. To, že botulotoxin zamezuje přenášení nervových vzruchů, začali před několika lety využívat neurologové. Mohou tak pomoci například těm svým pacientům, které trápí nejrůznější nežádoucí vůlí neovlivnitelné pohyby. Jedná se nejčastěji o stáčení a třes hlavy, mimovolní stahování víček nebo nekontrolovatelné křeče v obličeji. V poslední době si ale všimli botulotoxinu i lékaři, jejichž oborem je pečovat o lidskou krásu. Zjistili, že jeho pomocí mohou přispět k vyhlazení velké části vrásek v obličeji. "Asi před třemi až čtyřmi léty se již začaly objevovat studie, které zkoumaly možnost použití botulotoxinu i v estetické medicíně," říká MUDr. Roman Kudrna z 1. zlínského laserového centra. "U nás se tato metoda začala používat zhruba před dvěma lety a v současné době zažívá výrazný nástup," pokračuje. Ke kosmetickému ošetření se nepoužívá vlastní klobásový jed, ale jen jeho derivát. Ten je speciálně vyčištěný a naředěný do přesně stanovených jednotek. V takto upraveném preparátu je botulotoxin asi tisíckrát slabší než v přírodní formě. Lidská tvář nedosahuje dokonalosti rysů, jaké mají například řecké sochy. Jedna polovina obličeje není úplně stejná jako druhá.To znamená, že ani po ošetření vrásek nemusí obě strany obličeje vypadat úplně stejně. Někde může být efekt větší, někde jen nepatrný. Metoda také není všemocná. Botulotoxin působí totiž jen na mimické vrásky. To jsou ty, které se objevují při smíchu nebo když se mračíme. Na vrásky statické - tedy ty, které přibývají s věkem (například na horním rtu) botulotoxin nepůsobí. "Statické vrásky se ošetří laserem nebo výplňovou injekcí," vysvětluje doktor Kudrna. "Výplň" se provádí kyselinou hylauronovou. Botulotoxin nepůsobí ani na ochabnutí obličeje. To již vyžaduje klasickou plastickou operaci. Vyhlazení vrásek je jen jedna z možností, jak se dá v kosmetice botulotoxin využít. Protože působí i na potní žlázy, používá se právě k omezení pocení - na dlaních, v podpaždí nebo na ploskách nohou. Potivost se v těchto místech výrazně sníží.
Korekce vrásek pomocí botulotoxinu - pro a proti
</TEXT>
<HEADING>
VÝHODY:
</HEADING>
<TEXT>
* časová nenáročnost - celý zákrok trvá jen několik minut, po ošetření se pacient může hned zapojit do běžného života * téměř okamžitý účinek - výsledek je patrný už do týdne, někdy už do dvou dnů * minimum komplikací * zákrok je téměř bezbolestný * efekt je výrazný
</TEXT>
<HEADING>
NEVÝHODY:
</HEADING>
<TEXT>
* finanční náročnost - ošetření celého obličeje stojí 10 - 11 tisíc Kč * efekt je dočasný, zákrok je třeba opakovat * výsledný efekt může být dočasně asymetrický * nedoporučuje se: těhotným a kojícím ženám, lidem alergickým na chlad, při užívání antibiotik nebo léků na uvolnění křečí
Upozornění: Před zákrokem je nutné s lékařem konzultovat kontraindikace
</TEXT>
</DOC>
<DOC>
<DOCID>LN-20020409076</DOCID>
<DOCNO>LN-20020409076</DOCNO>
<DATE>04/09/02</DATE>
<TITLE>
Korekce vrásek pomocí botulotoxinu trvá jen několik minut. "Do míst přítomnosti mimických svalů se zavede těsně pod kůži velmi tenká jehla. Tou se vstříkne dávka botulotoxinu," vysvětluje doktor Kudrna z 1. zlínského laserového centra. Při aplikaci je cítit lehké zaštípání. Hned po aplikaci se provede chlazení kůže. Určitá záludnost se skrývá v nesymetričnosti lidského obličeje. To znamená, že výsledek na pravé straně obličeje může být trochu jiný než u levé strany. Někdy můžeme například pozorovat nápadnější vytažení jednoho očního víčka. "Všechny tyto změny jsou naštěstí dočasné," říká doktor Kudrna. Po provedení zákroku se pacient na čtyři až šest hodin nesmí uložit do vodorovné polohy (nesmí jít spát). Efekt botulotoxinu nastupuje většinou do týdne, někdy i do dvou dnů. Výsledek po první aplikaci je běžně patrný po dobu čtyř až šesti měsíců. Po této době se postupně obnovuje funkce svalů. Pokud chceme opět dosáhnout původního, "vyhlazeného" stavu, je nutno proces opakovat. "Po další aplikaci se ale již prodlužuje výsledek až na tři čtvrtě roku," uzavírá doktor Kudrna.
</TITLE>
<TEXT>
Vrásky na čele 3500 - 5000 Kč
Vrásky u očních koutků 3500 - 4000 Kč
Vrásky mezi obočím 4000 - 5000 Kč
Celý obličej 10 000 - 11 000 Kč
</TEXT>
</DOC>
<DOC>
<DOCID>LN-20020409077</DOCID>
<DOCNO>LN-20020409077</DOCNO>
<DATE>04/09/02</DATE>
<TEXT>
Cena za ošetření botulotoxinem se různí podle pracovišť. Na některých klinikách se sjednává pevná cena za výkon, jinde se cena odvíjí od množství spotřebované účinné látky. Pevná cena se stanovuje spíše při vyhlazování vrásek a pohybuje se od tří tisíc (například vrásky na čele, vrásky v očních koutcích nebo v koutcích úst) do jedenácti tisíc (ošetření celého obličeje). Při zákroku, který je potřebný k zamezení pocení (například na dlaních, v podpaždí, na ploskách nohou) se na ošetřovanou plochu nejdříve nakreslí centimetrová síť. Do každého čtverečního centimetru se poté vstříkne dávka účinné látky. Platba za takový zákrok se pak odvíjí od počtu vstříknutých dávek (podle velikosti ošetřované plochy) a pohybuje se od dvou a půl tisíce do dvanácti tisíc.
</TEXT>
</DOC>
<DOC>
<DOCID>LN-20020409078</DOCID>
<DOCNO>LN-20020409078</DOCNO>
<DATE>04/09/02</DATE>
<TITLE>
Třetí dávka zdarma. Tak se jmenuje akce, která nyní probíhá. Pokud se dáte naočkovat dvěma dávkami kombinované vakcíny proti žloutence typu A a žloutence typu B (lékaři používají název hepatitida A a hepatitida B), za třetí dávku už platit nemusíte.
</TITLE>
<TEXT>
Na co se lidé nejvíce ptají v souvislosti se žloutenkou
</TEXT>
<HEADING>
Žloutenka typu B - smrtelné nebezpečí
</HEADING>
<TEXT>
Mnohem nebezpečnější než typ A je ale žloutenka sérová - typ B. Ta se přenáší krví a její virus je stokrát nakažlivější než virus HIV. Ne vždy se žloutenka typu B projeví. Nemoc totiž zvláště v dětství probíhá skrytě bez zjevných příznaků. O to je zrádnější. Až u deseti procent nakažených přechází do chronické formy. Ta představuje zvýšené riziko vzniku dalších chorob jater, jako jsou cirhóza nebo zhoubný nádor. V Česku onemocnělo žloutenkou typu B v roce 2001 celkem 457 osob. Alarmující je výrazné zastoupení lidí ve věku mezi 15 a 24 roky. Jedná se o mládež s tzv. rizikovým chováním: uživatelé drog, nebo ti, kteří často střídají sexuální partnery. Nemoc se přenáší slinami, krví i spermatem.
</TEXT>
<HEADING>
Jaké jsou zdroje nákazy žloutenky typu A?
</HEADING>
<TEXT>
S virem infekční žloutenky je možné se setkat při konzumaci špatně tepelně upravených potravin, kontaminované vody, od nositele, který nevykazuje žádné příznaky onemocnění, pobytem v místech s nedostatečnou hygienou nebo konzumací místních specialit v cizích, zejména exotických zemích.
</TEXT>
<HEADING>
Jak se projevuje žloutenka typu B?
</HEADING>
<TEXT>
Inkubační doba bývá zpravidla 6 týdnů až 6 měsíců, v některých případech i delší. Klinický průběh virové hepatitidy typu B se podobá průběhu infekční žloutenky. Častěji jsou však pozorovány bolesti kloubů, vyrážka, někdy se přidá i zánět ledvin. Průběh sérové žloutenky mívá závažnější charakter na rozdíl od žloutenky infekční. Nemoc může přejít do chronicity.
</TEXT>
<HEADING>
Čím je nebezpečná žloutenka typu A:
</HEADING>
<TEXT>
Samotné onemocnění probíhá většinou příznivě. V posledních letech ale narůstá počet tzv. autoimunitních chorob. Mezi ně patří třeba cukrovka, nemoci štítné žlázy nebo revmatismus. Tyto nemoci začínají být doménou stále mladších lidí. Hepatitida typu A může autoimunitní onemocnění, které by se jinak nemuselo projevit, spustit. A v tom je zrádná.
</TEXT>
<HEADING>
Jak se projevuje žloutenka typu A?
</HEADING>
<TEXT>
Inkubační doba bývá 15 až 56 dní. Ke klinickým příznakům patří pocit nevolnosti, nechutenství, únava, pobolívání pod pravým žeberním obloukem, nucení na zvracení, zvracení, u malých dětí horečka. Kůže většiny pacientů zežloutne, jejich moč ztmavne, zatímco stolice je světlá. V některých případech se tyto příznaky nemusí objevit. Choroba nezanechává následky a nepřechází v chronickou formu. Jen velmi výjimečně může dojít k úplnému selhání funkce jater.
</TEXT>
<HEADING>
Jaké jsou zdroje nákazy žloutenky typu B?
</HEADING>
<TEXT>
Nejčastěji se infekce přenáší infikovanými tělesnými tekutinami (krev, sperma, poševní sekret, sliny). Zdrojem nákazy je člověk v akutní nebo chronické fázi hepatitidy. K nákaze stačí oděrka či ranka (půjčený holicí strojek, zubní kartáček nebo depilátor). Nakazit se je možné i při propichování různých částí těla (piercing), při tetování, nitrožilní aplikaci drog či poranění z odhozené stříkačky na ulici. Nejčastějším způsobem přenosu se v poslední době stal pohlavní styk.
</TEXT>
<HEADING>
Čím je nebezpečná žloutenka typu B:
</HEADING>
<TEXT>
Probíhá často zcela skrytě, a tím je zákeřná. Játra jsou ohrožena, i když vnější příznaky chybějí. Nemocný je tudíž nakažlivý, aniž by o své nemoci věděl. Stopy jeho krve jsou nakažlivé, dokonce jsou-li několik týdnů zaschlé. Až u deseti procent nemocných choroba přechází do chronické formy. Pak hrozí i další onemocnění jater cirhóza či zhoubný nádor.
Probíhá často zcela skrytě, a tím je zákeřná. Játra jsou ohrožena, i když vnější příznaky chybějí. Nemocný je tudíž nakažlivý, aniž by o své nemoci věděl. Stopy jeho krve jsou nakažlivé, dokonce jsou-li několik týdnů zaschlé. Až u deseti procent nemocných choroba přechází do chronické formy. Pak hrozí i další onemocnění jater cirhóza či zhoubný nádor.
</TEXT>
</DOC>
<DOC>
<DOCID>LN-20020409079</DOCID>
<DOCNO>LN-20020409079</DOCNO>
<DATE>04/09/02</DATE>
<TITLE>
Západočeské hudební centrum připravilo na nedělní večer houslový recitál Jany Novákové. Doprovázela ji pianistka Věra Müllerová.
</TITLE>
<TEXT>
Studentka londýnské Royal College of Music, někdejší talent roku, se na domácích pódiích nevyskytuje často, každé její vystoupení je však zážitkem. Program komorního večera v sále Západočeského muzea v Plzni byl sestaven výhradně z tvorby skladatelů druhé poloviny 20. století (Boleslav Vomáčka, Luboš Fišer, Oldřich Korte, Karel Pexidr, Luboš Sluka). I když šlo o posluchačsky náročná díla, v soustředěném publiku našla díky přesvědčivé interpretaci - obě umělkyně se ostatně české soudobé hudbě věnují dlouho a důkladně - vřelou odezvu. Mladá interpretka, v civilu nenápadná jako její jméno, má kromě výjimečného hudebního nadání dar fascinovat posluchače. Tím, jak přirozeně vede pravou ruku, jak volně z ní proudí energie, s jakým zaujetím se odevzdává skladbě. Zkušená komorní i sólová pianistka Věra Müllerová je houslistce inspirativní oporou a společně hrají v pozoruhodné výrazové jednotě. Dramaturgicky osvěžující program by rozhodně stál za zaznamenání na CD. Zatím si můžeme umění Jany Novákové vyslechnout živě v klášteře sv. Anežky v Praze (30. 4.) nebo na zahajovacím koncertu Kocianovy houslové soutěže v Ústí nad Orlicí (8. 5.), kde se představí se svým bratrem, pianistou Petrem Novákem.
Jana Nováková Věra Müllerová
Západočeské muzeum Plzeň
</TEXT>
</DOC>
<DOC>
<DOCID>LN-20020409080</DOCID>
<DOCNO>LN-20020409080</DOCNO>
<DATE>04/09/02</DATE>
<TITLE>
Lidským právům je věnován filmový festival Jeden svět, který nabídne divákům 129 dokumentů ze 33 zemí. Přehlídku, která potrvá do 17. dubna, zahájí zítra v pražském Divadle Archa koncert skupin Support Lesbiens, November 2nd a Radium.NFO.
</TITLE>
<GEOGRAPHY>PRAHA</GEOGRAPHY>
<TEXT>
"Věříme, že zločiny žijí v tajnosti a že je nutné je odhalit," shrnul poslání přehlídky její ředitel Igor Blaževič. Zájem o festival, který pořádá společnost Člověk v tísni při České televizi, evidentně roste. "Pro letošní 4. ročník jsme vybírali snímky do programu ze sedmi set dvaceti titulů," uvedl Blaževič. Záštitu nad festivalem, který si získal pověst jednoho z největších v Evropě se zaměřením na lidská práva, převzali prezident republiky Václav Havel a pražský primátor Jan Kasl. Festival odstartuje projekce snímku To je můj život jihoafrického režiséra Zackie Achmata, který zároveň převezme Cenu Homo homini "za nasazení vlastního života při prosazování obecně prospěšných cílů". V hlavní soutěžní sekci nás budou reprezentovat dva filmy: vítězný dokument jihlavské přehlídky Hry Prachu režiséra Martina Marečka, mapující obě strany konfliktu během pražského zasedání MMF a Světové banky, a esej Ivana Vojnára o stavu civilizace na přelomu tisíciletí Proroci a básníci - Kapitoly z kalendáře. Organizátoři se letos zaměřili především na témata V pasti války, Globální ekonomika, Ženským hlasem, Něco o terorismu, Ve vězení, Vyrovnání se s minulostí atd. K tradičním sekcím Ecce Homo nebo krátký dokument tentokrát přibude rozsáhlý blok retrospektiv. K těm nejsledovanějším bude jistě patřit přehlídka věnovaná pozoruhodnému dílu francouzského filmaře a spisovatele Clauda Lanzmanna. Uveden bude například jeho monumentální - více než devítihodinový - snímek Shoah (1985), v němž zaznamenal svědectví lidí, kteří přežili koncentrační tábory, i jejich katů. Užitečnou konfrontací pro současné snímky je zařazení klasických děl světového dokumentu, jež v programu zastupuje například průřez dílem nizozemského dokumentaristy Jorise Ivanse, Buňuelova Země bez chleba (1933), Flahertyho Muž z Aranu (1934) nebo Rommův Obyčejný fašismus (1965). Vrcholem festivalu Jeden svět bude předání Cen za nejlepší film a nejlepší režii - ty udělí porota složená z významných světových dokumentaristů, domácím zástupcem je Drahomíra Vihanová. Součástí festivalového programu budou i veřejné debaty na témata Obchod se zbraněmi, Trauma mírových misí a V pasti věznice.
PRAHA - "Věříme, že zločiny žijí v tajnosti a že je nutné je odhalit," shrnul poslání přehlídky její ředitel Igor Blaževič. Zájem o festival, který pořádá společnost Člověk v tísni při České televizi, evidentně roste. "Pro letošní 4. ročník jsme vybírali snímky do programu ze sedmi set dvaceti titulů," uvedl Blaževič. Záštitu nad festivalem, který si získal pověst jednoho z největších v Evropě se zaměřením na lidská práva, převzali prezident republiky Václav Havel a pražský primátor Jan Kasl. Festival odstartuje projekce snímku To je můj život jihoafrického režiséra Zackie Achmata, který zároveň převezme Cenu Homo homini "za nasazení vlastního života při prosazování obecně prospěšných cílů". V hlavní soutěžní sekci nás budou reprezentovat dva filmy: vítězný dokument jihlavské přehlídky Hry Prachu režiséra Martina Marečka, mapující obě strany konfliktu během pražského zasedání MMF a Světové banky, a esej Ivana Vojnára o stavu civilizace na přelomu tisíciletí Proroci a básníci - Kapitoly z kalendáře. Organizátoři se letos zaměřili především na témata V pasti války, Globální ekonomika, Ženským hlasem, Něco o terorismu, Ve vězení, Vyrovnání se s minulostí atd. K tradičním sekcím Ecce Homo nebo krátký dokument tentokrát přibude rozsáhlý blok retrospektiv. K těm nejsledovanějším bude jistě patřit přehlídka věnovaná pozoruhodnému dílu francouzského filmaře a spisovatele Clauda Lanzmanna. Uveden bude například jeho monumentální - více než devítihodinový - snímek Shoah (1985), v němž zaznamenal svědectví lidí, kteří přežili koncentrační tábory, i jejich katů. Užitečnou konfrontací pro současné snímky je zařazení klasických děl světového dokumentu, jež v programu zastupuje například průřez dílem nizozemského dokumentaristy Jorise Ivanse, Buňuelova Země bez chleba (1933), Flahertyho Muž z Aranu (1934) nebo Rommův Obyčejný fašismus (1965). Vrcholem festivalu Jeden svět bude předání Cen za nejlepší film a nejlepší režii - ty udělí porota složená z významných světových dokumentaristů, domácím zástupcem je Drahomíra Vihanová. Součástí festivalového programu budou i veřejné debaty na témata Obchod se zbraněmi, Trauma mírových misí a V pasti věznice.
</TEXT>
</DOC>
<DOC>
<DOCID>LN-20020409081</DOCID>
<DOCNO>LN-20020409081</DOCNO>
<DATE>04/09/02</DATE>
<TITLE>
V pražské Galerii Jaroslava Fragnera je vystaven "litomyšlský zázrak"
</TITLE>
<TEXT>
Nejen historické stavby, ale i kvalitní moderní architekturu lze nalézt v Litomyšli. Mezi odborníky se o ní dokonce hovoří jako o zázraku. Přiblížit tuto architekturu se pokouší výstava Litomyšl a soudobá architektura v pražské Galerii Jaroslava Fragnera.
LITOMYŠL/PRAHA - Zachytit architekturu v omezeném prostoru galerie je ale obtížné, kromě snímků realizovaných staveb, situací, půdorysů, pohledů, řezů, axonometrických kreseb a věcných popisů je vystaveno i několik modelů. Ty sice naznačují prostorové vztahy, ale chybí jim skutečné porovnání, širší souvislosti, pohyb, bez kterého je prožitek architektury neúplný. Kdo chce "litomyšlský zázrak" skutečně okusit, musí se do města vypravit. Skvělým průvodcem mu bude katalog výstavy. Ve srozumitelné a přehledné zkratce představuje 25 prací, vlastních realizací i některých neuskutečněných návrhů. "Nikde v českých zemích," říká Rostislav Švácha, "se na tak malém území nepostavilo tolik prvotřídních budov. Žádné jiné naše město rovněž nenalezlo harmoničtější vztah mezi péčí o starou a nejnovější architekturu." Když v roce 1990 nastoupil Miroslav Brýdl do funkce starosty Litomyšle, měl jasný záměr: zrestaurovat a zrekonstruovat historické jádro města, používat přitom současné stavební postupy a prvky moderní architektury, nové stavby realizovat na nejvyšší možné úrovni, v co nejlepší kvalitě. Koncepci moderní výstavby vytvářel a rozvíjel v těsné spolupráci s městskou architektkou Zdenkou Vydrovou. Společně dokázali přesvědčit městskou radu, zastupitelstvo, občany o správnosti svých představ.
</TEXT>
<HEADING>
Koncepce přinesla ovoce
</HEADING>
<TEXT>
Nová architektura 20. století může být příkladem nejen pro architekty, ale i pro samosprávu v dalších obcích. Miroslav Brýdl dostal cenu časopisu Architekt za podporu při prosazování současné architektury. Tři litomyšlské realizace byly zařazeny do výběrové přehlídky Česká architektura 90. let očima kritiků. Projekt III. ZŠ získal ocenění Grand prix Obce architektů. Architekti (Aleš Burian, Gustav Křivinka) navázali vnějším vzhledem školních budov na tradice brněnského funkcionalismu, vnitřní prostory členili podle tradičního schématu tvz. chodbové školy. Bohatě prosvětlená stavba i přilehlá sportovní hala znamenaly průlom do myšlení místních obyvatel, město je přijalo bez větších výhrad. Podobně kvalitně jsou řešeny i další potřeby města. Řadové bytové domy (Viktor a Martin Rudišové), tenisová a squashová hala (Petr Hrůša, Petr Pelčák). Domy s pečovatelskou službou, úprava cest a veřejných prostranství, rekonstrukce historických staveb, sportoviště atd. Stavební investice přesáhly v letech 1990 - 2001 (včetně údržby) miliardu korun. Autory řešení konkrétních úkolů hledá město vypisovanými soutěžemi. Stavby se tím sice o něco prodraží, ale různé přístupy ozřejmují problémy z různých hledisek, umožňují porovnání, zvyšují kvalitu. Dokončena je například rekonstrukce zanedbaných klášterních zahrad mezi piaristickým a proboštským kostelem (Václav Babka, Radko Květ, Zdeněk Sendler). Pro potřeby festivalu Smetanova Litomyšl, nadací a restaurátorských ateliérů bude podle návrhu Josefa Pleskota upraven zámecký pivovar. Město samozřejmě nemůže uhlídat chování a vkus dalších investorů, nemá finanční prostředky, kterými by bylo možné vzhled nových soukromých staveb ovlivňovat a regulovat. Ani památkáři nebývají vždy nejlepšími spojenci a rádci. Jejich pohled je často obrácen víc zpátky než do budoucnosti, několikrát dokonce zabránili kvalitním realizacím. Veřejné soutěže a výstavy výsledků mají nejen popularizační, ale i vzdělávací a výchovný smysl. Kvalitní stavby pomalu vznikají i ze spojení dobrého architekta a soukromého stavebníka - Vila Brokeš (Dům ve svahu) Martina Rudiše nebo obchodní centrum firmy Savos postavené podle návrhu Vladimíra Krátkého. Většina projektů a realizací vychází z myšlenek a příkladů meziválečné a poválečné moderní architektury. Vyznačují se jednoduchými tvary a geometrickými formami, funkčností, kvalitními materiály, dokonalým zpracováním, zajímavými detaily. V poslední době se ale v Litomyšli objevují i jiné přístupy. Návrh na park nad městskou sportovní halou (Mikoláš Vavřín) je inspirovaný suprematismem Kazimíra Maleviče, areál autobusového nádraží (Michal Brix) má organické tvary a užívá prvky high-tech. Výstava Litomyšl a soudobá architektura je otevřena do 12. května.
Nová architektura 20. století může být příkladem nejen pro architekty, ale i pro samosprávu v dalších obcích. Miroslav Brýdl dostal cenu časopisu Architekt za podporu při prosazování současné architektury. Tři litomyšlské realizace byly zařazeny do výběrové přehlídky Česká architektura 90. let očima kritiků. Projekt III. ZŠ získal ocenění Grand prix Obce architektů. Architekti (Aleš Burian, Gustav Křivinka) navázali vnějším vzhledem školních budov na tradice brněnského funkcionalismu, vnitřní prostory členili podle tradičního schématu tvz. chodbové školy. Bohatě prosvětlená stavba i přilehlá sportovní hala znamenaly průlom do myšlení místních obyvatel, město je přijalo bez větších výhrad. Podobně kvalitně jsou řešeny i další potřeby města. Řadové bytové domy (Viktor a Martin Rudišové), tenisová a squashová hala (Petr Hrůša, Petr Pelčák). Domy s pečovatelskou službou, úprava cest a veřejných prostranství, rekonstrukce historických staveb, sportoviště atd. Stavební investice přesáhly v letech 1990 - 2001 (včetně údržby) miliardu korun. Autory řešení konkrétních úkolů hledá město vypisovanými soutěžemi. Stavby se tím sice o něco prodraží, ale různé přístupy ozřejmují problémy z různých hledisek, umožňují porovnání, zvyšují kvalitu. Dokončena je například rekonstrukce zanedbaných klášterních zahrad mezi piaristickým a proboštským kostelem (Václav Babka, Radko Květ, Zdeněk Sendler). Pro potřeby festivalu Smetanova Litomyšl, nadací a restaurátorských ateliérů bude podle návrhu Josefa Pleskota upraven zámecký pivovar. Město samozřejmě nemůže uhlídat chování a vkus dalších investorů, nemá finanční prostředky, kterými by bylo možné vzhled nových soukromých staveb ovlivňovat a regulovat. Ani památkáři nebývají vždy nejlepšími spojenci a rádci. Jejich pohled je často obrácen víc zpátky než do budoucnosti, několikrát dokonce zabránili kvalitním realizacím. Veřejné soutěže a výstavy výsledků mají nejen popularizační, ale i vzdělávací a výchovný smysl. Kvalitní stavby pomalu vznikají i ze spojení dobrého architekta a soukromého stavebníka - Vila Brokeš (Dům ve svahu) Martina Rudiše nebo obchodní centrum firmy Savos postavené podle návrhu Vladimíra Krátkého. Většina projektů a realizací vychází z myšlenek a příkladů meziválečné a poválečné moderní architektury. Vyznačují se jednoduchými tvary a geometrickými formami, funkčností, kvalitními materiály, dokonalým zpracováním, zajímavými detaily. V poslední době se ale v Litomyšli objevují i jiné přístupy. Návrh na park nad městskou sportovní halou (Mikoláš Vavřín) je inspirovaný suprematismem Kazimíra Maleviče, areál autobusového nádraží (Michal Brix) má organické tvary a užívá prvky high-tech. Výstava Litomyšl a soudobá architektura je otevřena do 12. května.
</TEXT>
</DOC>
<DOC>
<DOCID>LN-20020409082</DOCID>
<DOCNO>LN-20020409082</DOCNO>
<DATE>04/09/02</DATE>
<TITLE>
Nejprodávanější alba v ČR v minulém týdnu
</TITLE>
<TEXT>
Rok ďábla O. S. T.
Různí interpreti
Sony Music/Bonton, Universal (1)
9 mm argumentů
Daniel Landa
EMI (2)
Děda Mládek
Illegal Band
B &amp;M Music (3)
200 po vstrečnoj
Tatu
Popron Traxx/Universal (4)
Rebelové O. S. T.
Různí interpreti
Sony Music/Bonton (6)
Proměny
Čechomor
Universal Music (5)
Pán prstenů...
Různí interpreti
Warner Music (8)
Pokaždé
Karel Gott
Universal Music (novinka)
Taneční liga 55
Různí interpreti
Popron Traxx/Universal (10)
Snadné je žít
MIG 21
B &amp;M Music/Universal (7)
Pramen: IFPI
</TEXT>
</DOC>
<DOC>
<DOCID>LN-20020409083</DOCID>
<DOCNO>LN-20020409083</DOCNO>
<DATE>04/09/02</DATE>
<TITLE>
Kouzlo objevů
</TITLE>
<TEXT>
Knihu s podtitulem Čtení o starém Hradci napsali Zdeněk Doubek a Milan Lajdar, vydalo ji nakladatelství ML. Sedmasedmdesát kapitolek z historie Hradce Králové (k letošnímu 777. výročí první písemné zmínky o městě) naplňuje předsevzetí autorů zajímat se nikoli pouze "o domy a jejich historii, ale především o lidičky" (sic!). A tak když se píše o pamětní desce TGM, je po zásluze připomenut "mistr údržby Jaroslav Kotyza", neboť on ji v letech sovětské okupace zachránil. Poloamatérskému holdu Hradci by slušely lepší ilustrace a také redakční péče, především jazyková ("syfilis, který..." - s. 101), ale i stylistická ("Dílna stála zvlášť; nacházela se...", "nová cukrárna ... se nacházela" - vše na s. 178). jas
</TEXT>
<HEADING>
Opar na záděře
</HEADING>
<TEXT>
Galerie Novoměstská radnice v Praze uspořádala ve druhém patře svěží výstavu dvou výtvarníků mladé generace. Petr Faltus a Peter Balkara prezentují svá díla do 13. dubna. Faltus představuje zvláštní malířské kompozice na pomezí reality, nadsazené grotesky a volné obrazivosti. Zobrazuje lidi i zvířata, zakuklené bytosti i krajinné motivy. Vše přitom podává se zřejmým osobitým humorem (Opar na záděře) a někdy i záměrným chaosem bez jednoznačné čitelnosti. Balkar se vyjadřuje dřevěnými kolorovanými plastikami. Jeho podání je spíše procítěné a lyrické (Odešlá), vzdálené útočným či experimentálním gestům jeho vrstevníků. Je sochařem decentního výrazu a jednoduchých, avšak pádných tvarů. dur
</TEXT>
<HEADING>
Piesne - live
</HEADING>
<TEXT>
Akustické album nejznámějších hitů slovenského zpěváka Pavola Hammela vydal koncern BMG. Živé album, na kterém Hammela doprovází pouze vynikající kytarista Juraj Burian, vzniklo v souvislosti s loňským vydáním Hammelových písní v podobě čtyřdílného zpěvníku. Původním záměrem vydavatelů byl jen "instruktážní materiál", z něhož se nakonec vyklubal záznam typu série amerických MTV Unplugged - ve verzích na dřeň "oholených" tu zní jedenadvacet hitů z celé Hammelovy kariéry. Nechybí Balada o smutnom Jánovi, Pred výkladom s hračkami, Šesť starcov, Cirkus leto, ba ani Učitelka tanca. ob
Akustické album nejznámějších hitů slovenského zpěváka Pavola Hammela vydal koncern BMG. Živé album, na kterém Hammela doprovází pouze vynikající kytarista Juraj Burian, vzniklo v souvislosti s loňským vydáním Hammelových písní v podobě čtyřdílného zpěvníku. Původním záměrem vydavatelů byl jen "instruktážní materiál", z něhož se nakonec vyklubal záznam typu série amerických MTV Unplugged - ve verzích na dřeň "oholených" tu zní jedenadvacet hitů z celé Hammelovy kariéry. Nechybí Balada o smutnom Jánovi, Pred výkladom s hračkami, Šesť starcov, Cirkus leto, ba ani Učitelka tanca. ob
</TEXT>
</DOC>
<DOC>
<DOCID>LN-20020409084</DOCID>
<DOCNO>LN-20020409084</DOCNO>
<DATE>04/09/02</DATE>
<TITLE>
Janek Ledecký se včera vrátil z New Yorku, kde s americkými herci a zpěváky připravoval uvedení svého muzikálu Hamlet.
</TITLE>
<GEOGRAPHY>PRAHA</GEOGRAPHY>
<TEXT>
"Muzikál by se měl hrát od druhé poloviny roku na takzvané off-off Broadway," řekl včera Ledecký. Podle zpěváka a textaře je dokonce možné, že některé role obsadí čeští protagonisté. "Sice by jejich veškerý honorář padl na letenky a ubytování, ale já sám bych v Americe klidně hrál i zdarma," vysvětlil. Ledecký si údajně ani ve snu nedokázal představit, že by někdy přiletěl do USA a dirigoval tam herce ve vlastní hře. "Byl jsem z toho dost naměkko. Zároveň jsem ale cítil ohromné nadšení amerického souboru. Určitě znáte ten pocit štěstí, kdy má člověk husí kůži na rukou a jde mu mráz po zádech," přiznal se Ledecký. Do Spojených států odlétá čtyřicetiletý držitel několika hudebních cen opět za týden, kdy bude Hamlet předveden (17. dubna v divadle v New Jersey) ještě bez dekorací v koncertní verzi. Američtí divadelníci ale mají zájem odkoupit celé know-how včetně scénografie a kostýmů. První cesta novodobého českého muzikálu do Spojených států vůbec vznikla vlastně náhodou. "Režisér Vince Parrilo se byl na doporučení své žačky podívat v Divadle Kalich na našem představení. Muzikál se mu tak líbil, že ho nakonec viděl třikrát a začal na něm vAmerice pracovat," dodal Ledecký Ledeckého Hamlet se ovšem nechystá jen do USA. Před podpisem smlouvy je překlad v Brazílii, na Ukrajině a v Rusku. V ČR vidělo muzikál čtvrt milionu diváků, úspěch mělo také na bratislavské Nové scéně.
PRAHA - "Muzikál by se měl hrát od druhé poloviny roku na takzvané off-off Broadway," řekl včera Ledecký. Podle zpěváka a textaře je dokonce možné, že některé role obsadí čeští protagonisté. "Sice by jejich veškerý honorář padl na letenky a ubytování, ale já sám bych v Americe klidně hrál i zdarma," vysvětlil. Ledecký si údajně ani ve snu nedokázal představit, že by někdy přiletěl do USA a dirigoval tam herce ve vlastní hře. "Byl jsem z toho dost naměkko. Zároveň jsem ale cítil ohromné nadšení amerického souboru. Určitě znáte ten pocit štěstí, kdy má člověk husí kůži na rukou a jde mu mráz po zádech," přiznal se Ledecký. Do Spojených států odlétá čtyřicetiletý držitel několika hudebních cen opět za týden, kdy bude Hamlet předveden (17. dubna v divadle v New Jersey) ještě bez dekorací v koncertní verzi. Američtí divadelníci ale mají zájem odkoupit celé know-how včetně scénografie a kostýmů. První cesta novodobého českého muzikálu do Spojených států vůbec vznikla vlastně náhodou. "Režisér Vince Parrilo se byl na doporučení své žačky podívat v Divadle Kalich na našem představení. Muzikál se mu tak líbil, že ho nakonec viděl třikrát a začal na něm vAmerice pracovat," dodal Ledecký Ledeckého Hamlet se ovšem nechystá jen do USA. Před podpisem smlouvy je překlad v Brazílii, na Ukrajině a v Rusku. V ČR vidělo muzikál čtvrt milionu diváků, úspěch mělo také na bratislavské Nové scéně.
</TEXT>
</DOC>
<DOC>
<DOCID>LN-20020409085</DOCID>
<DOCNO>LN-20020409085</DOCNO>
<DATE>04/09/02</DATE>
<TITLE>
Play off: Sparta vyhrála před vyprodaným stadionem ve Vítkovicích a vyrovnala stav série na 1:1
</TITLE>
<TEXT>
Favorit složil reparát. Krach z prvního finále v domácím prostředí smazali hokejisté Sparty ve Vítkovicích, kde druhý díl boje o titul vyhráli a vyrovnali sérii na 1:1. Vyvrcholení extraligy pokračuje zítra v Praze (17 hod.).
</TEXT>
<HEADING>
Vítkovice - Sparta 2:3
</HEADING>
<GEOGRAPHY>OSTRAVA</GEOGRAPHY>
<TEXT>
Sparta proti prvnímu duelu proměnila herní styl. Podle kanadské tradice pálili její hráči ze všech pozic a tvrdě dohrávali souboje, až mantinely praštěly. Vítkovického obránce Semana museli šít na střídačce, i tvář Burgra zkřivila bolest po zásahu Nedvědovy hokejky. Před nabitým stadionem ve Vítkovicích začal favorit skládat reparát za nepodařené první finále od úvodního buly. První třetinu vyhrál na střely 16:11, na góly 1:0. Brankáře Trvaje překonal slovenský ostrostřelec Tomík, jenž dobruslil k Tomajkově tečované přihrávce a sám před bránou měl dost času bezmocného gólmana oklamat bekhendovou střelou. Vítkovice se pracně vyrovnávaly s tvrdostí soupeře, neodpískaný zákrok rozlítil Kaděru, jenž za protesty inkasoval desetiminutový osobní trest. Přesto se elitní útok domácích Moravec - Burger Melenovský dostal k nebezpečnému výpadu a Melenovského teč Bříza se štěstím našel v lapačce. Ústřední postavou dalších minut se stal sparťanský kanonýr Jiří Zelenka. Nejdřív tvrdě vypálil po brejku a kotouč svištěl kolem tyče. Ve 35. minutě se však už puk z jeho hole třepal v síti. Hlinka se skvěle uvolnil od mantinelu a přihrál osamocenému kanonýrovi, jenž trefil přesně pod horní tyč - 2:0. Zelenka ještě ze stejné pozice za pár chvil chybil a už byl u dalšího klíčového momentu zápasu, jenž strhujícím tempem a obrovským nasazením jasně předčil první finále na Spartě. Stupňující se tlak domácích totiž vyústil v několik šancí, při poslední z nich Zelenka úmyslně posunul bránu a sklidil dvouminutový trest. Běžela 40. minuta, ve které při prvním duelu Vítkovice smazaly dvougólové manko, nyní udeřily v přesilovce jen jednou. Moravec nahodil za bránou puk a ten se od Melenovského čepele odrazil do sítě - 1:2. Drama vrcholilo v poslední části. Sparta tentokrát nepovolila sokovi vyrovnat, Broš ujel v přesilovce po pravém křídle a ve 46. minutě zapadl jeho bekhend do sítě. Kontr Vítkovic přišel vzápětí. Téměř zrcadlově se také po pravé straně rozjel Kaděra a distanc domácích byl znovu jednogólový - 2:3. Sparta však byla výhře stále blíž, Chabada trefil břevno, stejný kousek se povedl Zelenkovi po dalším výpadu do otevřené obrany Vítkovic. Domácí hnaní skvělým publikem srdnatě bojovali, obránce Výtisk se boxersky vrhl na Broše a chtěl se bít. Sudí však jeho záměr odhalili a dali mu dvojnásobný trest než Brošovi. I díky tomu nakonec jednogólový náskok hosté uhájili a oplatili Vítkovicím sobotní prohru, dokonce i ve stejném poměru 2:3.
OSTRAVA - Sparta proti prvnímu duelu proměnila herní styl. Podle kanadské tradice pálili její hráči ze všech pozic a tvrdě dohrávali souboje, až mantinely praštěly. Vítkovického obránce Semana museli šít na střídačce, i tvář Burgra zkřivila bolest po zásahu Nedvědovy hokejky. Před nabitým stadionem ve Vítkovicích začal favorit skládat reparát za nepodařené první finále od úvodního buly. První třetinu vyhrál na střely 16:11, na góly 1:0. Brankáře Trvaje překonal slovenský ostrostřelec Tomík, jenž dobruslil k Tomajkově tečované přihrávce a sám před bránou měl dost času bezmocného gólmana oklamat bekhendovou střelou. Vítkovice se pracně vyrovnávaly s tvrdostí soupeře, neodpískaný zákrok rozlítil Kaděru, jenž za protesty inkasoval desetiminutový osobní trest. Přesto se elitní útok domácích Moravec - Burger Melenovský dostal k nebezpečnému výpadu a Melenovského teč Bříza se štěstím našel v lapačce. Ústřední postavou dalších minut se stal sparťanský kanonýr Jiří Zelenka. Nejdřív tvrdě vypálil po brejku a kotouč svištěl kolem tyče. Ve 35. minutě se však už puk z jeho hole třepal v síti. Hlinka se skvěle uvolnil od mantinelu a přihrál osamocenému kanonýrovi, jenž trefil přesně pod horní tyč - 2:0. Zelenka ještě ze stejné pozice za pár chvil chybil a už byl u dalšího klíčového momentu zápasu, jenž strhujícím tempem a obrovským nasazením jasně předčil první finále na Spartě. Stupňující se tlak domácích totiž vyústil v několik šancí, při poslední z nich Zelenka úmyslně posunul bránu a sklidil dvouminutový trest. Běžela 40. minuta, ve které při prvním duelu Vítkovice smazaly dvougólové manko, nyní udeřily v přesilovce jen jednou. Moravec nahodil za bránou puk a ten se od Melenovského čepele odrazil do sítě - 1:2. Drama vrcholilo v poslední části. Sparta tentokrát nepovolila sokovi vyrovnat, Broš ujel v přesilovce po pravém křídle a ve 46. minutě zapadl jeho bekhend do sítě. Kontr Vítkovic přišel vzápětí. Téměř zrcadlově se také po pravé straně rozjel Kaděra a distanc domácích byl znovu jednogólový - 2:3. Sparta však byla výhře stále blíž, Chabada trefil břevno, stejný kousek se povedl Zelenkovi po dalším výpadu do otevřené obrany Vítkovic. Domácí hnaní skvělým publikem srdnatě bojovali, obránce Výtisk se boxersky vrhl na Broše a chtěl se bít. Sudí však jeho záměr odhalili a dali mu dvojnásobný trest než Brošovi. I díky tomu nakonec jednogólový náskok hosté uhájili a oplatili Vítkovicím sobotní prohru, dokonce i ve stejném poměru 2:3.
</TEXT>
</DOC>
<DOC>
<DOCID>LN-20020409086</DOCID>
<DOCNO>LN-20020409086</DOCNO>
<DATE>04/09/02</DATE>
<TITLE>
Tenis
</TITLE>
<TEXT>
Ruská liga - o 3. místo: Omsk - Magnitogorsk 0:2, první zápas 1:1. Bronz získal Magnitogorsk a nikoliv Omsk, což jsme včera mylně uvedli podle opačného výsledku uveřejněného na internetová stránka soutěže.
</TEXT>
</DOC>
<DOC>
<DOCID>LN-20020409087</DOCID>
<DOCNO>LN-20020409087</DOCNO>
<DATE>04/09/02</DATE>
<TITLE>
Jako ve zlém snu si připadali sparťané ve 40. minutě. Vítkovičtí hokejisté v ní, stejně jako v prvním zápase v Praze, snížili na 2:1. Repetice dalšího děje se však naštěstí pro Pražany už neopakovala.
</TITLE>
<GEOGRAPHY>OSTRAVA</GEOGRAPHY>
<TEXT>
Zmíněná branka Melenovského na 1:2 vyvolala vášně a jen umocnila nažhavenou atmosféru ve vyprodané hale. Kapitán Sparty Žemlička se u rozhodčích vehementně domáhal videozáznamu, ale nepochodil. "Netvrdím, že jsme dostali určitě neregulerní gól," vysvětloval po utkání. "Kluci, kteří ale byli v oné inkriminované chvíli na ledě, tvrdili, že jeden z protihráčů ležel v brankovišti a druhý v něm stál. Kdyby se sudí podíval na video, mohl být klid. Trochu jsem si samozřejmě vzpomněl na pražské utkání, kde Vítkovice stačily ve stejné minutě dokonce vyrovnat. To jsme ale podruhé za žádnou cenu nechtěli dopustit." Brankář Petr Bříza nedokázal vzhledem ke zmatku před brankou posoudit, zda byl gól regulerní či ne. "Ani jsem se moc nerozčiloval, fakt jsem přesně neviděl, jestli Melenovský střílel z brankoviště," povídal klidně. "Škoda, že se nám nepodařilo využít některé šance na 3:0, mohl být klid. Pro mě tohle utkání nebylo moc příjemné. Neměl jsem moc práce a jen jsem se díval, jak na druhé straně Trvaj likviduje jednu příležitost za druhou. Podobné zápasy nemiluje asi žádný brankář. Akce, po níž Kaděra snížil na kontaktních 2:3, byla dost překvapivá a já připouštím, že jsem při střele trochu chyboval. Prostřelil mě přesně pod vyrážečkou."
</TEXT>
<HEADING>
Zelenka se na hanbě modlil
</HEADING>
<TEXT>
Jednou z nejvýraznějších postav zápasu byl především střelec druhého gólu Sparty Jiří Zelenka. Na hokejce měl přinejmenším další dva góly a navíc při jeho pobytu na trestné lavici soupeř vyrovnal na oněch nepříjemných 1:2. "Ani nechtějte vědět, jak mně na trestné lavici bylo," odfukoval si. "Pořád jsem si dokola opakoval, hlavně ať nedostaneme gól, hlavně ať nedostaneme gól. No a v tom tam spadl..." Trenér Sparty Václav Sýkora si pochvaloval, že jeho svěřenci na rozdíl od prvního finálového zápasu tentokrát vydrželi hrát koncentrovaně celých šedesát minut. "Škoda jen, že se nám nepodařilo odskočit na dvougólový rozdíl dříve," posteskl si. "K první brance Vítkovických bych poznamenal snad jen tolik, že nechápu, k čemu video je, když podle něho může rozhodčí hodnotit pouze fakt, zda puk přešel, anebo nepřešel brankovou čáru. Co je špatného na tom, kdyby se podíval, jestli střílející hráč stál v brankovišti?" V emotivním utkání, jehož závěr opepřila skleněná láhev, roztříštěná o led před brankářem Břízou, jen těžko zvládal nervy především trenér poražených Alois Hadamczik. "Něco podobného by si rozhodčí na Spartě nedovolili," sípal sevřen pocitem, že jeho týmu zápas prohráli sudí, když dali Výtiskovi dvojnásobný trest. "Jak může Šindler pískat finále? Nejdřív v play off zařízl Třinec a teď pro změnu nás..."
Jednou z nejvýraznějších postav zápasu byl především střelec druhého gólu Sparty Jiří Zelenka. Na hokejce měl přinejmenším další dva góly a navíc při jeho pobytu na trestné lavici soupeř vyrovnal na oněch nepříjemných 1:2. "Ani nechtějte vědět, jak mně na trestné lavici bylo," odfukoval si. "Pořád jsem si dokola opakoval, hlavně ať nedostaneme gól, hlavně ať nedostaneme gól. No a v tom tam spadl..." Trenér Sparty Václav Sýkora si pochvaloval, že jeho svěřenci na rozdíl od prvního finálového zápasu tentokrát vydrželi hrát koncentrovaně celých šedesát minut. "Škoda jen, že se nám nepodařilo odskočit na dvougólový rozdíl dříve," posteskl si. "K první brance Vítkovických bych poznamenal snad jen tolik, že nechápu, k čemu video je, když podle něho může rozhodčí hodnotit pouze fakt, zda puk přešel, anebo nepřešel brankovou čáru. Co je špatného na tom, kdyby se podíval, jestli střílející hráč stál v brankovišti?" V emotivním utkání, jehož závěr opepřila skleněná láhev, roztříštěná o led před brankářem Břízou, jen těžko zvládal nervy především trenér poražených Alois Hadamczik. "Něco podobného by si rozhodčí na Spartě nedovolili," sípal sevřen pocitem, že jeho týmu zápas prohráli sudí, když dali Výtiskovi dvojnásobný trest. "Jak může Šindler pískat finále? Nejdřív v play off zařízl Třinec a teď pro změnu nás..."
</TEXT>
</DOC>
<DOC>
<DOCID>LN-20020409088</DOCID>
<DOCNO>LN-20020409088</DOCNO>
<DATE>04/09/02</DATE>
<TEXT>
Odvety čtvrtfinále (začátky ve 20.45): Bayer Leverkusen - FC Liverpool (první zápas 0:1), FC Barcelona - Panathinaikos Atény, 0:1.
</TEXT>
</DOC>
<DOC>
<DOCID>LN-20020409089</DOCID>
<DOCNO>LN-20020409089</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Hokejový trenér Ivan Hlinka do ruského Omsku? Není to jediná možnost, kam se respektovaný kouč může vydat na další štaci po angažmá v zámořském Pittsburghu. Vážná nabídka je prý i ze Švýcarska. "Teď nemůžu, mám jednání a jsem mimo republiku. Zavolejte ve středu večer," odpovídal včera Hlinka. "Jestli jsem v Rusku? Prostě mimo republiku," dodal. Hlinkův manažer Peter Kovarčík se včera vracel z Vídně a o trenérových jednáních prý nic neví. "Nevím, kde nyní je. Ale Rusko není jediná možnost. Velice bych se divil, kdyby nedostal nabídku i ze Švýcarska. Nedávno jsem tam byl a má tam obrovské jméno," naznačoval tajemně Kovarčík. Hlinka už ve Švýcarsku působil jako hráč, když v letech 1983-85 oblékal po návratu z NHL dres klubu EV Zug.
</TEXT>
</DOC>
<DOC>
<DOCID>LN-20020409090</DOCID>
<DOCNO>LN-20020409090</DOCNO>
<DATE>04/09/02</DATE>
<GEOGRAPHY>PRAHA</GEOGRAPHY>
<TEXT>
Po první sezoně, kterou strávil daleko na východě v ruském Omsku, se včera do Česka vrátil hokejový mistr světa a olympijský vítěz Pavel Patera. Klub měl v ruské lize velké ambice, ale nakonec skončil čtvrtý. "Určitě nelituji, že jsem v Rusku byl. V Omsku jsem byl spokojený, jen nás mrzí, že jsme nezískali titul - v semifinále jsme vypadli velmi těsně. V klubu ale chtějí udělat všechno pro to, aby se nám to za rok povedlo. Vím i o tom, že se pokoušejí získat trenéra Hlinku. To by bylo určitě dobré," řekl Patera, který počítá s tím, že v Omsku bude hrát i v příští sezoně. "Smlouvu jsem sice měl jen na rok, ale jak já, tak i klub máme zájem ji prodloužit."
</TEXT>
</DOC>
<DOC>
<DOCID>LN-20020409091</DOCID>
<DOCNO>LN-20020409091</DOCNO>
<DATE>04/09/02</DATE>
<GEOGRAPHY>MOSKVA</GEOGRAPHY>
<TEXT>
Český hokejový kouč Vladimír Vůjtek, který se stal prvním zahraničním trenérem v Rusku, zůstane u mistrovského celku Lokomotiv Jaroslavl i v další sezoně. Sdělil to s tím, že se s prezidentem Lokomotivu Jurijem Jakovlevem již dohodl a zbývá jen podepsat smlouvu. "Dokázal vytvořit velmi kvalitní tým. Hráči jej respektují. Je pro ně velkou autoritou a velmi si jej váží. Bojovali jeden za druhého. Je to tým lidí stejného smýšlení. Měli jediný cíl a Vůjtek je k tomu dovedl," vyzdvihl Vůjtkovy kvality mluvčí Lokomotivu Vladimir Malkov.
</TEXT>
</DOC>
<DOC>
<DOCID>LN-20020409092</DOCID>
<DOCNO>LN-20020409092</DOCNO>
<DATE>04/09/02</DATE>
<TITLE>
Blízko a přece vzdáleni od výhry nad francouzským favoritem byli tenisté v Davisově poháru.
</TITLE>
<GEOGRAPHY>PAU</GEOGRAPHY>
<TEXT>
Obhájce trofeje Francouze Češi dlouho ve čtvrtfinále Davis Cupu trápili, ale do třetice jim scházel bod, aby silného soupeře porazili. Podobně jako loni ve Švédsku i předloni v USA prohráli 2:3 na zápasy. Kapitán Jan Kukal sliboval, že v Pau tentokrát jeho svěřenci kvalitního protivníka 'dorazí'. Nepovedlo se. "Je mi to líto, měli jsme k tomu blízko a není to náhoda," mínil Kukal. Konečně se podle jeho slov ve formě sešli Jiří Novák a Bohdan Ulihrach, ten ovšem obě pětisetová dramata prohrál.
</TEXT>
<HEADING>
Fantastickému týmu chybějí náhradníci
</HEADING>
<TEXT>
"Kdyby takhle hráli pořád, tak jsou na turnajích nejlepší," pokračoval. "Jenomže, když se rozdávalo štěstí, tak Bóďa nešel dvakrát. Ovšem dva Jirkovy skalpy svět ocení," chválil Kukal, ale doplnil: "Ulihracha nelze zatracovat a Nováka zase vynášet do nebe." Na druhé straně se objevily otazníky. Jedním z nich je malý výběr hráčů pro Davisův pohár. Devět zápasů visí výsledek na Ulihrachovi, Novákovi a Davidu Riklovi. "Máme fantastický tým, ale hrozně úzký. Nejsou kvalitní náhradníci, a na tom by se mělo pracovat," poukázal Kukal na nedostatek. Podle Kukala hraje v Davisově poháru velkou roli domácí prostředí. Diváci jsou dalším hráčem. Češi si v Pau na podporu nemohli stěžovat, domácímu publiku zdatně sekundovala stovka českých fanoušků, kteří přiletěli speciálem i s dunícími bubny. "Už bychom jednou mohli hrát takový zápas doma. Obrovský tlak domácího publika dosti pomáhá získávat důležité body," mínil Kukal. Pohřební atmosféru po porážce cítil ze všech stran jako omyl a křivdu. "Vždyť jsme trápili obhájce trofeje," připomněl. Smlouvu u týmu má jen na tuto sezonu. Zda u daviscupového kormidla zůstane, nechtěl rozebírat. "Na to je příliš brzy. To nevím," konstatoval.
</TEXT>
<HEADING>
Francouzský tisk chválí Santora
</HEADING>
<TEXT>
Hlavním hrdinou francouzských novin, které se věnují výhře svých tenistů, je Fabrice Santoro. Hráče, který rozhodl utkání, pasuje tisk do pozice zachránce týmu. "Je to ten nejbolestnější postup, ale i nejkrásnější," píše deník Le Parisien. Podle něj byla po prohrách Escudého a Grosjeana s Novákem Francie částečně na kolenou, ale nakonec splnila svůj cíl postoupit do semifinále. Sportovní deník L'Équipe jako jediný poznamenává, že Novákovo nedělní vítězství nad Grosjeanem lze sice vysvětlit zraněním francouzského tenisty, ale nelze zpochybnit Novákův výborný výkon. "Stejně jako v pátek proti Escudému byla česká jednička ohromující," vyzdvihl L'Équipe. Santora chválí list za bojovnost a podotýká, že tým znovu dokázal, že jeho síla tkví ve schopnosti vzájemně se doplňovat.
Hlavním hrdinou francouzských novin, které se věnují výhře svých tenistů, je Fabrice Santoro. Hráče, který rozhodl utkání, pasuje tisk do pozice zachránce týmu. "Je to ten nejbolestnější postup, ale i nejkrásnější," píše deník Le Parisien. Podle něj byla po prohrách Escudého a Grosjeana s Novákem Francie částečně na kolenou, ale nakonec splnila svůj cíl postoupit do semifinále. Sportovní deník L'Équipe jako jediný poznamenává, že Novákovo nedělní vítězství nad Grosjeanem lze sice vysvětlit zraněním francouzského tenisty, ale nelze zpochybnit Novákův výborný výkon. "Stejně jako v pátek proti Escudému byla česká jednička ohromující," vyzdvihl L'Équipe. Santora chválí list za bojovnost a podotýká, že tým znovu dokázal, že jeho síla tkví ve schopnosti vzájemně se doplňovat.
</TEXT>
</DOC>
<DOC>
<DOCID>LN-20020409093</DOCID>
<DOCNO>LN-20020409093</DOCNO>
<DATE>04/09/02</DATE>
<TITLE>
smála se plavkyně Hlaváčková, a její medailový kolega Svoboda se přiznal k slzám
</TITLE>
<TEXT>
Zápis do historie. Právě takový krok zvládli v uplynulém týdnu v Moskvě plavci Ilona Hlaváčková a Květoslav Svoboda. Na mistrovství světa v krátkém bazénu získal každý z nich stříbrnou medaili, a včera se s vůbec prvními českými kovy ze světových šampionátů vrátili do vlasti.
PRAHA - Jaký paradox. Takřka přes noc se stali ještě slavnějšími, než byli, a přitom si prožili na světovém šampionátu zklamání. Oba si to však dokázali vynahradit. Znakařka Ilona Hlaváčková přijela do Moskvy jako světová dvojka na 100 a 50 metrů, jenže chřipka pár dní před šampionátem v ní vyvolala pochybnosti. "Na stovku jsem se po nemoci vůbec necítila. Měla jsem strach, že mi před padesátkou, na kterou si věřím víc, sebere všechny síly. Ale můj trenér Milan Moravec mě přesvědčil, že víc než fyzická síla rozhoduje psychická připravenost. Zkrátka že na to mám," líčila Hlaváčková v hale ruzyňského letiště okolnosti, které předcházely jejímu medailovému úspěchu, jehož dosáhla právě v této disciplíně. Dohmátla na stříbrnou medaili, ale šest setin vteřiny jí scházelo ke zlatu. Nebylo to k vzteku? "Byla jsem zklamaná, ale když jsem stála na stupních a na stožáru vlála česká vlajka, převládlo štěstí. Je to můj životní úspěch. Prostě jsem měla líp zvládnout třetí obrátku," pravila čtyřnásobná mistryně Evropy, rodačka z Jičína. Šest setin ji však pronásledovalo jako můra. V nedělním finále na 50 metrů, kde si tolik věřila, zůstala přesně tolik od bronzu. "To je škoda, ale v tak velkém závodě by mě to asi mrzet nemělo. Doufám, že se to nestane tradicí, ale zase jsem o desetinu porazila světovou rekordmanku z Číny, která skončila až pátá, a to není málo," dodala 25letá studentka pražské FTVS. Znojemský kraulař Květoslav Svoboda odlétal do Moskvy jako papírově nejsilnější muž na 200 metrů, avšak pohořel už v rozplavbě. Stříbrnou medaili pak získal na dvojnásobné trati. Jestlipak by na ni došlo, nebýt předchozího propadáku? "Došel jsem k závěru, že bych na čtyřstovce bojoval stejně usilovně. Protože získat dvě medaile, to by byla bomba," přemítal absolvent zemědělského učiliště ve Znojmě, jehož přípravu zajišťuje odbor sportu ministerstva vnitra. Devatenáctiletý svěřenec trenéra Jiřího Kyněry se k něčemu přiznal. "Ta dvoustovka mě bude mrzet až do konce života. Podcenil jsem rozplavbu. Když jsem pak viděl finálové časy, pobrečel jsem si. Medaile byla na dosah," litoval. Na letišti čekal i předseda plaveckého svazu Vladimír Srb s obálkami. Na kolik si svaz cení historicky prvních medailí z mistrovství světa, po kterých jen pokukovali předchůdci dnešních hvězd Fleissnerová nebo Machek? "Počkejte, já se podívám," začala otevírat obálku Ilona Hlaváčková. "Šedesát tisíc," oznámila spokojeně pokašlávající plavkyně. "To víte, viróza doznívá. Ale do Moskvy jsem se nejela léčit," dodala.
</TEXT>
</DOC>
<DOC>
<DOCID>LN-20020409094</DOCID>
<DOCNO>LN-20020409094</DOCNO>
<DATE>04/09/02</DATE>
<TITLE>
TÉMA KOLA - Jak Příbram nakupovala v Drnovicích
</TITLE>
<TEXT>
Mít správné informace, včas jednat a mlčet. I před manželkou. To je recept, který pomohl Příbrami koupit devět hráčů z Drnovic.
PŘÍBRAM/DRNOVICE - Vypadá to jako geniální obchod. Boss Příbrami Jaroslav Starka minulý pátek přetáhl devět hráčů z Drnovic. Včetně hvězd Tumy, Gomése a Pergla. Něco podobného tady ještě nebylo. "Takovou věc může udělat jen on," říká s obdivem trenér Středočechů Jiří Kotrba. Sám Starka se nadneseným výrazům brání. "Je to originál," usměje se však přeci jen po chvíli. Jak se seběhla ohromující transakce? Drnovice potřebovaly peníze. Nový vlastník týmu, firma Corimex, je nepřinesl. Hráči nedostávali od ledna výplatu. V zimě Starka přivedl z moravské vísky záložníka Němce a vyptal se ho na ostatní fotbalisty. Pak se dal do akce. Vyjednával, domluvil se s fotbalisty na smlouvách i uhrazení dluhů. A hlavně držel celou věc v tichosti. "Dařilo se mi to utajit dost dlouho. Neřekl jsem o tom ani manželce, ani trenérovi." Až v pondělí předchozího týdne vše podle svých slov "vykecal" Kotrbovi. Ten tvrdí, že chtěl hráče hned, v úterý totiž Příbram čekal pohár na Spartě. "Nastoupit s Gomésem a dalšími, to by byl šok," zasnil se. Přestup však byl posvěcen až v pátek. Do tréninku se zapojili Gomés, Pergl a Formánek, Tuma bleskově putoval na hostování právě do Sparty. Zemánek odešel do Zlína, Schindler, Adamec, Randa a Čáp zůstali zapůjčeni v Drnovicích. Na první pohled se zdá neuvěřitelné, že konkurence zaspala. "Kdo má peníze, nemá nápady. Já tak bohatý nejsem, ale nápadů mám plnou hlavu," říká Starka. "Jde o to mít správné informace," dodává. Spekulace o tom, že by držel v rukou směnky Corimexu, a tak si usnadnil pozici, odmítá. Přesto se zdá, že za přestupy stojí zvláštní vazby. "Není to tak jednoduché. Bez osobních kontaktů by to nešlo," myslí si žižkovský manažer Ivan Horník, který chtěl v zimě koupit Gomése a Pergla.
</TEXT>
<HEADING>
Konkurence rázem vzrostla
</HEADING>
<TEXT>
Ne všichni reagovali na nevídaný kousek obdivně. "Byl jsem v šoku z toho, že devět hráčů odejde v poslední přestupní termín z mužstva, které hraje o udržení," řekl Günter Bittengel, trenér Blšan, jež jsou také ohroženy sestupem. Starku to nechalo klidným: "Je to obchod. Liga je regulérní." Shodou okolností však hraje Příbram už v sobotu právě v Drnovicích. "Bohužel," reagoval Kotrba. Posily prý ale šetřit nebude. Příbrami už v lize o nic nejde, z poháru vypadla, a tak formuje síly na další sezonu. "Teď budu mít čas otestovat hráče," říká Kotrba. "Měli jsme v kádru malou konkurenci a bylo to sakra znát," dodává. Pokud vše půjde podle plánu, mohla by se Příbram zase podívat do evropského poháru. "Tým stagnoval, dostali jsme impuls," těší se Kotrba. Z jeho hlasu je znát radost. Zprvu však o "masovém přestupu" mluvil nerad. "Je mi líto Karla Jarůška," vysvětlil. Bývalý drnovický kouč o víkendu rezignoval.
Ne všichni reagovali na nevídaný kousek obdivně. "Byl jsem v šoku z toho, že devět hráčů odejde v poslední přestupní termín z mužstva, které hraje o udržení," řekl Günter Bittengel, trenér Blšan, jež jsou také ohroženy sestupem. Starku to nechalo klidným: "Je to obchod. Liga je regulérní." Shodou okolností však hraje Příbram už v sobotu právě v Drnovicích. "Bohužel," reagoval Kotrba. Posily prý ale šetřit nebude. Příbrami už v lize o nic nejde, z poháru vypadla, a tak formuje síly na další sezonu. "Teď budu mít čas otestovat hráče," říká Kotrba. "Měli jsme v kádru malou konkurenci a bylo to sakra znát," dodává. Pokud vše půjde podle plánu, mohla by se Příbram zase podívat do evropského poháru. "Tým stagnoval, dostali jsme impuls," těší se Kotrba. Z jeho hlasu je znát radost. Zprvu však o "masovém přestupu" mluvil nerad. "Je mi líto Karla Jarůška," vysvětlil. Bývalý drnovický kouč o víkendu rezignoval.
</TEXT>
</DOC>
<DOC>
<DOCID>LN-20020409095</DOCID>
<DOCNO>LN-20020409095</DOCNO>
<DATE>04/09/02</DATE>
<TITLE>
Severočeští fotbalisté mají v čele první ligy tříbodový náskok
</TITLE>
<TEXT>
Králem nejvyšší fotbalové soutěže jsou opět hráči Liberce. V dohrávce 25. kola totiž porazili v severočeském derby Jablonec jasně 3:0.
LIBEREC - Drama se nekonalo. Liberečtí fotbalisté využili šanci, kterou jim páteční remízou se Slavií věnovala Sparta.
Slovan Liberec 3
</TEXT>
<HEADING>
FK Jablonec 0
</HEADING>
<TEXT>
Přestože Liberec nastřílel tři branky, až do první trefy nebylo k vidění příliš pohledného fotbalu. Hosté nasadili proti favoritovi tuhou defenzivu. "Herním stylem soupeře jsme nebyli překvapeni. Hráčům jsme zdůraznili, že musí být trpěliví a že se šance dostaví," vyprávěl asistent Josef Csaplár. Když se pak jeho tým k střeleckým příležitostem dostal, předvedl, co to znamená vytěžit z minima maximum. Třikrát vážněji ohrožoval brankáře Koubu, třikrát míč skončil v síti. "S tak vysokou produktivitou jsem nepočítal!" přiznal Csaplár. "Věřili jsme, že si dřív nebo později s důslednou obranou poradíme. Nebylo to však snadné. Zkoušeli jsme to kombinačně na první dotek, přes standardky Kolouška...," řekl jeden z nejlepších hráčů utkání Jiří Štajner.
</TEXT>
<HEADING>
Nezmar: Je jedno, kdo střílí góly
</HEADING>
<TEXT>
Obratný útočník předvedl několik svých technických kousků. Ten poslední si nechal do nastavovaného času, kdy se po biliárové akci dostal za záda zadáků a technickou střelou k pravé tyči pečetil výhru. Nemyslel prý přitom na to, že se na něj v tabulce kanonýrů dotahuje parťák z útoku Jan Nezmar. Ten včera otevřel skóre, když se při rohu Václava Kolouška objevil na zlomek vteřiny v šestnáctce nehlídán. "Sám jsem z toho byl překvapen. Měl jsem dost času, abych mohl přesně zamířit," povídal Nezmar. "Přestože jsme nebyli nervózní, ten gól byl přece jen vysvobozením," dodal. Nezmar dal za sezonu již 12 branek, Štajner, jenž odejde do Hannoveru, o dvě víc. "Jsme oba v jednom mužstvu, není vůbec důležité, kdo střílí góly," reagoval Nezmar. U prvního úspěchu Koloušek asistoval, druhý zařídil sám. Z trestného kopu poslal míč do šestnáctky, kde ho hlavou jemně tečoval obránce Martin Petráš. "Pokoušel jsem se přehodit obránce v předtuše, že by někdo mohl za jejich záda zaběhnout," popisoval Koloušek. "Chtěl jsem odhlavičkovat balon do bezpečí. Špatně jsem však odhadl let míče. Ta nepatrná teč stačila k tomu, aby Petr Kouba na balon nedosáhl," povídal Petráš. "Škoda. Za stavu 0:1 bychom mohli s výsledkem ještě ledacos provést," kál se. Liberečtí při gólech předváděli nový rituál: hráči začali mávat předloktím. Bylo to na oslavu pětačtyřicátin klubového sekretáře Pavla Jirouše, jenž má přezdívku Kačer. Liberečtí včera nezískali pouze důležité tři body, ale i talentovaného útočníka Slepičku, dosud hráče Příbrami.
Obratný útočník předvedl několik svých technických kousků. Ten poslední si nechal do nastavovaného času, kdy se po biliárové akci dostal za záda zadáků a technickou střelou k pravé tyči pečetil výhru. Nemyslel prý přitom na to, že se na něj v tabulce kanonýrů dotahuje parťák z útoku Jan Nezmar. Ten včera otevřel skóre, když se při rohu Václava Kolouška objevil na zlomek vteřiny v šestnáctce nehlídán. "Sám jsem z toho byl překvapen. Měl jsem dost času, abych mohl přesně zamířit," povídal Nezmar. "Přestože jsme nebyli nervózní, ten gól byl přece jen vysvobozením," dodal. Nezmar dal za sezonu již 12 branek, Štajner, jenž odejde do Hannoveru, o dvě víc. "Jsme oba v jednom mužstvu, není vůbec důležité, kdo střílí góly," reagoval Nezmar. U prvního úspěchu Koloušek asistoval, druhý zařídil sám. Z trestného kopu poslal míč do šestnáctky, kde ho hlavou jemně tečoval obránce Martin Petráš. "Pokoušel jsem se přehodit obránce v předtuše, že by někdo mohl za jejich záda zaběhnout," popisoval Koloušek. "Chtěl jsem odhlavičkovat balon do bezpečí. Špatně jsem však odhadl let míče. Ta nepatrná teč stačila k tomu, aby Petr Kouba na balon nedosáhl," povídal Petráš. "Škoda. Za stavu 0:1 bychom mohli s výsledkem ještě ledacos provést," kál se. Liberečtí při gólech předváděli nový rituál: hráči začali mávat předloktím. Bylo to na oslavu pětačtyřicátin klubového sekretáře Pavla Jirouše, jenž má přezdívku Kačer. Liberečtí včera nezískali pouze důležité tři body, ale i talentovaného útočníka Slepičku, dosud hráče Příbrami.
</TEXT>
</DOC>
<DOC>
<DOCID>LN-20020409096</DOCID>
<DOCNO>LN-20020409096</DOCNO>
<DATE>04/09/02</DATE>
<GEOGRAPHY>BRNO</GEOGRAPHY>
<TEXT>
Chátrající brněnské divadlo Reduta bude možná již na podzim roku 2004 alespoň částečně hostit Mezinárodní hudební festival Janáčkovo Brno. "Letos chceme do rekonstrukce vložit řádově desítky milionů korun, díky nimž by se divadlo opět vrátilo mezi tradiční brněnské scény," řekl náměstek brněnského primátora Rostislav Slavotínek. Reduta byla v roce 1993 kvůli havarijnímu stavu uzavřena a od té doby rychle chátrala. Investice si podle vyjádření magistrátu vyžádají přes 300 milionů korun, část uhradí EU z programu Phare a letos se z městského rozpočtu vyčlení 70 milionů korun.
</TEXT>
</DOC>
<DOC>
<DOCID>LN-20020409097</DOCID>
<DOCNO>LN-20020409097</DOCNO>
<DATE>04/09/02</DATE>
<TEXT>
NEW YORK - Český útočník Petr Sýkora vstřelil v utkání NHL mezi New Jersey a Bostonem dvě branky a přispěl tak k vítězství domácích Ďáblů 3:2 v prodloužení. U jedné z jeho branek asistoval Robert Holík, přihrávku na vítězný gól v nastaveném čase si připsal Patrik Eliáš. Montreal porazil v Ottawě Senators 3:1 a opět zářil jeho brankář Theodore, který zastavil 34 střel. Canadiens tímto vítězstvím definitivně zavřeli dveře do play off newyorským Rangers; v boji o poslední postupové místo ve Východní konferenci je mohou ohrozit už jen Buffalo a Washington.
</TEXT>
</DOC>
<DOC>
<DOCID>LN-20020409098</DOCID>
<DOCNO>LN-20020409098</DOCNO>
<DATE>04/09/02</DATE>
<GEOGRAPHY>OLOMOUC</GEOGRAPHY>
<TEXT>
V dnešním přípravném utkání českých hokejistů proti Slovensku v Olomouci (od 17 hod.) se budou muset trenéři Josef Augusta a Vladimír Martinec obejít bez kapitána týmu Petra Čajánka, který má potíže se zády. Nejistý je i start Davida Hrušky, jenž včera kvůli začínající chřipce netrénoval. Do sestavy se naopak vrátí Michal Sýkora.
</TEXT>
</DOC>
</CZE>