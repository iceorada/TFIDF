<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020201001</DOCID>
<DOCNO>LN-20020201001</DOCNO>
<DATE>02/01/02</DATE>
<TITLE>
PRAHA - Projekt čtyřkoalice zkrachoval. Aspoň v té podobě, v jaké byl dosud prezentován, přestal včera večer existovat kvůli letitým dluhům Občanské demokratické aliance. Širší vedení lidové strany se včera usneslo, že zástupce ODA na kandidátce nestrpí - lidovci se chtějí o poslanecká křesla ucházet pouze ve spojenectví s Unií svobody. Je to rozhodnutí, kterým vyvrcholila několik týdnů trvající krize čtyřkoalice kvůli finančním závazkům ODA. "Další setrvání kandidátů ODA na kandidátkách čtyřkoalice je neudržitelné," přidala se i šéfka Unie svobody Hana Marvanová. "Půjde o spolupráci dvou stran, aspoň na parlamentní úrovni," oznámil předseda KDU-ČSL Cyril Svoboda. To obratem odmítla pražská organizace unie - chce jít do voleb samostatně. Lidovci ve svém usnesení říkají, že další spolupráce v rámci čtyřkoalice - na krajské nebo senátní úrovni - je možná. Ovšem podle předsedy ODA Michaela Žantovského čtyřkoalice už neexistuje. "V tuto chvíli je to historie," řekl. ODA včera odmítla nátlak lidovců a unionistů, aby opustila kandidátky čtyřkoalice. Nabídla ovšem tuto variantu - její lidé odejdou, když totéž učiní lidovecký poslanec Miroslav Kalousek a místopředseda unie Ivan Pilip. "Bylo by pokrytecké označovat ODA za hlavní překážku věrohodnosti čtyřkoalice, a přitom nabízet na čelných místech kandidátek politiky, kteří nesou osobní spoluzodpovědnost za stamilionové skandály v resortu ministerstva obrany, jako je poslanec Miroslav Kalousek, či za dodnes nevyjasněný skandál kolem financování a zahraničních kont ODS," prohlásil včera předseda ODA Michael Žantovský. Zbylé strany požadavek aliance okamžitě odmítly. Navíc stanovisko lidovců definitivně návrh ODA pohřbilo. Dohady kolem dluhů ODA se nakonec přelily i do osobních vztahů. Po odchodu lidovce Kalouska z kandidátky totiž volá i šéfka US Hana Marvanová. "Beru to jako výraz neprofesionální osobní zášti. Mě v primárkách na kandidátku zvolilo více lidí, než má ODA v republice členů," reagoval Kalousek. Přitom ještě v neděli se zdálo, že čtyřkoalice nejvážnější krizi své historie vyřešila. ODA přistoupila na podmínky Unie svobody, jak se vyrovnat s téměř sedmdesátimilionovým dluhem u České pojišťovny. A dohodu s tímto řešením podepsal i předseda lidovců Svoboda. Den poté se ukázalo, že ODA má ještě jeden závazek, ke kterému se však nehlásí: před čtyřmi lety strana ústy svého tehdejšího šéfa Jiřího Skalického slíbila, že na humanitární účely odešle šest milionů korun, které dostala od "tajemných" sponzorů. "Jde o politický výrok předsedy několik dní před jeho demisí," vysvětluje místopředseda aliance Oldřich Kužílek. Podle představitelů ODA za krachem čtyřkoalice stojí už nyní probíhající jednání o budoucí vládě. "Domníváme se, že KDU-ČSL neměla ve svém povolebním plánování pro čtyřkoalici místo," řekl Žantovský.
</TITLE>
<HEADING>
Volební preference 4K
</HEADING>
<TEXT>
Postavení šéfa lidové strany nese znaky zvláštní schizofrenie. Ve čtyřkoalici a na veřejnosti jeho váha stoupá, ve vlastní straně ho ale drží pevně pod krkem křídlo jeho oponenta, místopředsedy Jana Kasala, které má ve všech stranických orgánech většinu. Svobodovi se ale zatím daří proplouvat těmito úskalími bez vážnějších nehod. Své tažení proti nejmenší straně ve čtyřkoalici sice halí do vznešených hesel o důvěryhodnosti a novém stylu politiky, je ale přitom stále více zřejmé, že problémy ODA pragmaticky využívá ke svým záměrům. O odchodu ze svazku s unionisty - alespoň zatím neuvažuje, protože by mu to vzalo naději na premiérské křeslo. Jeho šance na to, že se stane čtyřkoaliční jedničkou, by se v dvojbloku rovnala skoro jistotě.
</TEXT>
<HEADING>
Marvanová: zklamaná idealistka
</HEADING>
<TEXT>
Předsedkyně unionistů je snad posledním člověkem ve čtyřkoalici, který urputně hájí vznešená hesla před tíží neúprosné politické reality. V dlouhých debatách o osudu zadlužené ODA byla její nejráznější advokátkou. Nebýt toho, že "rozhněvané ženě" nebyli lidovečtí vyjednavači s to vzdorovat, skončila by ODA ve čtyřkoalici už před týdnem. Když se objevil nový problém aliance, Marvanová jako jediná ze čtyřkoalice v duchu svých zásad okamžitě reagovala: slib je slib a plnit se musí. Pak ale alianci začali postupně házet přes palubu i její kolegové z US-DEU a "Hanka z Arku" prý krach své vize o očištěné čtyřkoalici doslova oplakala. V rýsujícím se dvojbloku bude její unie ještě viditelněji tahat za kratší konec provazu - již proto, že Marvanová nemá ambici stát v čele případné vlády.
</TEXT>
<HEADING>
Kühnl: lídr na odstřel
</HEADING>
<TEXT>
Pozice čtyřkoaličního lídra se stále více hroutí. K dlouhodobě nevýraznému vystupování na veřejnosti a nejisté podpoře ve vlastní straně se v poslední době přidávají další aspekty. Celý stupňující se spor o dluhy ODA se silně dotýká i jeho osobně. Ion byl nejprve ministrem a pak i místopředsedou ODA. Při čtyřkoaličních jednáních o tom, jak urovnat dluh aliance u České pojišťovny, musel tedy nutně vědět, že stranu tíží ještě další dluhy či minimálně nečisté dary v jejím financování. Přesto mlčel. S úvahami o rozkladu či alespoň zásadních změnách čtyřkoalice se hroutí i jeho vidina premiérského křesla. V případných nových jednáních o volebním dvojbloku pouze lidovců s unionisty totiž svou pozici proti ambicióznímu Cyrilu Svobodovi jen stěží uhájí.
</TEXT>
<HEADING>
Žantovský: senátor na dně
</HEADING>
<TEXT>
Předsedovi ODA se před očima zhroutil sen o tom, že je možné oživit již jednou smrtelně zraněnou stranu, a dokonce ji přivést zpět na politické výsluní. Zasloužila se o to nedůsledná snaha o očistu vlastní strany i mocenské ambice jeho čtyřkoaličních partnerů. Žantovský zrušil letošní Vánoce a zasvětil je hledání cesty z mnohamilionového dluhu, nalezené řešení ale neuspělo. Stejně kličkoval v případě dalšího závazku aliance (že vrátí nečistý sponzorský dar), i když kdysi hlásal potřebu očistit stranické finance. V situaci, kdy si již čtyřkoalice nad ODA umyla ruce, se pokusil o zoufalý odpor. Naděje čehokoli dosáhnout je ale nulová a znamená to asi i jeho konec politický. Na podzim má totiž Žantovský obhajovat svůj senátní mandát - a mimo čtyřkoalici je bez šancí. mrk
CYRIL SVOBODA předseda KDU-ČSL
"Způsoby řešení dluhů ODA nejsou přijatelné. KDU-ČSL chce kandidovat společně s Unií svobody-DEU v nadcházejících volbách."
</TEXT>
</DOC>
<DOC>
<DOCID>LN-20020201002</DOCID>
<DOCNO>LN-20020201002</DOCNO>
<DATE>02/01/02</DATE>
<GEOGRAPHY>BOSTON</GEOGRAPHY>
<TEXT>
Vědci přišli s další novinkou z oblasti klonování. Američtí experti oznámili, že z materiálu z klonovaných kravských embryí vytvořili miniaturní ledviny. Ty, jak se zdá, fungují jako normální kravské ledviny. Vědci ze společnosti Advanced Cell Technology z amerického státu Massachusetts vzali kravské vajíčko, které zbavili jeho genetických informací, a spojili je s kožní buňkou z kravského ucha. Naklonované embryo pak nechali růst, až se z některých buněk začala vyvíjet ledvinová tkáň. Miniaturní ledviny pak implantovali dospělé krávě, kde přežily několik měsíců. Tyto ledviny dokáží podle listu Washington Post produkovat moč a odstraňovat škodlivé látky z těla. Zatím ale není jasné, zda mohou plnit všechny funkce normálního orgánu. Společnost zatím tento pokus nepublikovala v žádném odborném časopise, proto se k němu nevyjádřila odborná veřejnost. Znamenal by však další krok na cestě k tvorbě orgánů, které by převratně zjednodušily transplantace lidských orgánů.
</TEXT>
</DOC>
<DOC>
<DOCID>LN-20020201003</DOCID>
<DOCNO>LN-20020201003</DOCNO>
<DATE>02/01/02</DATE>
<TITLE>
Prezident George W. Bush se přesně trefil do očekávání. Jeho zpráva o stavu Unie byla taková, jakou ji Američané chtěli mít. Žádné rozbředlé úvahy, ale jasně pojmenovaný nepřítel, silný prezident, silný národ a vítězství. Řeč je to moc pěkná, nicméně tolik sebestředná a soustředěná na splnění očekávání, že je v ní opomenuta řada důležitých bodů. Ve zprávě nechybí pěkný slogan "osa zla" (spojuje Reaganův termín "říše zla" a "mocnosti Osy" z druhé světové války). Tedy nepřímý odkaz na vzor téměř všech republikánů a válku, která USA posílila. "Osa zla" je natolik chytlavý termín, že už dva dny musejí úředníci americké administrativy horečně vysvětlovat, že USA se rozhodně nechystají pozítří vybombardovat Irák, Írán ani Severní Koreu. Naplnění sloganu "osa zla" je prvním problémem, který George W. Bush pozapomněl rozvést. Co má znamenat, že "USA nedovolí, aby nás ty nejnebezpečnější režimy světa ohrožovaly těmi nejnebezpečnějšími zbraněmi"? Likvidaci Husajna za pomoci Íránu a poté svržení íránských duchovních a nastolení demokracie? Uvalení embarga a tvrdé trestání těch, kteří je nebudou chtít dodržovat? Varování evropským zemím, Rusku a Číně, aby daly ruce pryč od Íránu, nebo... Ale co? Co má být v praktických termínech obsahem "osy zla"? To George W. zapomněl zmínit. Tak jako tak íránskému proreformnímu hnutí tímto proslovem příliš nepomohl. A následuje další drobné opomenutí. V řeči nezaznělo jméno Usáma bin Ládin. Ten nejhorší "zlosyn" zatím nebyl dopaden ani prokazatelně zabit, ale pro Bílý dům už mrtev je. Neexistuje, na rozdíl od desetitisíců teroristů bez tváře chystajících se zničit USA. Pro mnoho Američanů (a nejen pro ně) je však zosobněním terorismu bin Ládin, a možná by chtěli vědět, kam se vytratil.
</TITLE>
<HEADING>
Zapomenutí spojenci
</HEADING>
<TEXT>
Kromě Usámy bin Ládina se Bush takřka nezmiňoval o spojencích a jejich úloze v boji proti terorismu. Zcela opomněl roli Severoatlantické aliance. Je fakt, že USA spojence doposud příliš nepotřebovaly, ale toto opomenutí se dá také vykládat jako veřejná degradace aliance na servisní organizaci, která má pomoci USA politicky pouze v těch okamžicích, kdy to Washington bude potřebovat. Jinak se bude muset držet zpátky a příliš nemluvit do Bushovy války. Prezident říká: Amerika bude jednat. Ani jednou neřekl: USA se spojenci budou jednat. Možná více počítá s pomocí dobrovolníků z organizace Freedom Corps než s Evropou. Letos se navíc má rozhodnout o dalším rozšiřování NATO na východ. Jde o krok, který alianci změní radikálněji než přijetí ČR, Maďarska a Polska před třemi lety. Bush se o tom nezmínil. Nenaznačil ani, jestli v jeho zahraničněpolitických plánech hraje rozšiřování a reforma NATO nějakou roli. Úplné opomenutí spojenců z NATO ve zprávě není vůbec dobrým signálem. George W. Bush také hovořil o tom, že zákon musí lépe regulovat chování velkých korporací, chránit zaměstnance střádající na penzi v podnikových programech a ukládající úspory do podnikových akcií. To byl pěkný kousek něco jako popis pavouka, při němž nikoho nemá napadnout, že se mluví o pavoukovi. Prezidenta vedl k těmto úvahám krach energetického gigantu Enron, který připravil tisíce lidí o peníze. Enron, který patřil k velkým přispěvatelům na Bushovu kampaň a se kterým měli členové jeho administrativy, zvláště viceprezident, velice dobré vztahy. Proč se Bush nezmínil o Enronu? Pokazilo by to jeho řeč?
</TEXT>
<HEADING>
Kdo to zaplatí?
</HEADING>
<TEXT>
Nakonec prezident nasliboval Američanům zlepšení zdravotnictví, reformu penzijního systému, zvýšení bezpečnostních opatření, zvýšení rozpočtu na ozbrojené síly... Po napadení Pearl Harboru v roce 1941 prezident Roosevelt Kongresu řekl, že v příštím roce bude válečné úsilí stát USA 56 miliard dolarů. Kolik bude stát Američany tažení proti terorismu a všechny Bushovy reformy v příštím roce? To prezident neřekl. Stejně jako nezmínil, kde na to chce vzít. Kdo to zaplatí? The Washington Post napsal, že administrativa ukazuje pouze na špičku ledovce a snaží se, aby nikdo neviděl dvě třetiny masy plující pod vodou. A přesně to udělal George W. Bush vjinak nádherně znějícím projevu.
Nakonec prezident nasliboval Američanům zlepšení zdravotnictví, reformu penzijního systému, zvýšení bezpečnostních opatření, zvýšení rozpočtu na ozbrojené síly... Po napadení Pearl Harboru v roce 1941 prezident Roosevelt Kongresu řekl, že v příštím roce bude válečné úsilí stát USA 56 miliard dolarů. Kolik bude stát Američany tažení proti terorismu a všechny Bushovy reformy v příštím roce? To prezident neřekl. Stejně jako nezmínil, kde na to chce vzít. Kdo to zaplatí? The Washington Post napsal, že administrativa ukazuje pouze na špičku ledovce a snaží se, aby nikdo neviděl dvě třetiny masy plující pod vodou. A přesně to udělal George W. Bush vjinak nádherně znějícím projevu.
</TEXT>
</DOC>
<DOC>
<DOCID>LN-20020201004</DOCID>
<DOCNO>LN-20020201004</DOCNO>
<DATE>02/01/02</DATE>
<TITLE>
PRAHA - S více než půlhodinovým zpožděním přijíždí na mítink ODS na Václavském náměstí v Praze předseda sněmovny Václav Klaus. Pomalu nestihne ani dokončit své teze o Evropské unii, když se z davu ozve: "Proč tam lezete?!" Muž z davu se s úvodní otázkou nespokojí a na Klause dál chrlí své připomínky, třeba k pornografii nebo čistotě ulic. Přitom nad hlavou mává transparentem s nápisem "EU vlastizrada". Několik okolostojících se rozhodne zakročit. Vrhnou se na kverulanta a ničí mu transparent. "Neperte se tady, vážení, nebo to zase bude zítra ve všech novinách," snaží se Klaus uklidnit situaci. Na zemi leží zbytky transparentu a výtržník opouští mítink. "Osočují nás z nacionalismu. Teď vidím, jak vypadá skutečný nacionalista," komentuje jeho chování Klaus. Předvolební shromáždění pokračuje a Václav Klaus vysvětluje letošní strategii ODS. "V dané chvíli proti nikomu nebojujeme. Každé dva týdny oslovíme voliče jedním seriozním tématem. Tím příštím budou důchody pod heslem: ODS volí jistotu ve stáří," říká Klaus. V uplynulých dnech lákala Klausova strana voliče na slogan "ODS volí EU." Kritizování EU si ale ODS stejně neodpustila. "Socialistické vlády v Unii mají tendenci vše regulovat. Nějaký úředník z Bruselu dokonce určil i velikost toaletních prkýnek na zaoceánských jachtách," stěžoval si například poslanec Marek Benda. Po skončení se jde do cukrárny. Zazní také neobvyklá výtka za to, že Klaus podepisuje fotografie, na nichž má ještě tmavé vlasy. Starosta Prahy 1 Jan Bürgermeister se nechává slyšet: "Není možné rozdávat staré fotky. Bylo to solidní shromáždění, měli jsme lidem dávat tužky nebo bonbonky, ne fotky z minulých voleb." Zda se v ulicích nakonec objeví bonbóny a propisky s modrým ptákem, není zatím jisté. Za to se již rozběhla jedna z předvolebních novinek ODS bezplatná informační linka. Jejím prostřednictvím budou poslanci a kandidáti zodpovídat dotazy volajících. "Osobně na ně dohlížím," netají se Klaus před shromážděnými. Za několik měsíců povede Klaus na každém nároží prostřednictvím billboardů a plakátů bitvu se svými konkurenty Hanou Marvanovou (US-DEU) a Petrou Buzkovou (ČSSD). V poslední lednový den byl ale ještě na náměstí pouze v doprovodu kolegů a hostesek s letáky. To, co se na první pohled může jevit jako spontánní setkání s voliči, je ve skutečnosti podrobně organizovanou akcí, která snese srovnání s vojenskými logistickými přípravami před skutečnou bitvou. V interním scénáři, který vypracovala agentura, jež se stará o Klausův obraz v očích veřejnosti, nevystupuje předseda sněmovny pod vlastním jménem, ale pod "tajemnými" iniciálami VK. "Procházka na Havelské tržiště (neformální diskuse s občany), návštěva Havelské koruny (majitel je velký příznivec ODS, je zde vysoká koncentrace Pražanů)," píše se v itineráři. Startu minikampaně pod heslem "ODS volí EU" předcházel Klausův projev, přednesený 5. prosince na zasedání Evropského parlamentu v Bruselu, který ještě týž den vzbudil nesouhlas jak v Bruselu, tak na domácí politické scéně. Klaus se v něm vyslovil proto, aby se zastavilo "plíživé tiché sjednocování kontinentu". Své myšlenky Klaus ztvrdil i včera. "Přejeme si, aby v Evropě vznikl volný civilizační prostor a abychom se v něm mohli volně pohybovat. Jsme však proti Evropě, která ruší státy," řekl předseda sněmovny. Na obranu svých myšlenek sepsal za rekordně krátkou dobu knihu, kterou včera podepisoval. Jako součást obhajoby lze chápat také včera ukončenou minikampaň "ODS volí EU".
</TITLE>
<TEXT>
Interní dokument ODS pro přípravu akce
ODS volí EU - "finále"
Datum: čtvrtek 31. ledna 2002
Místo: Praha 1, Václavské náměstí
Scénář akce:
15.00 - 15.45 Propagace akce, (auto, hudba - živá zajistí Romax, rozdávání letáků)
15.30 - 15.45 Příjezd VK na spodní část Václavského náměstí (do té doby bude umístěn billboard na paláci Diamant) a krátká návštěva cukrárny Simona (majitelka cukrárny je členka ODS - zastávka je tradiční volební záležitost)
15.45 - 16.30 mítink spodní část Václavské náměstí, stan, autogramiáda VK, účast maximálního množství pražských kandidátů
16.30 - 17.00 Procházka na Havelské tržiště (neformální diskuse s občany), návštěva "Havelské koruny" (majitel je velký příznivec ODS, je zde vysoká koncentrace pražanů)
17.00 - 17.30 Uhelný trh, kde bude umístěn další stánek (menší, od 15.00 - propagace setkání s VK). Na stánku minimálně dva kandidáti.
</TEXT>
</DOC>
<DOC>
<DOCID>LN-20020201005</DOCID>
<DOCNO>LN-20020201005</DOCNO>
<DATE>02/01/02</DATE>
<TEXT>
Zdlouhavý rozpad čtyřkoalice připomíná rozvodové řízení manželů, kteří se léta nenáviděli, ale báli se nahlas si to přiznat. Ještě před pár týdny se na sebe lidé z jednotlivých částí čtyřky usmívali, dnes na sebe lijí špínu z manželského i předmanželského života. Cyril Svoboda je prý intrikán, kterému jde jen o moc. Členové ODA jsou zase nesolidní partneři, kteří nejsou schopni splácet dluhy. Ba ani zaručit, že se neobjeví nové, a proto musejí z volebního kola ven. Šéf ODA Žantovský nerad souhlasí, ale v pomstychtivé uraženosti šlehne po ostatních. Když my, pak i Pilip a Kalousek, kvůli darům pro ODS, kvůli šlendriánu na ministerstvu obrany. Bravo, teď ještě dodat něco o zákulisníkovi Zieleniecovi a vypočítavém Rumlovi, který volal Klausovi do Sarajeva. A přiškrtit Kühnla, jenž jako místopředseda ODA také nedbal na dluhy. Když špína, tak na všechny, ať je u rozvodu mela. A co Pionýr, SSM, SČSP? A nebyl náhodou někdo ve Svazarmu? Michael Žantovský určitě ještě něco najde, pomsta za odhalený nepořádek v jeho straně mu za ten trapný rozvodový kabaret stojí. A voliči? Ti musejí pochopit. Jde přece o alianci, bez níž se český politický systém totálně zhroutí.
</TEXT>
</DOC>
<DOC>
<DOCID>LN-20020201006</DOCID>
<DOCNO>LN-20020201006</DOCNO>
<DATE>02/01/02</DATE>
<TITLE>
PRAHA - Úvěry a hypotéky by mohly být brzy ještě levnější. Česká národní banka (ČNB) totiž včera opět snížila klíčové úrokové sazby, které určují cenu peněz na trhu. Základní (tzv. repo) sazba se tak dostala na 4,25 procenta, tedy v historii Česka na nejnižší úroveň. Naposledy snižovala centrální banka sazby minulé pondělí, a to stejně jako včera o čtvrt procenta. Snížením úroků chce centrální banka srazit stále příliš silnou korunu. Ta však ani na tento zákrok nereagovala a včera dokonce ještě více posílila - prodávala se za méně než 32 korun k euru. Dealeři na trhu totiž očekávali, že centrální banka spíše bude intervenovat, což je silnější nástroj k oslabení měny než snižování sazeb. Prostor k dalšímu snížení sazeb otevřela centrální bance i změna prognózy letošního vývoje ekonomiky. Podle nového odhadu ČNB by mělo hospodářství růst tempem až o procento nižším, než dříve předpokládala. Ekonomové soudí, že pesimismus banky způsobuje to, že ani vyhlídky zahraniční ekonomiky, zejména německé, ještě pro letošek nejsou příliš růžové. Snížení sazeb by tak mohlo pomoci podpořit ekonomický růst. Brzy by měly na krok banky zareagovat snížením úroků i ostatní ústavy. Zatím klesly úroky v Komerční bance a ekonomové předpokládají, že se ostatní bankovní domy připojí. Zlevní tak úvěry i hypotéky, ale zároveň klesnou i úroky z bankovních vkladů.
</TITLE>
<TEXT>
Koruna stále posiluje (kurs vůči euru)
</TEXT>
</DOC>
<DOC>
<DOCID>LN-20020201007</DOCID>
<DOCNO>LN-20020201007</DOCNO>
<DATE>02/01/02</DATE>
<TITLE>
Železného právník byl propuštěn z vazby
</TITLE>
<TEXT>
Po téměř třech měsících byl včera propuštěn z vazby Aleš Rozehnal - právník šéfa TV Nova Vladimíra Železného. Desetimilionovou kauci převzal státní zástupce jako záruku za to, že se Rozehnal nepokusí uprchnout do zahraničí. Obavy z ovlivňování svědků v této fázi vyšetřování již soud nemá. Aleš Rozehnal je obviněn z poškozování věřitele, protože podle policie pomáhal Železnému ukrývat jeho majetek a vyhnout se placení miliardového dluhu.
</TEXT>
</DOC>
<DOC>
<DOCID>LN-20020201008</DOCID>
<DOCNO>LN-20020201008</DOCNO>
<DATE>02/01/02</DATE>
<TITLE>
85 dnů strávil ve vazbě Aleš Rozehnal, právník obviněný v souvislosti s kauzou kolem TV Nova a jejího ředitele Vladimíra Železného.
</TITLE>
<GEOGRAPHY>PRAHA</GEOGRAPHY>
<TEXT>
Oholený a v obleku opustil včera Aleš Rozehnal vazební věznici na Pankráci. Na tváři měl úsměv právníka ani skutečný, ani vylhaný. Příkaz k Rozehnalově propuštění na svobodu vydal odpoledne státní zástupce. Po včerejších výsleších podle jeho názoru pominuly obavy z toho, že by Rozehnal ještě mohl ovlivňovat svědky. Druhým důvodem, který právníka TV Nova ještě držel za mřížemi, byla obava z jeho útěku do ciziny. Toto riziko by měla rozptýlit desetimilionová kauce, kterou státní zástupce přijal jako záruku, že se Rozehnal nebude o útěk pokoušet. Tolik očekávaná svoboda přišla v 16.30 h. Rozehnal zřejmě vůbec neměl v úmyslu s novináři mluvit, ale jeho doprovod špatně odhadl východ z pankrácké věznice. Luxusní Rover stál zaparkovaný hned u vrat věznice, Rozehnal se však náhle objevil u hlavního vchodu. Fotografové byli první, kteří si jej povšimli, a pak už před pádící skupinou novinářů nebylo úniku.
</TEXT>
<HEADING>
Rozehnal: Vazba byla nezákonná
</HEADING>
<TEXT>
"Domnívám se, že má vazba byla nezákonná," byla první slova, která na dotaz TV Nova Rozehnal pronesl. Upozornil, že proti svému uvěznění podá stížnost u Ústavního soudu. Rozehnal novinářům také oznámil, že kvůli nespokojenosti s vyšetřováním případu připraví se svými právníky stížnost na postup vyšetřovatele. "Požádáme též vrchní státní zastupitelství o zavedení dohledu nad celou touto kauzou," uvedl. Čas ve věznici Rozehnal podle vlastních slov trávil u knih a šachu. "Jsem hrozně rád, že to skončilo. Myslím, že jsem to zvládal, jak nejlíp se to dá. Nejvíc jsem si četl a hrál šachy," prohlásil právník ředitele televize Nova Vladimíra Železného. Nasedl do vozu a okamžitě odjel domů. Rozehnal byl zadržený od 4. listopadu loňského roku. Krátce nato jej soudce vzal do vazby. Právník je obviněným, že pomáhal Železnému vyhnout se splátce miliardového dluhu vůči americké firmě Central European Media Enterprises (CME). Zaplacení peněz přitom Železnému nařídil arbitrážní tribunál v Amsterodamu. Navíc je Rozehnal obviněn z toho, že pomáhal Železnému ukrývat majetek v obavách před jeho soudní exekucí a zabavením. Již několik měsíců před vyhlášením výsledků arbitráže Železný převáděl své nemovitosti a majetek na akciové společnosti, v jejichž statutárních orgánech působí Rozehnal a další právníci z jeho kanceláře. Ti jsou rovněž obviněni z poškozování věřitele.
"Domnívám se, že má vazba byla nezákonná," byla první slova, která na dotaz TV Nova Rozehnal pronesl. Upozornil, že proti svému uvěznění podá stížnost u Ústavního soudu. Rozehnal novinářům také oznámil, že kvůli nespokojenosti s vyšetřováním případu připraví se svými právníky stížnost na postup vyšetřovatele. "Požádáme též vrchní státní zastupitelství o zavedení dohledu nad celou touto kauzou," uvedl. Čas ve věznici Rozehnal podle vlastních slov trávil u knih a šachu. "Jsem hrozně rád, že to skončilo. Myslím, že jsem to zvládal, jak nejlíp se to dá. Nejvíc jsem si četl a hrál šachy," prohlásil právník ředitele televize Nova Vladimíra Železného. Nasedl do vozu a okamžitě odjel domů. Rozehnal byl zadržený od 4. listopadu loňského roku. Krátce nato jej soudce vzal do vazby. Právník je obviněným, že pomáhal Železnému vyhnout se splátce miliardového dluhu vůči americké firmě Central European Media Enterprises (CME). Zaplacení peněz přitom Železnému nařídil arbitrážní tribunál v Amsterodamu. Navíc je Rozehnal obviněn z toho, že pomáhal Železnému ukrývat majetek v obavách před jeho soudní exekucí a zabavením. Již několik měsíců před vyhlášením výsledků arbitráže Železný převáděl své nemovitosti a majetek na akciové společnosti, v jejichž statutárních orgánech působí Rozehnal a další právníci z jeho kanceláře. Ti jsou rovněž obviněni z poškozování věřitele.
</TEXT>
</DOC>
<DOC>
<DOCID>LN-20020201009</DOCID>
<DOCNO>LN-20020201009</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Schválení senátního návrhu na zpřístupnění všech svazků komunistické StB patrně už nestojí nic v cestě. Sněmovna včera totiž nepodpořila návrhy levice, aby předlohu zamítla, nebo aby ji znovu projednaly výbory dolní komory. O přijetí předlohy tak sněmovna rozhodne v příštích 14 dnech. Její schválení prosazuje hlavně pravice, která má ve sněmovně mírnou početní převahu.
</TEXT>
</DOC>
<DOC>
<DOCID>LN-20020201010</DOCID>
<DOCNO>LN-20020201010</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Skutečnost, že Jozef Lenárt byl v roce 1968 členem Národního shromáždění, a proto se na něj tehdy vztahovala poslanecká imunita, by se možná mohla stát překážkou jeho trestního stíhání. Lenárt je spolu s Miloušem Jakešem obžalován z vlastizrady a rozvracení republiky v souvislosti s událostmi v srpnu 1968. Soudkyně Městského soudu v Praze Hana Hrnčířová včera řekla, že zvažuje možnost obrátit se k Nejvyššímu soudu v Brně s dotazem, zda je Lenártovo stíhání kvůli jeho někdejší poslanecké imunitě přípustné.
</TEXT>
</DOC>
<DOC>
<DOCID>LN-20020201011</DOCID>
<DOCNO>LN-20020201011</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Popularita sociálnědemokratické vlády před volbami do sněmovny stoupá. Kabinet v lednu příznivě hodnotilo 46 procent lidí, o osm procent více než loni v červnu. Lidé byli k ministrům nejkritičtější v roce 1999, kdy s nimi bylo spokojeno 17 procent respondentů. Podle Střediska empirických výzkumů se od té doby hodnocení kabinetu Miloše Zemana zlepšuje. S vládou je spokojeno 77 procent voličů ČSSD, o dvě procenta méně než na začátku jejího funkčního období v roce 1998. Naopak o čtyři na 40 procent přibylo těch příznivců ODS, kteří sociálnědemokratický kabinet hodnotí kladně. Mezi voliči KDU-ČSL je s vládou spokojeno 42 procent, o 14 procent méně než před čtyřmi lety.
</TEXT>
</DOC>
<DOC>
<DOCID>LN-20020201012</DOCID>
<DOCNO>LN-20020201012</DOCNO>
<DATE>02/01/02</DATE>
<TITLE>
Ministři se proletěli. Letoun L-159 včera osobně vyzkoušeli dva ministři. Tvrdík v modré letecké kombinéze zůstal ve vzduchu 17 minut, Rusnok v zelené o pět minut méně. Nebylo mu příliš dobře.
</TITLE>
<GEOGRAPHY>VODOCHODY</GEOGRAPHY>
<TEXT>
Na "propagačním" letu v letounu L-159 se ministr obrany Jaroslav Tvrdík dohodl s šéfem největší tuzemské zbrojovky hned poté, co Aero před pár týdny velmi tvrdě kritizoval. Řekl tehdy doslova, že "letoun je nebezpečnější pro uživatele než pro potencionálního nepřítele". Včerejší let v "nebezpečném" letadle se ale Tvrdíkovi líbil. "Byl to nádherný zážitek... kvůli takovým momentům stojí za to dělat ministra," řekl, když s úsměvem vylézal z kokpitu. Ministr seděl na zadním sedadle, letadlo řídil zkušený šéfpilot Aera Miroslav Schützer. Tvrdík působil velmi suverénně i před startem. Pokud se bál, tak to nedával znát. Neustále vtipkoval, kameramany vyzýval, ať si natočí jeho závěť. To ministr financí Jiří Rusnok už tak sebejistý nebyl. Značně vylekaně se tvářil zejména v okamžiku, kdy mu zástupce Aera vysvětloval, že z letadla L-159 se může katapultovat i "z nulové výšky a nulové rychlosti a ještě se zachrání". Pak u šéfa armádního letectva Františka Padělka vyzvídal, jak se má během letu chovat a co má v kabině vlastně dělat. "No co, nic. Vydržet a dívat se," řekl mu Padělek. Ministr Rusnok pak bedlivě pozoroval přelety svého kolegy. "Řeknu vám, že to má na ty lidi dole psychologický efekt," utrousil, když mu Tvrdík přelétl těsně nad hlavou. "Ale já se nebojím," opakoval. Pak Tvrdík dosedl a do letounu nastoupil Rusnok. "Kdyby věděl, kolik členů vlády mě uplácelo, aby se už nevrátil, tak by se tak nesmál," žertoval Tvrdík. Rusnok se vrátil za 11 minut, pilot vynechal závěrečný nízký přelet a výkrut přímo nad letištní plochou. Oficiální Rusnokova verze zněla: "Došel nám benzin." Podle techniků mu ale nebylo příliš dobře, a tak požádal o předčasné ukončení letu. Ministr Tvrdík pak přinesl šéfovi státní pokladny sklenku slivovice. "Myslel jsem si, že budeš potřebovat panáka první pomoci," řekl mu.
VODOCHODY - Na "propagačním" letu v letounu L-159 se ministr obrany Jaroslav Tvrdík dohodl s šéfem největší tuzemské zbrojovky hned poté, co Aero před pár týdny velmi tvrdě kritizoval. Řekl tehdy doslova, že "letoun je nebezpečnější pro uživatele než pro potencionálního nepřítele". Včerejší let v "nebezpečném" letadle se ale Tvrdíkovi líbil. "Byl to nádherný zážitek... kvůli takovým momentům stojí za to dělat ministra," řekl, když s úsměvem vylézal z kokpitu. Ministr seděl na zadním sedadle, letadlo řídil zkušený šéfpilot Aera Miroslav Schützer. Tvrdík působil velmi suverénně i před startem. Pokud se bál, tak to nedával znát. Neustále vtipkoval, kameramany vyzýval, ať si natočí jeho závěť. To ministr financí Jiří Rusnok už tak sebejistý nebyl. Značně vylekaně se tvářil zejména v okamžiku, kdy mu zástupce Aera vysvětloval, že z letadla L-159 se může katapultovat i "z nulové výšky a nulové rychlosti a ještě se zachrání". Pak u šéfa armádního letectva Františka Padělka vyzvídal, jak se má během letu chovat a co má v kabině vlastně dělat. "No co, nic. Vydržet a dívat se," řekl mu Padělek. Ministr Rusnok pak bedlivě pozoroval přelety svého kolegy. "Řeknu vám, že to má na ty lidi dole psychologický efekt," utrousil, když mu Tvrdík přelétl těsně nad hlavou. "Ale já se nebojím," opakoval. Pak Tvrdík dosedl a do letounu nastoupil Rusnok. "Kdyby věděl, kolik členů vlády mě uplácelo, aby se už nevrátil, tak by se tak nesmál," žertoval Tvrdík. Rusnok se vrátil za 11 minut, pilot vynechal závěrečný nízký přelet a výkrut přímo nad letištní plochou. Oficiální Rusnokova verze zněla: "Došel nám benzin." Podle techniků mu ale nebylo příliš dobře, a tak požádal o předčasné ukončení letu. Ministr Tvrdík pak přinesl šéfovi státní pokladny sklenku slivovice. "Myslel jsem si, že budeš potřebovat panáka první pomoci," řekl mu.
</TEXT>
</DOC>
<DOC>
<DOCID>LN-20020201013</DOCID>
<DOCNO>LN-20020201013</DOCNO>
<DATE>02/01/02</DATE>
<GEOGRAPHY>VÍDEŇ/PRAHA</GEOGRAPHY>
<TEXT>
Rakouská Národní rada (dolní komora parlamentu) včera usnesením požádala spolkovou vládu, aby se v jednáních s Českou republikou důrazně zasazovala o zrušení tzv. Benešových dekretů. V usnesení, které prosadili poslanci vládních lidovců (ÖVP) a Svobodných (FPÖ), Národní rada žádá vládu, aby pokračovala v jednání o jihočeské jaderné elektrárně Temelín s novou českou vládou po letošních parlamentních volbách v ČR. Rakouský kancléř Wolfgang Schüssel se přitom právě včera vyslovil pro "pokračování procesu usmiřování" mezi Českou republikou a Rakouskem. V rozhovoru pro agenturu APA zdůraznil, že v Benešových dekretech nespatřuje překážku vstupu ČR do Evropské unie. Dekrety, na jejichž základě byla po válce z Česka násilně vystěhována většina německy mluvících obyvatel, podle Schüssela nesmějí být zapomenuty. "Stejně tak se nesmí zapomenout na utrpení obětí holocaustu, vyhnání, vyvlastnění a hromadné vraždy. Všechny tyto záležitosti musejí zůstat v paměti. Oběti jsou oběti a je úplně jedno, jakou řečí mluví, jaké jsou národnosti nebo na které straně historie se právě náhodou nacházely," uvedl rakouský kancléř. Jak vyplývá z reakcí mluvčích vlády a ministerstva zahraničí, český kabinet o zrušení dekretů jednat nehodlá, naopak diplomaté se takovému jednání nebrání. "Dekrety jsou legitimním tématem k diskusi," řekl mluvčí ministerstva zahraničí Aleš Pospíšil. Podle vládního mluvčího Libora Roučka ale "Benešovy dekrety nejsou otevřenou záležitostí, jsou vyhaslé". "Na tomto názoru nemáme co měnit," řekl včera. Také představitelé českých parlamentních stran žádost rakouských poslanců odmítli. Rakousko včera rovněž odpovědělo na nótu, v které si ČR stěžovala na výroky generálního sekretáře FPÖ Petera Sichrovského. Ten obvinil českou vládu, že odmítá vrátit židovský majetek zabavený nacisty za druhé světové války. Podle rakouského velvyslanectví v Praze nebude Vídeň k Sichrovského výrokům zaujímat žádné stanovisko. Kavan však tvrdí, že se Rakousko od Sichrovského výroků distancovalo.
</TEXT>
</DOC>
<DOC>
<DOCID>LN-20020201014</DOCID>
<DOCNO>LN-20020201014</DOCNO>
<DATE>02/01/02</DATE>
<TEXT>
dnešním dnem se zvyšuje cena Lidových novin: v pracovních dnech od pondělí do pátku - o korunu, v sobotu o 50 haléřů. Stejný krok učinily i další deníky. Důvodem jsou neustále rostoucí náklady na výrobu a distribuci novin. Věříme, že přijmete tuto změnu s pochopením a zachováte LN svou přízeň. Redakce Lidových novin připravuje na letošní rok celou řadu zajímavých novinek a mimořádných projektů, které dále zvýší hodnotu vašeho deníku.
</TEXT>
</DOC>
<DOC>
<DOCID>LN-20020201015</DOCID>
<DOCNO>LN-20020201015</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Britští konzulární úředníci ve středu po třech týdnech ukončili své kontroly na pražském letišti v Ruzyni. Lidé tak mohou do Británie opět létat bez toho, aniž by již v Praze museli vysvětlovat účel své cesty. Britové se do Prahy vracejí asi v měsíčních, někdy i kratších intervalech. Na letišti Britové úřadovali poprvé loni v létě kvůli přílivu neoprávněných žadatelů o azyl, které takřka bez výjimky tvořili Romové.
</TEXT>
</DOC>
<DOC>
<DOCID>LN-20020201016</DOCID>
<DOCNO>LN-20020201016</DOCNO>
<DATE>02/01/02</DATE>
<TITLE>
Dva finančníky čtyřkoalice označil šéf ODA za hrozbu věrohodnosti celého uskupení. Oba přitom patří ke špičkám svých stran.
</TITLE>
<GEOGRAPHY>PRAHA</GEOGRAPHY>
<TEXT>
Problematická minulost lidoveckého poslance Miroslava Kalouska přichází opět na přetřes - a to krátce před volbami. Spolu s ním se tentokrát do stejného světla dostává jeho kolega z US-DEU Ivan Pilip. Oba muže označil za nevěrohodné z hlediska jejich minulosti předseda ODA Michael Žantovský, když se snažil zachránit vlastní stranu před nuceným odchodem ze čtyřkoaličních kandidátek. Co mají Pilip s Kalouskem společného? Oba stojí na špici svých stran. Pilip je prvním místopředsedou US-DEU a údajně i mužem, který reálně rozhoduje o kursu strany. Kalousek je dnes sice řadovým poslancem lidovců, jinak je ale druhým mužem vlivného Kasalova křídla ve straně. Pilip i Kalousek také ve svých stranách zastávají roli finančních expertů a stojí v popředí kandidátek: Pilip je "dvojkou" v Kralovéhradeckém kraji, Kalousek stojí na stejném místě v kraji Jihočeském. A spojuje je i problematická minulost, na niž právě Žantovského apel mířil.
</TEXT>
<HEADING>
Terč číslo 1: Kalousek
</HEADING>
<TEXT>
Zejména minulost Miroslava Kalouska, bývalého dlouholetého ekonomického náměstka několika ministrů obrany, byla už mnohokrát v centru pozornosti. Byl totiž nejednou přímo či nepřímo nařčen z nedovolených finančních machinací a korupce. Šetření nicméně skončila bez výsledku. Přesto loni na jaře snaha KDU-ČSL prosadit ho do stínové vlády vyvolala krizi celé čtyřkoalice. Od té doby má Kalousek krajně napjaté vztahy s šéfy lidovců Cyrilem Svobodou i unie Hanou Marvanovou. Oba ho totiž veřejně označili za člověka s pochybnou minulostí. A Marvanová se dokonce nyní k Žantovského útoku na Kalouska přidala. S Žantovským má Kalousek nevyřízené účty už z dřívější doby. Šéf ODA v roce 1997 volal po jeho odvolání z funkce náměstka ministra obrany kvůli nejasnostem provázejícím armádní zakázky. Kalousek obvinění odmítl a naznačil, že svou prací zřejmě kazí politikům ODA jejich obchody.
</TEXT>
<HEADING>
Terč číslo 2: Pilip
</HEADING>
<TEXT>
Jméno Ivana Pilipa přichází ve čtyřkoalici na přetřes takto veřejně poprvé. Nejproblematičtější přitom může být jeho role místopředsedy ODS v letech 1995 až 1997. V té době si Pilip vydobyl pozici neoficiálního "korunního prince" této strany. A právě v této době řešila ODS své největší sponzorské skandály. Pilip po přechodu z ODS do US tvrdil, že ač byl v samé špičce strany, o nečistých operacích neměl tušení. I tak si ale dal tříletou dobrovolnou "karanténu", v níž neusiloval o žádné funkce. Do vedení strany přišel až loni na jaře.
Jméno Ivana Pilipa přichází ve čtyřkoalici na přetřes takto veřejně poprvé. Nejproblematičtější přitom může být jeho role místopředsedy ODS v letech 1995 až 1997. V té době si Pilip vydobyl pozici neoficiálního "korunního prince" této strany. A právě v této době řešila ODS své největší sponzorské skandály. Pilip po přechodu z ODS do US tvrdil, že ač byl v samé špičce strany, o nečistých operacích neměl tušení. I tak si ale dal tříletou dobrovolnou "karanténu", v níž neusiloval o žádné funkce. Do vedení strany přišel až loni na jaře.
</TEXT>
</DOC>
<DOC>
<DOCID>LN-20020201017</DOCID>
<DOCNO>LN-20020201017</DOCNO>
<DATE>02/01/02</DATE>
<TITLE>
Na okolnosti problematického daru z Panenských ostrovů, který může ODA zlomit vaz, vzpomíná její tehdejší předseda, dnes senátor US Jiří Skalický.
</TITLE>
<TEXT>
LN: ODA nyní čelí výtkám, že nevrátila sporný dar za 6 milionů. Jak to bylo tehdy v únoru 1998, kdy jste jako šéf ODA slíbil, že peníze půjdou na charitu?
ODA už byla tehdy ve stavu klinické smrti a já jsem se pokusil o její resuscitaci. Udělal jsem prověrku všech problematizovaných sponzorských darů a slíbil, že ukáže-li se některý skutečně jako problematický, musí se vrátit. A právě to byl případ daru od firmy TMC. Někdo chtěl dát ODA peníze, ale chtěl zůstat skryt. Dal proto peníze firmě TMC a ta jako mrtvá schránka věnovala ty peníze ODA - což je hřích z hlediska fair play politického sponzoringu.
LN: Dnes je spor o to, zda lze váš slib považovat za závazek ODA?
Já jsem o tři měsíce dříve přišel do čela ODA s plánem revitalizace strany, který zdaleka nespočíval jen v projasnění sponzorských darů. Ale neuspěl jsem, vedení ODA později tento můj plán nepodpořilo.
LN: Lze to chápat tak, že vedení odmítlo vrátit onen sporný dar?
Přímo takto se o tom nikdy nehlasovalo. Ústřední sněm, tedy širší vedení ODA, tehdy v únoru 1998 odmítl celý můj plán - a to vedlo k naprostému rozvalu strany. Z ODA odešli ministři, řada dalších významných členů, odešel jsem i já. Strana zkolabovala a preference šly hned z šesti procent k nule.
LN: Měl úmysl vrátit peníze podporu dnešního šéfa ODA, tehdy místopředsedy Žantovského?
Já si ty věci nepamatuji přesně a také je nechci personifikovat. I když jsem se s ODA rozešel ve zlém, nechci ji dnes poškozovat.
LN: Vy jste ale už do čela ODA kandidoval s plánem na vrácení sporných darů - a strana si vás zvolila. Byl to dostatečný mandát ke slibu, že se dar vrátí?
Bylo to tak, že ODA na jedné straně neviděla jiné východisko než zvolit mě předsedou, na druhé straně ale v klíčových krocích jsem měl v širším vedení strany podporu minimální. Nešlo ale prvotně o tento či jiný dar. ODA nakonec nezahubily problémy s financováním, ale vnitřní nesvár.
LN: Dnes byste na otázku, zda má ODA dar vrátit, odpověděl jak?
Podle mě tu nejde o to, zda ODA má, nebo nemá splnit závazek svého předsedy. ODA v té době vrcholící krize onen závazek vůbec nebrala vážně, nezabývala se jím, neřešila, co s těmi podivnými penězi udělá. Je tedy zcela hypotetická úvaha, zda slovo předsedy vytváří pro stranu závazek. Jiná věc je, že si i nyní na tu otázku musí odpovědět dnešní vedení ODA a její partneři.
LN: S jakými pocity dnes sledujete, jak ODA pyká za staré hříchy?
Byly to vážné chyby a ODA za ně musela pykat. Na druhou stranu její partneři od začátku vědí, že je problematickým dítětem, které něco dobrého společnosti přineslo, ale má z mládí vážné hříchy, které ji pohřbily jako gaunerskou stranu. Proto se musím ušklíbnout, zda má ještě smysl ji takto mořit, protože už jde jenom o morální peskování.
</TEXT>
<HEADING>
LN: Přežije ODA tuto krizi?
</HEADING>
<TEXT>
Na to vám odpovím v hospodě u piva. Je to můj osobní názor a vyslovovat ho v tuto chvíli by nebylo fér.
Na to vám odpovím v hospodě u piva. Je to můj osobní názor a vyslovovat ho v tuto chvíli by nebylo fér.
</TEXT>
</DOC>
<DOC>
<DOCID>LN-20020201018</DOCID>
<DOCNO>LN-20020201018</DOCNO>
<DATE>02/01/02</DATE>
<TITLE>
Některá města na jihu Čech kupují krachující podniky, aby zdejší lidé nepřišli o práci
</TITLE>
<TEXT>
Zachovat pracovní místa se snaží některé obce tím, že zachraňují některé zkrachovalé firmy. Radnice své podniky udržují už řadu let a neuvažují o jejich prodeji.
VOLARY - Zatímco stát se snaží rozprodat poslední velké státní společnosti do soukromých rukou, některé obce v Česku se řídí úplně opačným přístupem. Řada obcí totiž ve snaze udržet zaměstnanost buď sama podniká, nebo kupuje a zachraňuje zkrachovalé firmy. Starostové přitom tvrdí, že na rozdíl od soukromých majitelům stačí radnicím jen minimální zisk. Důležité je především zachování pracovních míst.
</TEXT>
<HEADING>
Nejdůležitější jsou pracovní místa
</HEADING>
<TEXT>
"Víme dobře, že podnikání by rozhodně nemělo být záležitostí obce. My jsme ale v situaci, kdy nám nic jiného nezbývá," řekl starosta Volar na Prachaticku Jaroslav Petrášek. Město už koupilo od Jitony Soběslav takzvanou dýhárnu, kterou se firma rozhodla uzavřít. I když radnice musela loni kvůli celorepublikovému poklesu zájmu o dřevařskou výrobu třináct zaměstnanců propustit, stále v dýhárně zaměstnává téměř čtyřicet lidí. "Kdybychom dýhárnu nekoupili, všichni by byli na dlažbě. Už takhle přitom trpíme vysokou nezaměstnaností," uvedl starosta Volar. Dýhárna vykázala loni třímilionový zisk a letos počítá se ziskem 1,6 milionu korun. Petrášek přitom přiznává, že řada soukromých vlastníků z řad velkých firem by při takové míře zisku možná raději podnik uzavřela a přesunula jinam. "Nám by ale stačil v nejhorším případě třeba jen půlmilionový zisk jako nutná rezerva. Nejdůležitější jsou pracovní místa," tvrdí starosta.
</TEXT>
<HEADING>
Lázně městu vydělávají
</HEADING>
<TEXT>
Stejně jako Volary se do podnikání pustila s menším či větším úspěchem i řada dalších obcí a měst. I když hodně městských podniků například s textilní výrobou zkrachovalo, další radnice své podniky a firmy s úspěchem udržují řadu let a neuvažují o jejich prodeji soukromníkům. Město Třeboň provozuje prostřednictvím své společnosti dvoje velké lázně a stejně úspěšně zhodnocuje svůj majetek v podobě rybníků a lesů. Také radní v Českých Budějovicích si pochvalují hospodaření firmy Lesy a rybníky města, která vykazuje zisk a zvyšuje obrat. "Loňské výsledky jsou nejlepší za dobu existence této městské společnosti," řekl primátor Miroslav Tetter.
Stejně jako Volary se do podnikání pustila s menším či větším úspěchem i řada dalších obcí a měst. I když hodně městských podniků například s textilní výrobou zkrachovalo, další radnice své podniky a firmy s úspěchem udržují řadu let a neuvažují o jejich prodeji soukromníkům. Město Třeboň provozuje prostřednictvím své společnosti dvoje velké lázně a stejně úspěšně zhodnocuje svůj majetek v podobě rybníků a lesů. Také radní v Českých Budějovicích si pochvalují hospodaření firmy Lesy a rybníky města, která vykazuje zisk a zvyšuje obrat. "Loňské výsledky jsou nejlepší za dobu existence této městské společnosti," řekl primátor Miroslav Tetter.
</TEXT>
</DOC>
<DOC>
<DOCID>LN-20020201019</DOCID>
<DOCNO>LN-20020201019</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Poslanci včera propustili do třetího čtení vládní návrh ústavního zákona o referendu. Norma, kterou se snaží prosadit hlavně ČSSD, se tak již poněkolikáté dostává do závěrečného čtení v dolní parlamentní komoře. Návrh vymezuje základní právní rámec pro vyhlášení referenda a výslovně upravuje referendum o vstupu České republiky do EU. Již projednání v ústavně právním výboru ukázalo rozpolcenost poslanců vůči normě, již odmítá především pravice. Členové výboru nepřijali k normě žádné usnesení, neboť polovina chtěla návrh přijmout, polovina nikoliv. V rozpravě na schůzi vystoupil proti návrhu již tradičně Marek Benda z ODS a navrhl zamítnutí normy, které však sněmovna nepřijala. Benda pak jako jediný předložil pozměňovací návrhy, o nichž sněmovna rozhodne ve třetím čtení. Návrh předpokládá, že referendum bude mimo jiné možno vyhlásit, vysloví-li se pro něj peticí 300 tisíc lidí.
</TEXT>
</DOC>
<DOC>
<DOCID>LN-20020201020</DOCID>
<DOCNO>LN-20020201020</DOCNO>
<DATE>02/01/02</DATE>
<GEOGRAPHY>BRNO</GEOGRAPHY>
<TEXT>
Ústavní soud zrušil rozsudek nad ruským občanem a bývalým policistou, kteří byli odsouzeni na tři a půl roku za údajné vydírání. Soudci tak dali za pravdu argumentům obhájce Tomáše Sokola, který tvrdil, že svědectví zadlužené podnikatelky, která oba vymahače udala, není věrohodné. Soud pro Prahu 7, který muže odsoudil, tak porušil jejich právo na spravedlivý proces. Jurij Burčuk a Libor Matoušek se v listopadu 1999 měli dopustit vydírání, když požadovali po podnikatelce Evě Mrázkové, aby zaplatila svůj více než milionový dluh. Částku měla zaplatit za zboží, které odebrala. "Soudy se nevypořádaly s otázkou nezaujatosti a nevěrohodnosti osoby poškozené," uvedl soudce-zpravodaj Pavel Hollander při odůvodňování rozsudku.
</TEXT>
</DOC>
<DOC>
<DOCID>LN-20020201021</DOCID>
<DOCNO>LN-20020201021</DOCNO>
<DATE>02/01/02</DATE>
<TEXT>
MLADÁ BOLESLAV - Z úvěrového podvodu a pokusu o něj obvinili v těchto dnech policisté 16 lidí, kteří se angažovali v tzv. pyramidové hře. Jsou podezřelí, že od mladoboleslavské pobočky banky získali na základě falešného potvrzení přes 500 tisíc korun. Peníze pak použili jako vklad do hry, řekl okresní policejní mluvčí Ladislav Mareš. Obvinění pocházejí z okresů Semily, Jablonec nad Nisou a Mladá Boleslav. Podle policie požádali v dubnu 2000 banku o úvěry ve výši od 50 tisíc do 75 tisíc korun. Jeden z nich žádosti opatřil falešným razítkem potvrzujícím výši jejich příjmů. Byl totiž přímo zainteresován na tom, aby do hry vstoupili. Většina obviněných byla v té době bez zaměstnání. Třem žadatelům banka úvěr neposkytla. Proto byli obviněni z pokusu o podvod. Všichni jsou stíháni na svobodě.
</TEXT>
</DOC>
<DOC>
<DOCID>LN-20020201022</DOCID>
<DOCNO>LN-20020201022</DOCNO>
<DATE>02/01/02</DATE>
<TEXT>
TÝN NAD VLTAVOU - Elektrárna Temelín začala včera zkušebně dodávat teplo sousednímu městu Týn nad Vltavou. Společnost ČEZ tak splnila část slibu, jímž v dobách socialismu úředníci obhajovali stavbu elektrárny. V Týně mělo být mj. levnější topení a elektřina a také městská doprava měla jezdit zadarmo. "Začali jsme vytápět Týn s pomocí páry, která pohání turbínu v prvním bloku," řekl mluvčí elektrárny Milan Nebesář. Dosud podle jeho vyjádření elektrárnu i město zásobovala teplem plynová kotelna patřící firmě ČEZ. Nebesář řekl, že provozovatel Temelína proto bude v nejbližší době jednat s městským úřadem v Týně o snížení cen za teplo, dosud závislých na cenách plynu. Ani nový způsob vytápění však zřejmě výrazně nesníží platby domácností jako konečných odběratelů.
</TEXT>
</DOC>
<DOC>
<DOCID>LN-20020201023</DOCID>
<DOCNO>LN-20020201023</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Na svém dnešním jednání by poslanci měli rozhodnout, zda odvolají Radu pro rozhlasové a televizní vysílání. "Rada podle mého názoru dlouhodobě neplní roli, kterou jí svěřuje zákon," citovala včera televize Nova poslance Unie svobody Vladimíra Mlynáře. Podle jiných poslanců by ale změny na postech členů rady krátce před volbami mohly ohrozit nezávislost české mediální scény. "Česká mediální scéna nepotřebuje další otřes," myslí si poslanec za KSČM Miloslav Ransdorf. Sami radní se brání: "Celou snahu nelze hodnotit jinak než jako hrubý politický nátlak na radu," vyjádřil se místopředseda rady Petr Štěpánek.
</TEXT>
</DOC>
<DOC>
<DOCID>LN-20020201024</DOCID>
<DOCNO>LN-20020201024</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Policie uzavřela vyšetřování podezřelých armádních zakázek. Dvanáct důstojníků ministerstva obrany je obviněno, že zakázky uzavírali nezákonným způsobem. Včera to ve svém večerním zpravodajství oznámila televize Nova. Obvinění uzavírali neprůhledné obchody za miliardy korun. Z téměř sedmi tisíc zakázek, které armádní akviziční úřad objednal, bylo vypsáno výběrové řízení jen na necelých dvě stě. I vypsaná řízení byla podle Novy většinou nezákonná, protože při výběrovém řízení oslovili důstojníci jen jednoho zájemce. Před osmi měsíci nedokázali úředníci ministerstva dohledat v účetnictví více než dvanáct miliard korun. Díky vyšetřování byla pohřešovaná částka snížena na dvě miliardy. Ministr obrany Jaroslav Tvrdík se s ohledem na výsledky vyšetřování podle Novy rozhodl změnit způsob nakupování v armádě a včera akviziční úřad definitivně zrušil.
</TEXT>
</DOC>
<DOC>
<DOCID>LN-20020201025</DOCID>
<DOCNO>LN-20020201025</DOCNO>
<DATE>02/01/02</DATE>
<TITLE>
Santiago Cabanas - velvyslanec Španělska - nevidí problém v zaměstnávání Čechů v jeho zemi
</TITLE>
<TEXT>
O tom, co Evropská unie přinesla Španělsku, zemi, která tento půlrok předsedá Evropské unii, hovořily LN se španělským velvyslancem v ČR Santiagem Cabanasem. Během své diplomatické dráhy působil v Teheránu a ve Washingtonu. Do České republiky přijel jako zástupce své země v roce 2000.
LN: Španělsko stojí tento půlrok v čele Evropské unie. Jaké jsou priority vašeho předsednictví?
Navazujeme samozřejmě na předsednictví Belgie, ale naše práce bude jiná kvůli změně reality: jedním z momentů jsou teroristické útoky z 11. září, druhým je nižší ekonomický růst ve světě a samozřejmě zavedení eura. A pak vstupujeme do závěrečné fáze přístupových rozhovorů s kandidátskými zeměmi. A dále začínají debaty o budoucnosti Evropské unie. V tomto rámci si Španělsko vytyčilo šest priorit: 1. plynulý přechod na jednotnou evropskou měnu, 2. boj proti terorismu, 3. rozšíření Evropské unie, což je jednou z nejdůležitějších priorit, protože jsme vázáni úsilím ukončit vstupní rozhovory do konce prosince, 4. sociální a ekonomická reforma, 5. debata o budoucnosti Evropy, 6. společná zahraniční a obranná politika.
LN: Co jsou hlavní úkoly v rámci rozšíření Evropské unie?
Musíme najít společnou pozici unie v důležitých kapitolách včetně zemědělství a regionální politiky.
LN: Španělský ministr zahraničí Josep Piqué prohlásil, že se asi tyto kapitoly nepodaří uzavřít. Pokud byste definovali společnou pozici, je to už pro vás úspěch?
Cestovní mapa žádá po Španělsku, aby našlo společnou pozici. To je základní faktor, důležité není uzavřít ty kapitoly, ale najít společnou pozici. Kdybychom je uzavřeli, o to lépe.
LN: Jaká je španělská představa budoucí Evropy? Jak by měla vypadat?
Pro Španělsko je EU identifikována s prosperitou a mírem. Pro nás je to úspěšný příběh. My jsme velmi optimističtí, někdy nás zvou eurooptimisty. A když přemýšlíme o budoucnosti Evropy, nedomníváme se, že bychom měli všechno změnit. Vytvořit úplně novou věc. Neměli bychom ztratit příliš mnoho času diskusí o terminologii, zda bychom měli být federací národních států, nebo federací.
LN: Takže jste otevření v otázce, zda to bude spíše federace, nebo zůstane více zachovaná role národních států?
Španělsko si dovede představit federaci, ale neměli bychom se soustřeďovat na slovíčka, ale na konkrétní věci.
LN: Jednou z priorit je sociální a ekonomická politika. V současné době v Evropě značně roste nezaměstnanost. Co konkrétně chcete udělat, abyste zastavili tento vývoj?
Naším cílem je vytvořit do roku 2010 dvacet milionů nových pracovních míst.
LN: V celé unii?
Ano, v celé EU. Chceme se zaměřit především na co největší integraci evropského pracovního trhu.
LN: Můžete uvést konkrétní příklad, co opravdu chcete udělat, abyste vytvořili 20 milionů pracovních míst?
1. Musíme se zaměřit na strukturální překážky, které brání zaměstnanosti, daňový systém, systém sociální pomoci. 2. Zlepšit spolupráci mezi úřady práce v různých zemích EU. 3. Zvýšit mobilitu zaměstnanců. 4. Měli bychom více vědět o důsledcích stárnutí populace a jaký to má vliv na pracovní systém a systém sociálního zabezpečení.
LN: Dovede si Španělsko představit, že po vstupu ČR do unie otevřete svůj trh práce?
Pro Španělsko tato otázka nikdy nebyla problémem, ale EU musela najít společnou pozici. Když tu byl v prosinci premiér José Aznar, řekl, že je přesvědčen, že bude možné najít způsob jak to udělat v případě, že nebudou existovat žádné problémy.
LN: Na jednu stranu je Španělsko jednou ze zemí spolu s Řeckem, která nejvíce podporuje rozšíření EU. Na druhou stranu dostáváte z fondů EU největší dotace, které budou po rozšíření menší. Kde se bere ta podpora?
Protože pro nás není rozšíření jenom ekonomickou záležitostí. Protože je to pro nás velký politický projekt, který kontinentu přinese stabilitu a prosperitu. A pak vše, co přichází z Evropské unie, vnímají Španělé pozitivně. I v ekonomické rovině, umožní nám to investovat na tomto trhu. Řadu let jsme tu nebyli a teď teprve začínáme. Španělsko je navíc opravdu přesvědčené, že solidarita je jedním z pilířů EU. I když pak nedostaneme peníze z fondů EU. Ale jsme přesvědčeni, že celkově všichni rozšířením získáme.
LN: Můžete uvést pár příkladů, jak Španělsko konkrétně profitovalo ze vstupu do EU?
Španělsko vstoupilo do EU po letech autoritářského režimu bez svobody. A od té doby je EU chápána jako místo, kde je ekonomická prosperita a především svoboda. Vždy byla EU identifikovaná s demokracií, svobodou a stabilitou. Evropská unie umožnila řadě lidí, kteří pracovali venku, aby se vrátili a podíleli se na znovuobnovení naší ekonomiky. Samozřejmě jsme měli prospěch ze společné politiky včetně regionální. Investice do infrastruktury vzrostly o 25 procent díky fondům EU. Španělé si proto spojují nové cesty, dálnice, letiště, nádraží s fondy EU. Velký ekonomický skok v posledních 20 letech nastal ve stejné době jako naše členství v EU. Proto si lidé spojují EU se svobodou a prosperitou.
LN: V ČR se hovoří o tom, že se vstupem do EU můžeme ztratit národní identitu. Pocítili to i Španělé?
Ne, vůbec ne.
LN: Plánujete v tomto půlroce nějakou zvláštní spolupráci mezi ČR a Španělskem?
Doufáme, že budeme viditelnější. Uspořádáme týden Španělska v různých městech ČR, protože chceme, aby nové Španělsko bylo známé i mimo Prahu.
</TEXT>
</DOC>
<DOC>
<DOCID>LN-20020201026</DOCID>
<DOCNO>LN-20020201026</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
I včera byl v pražském Klementinu překonán dlouhodobý teplotní rekord. Ve 14.00 zde naměřili 13,2 stupně Celsia, čímž se hodnota rekordu posunula o sedm desetin stupně proti původní nejvyšší naměřené teplotě z roku 1948. Rekordní teploty tak meteorologové zaznamenali v Praze již čtvrtý den za sebou. Teplota však není maximální a do večera se hodnota rekordu může ještě zvýšit. Ve středu v Klementinu ve 14.00 naměřili 12,8 stupně a do večera se teplota zvýšila o tři desetiny stupně. Nový rekord pro 30. leden tedy činí 13,1 stupně Celsia. Rekordy byly ve středu opět překonány i v Praze na Libuši, v Brně, v Ostravě a na dalších místech ČR. Série nových teplotních rekordů by mohla být přerušena pátečním ochlazením. Rekord pro 1. únor činí 12,6 stupně Celsia a pochází z roku 1884. Meteorologové však očekávají teploty pouze mezi sedmi a 11 stupni a slabé srážky, které mohou být na hřebenech severních horských oblastí zpočátku i sněhové. O víkendu však bude znovu na území České republiky proudit teplý vzduch a teploty přes den dosáhnou 11 a 15 stupňů, v neděli meteorologové očekávají až 18 stupňů Celsia.
</TEXT>
</DOC>
<DOC>
<DOCID>LN-20020201027</DOCID>
<DOCNO>LN-20020201027</DOCNO>
<DATE>02/01/02</DATE>
<TEXT>
Plzeňský krajský soud včera odročil případ řidiče, který v opilosti v Plzni usmrtil tři lidi na tramvajovém ostrůvku. Soud požaduje doplnění znaleckých posudků z oboru psychiatrie a psychologie. Pech byl již totiž jednou odsouzen za to, že se v opilosti dopustil výtržnictví.
</TEXT>
</DOC>
<DOC>
<DOCID>LN-20020201028</DOCID>
<DOCNO>LN-20020201028</DOCNO>
<DATE>02/01/02</DATE>
<TITLE>
Nemohou se bránit, snadno se proto mohou stát obětí zlodějů - nemocní či zranění lidé, které sanitka veze do nemocnice.
</TITLE>
<GEOGRAPHY>PRAHA</GEOGRAPHY>
<TEXT>
Před Obvodním soudem pro Prahu 7 stane 14. února dvojice pracovníků pražské záchranné služby. Výčet zločinů, z nichž obžaloba oba muže viní, je dlouhý. Celé dva roky se měli členové posádky sanitního vozu obohacovat na úkor pacientů, které převáželi do nemocnice. Navíc se zdá, že tento případ není "v branži" ničím vzácným. Hovoří se o častém okrádání nemocných, zraněných i mrtvých. "Jde o ultramasivní jev. Dělá to každá druhá posádka. Krade se hotovost, zlato, doklady, kreditní karty," popisuje tuto "praxi" sestra, která šest let pracovala u pražské záchranky. Přesto šéf pražské záchranné služby Zdeněk Schwarz trvá na tom, že podobné případy jsou ojedinělé. Podle jednoho z vyšetřovatelů případu dvou "saniťáků", kriminalisty Martina Kostky, si oba muži "vydělali" desetitisíce korun. Předloni v červenci měli například okrást o peníze a šperky za 190 tisíc korun muže v bezvědomí. Loni zase prý "vylepšovali" svůj příjem tak, že z bytu pacienta odnesli vkladní knížku, z níž pak jejich komplic vybral 70 tisíc korun. Právě průmyslová kamera v bance, kam si muž přišel pro peníze, přivedla policii k sedmatřicetiletému, nyní už bývalému řidiči sanitního vozu a jeho kolegovi. Dvojici policisté obvinili loni v létě, v prosinci pak státní zastupitelství podalo žalobu. Ihned po obvinění byl jeden z nich propuštěn, druhého přeřadilo vedení záchranky na jinou práci.
</TEXT>
<HEADING>
Z třiceti stížností se ani jedna nepotvrdila
</HEADING>
<TEXT>
Podle šéfa pražské záchranky Zdeňka Schwarze je případ "nenechavých" saniťáků ojedinělý. U třiceti stížností na ztrátu cenností, které přišly záchranářům za poslední tři roky, prý policie neprokázala jeho podřízeným trestnou činnost ani jednou. Bývalá pracovnice záchranky ale tvrdí, že posádky sanitních vozů si dávají velký pozor. "Samozřejmě se stane, že si třeba pozůstalí stěžují, že se z bytu něco ztratilo. Posádky se ale na policii při tzv. podání vysvětlení navzájem podrží. A otisky prstů nehrozí, všichni přece mají chirurgické rukavice," vysvětluje těžkou polapitelnost zlodějů zdravotnice. "Nebudu to komentovat. Uzavřen je pouze tento případ," reagoval pražský kriminalista Martin Kostka na otázku, jestli policie šetří další případy neetického chování záchranek. Podle zdravotnice se zkušenostmi z pražské záchranky nastává pro posádky sanitních vozů "doba hojnosti" hlavně o svátcích. "Lidi se doslova perou o noční služby, hlavně na Silvestra nebo na Vánoce. Praha je plná cizinců a dají se vydělat neuvěřitelné peníze," říká sestra a podotýká, že takové chování je do jisté míry pochopitelné, protože práce v záchranné službě znamená "strašně moc práce za mizerné peníze".
Podle šéfa pražské záchranky Zdeňka Schwarze je případ "nenechavých" saniťáků ojedinělý. U třiceti stížností na ztrátu cenností, které přišly záchranářům za poslední tři roky, prý policie neprokázala jeho podřízeným trestnou činnost ani jednou. Bývalá pracovnice záchranky ale tvrdí, že posádky sanitních vozů si dávají velký pozor. "Samozřejmě se stane, že si třeba pozůstalí stěžují, že se z bytu něco ztratilo. Posádky se ale na policii při tzv. podání vysvětlení navzájem podrží. A otisky prstů nehrozí, všichni přece mají chirurgické rukavice," vysvětluje těžkou polapitelnost zlodějů zdravotnice. "Nebudu to komentovat. Uzavřen je pouze tento případ," reagoval pražský kriminalista Martin Kostka na otázku, jestli policie šetří další případy neetického chování záchranek. Podle zdravotnice se zkušenostmi z pražské záchranky nastává pro posádky sanitních vozů "doba hojnosti" hlavně o svátcích. "Lidi se doslova perou o noční služby, hlavně na Silvestra nebo na Vánoce. Praha je plná cizinců a dají se vydělat neuvěřitelné peníze," říká sestra a podotýká, že takové chování je do jisté míry pochopitelné, protože práce v záchranné službě znamená "strašně moc práce za mizerné peníze".
</TEXT>
</DOC>
<DOC>
<DOCID>LN-20020201029</DOCID>
<DOCNO>LN-20020201029</DOCNO>
<DATE>02/01/02</DATE>
<TITLE>
Příběh JANA ČEPA, literáta, jenž svůj domov v Čechách ztratil a nový v cizině nenalezl
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
Patřil ke generaci katolických spisovatelů, která se měla po únoru 1948 rozplynout v zapomenutí. On sám komunistickým kriminálům unikl, ovšem za cenu odchodu do emigrace. V případě Jana Čepa byla tato cena velmi vysoká.
Patřil k těm veřejně známým lidem, kteří po únorovém převratu roku 1948 odešli do exilu. Třebaže měl za sebou desítky napsaných i přeložených textů a v cizině tvořil dál, pro českou kulturu jako by na čtyři desetiletí přestal existovat. Jedním ze způsobů, jímž se nám exiloví umělci mohli připomínat, bylo vysílání zahraničních rozhlasových stanic v češtině a slovenštině. Někteří, jako Jan Čep, své texty dokonce sami posluchačům četli. Jen málokdo přitom tušil, jak těžkou cestu bez možnosti návratu má tento smutný, citlivý člověk za sebou. Ani ve Francii, kde se po válce natrvalo usadil, se mu nepřestalo stýskat po domově, malém kousku Hané kolem Litovle. Po polích a cestách, jež se tak lákavě rozbíhaly z rodných Myslechovic. Po obyčejné chalupě, kde vyrůstal jako nejstarší z deseti dětí místního truhláře. Jak později vzpomínal, domov mu vždy byl "čímsi jako východiskem, odrazným můstkem, studnicí, ke které je třeba se opět a opět vracet za zbarvením své duchovní i fyzické bytosti". Čep vyrostl v pravidelnosti (i když ne idyličnosti) venkovského života. Řád do jeho života od dětství vnášel pestrý náboženský život. Katolické mše, poutě, masopusty, oslavy Velikonoc, křtiny i pohřby byly něčím tak samozřejmým jako jídlo a práce. Rozumělo se jaksi samo sebou, že jemný a hloubavý chlapec půjde na studia. Ta sice na filozofické fakultě v Praze nedokončil, o to intenzivněji začal v druhé polovině 20. let sám psát a pro nakladatele Josefa Floriana také překládat. Po chvíli přešlapování snad nachází sám sebe. Pro tohoto nadmíru uzavřeného, dětsky bezelstného muže konečně nastal "čas milosti". Měl pěkné bydlení, dobrou práci, mohl nerušeně tvořit a cestovat. Jeho přátelé, Vilém Závada, František Halas, Jan Zahradníček, Miloš Dvořák či Bedřich Fučík, ho uznávali a začínajícího autora si cenil i nadmíru kritický F. X. Šalda. Příznivé roky však netrvaly dlouho, nepraktický a od reality poněkud odtržený Čep se neuměl přizpůsobit novým okolnostem. Když se musel odstěhovat z pražského bytu, jako štvanec se stále stěhoval z místa na místo. Ani Čepovo existenční zajištění nebylo příliš pevné a nad jeho vztahy k ženám se trvale vznášela zvláštní tesknota prvních lásek, která jej navždy poznamenala.
</TEXT>
<HEADING>
Ztracený spisovatel
</HEADING>
<TEXT>
Léta okupace strávil v ústraní na Moravě. Stále ovšem pracoval. Hodně četl, psal a překládal. Jak jen to po osvobození bylo možné, znovu začal cestovat. Tři roky po válce se však musel rozhodnout pro zřejmě nejtrýznivější věc ve svém životě: odjet navždy. Neměl příliš na výběr, jeho politická angažovanost byla pro poválečný režim natolik nepřijatelná, že jej začala pronásledovat Státní bezpečnost. Okolnosti Čepova útěku před hrozícím zatčením prý byly přesto spíš dojemné a komické. Roztržitý muž, který se uprostřed horkého léta 48 v zimníku "nenápadně" vláčel se třemi kufry a při nebezpečném přechodu státní hranice se vracel pro klobouk ztracený v roští. Vždyť jak by to vypadalo, kdyby do Paříže dorazil jen prostovlasý? Několik následujících měsíců o sobě nedal vědět. Ztratil se? Zahynul? Pak začaly probleskovat první dobré zprávy. Jan Čep byl v milované Francii. V exilu se oženil s dcerou významného literárního kritika Charlese Du Bose, dočkal se i dětí, po kterých toužil. Žil, pracoval. Ačkoli se příliš nehodil pro novinařinu, v průběhu 50. let působil také ve vysílání Rádia Svobodná Evropa, kde pravidelně každý týden četl svoje úvahy. Jeho hlas však z archivního záznamu promlouval k posluchačům ještě v letech osmdesátých. K těm posluchačům doma v Československu, kteří tak jako on nechtěli promarnit "svůj čas na Zemi" a nerezignovali na neuchopitelné a často vysmívané hodnoty. Když ho v roce 1968 mohl navštívit přítel Bedřich Fučík, bylo to bolestné setkání. Hovořil s po mrtvici napůl ochrnutým mužem, kterému zbývalo pět let života. Měl před sebou člověka, který svůj domov ztratil a druhý ve skutečnosti nikdy nenašel. Ať už byla diagnóza lékařů jakákoli, zabíjel ho především stesk. Jan Čep se prostřednictvím svého díla domů přece jen "vrátil". Trochu překvapivě se jeho jméno znovu zapsalo do obecného povědomí hlavně díky divadlu - to když se nejlepší inscenací roku 1995 stala Sestra úzkost, výjimečné představení Dejvického divadla vytvořené na základě textů Jana Čepa a Jakuba Demla. V průběhu 90. let v šesti svazcích vyšly vybrané spisy z Čepovy tvorby a nově objevené texty z pozůstalosti vycházejí dosud. Jan Čep se vrátil - už ne jako naléhavý hlas bez tváře, ale jako výsostný spisovatel, jehož román, povídky i eseje dodnes působí jako očistné zjevení.
Jan Čep
</TEXT>
</DOC>
<DOC>
<DOCID>LN-20020201030</DOCID>
<DOCNO>LN-20020201030</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Šestatřicetiletý slovenský občan, kterého policie ve středu zadržela v Praze 10 a obvinila z šíření nakažlivé nemoci, byl tentýž den z policejní služebny propuštěn a dále bude stíhán na svobodě. Muž bydlel na jedné pražské ubytovně se svým stejně starým krajanem, který 26. prosince v hlavním městě zemřel na vysoce nakažlivou formu plicní tuberkulózy. Je podezřelý, že svého nemocného přítele nedovezl do nemocnice, přestože to lékařce v ambulanci slíbil. Obviněný Slovák podle policie lékařku přemluvil, aby nevolala sanitku, protože nemocného sám odveze autem na specializované nemocniční oddělení. Nemocný skonal ve vinohradské nemocnici poté, co ho tam v bezvědomí přivezla záchranná služba. Ze šíření nakažlivé nemoci obvinila policie i lékařku.
</TEXT>
</DOC>
<DOC>
<DOCID>LN-20020201031</DOCID>
<DOCNO>LN-20020201031</DOCNO>
<DATE>02/01/02</DATE>
<GEOGRAPHY>TRUTNOV</GEOGRAPHY>
<TEXT>
Při výbuchu zemního plynu ve sklepě panelového domu v Trutnově byli ve středu vážně zraněni dva opraváři plynového potrubí. Oba muže ve věku 35 a 40 let záchranáři převezli do trutnovské nemocnice. Výbuch způsobil škodu asi za 50 tisíc korun, řekla mluvčí trutnovské policie Iva Hanušová. Výbuch nastal při opravě potrubí a jeho příčinou zřejmě bylo nedostatečné odvětrávání nahromaděného plynu. Přesná příčina neštěstí včetně určení jeho viníků se vyšetřuje. Policie případ šetří jako trestný čin obecného ohrožení. Oba muži mají poranění na hlavě. Jeden při výbuchu utrpěl popáleniny třetího stupně. V době výbuchu bylo v objektu ještě deset nájemníků, kterým se nic nestalo.
</TEXT>
</DOC>
<DOC>
<DOCID>LN-20020201032</DOCID>
<DOCNO>LN-20020201032</DOCNO>
<DATE>02/01/02</DATE>
<GEOGRAPHY>BRUNTÁL</GEOGRAPHY>
<TEXT>
Kus ledu a sněhu, který spadl ze střechy v Rýmařově na Bruntálsku, v úterý těžce zranil devítiletou školačku. Dívka je v kritickém stavu v ostravské nemocnici. Policie zjišťuje, zda nehodu nezavinil majitel domu, z jehož střechy led spadl. Pokud by byl majitel obviněn z trestného činu ublížení na zdraví, hrozily by mu až dva roky vězení. "Sníh a led holčičce spadl ze střechy restaurace na náměstí na hlavu. Utrpěla těžká vnitřní zranění a zranění hlavy," řekla bruntálská policejní mluvčí Lucie Krašteničová.
</TEXT>
</DOC>
<DOC>
<DOCID>LN-20020201033</DOCID>
<DOCNO>LN-20020201033</DOCNO>
<DATE>02/01/02</DATE>
<TITLE>
Budovu ambasády jsem do zástavy nedal, říká bývalý velvyslanec Suchánek. Jeho někdejší podřízení však tvrdí opak.
</TITLE>
<GEOGRAPHY>OSTRAVA</GEOGRAPHY>
<TEXT>
Byla to v podstatě skvělá politická kariéra. Z ostravského Občanského fóra se dostal Jaroslav Suchánek do Federálního shromáždění, z Federálního shromáždění na ministerstvo zahraničí do funkce prvního náměstka ministra. Pak následoval post velvyslance v australské Canbeře. Dnes žije pan Suchánek v jednom z panelákových bytů v Ostravě, jezdí s rodinou starým polským fiatem - a marně shání práci, alespoň trochu se podobající té, kterou dělal. "Stal jsem se obětí omylů, závisti a lidské zloby," říká. U Vrchního soudu v Praze leží jeho žaloba na dřívějšího zaměstnavatele ministerstvo zahraničí. Jako odškodné za ztrátu dobré pověsti v ní Jaroslav Suchánek požaduje dva miliony korun.
</TEXT>
<HEADING>
Slušný člověk v Austrálii
</HEADING>
<TEXT>
"Byl to vždy slušný člověk, navíc měl v mnohém jasno ještě v dobách, kdy ostatní tak jasno neměli," vzpomínají na bývalého kolegu členové ostravské ODS. Při zmínce o Austrálii a o Suchánkově politickém konci však jen krčí rameny. Suchánek přijel do australské Canberry jako velvyslanec poprvé v září 1993. Budovu ambasády tehdy mělo Česko v pronájmu. Byla to jedna z daní za rozpad federace - původní budova, ve které československé velvyslanectví sídlilo, připadla v rámci dělení federálního majetku Slovensku. "Na ambasádě jsem bydlel i s rodinou, jiný byt pro nás nebyl. A to se mi stalo osudným," vzpomíná. V pronajatém sídle ambasády velvyslanec také pracuje: během jeho působení byla uzavřena dohoda o bezvízovém styku mezi Českou republikou a Novým Zélandem a podepsána řada standardních mezinárodních smluv. Přichází však rok 1996, začátek konce Suchánkovy kariéry. Vše začíná roztržkou mezi velvyslancem a některými pracovníky velvyslanectví. "Podal jsem ministerstvu zahraničí návrh na odvolání dvou podřízených, s jejichž prací jsem nebyl spokojen," říká Suchánek a ukazuje faxovou zprávu i se jmény zaměstnanců. "O mé zprávě se však mezi prvními dozvěděli právě oni podřízení," dodává. Podřízení si stěžují na ministerstvu, které tehdy řídil Josef Zieleniec. O rok později, když Suchánek tráví dovolenou v ČR, objevují zaměstnanci ambasády dokument, který poznamená velvyslance na celý život. Jde o dopis australské banky ANZ. Píše se v něm, že banka půjčuje Suchánkovi sto tisíc australských dolarů. V kolonce s názvem "Záruka" je adresa ambasády.
</TEXT>
<HEADING>
Výhodná koupě
</HEADING>
<TEXT>
"Je to všechno politováníhodný omyl nějaké bankovní úřednice," říká dnes Suchánek. "Protože adresa ambasády byla vlastně shodná s mým bydlištěm, objevuje se v dopise hned třikrát," ukazuje dokument australské banky. "Když jsem banku upozornil, že v dopise je chyba, řekli mi, že to nevadí - vždyť je to vlastně jen dopis, žádná smlouva o úvěru, nikde není ani můj podpis," dodává. Na co český velvyslanec v Austrálii potřeboval 100 tisíc tamních dolarů? "K zakoupení nemovitosti. Na severním pobřeží Austrálie prodávají rekreační apartmány způsobem, který lze označit přibližně jako zpětný leasing," vysvětluje. "Stanete se majitelem apartmánu, který oni za vás pronajímají a platí vám pevný úrok. Po dvaceti letech splácení je nemovitost vaše. Základní vklad jsem složil, na zbytek - oněch sto tisíc dolarů - jsem potřeboval půjčku. Bance ručíte právě těmi apartmány," dodává. "Vše jsem konzultoval s mnoha tamními právníky i s ministerstvem financí. Nikdy nikdo neřekl, že by diplomat cizího státu nemohl takovouto smlouvu uzavřít," říká Suchánek. V roce 1998 přijíždějí na inspekci ambasády pracovníci ministerstva zahraničí. "Myslel jsem, že inspektoři všechno pochopili. Když odjížděli, domluvili jsme se, že v zájmu zahraniční politiky nebudeme věci kolem ambasády nijak rozviřovat," říká Suchánek. Po více než čtyřech letech se Suchánek vrací do vlasti. Tam na něj čekal šok. Čtrnáct dní před volbami v červnu 1998 oznamuje mluvčí tehdejšího ministra zahraničí Jaroslava Šedivého, že Suchánek zastavil budovu velvyslanectví v Austrálii, kterou má Česká republika v pronájmu. Bývalý diplomat rozvazuje pracovní poměr s ministerstvem, končí své členství v ODS. Chce co nejrychleji očistit své jméno. To se mu dodnes nepovedlo.
</TEXT>
<HEADING>
Bývalý diplomat požaduje dva miliony
</HEADING>
<TEXT>
Po volbách se stává ministrem zahraničí Jan Kavan. Suchánek se s ním podle vlastních slov bezúspěšně snaží spojit a dohodnout se. Na dopisy bývalému velvyslanci nikdo neodpovídá. Přistupuje proto k razantnímu kroku: zažaluje ministerstvo o dva miliony korun. První spor na ochranu osobnosti u Městského soudu v Praze prohrává. "Předložil jsem soudu vyjádření australské banky i tehdejšího majitele budovy ambasády. Všichni místopřísežně tvrdí to co já - žádnou budovu jsem do zástavy nikdy nedal," argumentuje Suchánek. Vzápětí se odvolává k Vrchnímu soudu v Praze. Ten se případem dosud nezabýval. Suchánek podal žalobu i na některé sdělovací prostředky, které zástavu ambasády popisovaly jako jeden z největších skandálů české diplomacie. "Všechno je to jedno velké nedorozumění zapříčiněné hloupou administrativní chybou," tvrdí. Na otázku, zda ministerstvo zahraničí stále trvá na tom, že Jaroslav Suchánek před lety ambasádu zastavil, odpovídají úředníci ministerstva rezervovaně. "Protože případ ještě nebyl pravomocně rozhodnut, probírat ho prostřednictvím médií není vhodné," řekla LN Jiřina Valentová z tiskového odboru ministerstva. Suchánek nyní čeká na rozhodnutí soudu. Jedna věc jej může těšit - apartmány na severu Austrálie mají dostatek klientů.
Po volbách se stává ministrem zahraničí Jan Kavan. Suchánek se s ním podle vlastních slov bezúspěšně snaží spojit a dohodnout se. Na dopisy bývalému velvyslanci nikdo neodpovídá. Přistupuje proto k razantnímu kroku: zažaluje ministerstvo o dva miliony korun. První spor na ochranu osobnosti u Městského soudu v Praze prohrává. "Předložil jsem soudu vyjádření australské banky i tehdejšího majitele budovy ambasády. Všichni místopřísežně tvrdí to co já - žádnou budovu jsem do zástavy nikdy nedal," argumentuje Suchánek. Vzápětí se odvolává k Vrchnímu soudu v Praze. Ten se případem dosud nezabýval. Suchánek podal žalobu i na některé sdělovací prostředky, které zástavu ambasády popisovaly jako jeden z největších skandálů české diplomacie. "Všechno je to jedno velké nedorozumění zapříčiněné hloupou administrativní chybou," tvrdí. Na otázku, zda ministerstvo zahraničí stále trvá na tom, že Jaroslav Suchánek před lety ambasádu zastavil, odpovídají úředníci ministerstva rezervovaně. "Protože případ ještě nebyl pravomocně rozhodnut, probírat ho prostřednictvím médií není vhodné," řekla LN Jiřina Valentová z tiskového odboru ministerstva. Suchánek nyní čeká na rozhodnutí soudu. Jedna věc jej může těšit - apartmány na severu Austrálie mají dostatek klientů.
</TEXT>
</DOC>
<DOC>
<DOCID>LN-20020201034</DOCID>
<DOCNO>LN-20020201034</DOCNO>
<DATE>02/01/02</DATE>
<TITLE>
PRAHA - Žáci základních, středních a speciálních škol včera dostali pololetní vysvědčení. Ministr školství se rozhodl prodloužit jim víkend a na pátek 1. února vyhlásil pololetní prázdniny. Další volno na školáky čeká od pondělí 4. února, kdy si prvního týdne z cyklu jarních prázdnin začnou užívat děti 17 okresů. Žáci zbývajících 69 okresů se vystřídají v dalších pěti týdnech až do pátku 15. března. Další volno budou školáci mít o velikonočních prázdninách ve čtvrtek 28. března a v pátek 29. března.
</TITLE>
<HEADING>
Jarní prázdniny ve školním roce 2001/2002
</HEADING>
<TEXT>
25.2. -1.3. - J. Hradec, Břeclav, Uh. Hradiště, Frýdek Místek, Přerov, Nymburk, Cheb, Litoměřice, Děčín, Praha 6, 7, 8, 9, 10
25.2. -1.3. - J. Hradec, Břeclav, Uh. Hradiště, Frýdek Místek, Přerov, Nymburk, Cheb, Litoměřice, Děčín, Praha 6, 7, 8, 9, 10
</TEXT>
</DOC>
<DOC>
<DOCID>LN-20020201035</DOCID>
<DOCNO>LN-20020201035</DOCNO>
<DATE>02/01/02</DATE>
<TITLE>
Jednotky USA a Filipín zahájily společné cvičení * Američané zřejmě budou bojovat proti muslimským extremistům
</TITLE>
<TEXT>
Výcvik Filipínců je oficiálně úkolem více než 650 amerických vojáků. Ti se ovšem zřejmě zapojí i do bojových akcí.
ZAMBOANGA, Filipíny - Vojenské akce související s válkou proti terorismu se dosud nejvýznamněji rozšířily mimo Afghánistán. Americké jednotky včera na jihu Filipín zahájily společné operace s filipínskou armádou. Přes 650 příslušníků amerických speciálních jednotek má vycvičit místní vojáky pro boj s extremisty ze Skupiny Abu Sayyafa. Ti usilují o vytvoření muslimského státu na jihu Filipín. Vlády USA i Filipín tvrdí, že bojovníci Skupiny Abu Sayyafa jsou napojeni na teroristickou organizaci Al Kajda Usámy bin Ládina. Ta jim údajně poskytovala zbraně i výcvik. Přes intenzivní snahu se filipínská armáda s militantními islamisty, jejichž specialitou jsou únosy a vydírání, zatím nedokázala vypořádat. Půlroční cvičení, jehož se má podle filipínského deníku The Nation zúčastnit 660 Američanů a 3800 Filipínců, se bude konat mimo jiné i na ostrově Basilan. Zde mají muslimští separatisté jednu ze svých základen, na níž od loňského května zadržují i dva unesené americké misionáře. Oficiálním úkolem amerických jednotek je vycvičit Filipínce v používání moderní techniky, která mimo jiné umožňuje noční akce s nasazením vrtulníků. Pozorovatelé však soudí, že americké speciální jednotky budou proti zhruba 800 muslimských extremistů bojovat a pokusí se také osvobodit unesené Američany. Nasazení amerických vojáků se setkalo s ostrými protesty filipínské opozice. Ta tvrdí, že jde jen o obnovení trvalé vojenské přítomnosti Američanů na Filipínách, odkud se USA stáhly před deseti lety.
</TEXT>
<HEADING>
Povstalci zastřelili Američana
</HEADING>
<TEXT>
Ve filipínském parlamentu se kvůli vojenské akci strhla vášnivá debata. Ústava totiž zakazuje cizím jednotkám bojovat na území Filipín, pokud jejich vláda neuzavře s cizí mocností smlouvu. Tu Manila a Washington nepodepsaly. "Bojovat budou filipínské jednotky, nikoli Američané," bránila se filipínská prezidentka Gloria Macapagalová-Arroyová. Její ujišťování nezabránilo desítkám Filipínců zúčastnit se bouřlivých demonstrací v ulicích metropole Manily, během nichž došlo i ke srážkám s policií. Zřejmě na protest s vojenskou přítomností USA zahájily ve středu levicoví povstalci na severu Filipín u sopky Pinatubo palbu na amerického a německého turistu. Američan při útoku zemřel. Němce zachránila armáda poté, co svému známému zaslal z mobilního telefonu zprávu, že je zraněn.
Ve filipínském parlamentu se kvůli vojenské akci strhla vášnivá debata. Ústava totiž zakazuje cizím jednotkám bojovat na území Filipín, pokud jejich vláda neuzavře s cizí mocností smlouvu. Tu Manila a Washington nepodepsaly. "Bojovat budou filipínské jednotky, nikoli Američané," bránila se filipínská prezidentka Gloria Macapagalová-Arroyová. Její ujišťování nezabránilo desítkám Filipínců zúčastnit se bouřlivých demonstrací v ulicích metropole Manily, během nichž došlo i ke srážkám s policií. Zřejmě na protest s vojenskou přítomností USA zahájily ve středu levicoví povstalci na severu Filipín u sopky Pinatubo palbu na amerického a německého turistu. Američan při útoku zemřel. Němce zachránila armáda poté, co svému známému zaslal z mobilního telefonu zprávu, že je zraněn.
</TEXT>
</DOC>
<DOC>
<DOCID>LN-20020201036</DOCID>
<DOCNO>LN-20020201036</DOCNO>
<DATE>02/01/02</DATE>
<TEXT>
GARDEZ, Afghánistán - Více než čtyři desítky lidí zahynuly při dosud nejprudších bojích od nástupu nové afghánské vlády k moci. Srážky vypukly na východě Afghánistánu v oblasti města Gardez, správního střediska provincie Paktía, mezi dvěma znepřátelenými frakcemi. Nad oblastí bojů, ležící nedaleko afghánské metropole Kábulu, včera kroužily americké letouny, do palby z minometů a automatických zbraní ale nezasáhly. Srážky vypukly poté, co kábulská vláda jmenovala guvernérem provincie Baču Chána, velitele jedné z ozbrojených frakcí spolupracujícího s příslušníky amerických speciálních sil. Místní stařešinové se mu ale odmítli podřídit a Chán se rozhodl, že moc převezme silou. Řada obyvatel Gardezu uprchla. Fungovat dál ale zůstala místní nemocnice, v níž bylo jen během prvního dne bojů ošetřeno 28 zraněných. Devět z nich zemřelo. Místní kmenoví vůdci nadále odmítají Chána respektovat a poslali do Kábulu dopis, ve kterém vyzvali ke zrušení jeho jmenování. Konfrontace mezi znepřátelenými frakcemi komplikuje pokračující americkou kampaň proti členům Al Kajdy, z nichž se někteří skrývají i v provincii Paktía.
</TEXT>
</DOC>
<DOC>
<DOCID>LN-20020201037</DOCID>
<DOCNO>LN-20020201037</DOCNO>
<DATE>02/01/02</DATE>
<TITLE>
"Nabobtnalé" údaje o počtu teroristů a jejich možnostech obsahuje podle expertů Bushova zpráva o stavu Unie.
</TITLE>
<GEOGRAPHY>WASHINGTON</GEOGRAPHY>
<TEXT>
Podle nejnovější zprávy americké tajné služby CIA roste nebezpečí, že teroristické organizace užijí při svých útocích prostředky hromadného ničení - chemické, biologické, radioaktivní a jaderné látky. Odborníci nicméně hodnotí možnosti teroristů v tomto směru jako zatím jen hypotetické. Americké sdělovací prostředky včera zveřejnily i přehled nových potenciálních cílů nepřátelských útoků na území USA, které se staly středem pozornosti členů teroristické sítě Al Kajda Usámy bin Ládina. Patří mezi ně význačné budovy a památky, atomové elektrárny či velké přehrady. Zveřejnění těchto informací dávají pozorovatelé do přímé souvislosti s projevem prezidenta George W. Bushe o stavu Unie, v němž mobilizoval k dalšímu úsilí při boji se světovým terorem. "Naše objevy v Afghánistánu potvrzují naše nejhorší obavy," řekl mimo jiné prezident. Ve srovnání s Bushovým patosem ale podrobné studium důkazů o záměrech a možnostech teroristů přináší spíše uklidňující závěry. List The Washington Post včera citoval nejmenovaného vládního činitele, podle kterého prezident užil ve svém projevu "nabobtnalé údaje", pokud jde například o počet potenciálních teroristů. Bush ale použil tu nejrazantnější možnou interpretaci faktů i v jiných případech. Zabavené materiály Al Kajdy s plány na výrobu jaderných a chemických zbraní jsou podle odborníků jen "náčrty", nebo dokonce čmáranice, zatímco Bush mluvil o "detailních plánech". "Je to pro nás dobrá zpráva. Dokazuje, že vůbec nevěděli, co dělají," vyhodnotil údaje o úrovni technologické informovanosti bin Ládinových lidí Gary Richter, expert pro otázky jaderného terorismu v rozhovoru s agenturou AP.
</TEXT>
<HEADING>
Bomby a kalašnikovy zůstávají hlavní zbraní
</HEADING>
<TEXT>
Podobně i CIA ve své zprávě dospěla k závěru, že teroristé pravděpodobně "budou i nadále dávat přednost osvědčené běžné taktice, jako jsou bombové útoky a střelba". Biologickým látkám teroristé nevěnují větší pozornost a soustřeďují se na využití chemických jedů, tvrdí CIA. I v tomto případě by je ale nejspíš použili při vraždách jednotlivců či k akcím menšího rozsahu. Podle Richtera je jedním z hlavních důvodů skutečnost, že Al Kajda nemá vhodné prostředky k nasazení otravných látek ve větším měřítku. Mezi objekty, o nichž teroristé shromažďovali informace, patří například věž Space Needle v Seattlu, mezinárodní letiště v Los Angeles a jedna z největších přehrad světa - Grand Coulee na řece Columbia. "Bereme to vážně, ale nemyslíme si, že jsou důvody k přílišným obavám," zhodnotil informace o možném útoku na Space Needle šéf policie v Seattlu pro televizi NBC. Amatérskou fotografii horní části rozhledny objevila CIA v Afghánistánu. "Federální úřady nás ujistily, že státu Washington nehrozí žádné pravděpodobné nebezpečí útoku," uklidňoval i guvernér tohoto západoamerického státu Gary Locke voliče, znepokojené informacemi CIA. Reálné nebezpečí tak stále představuje především možnost, že se teroristé pokusí otrávit zdroje pitné vody nebo infikovat ve větší míře potraviny či hospodářská zvířata. Již od 11. září jsou ale podle ujištění vládní potravinářské agentury v plné pohotovosti všichni její inspektoři a laboranti. "Nemusíme být zrovna paranoidní, ale musíme být opatrní," shrnul věcný přístup amerických odborníků Craig Smith, člen týmu expertů pro otázky bioterorismu.
</TEXT>
<HEADING>
Objekty, o které se zajímala Al Kajda
</HEADING>
<TEXT>
* Space Needle, rozhledna ve městě Seattle * letiště v Los Angeles * státní mincovna ve Philadelphii * přehrady a vodní elektrárny včetně Grand Coulee na řece Columbia * atomové elektrárny Pramen: NBC
* Space Needle, rozhledna ve městě Seattle * letiště v Los Angeles * státní mincovna ve Philadelphii * přehrady a vodní elektrárny včetně Grand Coulee na řece Columbia * atomové elektrárny Pramen: NBC
</TEXT>
</DOC>
<DOC>
<DOCID>LN-20020201038</DOCID>
<DOCNO>LN-20020201038</DOCNO>
<DATE>02/01/02</DATE>
<GEOGRAPHY>WASHINGTON</GEOGRAPHY>
<TEXT>
Smrtící druh sněti slezinné, který neznámí pachatelé loni na podzim rozesílali v dopisech úřadům a společnostem v USA, byl objeven před dvaceti lety v těle mrtvé krávy v Texasu. Vyplývá to z vyšetřování šíření antraxu, který v USA zabil pět lidí a nakazil kolem deseti dalších. Pachatelé použili k útokům bakterie kmenu Ames vyrobené v armádní laboratoři podle přírodního antraxu ohrožujícího texaský dobytek. V roce 1981 objevil veterinář Michael Vickers na jihotexaské pastvině mrtvou krávu, která se podle něj stala obětí sněti. Z těla odebral části tkání a zaslal je k analýze do Texaské veterinární laboratoře. Ta přítomnost smrtících bakterií potvrdila. Šéf laboratoře Konrad Eugster vzápětí zaslal jejich vzorky do Fort Detricku ve státě Maryland, sídla výzkumného střediska biologických zbraní americké armády. To žádalo veterinární laboratoře o čerstvé vzorky přírodního antraxu. Ve Fort Detricku došlo ke kuriózní chybě. Na balíčku z Texasu byla uvedena nesprávná zpáteční adresa do města Ames ve státě Iowa a výzkumníci proto nazvali nový kmen Ames. Po pěti letech vypracovali zprávu, v níž označili tento kmen za vysoce nebezpečný. Armáda zároveň začala bakterie uměle vyrábět. Vyšetřovatelé koncem loňského roku prohlásili, že v USA zabíjel právě kmen Ames vyrobený armádními vědci. Dosud ale není jasné, jak se smrtící prášek z tajných laboratoří dostal ani kdo jej rozesílal.
</TEXT>
</DOC>
<DOC>
<DOCID>LN-20020201039</DOCID>
<DOCNO>LN-20020201039</DOCNO>
<DATE>02/01/02</DATE>
<TITLE>
Může za to Indie, tvrdí bez upřesnění pákistánská vláda. Policie ale zatkla jako hlavního podezřelého vůdce radikální muslimské skupiny, s nímž měl novinář sjednaný rozhovor.
</TITLE>
<GEOGRAPHY>ISLÁMÁBÁD</GEOGRAPHY>
<TEXT>
Zabijeme amerického novináře Daniela Pearla, dopisovatele listu The Wall Street Journal v Pákistánu, nebudou-li do 24 hodin propuštěni Pákistánci zajatí v Afghánistánu během nynější války proti terorismu. Ve svém poselství rozeslaném elektronickou poštou médiím to v noci na včerejšek oznámilo militantní islámské Hnutí za obnovu pákistánské suverenity, jež Pearla koncem minulého týdne uneslo. Večer pak své ultimátum o den prodloužilo. Doposud neznámé hnutí rovněž vyzvalo všechny americké novináře v Pákistánu, aby tuto zemi do tří dnů opustili, jinak se prý stanou terči jeho útoků.
</TEXT>
<HEADING>
Pearl je izraelským agentem, tvrdí únosci
</HEADING>
<TEXT>
Pákistánští teroristé ve svém poselství zaslaném e-mailem do redakce The Wall Street Journal i dalších amerických a pákistánských médií navíc svého vězně označili za agenta izraelské tajné služby. "Mluvili jsme s Danielem Pearlem a zjistili jsme, že není důstojníkem (americké) CIA, ale že je agentem (izraelského) Mossadu," uvádí se v jejich prohlášení. Představitelé The Wall Street Journal obvinění odmítli. "Zabitím Dannyho ničeho nedosáhnete. Jeho vraždu svět odsoudí a na vaši skupinu se bude hledět jako na vrahy," odpověděl radikálům e - mailem šéfredaktor listu Paul Steiger. Hnutí za obnovu pákistánské suverenity oznámilo zadržení Pearla poprvé v neděli. Uvedlo přitom, že Američana drží v nelidských podmínkách na protest proti zacházení se členy někdejšího afghánského vládního hnutí Taliban a teroristické sítě Al Kajda zadržovanými na americké základně Guantánamo na Kubě. Novinář byl pravděpodobně unesen, když šel dělat rozhovor s Pirem Mubarikem Alím Šáhem Gíláním, šéfem radikální skupiny Džamáat al-Fukra, kterého už pákistánská policie zatkla. Mluvčí pákistánské vlády generálmajor Rašíd Kureší bez bližších podrobností prohlásil, že je do Pearlova únosu zapletena Indie. Podotkl přitom, že Pákistán bere vážně hrozby únosců, že Američana zavraždí.
Pákistánští teroristé ve svém poselství zaslaném e-mailem do redakce The Wall Street Journal i dalších amerických a pákistánských médií navíc svého vězně označili za agenta izraelské tajné služby. "Mluvili jsme s Danielem Pearlem a zjistili jsme, že není důstojníkem (americké) CIA, ale že je agentem (izraelského) Mossadu," uvádí se v jejich prohlášení. Představitelé The Wall Street Journal obvinění odmítli. "Zabitím Dannyho ničeho nedosáhnete. Jeho vraždu svět odsoudí a na vaši skupinu se bude hledět jako na vrahy," odpověděl radikálům e - mailem šéfredaktor listu Paul Steiger. Hnutí za obnovu pákistánské suverenity oznámilo zadržení Pearla poprvé v neděli. Uvedlo přitom, že Američana drží v nelidských podmínkách na protest proti zacházení se členy někdejšího afghánského vládního hnutí Taliban a teroristické sítě Al Kajda zadržovanými na americké základně Guantánamo na Kubě. Novinář byl pravděpodobně unesen, když šel dělat rozhovor s Pirem Mubarikem Alím Šáhem Gíláním, šéfem radikální skupiny Džamáat al-Fukra, kterého už pákistánská policie zatkla. Mluvčí pákistánské vlády generálmajor Rašíd Kureší bez bližších podrobností prohlásil, že je do Pearlova únosu zapletena Indie. Podotkl přitom, že Pákistán bere vážně hrozby únosců, že Američana zavraždí.
</TEXT>
</DOC>
<DOC>
<DOCID>LN-20020201040</DOCID>
<DOCNO>LN-20020201040</DOCNO>
<DATE>02/01/02</DATE>
<TITLE>
Kontroverzní americké firmě se poprvé podařilo z kravských embryí vytvořit ledvinovou tkáň
</TITLE>
<TEXT>
Produkovat moč a odstraňovat škodlivé látky z těla dokáží miniaturní ledviny, vytvořené v amerických laboratořích.
BOSTON - Na poli, které je tolik lákavé svou neprobádaností a zároveň z etických důvodů mnohými tolik zatracované v terapeutickém klonování, se podařil další krok. Američtí vědci oznámili, že z materiálu z klonovaných kravských embryí vytvořili miniaturní ledviny, které, jak se zdá, fungují jako normální kravské ledviny. Přestože není jasné, zda tyto vytvořené ledviny mohou plnit všechny funkce normálního orgánu, badatelé tvrdí, že pracují dost dobře a že produkují moč a dokáží odstraňovat z těla škodlivé látky. Když byly imlantovány dospělým kravám, jejich organismus je neodmítl a ledviny několik měsíců fungovaly.
</TEXT>
<HEADING>
Buňka z kravského ucha
</HEADING>
<TEXT>
Výzkum připravila společnost Advanced Cell Technology z Worchesteru v americkém státu Massachusetts. Informaci o pokusu zveřejnil americký list Washington Post, který vycházel z rozhovoru s Robertem P. Lanzou, který vedl výzkum. Jeho společnost již loni v listopadu způsobila pozdvižení, když sdělila, že podnikla kroky směrem ke klonování lidské bytosti. Podle Lanzy vědci vzali jednu kožní buňku z kravského ucha a spojili ji s kravským vajíčkem, které zbavili jeho vlastního genetického materiálu. To je standardní postup při vzniku klonovaného kravského embrya, které má pak identické genetické informace jako kráva, které byla odebrána kožní buňka. Embryo obsahuje kmenové buňky, které mají tu schopnost, že z nich mohou vyrůst všechny druhy buněk a tkání. V posledních letech vědci dělali pokusy s lidskými, myšími a opičími embryi tak, že se učili je stimulovat, aby se vyvinuly v ten druh tkáně, který chtěli získat. To ale vědci zatím neumějí s kravskými embryi. Proto je nechali narůst do té velikosti, kdy byli schopni rozlišit, že se konkrétní buňky začaly vyvíjet v ledvinovou tkáň.
</TEXT>
<HEADING>
Menší počet dárců
</HEADING>
<TEXT>
Výsledek experimentu s ledvinami z klonovaných kravských embryí ale nebyl zatím publikován v žádném odborném periodiku, takže badatelská veřejnost nechce ještě posuzovat jeho důležitost. I když jsou ledviny schopny vylučovat moč a odstraňovat toxiny, zůstává otázkou, zda dokáží vykonávat všechny složité funkce, které ledviny plní. Pokud by však použitý postup bylo možné využít také při klonování lidských ledvin, jak vědci z massachusettské firmy očekávají, podstatně by se tímto v budoucnu snížila potřeba dárců tohoto životně důležitého orgánu a také používání léků, které brání odmítnutí transplantovaného orgánu příjemcem. Konečným cílem terapeutického klonování je totiž nalézt způsob, jak nahradit části opotřebovaných nebo poškozených lidských orgánů za pomoci buněk embryí ze zkumavek, která by byla genetickými dvojníky příjemců.
Výsledek experimentu s ledvinami z klonovaných kravských embryí ale nebyl zatím publikován v žádném odborném periodiku, takže badatelská veřejnost nechce ještě posuzovat jeho důležitost. I když jsou ledviny schopny vylučovat moč a odstraňovat toxiny, zůstává otázkou, zda dokáží vykonávat všechny složité funkce, které ledviny plní. Pokud by však použitý postup bylo možné využít také při klonování lidských ledvin, jak vědci z massachusettské firmy očekávají, podstatně by se tímto v budoucnu snížila potřeba dárců tohoto životně důležitého orgánu a také používání léků, které brání odmítnutí transplantovaného orgánu příjemcem. Konečným cílem terapeutického klonování je totiž nalézt způsob, jak nahradit části opotřebovaných nebo poškozených lidských orgánů za pomoci buněk embryí ze zkumavek, která by byla genetickými dvojníky příjemců.
</TEXT>
</DOC>
<DOC>
<DOCID>LN-20020201041</DOCID>
<DOCNO>LN-20020201041</DOCNO>
<DATE>02/01/02</DATE>
<GEOGRAPHY>JERUZALÉM</GEOGRAPHY>
<TEXT>
Izraelský premiér Ariel Šaron ve včerejším rozhovoru v listu Maariv vyjádřil lítost nad tím, že před dvaceti lety nezlikvidoval nynějšího vůdce palestinské samosprávy Jásira Arafata. Izrael totiž v roce 1982 zaútočil na Libanon s cílem rozdrtit zdejší palestinské hnutí odporu. Šaron byl tehdy izraelským ministrem obrany, zatímco Arafat vedl Organizaci pro osvobození Palestiny, která stála v čele palestinského boje proti Izraeli. "V Libanonu jsme se dohodli, že Arafata není třeba zlikvidovat, a nyní toho lituji," řekl Šaron. Jeho mluvčí se pokusil toto prohlášení zmírnit tvrzením, že Šaron nemá v úmyslu palestinského vůdce zabít a jeho slova patří minulosti. Šaronův výrok ale odsoudila Evropská unie. Izrael viní Arafata, že odmítá zasáhnout proti palestinským teroristům útočícím na izraelské civilisty a v některých případech je prý podněcuje. I proto izraelská armáda drží palestinského vůdce téměř dva měsíce v domácím vězení v jeho rezidenci v Ramalláhu. Situace se vyhrotila po 3. lednu, kdy Izrael zadržel v Rudém moři loď s padesáti tunami zbraní, pašovanými podle židovského státu z Íránu palestinské samosprávě. Ta sice veškerá obvinění odmítala, ale po nátlaku Spojených států Arafat vydal před pár dny v souvislosti s touto kauzou zatykač na tři své generály. Izraelská vláda nyní spekuluje o tom, že by možná bylo výhodnější najít na palestinské straně namísto Arafata jiného politika k jednání. To podporuje hlavně pravice, včetně Šarona, zatímco levice tento postup odmítá. Přesto izraelský premiér pro Maariv uvedl, že se palestinský vůdce Arafat může opět stát partnerem pro mírová jednání, bude-li tvrdě potlačovat terorismus. Šaron navíc potvrdil, že v budoucnosti počítá se vznikem palestinského státu.
</TEXT>
</DOC>
<DOC>
<DOCID>LN-20020201042</DOCID>
<DOCNO>LN-20020201042</DOCNO>
<DATE>02/01/02</DATE>
<TITLE>
Špatné placení a ilegální zaměstnávání řidičů z východní Evropy se dostalo již i na jednání rakouského parlamentu.
</TITLE>
<GEOGRAPHY>VÍDEŇ</GEOGRAPHY>
<TEXT>
Skandál kolem dopravních firem v zemích Evropské unie, které nelegálně zaměstnávají řidiče a platí jim příliš nízké mzdy nebo často vůbec nic, nabírá stále větších dimenzí. Poté, co se do zorného pole vyšetřovatelů dostala dopravní firma Kralowetz z Dolních Rakous, zaměřily úřady svou pozornost i na další firmu z Horních Rakous. Jejím provozovatelem je přímo předseda dopravců v této spolkové zemi. Podezření padá i na firmy z Burgendlandska. Očividně se podle vyšetřovatelů nejedná o ojedinělé případy, ale o špičku příslovečného ledovce. Rakouská hospodářská komora potvrdila, že tyto "černé ovce" zná už delší dobu. Skandálem se ve středu zabýval i rakouský parlament. Vládní koalice předložila návrh, aby byla přijata "opatření proti vykořisťování ilegálně zaměstnávaných cizinců". Strana Svobodných případ označila za "moderní otroctví". Ministr vnitra Ernst Strasser by měl zpřísnit tresty za jejich využívání. Podle rakouského listu Wirtschaftblatt se případ týká asi 1500 řidičů.
</TEXT>
<HEADING>
Přesun vozového parku
</HEADING>
<TEXT>
Dopravní firmy už vypracovaly dokonalou strategii, jak obcházet úřady a ušetřit na výplatách. Podle jednoho rakouského řidiče, kterého citoval rakouský list Die Presse, si renomovaná dopravní firma najme ve východní Evropě pracovní síly, které dostanou turistické vízum. Svůj vozový park přesune do České republiky, a tak musí státu platit jen polovinu odvodů. Do skandálu je zřejmě zapletena i rakouská státní správa. Podle listu Wirtschaftblatt s dopravci spolupracovaly i sociální úřady, nebo nad jejich praktikami přinejmenším přivíraly oči. Celý případ se rozjel, když německé úřady nedávno odhalily, že firma Kralowetz se sídlem v Lucembursku a rakouským majitelem nelegálně zaměstnávala na území EU stovky tamějších řidičů. Ty najímala prostřednictvím východoevropských podniků, které skupovala. Firma musela po zásahu úřadů zastavit svou činnost, přestala vyplácet mzdy řidičům a ti začali v Lucembursku stávkovat. Mezi nimi je asi i třicet Čechů. Lucemburské úřady přitom vůbec neměly možnost firmu Kralowetz kontrolovat. Řidiči totiž nepracovali přímo v Lucembursku, ale jezdili po Evropě, a tak ministerstvo práce po nich nemohlo chtít pracovní povolení. V Německu bylo již zatčeno asi 200 řidičů, v Rakousku 80, kteří nemají v pořádku doklady.
Dopravní firmy už vypracovaly dokonalou strategii, jak obcházet úřady a ušetřit na výplatách. Podle jednoho rakouského řidiče, kterého citoval rakouský list Die Presse, si renomovaná dopravní firma najme ve východní Evropě pracovní síly, které dostanou turistické vízum. Svůj vozový park přesune do České republiky, a tak musí státu platit jen polovinu odvodů. Do skandálu je zřejmě zapletena i rakouská státní správa. Podle listu Wirtschaftblatt s dopravci spolupracovaly i sociální úřady, nebo nad jejich praktikami přinejmenším přivíraly oči. Celý případ se rozjel, když německé úřady nedávno odhalily, že firma Kralowetz se sídlem v Lucembursku a rakouským majitelem nelegálně zaměstnávala na území EU stovky tamějších řidičů. Ty najímala prostřednictvím východoevropských podniků, které skupovala. Firma musela po zásahu úřadů zastavit svou činnost, přestala vyplácet mzdy řidičům a ti začali v Lucembursku stávkovat. Mezi nimi je asi i třicet Čechů. Lucemburské úřady přitom vůbec neměly možnost firmu Kralowetz kontrolovat. Řidiči totiž nepracovali přímo v Lucembursku, ale jezdili po Evropě, a tak ministerstvo práce po nich nemohlo chtít pracovní povolení. V Německu bylo již zatčeno asi 200 řidičů, v Rakousku 80, kteří nemají v pořádku doklady.
</TEXT>
</DOC>
<DOC>
<DOCID>LN-20020201043</DOCID>
<DOCNO>LN-20020201043</DOCNO>
<DATE>02/01/02</DATE>
<GEOGRAPHY>WASHINGTON</GEOGRAPHY>
<TEXT>
Americký Kongresový kontrolní úřad (GAO) se rozhodl pro bezprecedentní krok. V nejbližších týdnech chce zažalovat u washingtonského soudu Bílý dům. "Nejsem šťastný, že k tomu musím přistoupit, ale dělám svou práci a odvedu ji profesionálně," řekl CNN šéf GAO David Walker. "Dělám to, o čem si myslím, že je správné." Jádrem sporu jsou dokumenty ze schůzek skupiny pro energii viceprezidenta Dicka Cheneyho se zástupci energetických firem. Mezi nimi byli i představitelé energetického gigantu Enron, který v prosinci zkrachoval. Enron patřil ke sponzorům zejména republikánů, včetně prezidenta George W. Bushe. GAO žádal o vydání dokumentů už loni v létě, ale Bushova administrativa to odmítla. "Prezident bude bránit principy, bojovat za svá práva a za práva budoucích prezidentů, aby se rady, které dostanou, nemusely okamžitě měnit ve virtuální tiskové zprávy," řekl mluvčí Bílého domu Ari Fleischer. "Prezident bude bojovat za toto právo u soudu a experti Bílého domu očekávají úspěch, protože princip je na naší straně." Vyšetřovatelé byli připraveni podat žalobu u soudu už minulý rok v září, ale útoky na USA vše oddálily. GAO se nelíbí zejména to, že schůzkám nebyli přítomni ekologové. Navíc s krachem Enronu v prosinci dostala kauza nový rozměr. Pád Enronu vyšetřuje několik kongresových komisí, které se snaží zjistit, zda prezident Bush a viceprezident Cheney nestranili energetickým gigantům. Oba totiž mají napojení na energetické firmy - Bush v minulosti pracoval jako naftař a Cheney byl zaměstnán u největšího amerického výrobce zařízení pro těžbu ropy.
</TEXT>
</DOC>
<DOC>
<DOCID>LN-20020201044</DOCID>
<DOCNO>LN-20020201044</DOCNO>
<DATE>02/01/02</DATE>
<GEOGRAPHY>VÍDEŇ/WASHINGTON</GEOGRAPHY>
<TEXT>
Tým odborníků Mezinárodní agentury pro jadernou energii (MAAE) zajistil v Gruzii dva malé jaderné reaktory, jejichž původním účelem zřejmě bylo sloužit jako energetický zdroj odlehlých vysílaček. Reaktory byly nalezeny v horské oblasti separatistické Abcházie a existují obavy, že měly posloužit k pokusu o výrobu bomb, informovaly světové agentury s odvoláním na nejnovější číslo amerického vědeckého časopisu Science. Termogenerátory ukryté v lese našli začátkem prosince 2001 tři dělníci těžící dříví. Předměty byly nápadné tím, že kolem nich byl roztátý sníh.
</TEXT>
</DOC>
<DOC>
<DOCID>LN-20020201045</DOCID>
<DOCNO>LN-20020201045</DOCNO>
<DATE>02/01/02</DATE>
<GEOGRAPHY>BERLÍN</GEOGRAPHY>
<TEXT>
Dvojice německých satanistů, kteří brutálním způsobem zavraždili 33letého muže, stráví přes deset let ve vězení. Rozhodl o tom včera soud v Berlíně, který poslal 26letého Daniela Rudu na patnáct let za mříže, jeho 23letá žena Manuela má ve vězení strávit o dva roky méně. Satanistický pár se k vraždě přiznal a detailně popsal její průběh. Oba tvrdili, že jim spáchání činu přikázal Satan. Případ vzbudil v Německu velký zájem, nejená se totiž o ojedinělý případ satanismu.
</TEXT>
</DOC>
<DOC>
<DOCID>LN-20020201046</DOCID>
<DOCNO>LN-20020201046</DOCNO>
<DATE>02/01/02</DATE>
<TEXT>
Někdejší šéfka resortu spravedlnosti Janet Renová zkolabovala před televizními kamerami, když pronášela řeč na University of Rochester. "Budete mě muset na minutu omluvit. Musím si sednout," řekla a vzápětí se sesula k zemi. Následně byla převezena do nemocnice, z níž byla včera propuštěna. V roce 1995 byla u Renové zjištěna Parkinsonova choroba. Bývalá ministryně se přesto rozhodla kandidovat na guvernérské křeslo na Floridě.
</TEXT>
</DOC>
<DOC>
<DOCID>LN-20020201047</DOCID>
<DOCNO>LN-20020201047</DOCNO>
<DATE>02/01/02</DATE>
<GEOGRAPHY>BERLÍN</GEOGRAPHY>
<TEXT>
Německý Spolkový sněm ve středu večer po mnohaměsíční debatě schválil přísně omezený dovoz lidských embryonálních kmenových buněk, které by měly sloužit k výzkumu léčení vážných nemocí. Schválený návrh neumožňuje produkci těchto buněk v Německu a téměř ani import, ale činí výjimku u těch buněk, u nichž embryo nebylo speciálně usmrceno v zájmu výzkumu. Ze tří návrhů, které měly import buď liberálně dovolit, nebo zcela zakázat, tak vyhrál kompromisní. Stejně jako návrhy se i parlamentní debata zcela vymanila ze stranických mantinelů a každý poslanec v této otázce hýbající světem rozhodoval bez ohledu na politickou příslušnost výlučně podle svého svědomí
</TEXT>
</DOC>
<DOC>
<DOCID>LN-20020201048</DOCID>
<DOCNO>LN-20020201048</DOCNO>
<DATE>02/01/02</DATE>
<TITLE>
Politická propaganda kombinovaná s výhrůžnou koncentrací vojenské techniky to jsou dvě tváře korejské demilitarizované zóny.
</TITLE>
<TEXT>
PCHANMUNDŽOM, Jižní Korea - Hranici mezi Severní a Jižní Korejí tvoří obrovské minové pole a největší koncentrace vojenské techniky na světě. Nechybějí radary, ostnaté dráty, věže a jiné skvosty z dob studené války. Od moře k moři se táhne proslulá DMZ čtyři kilometry široká a 250 kilometrů dlouhá demilitarizovaná zóna, střežená vojáky USA, Severní a Jižní Koreje a pozorovateli OSN. Ještě před devíti lety mezi nimi byli i Češi. Po konci korejské války, v roce 1953, bylo na hranici vybudováno městečko Pchanmundžom - na místě válkou zničené vesnice. Je to jediné místo, kde se mohou setkávat vojáci stojící na opačných stranách hranice. Právě tady se vyměňují špioni a disidenti, jednají politici. Hraniční čára vede uprostřed budov, kde se vyjednává. Čára dělí dokonce i velký stůl pro vládní delegace. Do Pchanmundžomu nesmějí korejští civilisté, ale cizincům je občas povoleno zúčastnit se "zájezdu" pod patronátem "Korean Travel Bureau". Cena je závratná, zážitek neopakovatelný, byť chmurný. Návštěvník vyjíždí ze Soulu po desetiproudové dálnici na sever. Několik kilometrů od hlavního města se dálnice přibližuje k mořskému zálivu. Pláže jsou zahrazeny ostnatým drátem, hlídkové věže se tyčí na každém kroku. Dálnice vede až k DMZ, kde mikrobus několikrát kontrolují po zuby ozbrojení vojáci. Japonský novinář, který se k hranici dostal z komunistického severu, vysvětlil, že tam viděl v podstatě totéž: skvělou dálnici, ostnaté dráty a věže a nakonec velký a poněkud cynický nápis: "Soul: 70 kilometrů". Jak ze severu, tak i z jihu vede k hranici rovněž moderní železniční trať. Obě strany vybudovaly obrovská propagační střediska. Na jihu vyrostlo Antikomunistické muzeum, kde se nesmí fotografovat - snad proto, že jde o naprostý kýč. U vchodu visí obraz zachycující jihokorejské vojáky, kteří kráčejí do boje s rozevřenými ústy a vyvalenýma očima. Cizinci se tu většinou neubrání smíchu. Vedle muzea je most, na kterém rodiny z jihu nechávají dojemné vzkazy příbuzným, kteří zůstali na severu. Most je na území Jižní Koreje a vzkazy jsou tudíž pouze symbolické. O několik kilometrů dál je vyhlídková věž, ze které se otevírá pohled na celou DMZ, na Pchanmundžom a na obrovské prapory, jež vlají na obou stranách hranice. Ten na severní straně nese nejvyšší žerď světa.
</TEXT>
<HEADING>
Ve Vesnici velkého úspěchu se daně neplatí
</HEADING>
<TEXT>
Severní Korea vybudovala hned u hranice moderní městečko s elegantními budovami. Jediná vada na kráse spočívá v tom, že tam nikdo nebydlí a budovy jsou bez oken - jde pouze o atrapy. V noci bývalo toto propagační městečko zaplaveno mořem světel. Návštěvník měl pocit, že se svítí v každém okně, v každém domě. Kvůli těžké ekonomické krizi je však celá oblast nyní zahalena tmou. Na jihu je zase Vesnice velkého úspěchu, které Američané říkají Vesnice svobody. Ne že by tu lidé žili příliš svobodně - smějí vycházet ze svých domů jen za světla. Nemusejí však platit daně a na jejich děti se nevztahuje povinná vojenská služba. Od vyhlídkové věže, jež je posledním bodem, kam mohou vstoupit běžní občané Jižní Koreje, veze účastníky zájezdu pro cizince mikrobus americké armády. Čekají nás další a další kontroly a upozornění, že každý návštěvník musí být společensky oblečen. Zakázány jsou nejen nože a střelné zbraně, ale i tenisky či džínsy. Každý si musí upravit vlasy. Je zakázáno sahat na prapory, a dokonce i křesla na severní straně. Je zakázané oslovovat vojáky Severní Koreje. V Pchanmundžomu běží snad každému návštěvníkovi mráz po zádech. Obě strany jsou dosud formálně ve válečném stavu. Kolem budov se procházejí po zuby ozbrojené americké a severokorejské hlídky. Ve vzduchu je cítit napětí. Několikrát se tu i střílelo. V roce 1976 tu byli dva američtí vojáci ubiti k smrti a v roce 1983 na severu beze stopy zmizel další Američan. O rok později přes Pchanmundžom na jih emigroval sovětský turista. Vyvolalo to přestřelku, v níž zahynuli tři vojáci Severní Koreje a jeden Jižní. Před časem začaly obě strany vyjednávat, a dokonce se mluví o železničním spojení. Loni bylo povoleno sloučení několika rodin. Ať už se ale bude situace vyvíjet jakkoliv, sloučení obou Korejí je nepravděpodobné. O sloučení mají zájem většinou už jen staří lidé. Mladí na jihu, zvyklí na vysokou životní úroveň, se poučili i na příkladu sjednocení vzdáleného Německa a zcela otevřeně přiznávají svoji neochotu utrácet peníze na chudé severní sousedy, o kterých nevědí téměř nic.
Severní Korea vybudovala hned u hranice moderní městečko s elegantními budovami. Jediná vada na kráse spočívá v tom, že tam nikdo nebydlí a budovy jsou bez oken - jde pouze o atrapy. V noci bývalo toto propagační městečko zaplaveno mořem světel. Návštěvník měl pocit, že se svítí v každém okně, v každém domě. Kvůli těžké ekonomické krizi je však celá oblast nyní zahalena tmou. Na jihu je zase Vesnice velkého úspěchu, které Američané říkají Vesnice svobody. Ne že by tu lidé žili příliš svobodně - smějí vycházet ze svých domů jen za světla. Nemusejí však platit daně a na jejich děti se nevztahuje povinná vojenská služba. Od vyhlídkové věže, jež je posledním bodem, kam mohou vstoupit běžní občané Jižní Koreje, veze účastníky zájezdu pro cizince mikrobus americké armády. Čekají nás další a další kontroly a upozornění, že každý návštěvník musí být společensky oblečen. Zakázány jsou nejen nože a střelné zbraně, ale i tenisky či džínsy. Každý si musí upravit vlasy. Je zakázáno sahat na prapory, a dokonce i křesla na severní straně. Je zakázané oslovovat vojáky Severní Koreje. V Pchanmundžomu běží snad každému návštěvníkovi mráz po zádech. Obě strany jsou dosud formálně ve válečném stavu. Kolem budov se procházejí po zuby ozbrojené americké a severokorejské hlídky. Ve vzduchu je cítit napětí. Několikrát se tu i střílelo. V roce 1976 tu byli dva američtí vojáci ubiti k smrti a v roce 1983 na severu beze stopy zmizel další Američan. O rok později přes Pchanmundžom na jih emigroval sovětský turista. Vyvolalo to přestřelku, v níž zahynuli tři vojáci Severní Koreje a jeden Jižní. Před časem začaly obě strany vyjednávat, a dokonce se mluví o železničním spojení. Loni bylo povoleno sloučení několika rodin. Ať už se ale bude situace vyvíjet jakkoliv, sloučení obou Korejí je nepravděpodobné. O sloučení mají zájem většinou už jen staří lidé. Mladí na jihu, zvyklí na vysokou životní úroveň, se poučili i na příkladu sjednocení vzdáleného Německa a zcela otevřeně přiznávají svoji neochotu utrácet peníze na chudé severní sousedy, o kterých nevědí téměř nic.
</TEXT>
</DOC>
<DOC>
<DOCID>LN-20020201049</DOCID>
<DOCNO>LN-20020201049</DOCNO>
<DATE>02/01/02</DATE>
<GEOGRAPHY>BUDAPEŠŤ</GEOGRAPHY>
<TEXT>
Maďarský premiér Viktor Orbán včera kritizoval středeční návrh Evropské komise, který zemědělcům ze zemí kandidujících na členství v EU přisuzuje menší dotace, než mohou dostávat jejich kolegové ve stávajících zemích unie. "Špatnou zprávou pro Maďary je, že se s námi nebude zacházet rovnoprávně ani po začátku nového sedmiletého rozpočtového cyklu," prohlásil Orbán na tiskové konferenci. "Toto je obtížné Maďarům říci," dodal. Maďarský premiér zdůraznil, že návrh Evropské komise nerespektuje princip rovnoprávnosti. "To, co chceme získat, nejsou pouze subvence, ale rovnoprávné zacházení na základě konkurence," vysvětloval Orbán. Premiér informoval, že státy visegrádské čtyřky (kromě Maďarska Česká republika, Polsko a Slovensko) se pokusí definovat společné stanovisko k této otázce během svého únorového setkání v Maďarsku.
</TEXT>
</DOC>
<DOC>
<DOCID>LN-20020201050</DOCID>
<DOCNO>LN-20020201050</DOCNO>
<DATE>02/01/02</DATE>
<GEOGRAPHY>BRATISLAVA</GEOGRAPHY>
<TEXT>
Bývalá slovenská ministryně financí Brigita Schmögnerová a předseda zahraničního výboru sněmovny Peter Weiss včera vystoupili z vládní Strany demokratické levice (SDL) i z jejího poslaneckého klubu. Poslanci, kteří své rozhodnutí oznámili na tiskové konferenci, tak učinili kvůli "destabilizaci politické scény" a kvůli tomu, že se postkomunistická SDL spolčuje s opozičním Hnutím za demokratické Slovensko (HZDS). Vystoupení Schmögnerové ze SDL předcházela její rezignace na ministerské křeslo. SDL se Schmögnerové, nepopulární kvůli politice utahování opasků, chtěla před volbami zbavit a nejprve ji vyzvala, aby odstoupila, což odmítla. Žádosti na její odvolání nevyhověl ani premiér Dzurinda. Schmögnerová nakonec rezignovala sama.
</TEXT>
</DOC>
<DOC>
<DOCID>LN-20020201051</DOCID>
<DOCNO>LN-20020201051</DOCNO>
<DATE>02/01/02</DATE>
<TITLE>
27. díl Kurs osobních financí
</TITLE>
<TEXT>
Kurs osobních financí pro čtenáře LN připravila Eva Martínková
Na topení se dají každý rok ušetřit tisíce korun, a přitom rodina nemusí strádat zimou. Jak to udělat, vám poradí další díl kursu o osobních financích.
Zima v těchto dnech trochu polevila, což distributorům tepla žádnou radost nedělá. My, co teplo platíme, se naopak radujeme. Po prosincovém protáčení se kolečko plynoměru i elektroměru uklidnilo a vypadá to, že bychom se v letošní topné sezoně mohli vejít do obvyklé spotřeby. I tak zaplatíme více než loni, protože plyn i elektřina v posledních měsících podražily. Bude to vlastně sezona testovací. Zdá se totiž, že by ceny tepla pro domácnost nemusely už výrazně růst, pokud ovšem nedojde ke zlomu na světových trzích s ropou. Zatím to vypadá tak, že od dubna nám kubík plynu o nějaký ten desetník dokonce zlevní. Stabilizace cen energií je důležitá zejména pro toho, kdo staví dům nebo rekonstruuje starší byt a má možnost sám ovlivnit způsob vytápění. Co zvolit? Je levnější varianta skutečně tou nejvýhodnější? Tohle všechno je třeba konzultovat případ od případu s odborníky. Já mohu poskytnout jen několik všeobecných rad.
</TEXT>
<HEADING>
Dřevo budiž pochváleno
</HEADING>
<TEXT>
Bezkonkurenčně nejlevnější je dřevo. Ostatně praskající polena byla vždycky symbolem domova, to až polovina dvacátého století přivedla do kotlů plyn a elektřinu. Topit dřevem je samozřejmě pracnější než plynem nebo elektřinou, ale náklady jsou až o dvě třetiny nižší. Nemám na mysli topení v krbu, to je spíše příjemným doplňkem interiéru, ale celoroční vytápění z centrálního zdroje, tedy z kotle ústředního nebo etážového topení. Existují kotle na zplynování dřeva, jejichž obsluha je poměrně snadná, u mnohých stačí přikládat jednou až dvakrát denně. Kde dřevo vzít? Dřevo můžeme koupit od vlastníků lesa nebo od dřevozpracujících firem za přibližně poloviční částku než v maloobchodním prodeji. Průměrná cena je 250 korun za jeden kubík dřeva, což je poměrně málo, ale k tomu musíme přičíst ještě náklady na dopravu. V prodejnách paliv se pak můžeme setkat se dřevem zpracovaným na polena, špalky nebo krátké štípané dříví. Z pilin se lisují výhřevné brikety. Zužitkuje se tak odpad z dřevozpracujícího průmyslu, který činí asi 30 procent materiálu. Pro spalování v kotlích k vytápění celého obydlí se hodí dřevo tvrdé. Přibližná cena dvacetikilového kola naštípaného dříví se pohybuje kolem 45 korun, malý pytel krbového dřeva pořídíme zhruba za 40 korun a desetikilogramové balení dřevěných briket přijde na 90 korun. To je množství, které jsme schopni ztopit ze jeden zimní den. Když přijedu na chalupu ke známým, kteří mají od hajného povolení k prořezávání porostů, a cítím, jak je chalupa provoněná dřevem, dostávám romantické choutky: aspoň do jedné místnosti našeho domečku si kamínka s plápolajícím plamenem pořídím. Když se pak ale večer vracím z práce, jsem ráda, že jen otočím kolečkem plynového kotle. Dřevo je vlastně nejméně ohrožený zdroj energie. I kdyby byl svět plný teroristů, řetězec les - kamna je nezničitelný a kdo ho využívá, má vyhráno. Srovnejte si to s plynem, který cestou k vám musí urazit tisíce kilometrů. Nebo se zranitelnou elektrorozvodnou sítí. Z hlediska bezpečnosti je na tom dobře i uhlí, kterého je na území republiky stále dost. Třeba nastane jeho renesance, ale doufejme, že v ekologicky kultivované podobě. Přiznávám, že mám vztek na lidi, kteří topí nekvalitním uhlím a ještě v kotli pálí všelijaké "sajrajty", aby ušetřili za odvoz odpadu. Nedýchatelná atmosféra v obci padá na jejich hlavu. Přitom stále ještě existuje program podpory fyzickým osobám, pokud přejdou od vytápění fosilními palivy na využití obnovitelných zdrojů energie. Být starostou, vyhlásila bych, že podmínkou k trvalému pobytu je kvalitní kotel a kvalitní palivo.
</TEXT>
<HEADING>
Nohy v teple
</HEADING>
<TEXT>
Hitem posledních let se stává topení podlahové. Není to žádný módní výstřelek, ale velmi účelné opatření, které dodává příjemné a levné teplo. Plastové trubky s topnou vodou nejsou vedeny po stěnách do radiátorů, ale jsou skryty pod podlahou. Pokud jste někdy stáli na takto vyhřátých dlaždicích nebo parketách, jistě uznáte, že je to topení, pro které stojí za to rozbourat starou podlahu. Navíc je to topení velmi úsporné, protože teplota, která stoupá od podlahy vzhůru, je vnímána intenzivněji, než když je rozptýlena v prostoru. Proto jí stačí méně. A každý stupeň snížené teploty vzduchu v místnosti představuje úsporu energie přibližně o šest procent. Takže v místnostech pak k tomu, aby se člověk cítil dobře, není třeba jedenadvaceti, ale pouze devatenácti stupňů. Ony dva stupně způsobí, že místo 25 tisíc korun ročně (v případě plynového kotle) zaplatíte 22 000 korun. Nejmodernějším způsobem vytápění, užívaným zatím převážně jen u nové výstavby, jsou tepelná čerpadla. Jde o zařízení, která využívají energie okolního prostředí a přeměňují ji na teplo k vytápění a ohřevu vody. Nelze je použít pro jednotlivé byty, ale pouze jako centrálního topného systému v celém domě. Tepelné čerpadlo odebírá energii vodě, vzduchu nebo ji čerpá ze země. Na termodynamickém principu mění odebranou energii v potřebné teplo. Čerpadla pracující na principu země - voda potřebují k podpovrchovému uložení kolektorů pozemek větší, než je vytápěný dům. Jednodušší jsou čerpadla na principu vzduch-voda, která nevyžadují téměř žádné stavební práce. Tepelné čerpadlo je pak připojeno k vytápěcímu okruhu. Jsou čerpadla, které i s montáží pořídíte za sto tisíc korun, jsou ale i dražší za půl milionu korun. Samozřejmě, že si i stávající kotel na plyn, elektřinu nebo uhlí můžete vyměnit za tepelné čerpadlo. Pak se vám investice vrátí za 10 až15 let.
</TEXT>
<HEADING>
Nejdůležitější je zateplení
</HEADING>
<TEXT>
Velkou roli v tepelném hospodaření každého obydlí hraje jeho zateplení. Volbou materiálů a technologií mohou dnes investoři snižovat energetickou náročnost staveb způsobem, o jakém se u nás ještě před deseti lety nesnilo. Ono na tom také tak moc nezáleželo, dokud ceny energií byly víceméně symbolické. S tepelnou izolací svého dva roky starého řadového domku jsem velmi spokojena. Vytápíme ho zemním plynem. Vzhledem k rozloze místností bychom měli ročně protopit 3000 kubíků. Ve skutečnosti spotřebujeme necelé dva tisíce, což při současných cenách plynu představuje 15 - 16 tisíc korun ročně. Vysvětluji si to tím, že na stavbu bylo použito tvárnic Ytong a že jsme vybudováním půdního pokojíku zateplili půdu. Není nad to, když člověk může přizpůsobovat teplo svým vlastním požadavkům, přitopit si v chladném červenci a vypnout kotel v březnu, je-li pěkné jaro. A hlavně platit jen to, co spotřebuje. Pronásleduje mě vzpomínka na dvougarsonku v činžovní vile s lokální plynovou kotelnou. Za teplo a teplou vodu jsem tehdy ve dvou malých místnostech platila zálohy 2700 korun měsíčně, v zimě v létě. Nic se z nich nevracelo. Topení sálalo od září do května, ve dne v noci, jediným způsobem regulace bylo okno dokořán. Že prý babičkám v přízemí je chladno. Chápu trend moderní výstavby, která zavádí individuální topný systém do každého bytu. Nebo alespoň měřidla a možnost regulace tepla u centrálního vytápění.
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Staneme se Vašimi pomocníky i ve světě domácích financí.
Kurs najdete také na internetové adrese www.lidovky.cz/finance
Kolik ročně stojí vytápění v domku o ploše 120 m2
dřevo: 10 - 12 000 korun uhlí hnědé: 17 000 korun uhlí černé: 22 000 korun koks: 19 000 korun dřevěné brikety: 19 500 korun zemní plyn: 25 000 korun el. akumulátor: 25 000 korun el. přímotopy: 37 000 korun
Hodnoty jsou orientační, záleží na konstrukci a zateplení domu
</TEXT>
</DOC>
<DOC>
<DOCID>LN-20020201052</DOCID>
<DOCNO>LN-20020201052</DOCNO>
<DATE>02/01/02</DATE>
<TITLE>
27. lekce: Finanční servery
</TITLE>
<HEADING>
Internetový kurs LN pro začátečníky
</HEADING>
<TEXT>
Chcete, aby vaše peníze vydělávaly? Chcete si uzavřít životní pojistku a nevíte u koho? Zajímá vás, kolik byste museli měsíčně splácet z hypotečního úvěru? Na tyto a spoustu dalších otázek najdete odpovědi - kde jinde než na internetu.
Kromě tištěných podob odborných ekonomických periodik naleznete na internetu i řadu jiných stránek věnovaných světu financí. My se zaměříme na ty, které jsou určeny pro poučené, ale přesto laiky, kteří se chtějí snáze orientovat na českém finančním trhu. Finanční poradní servery jsou vystavěné s podobnou logikou. Samozřejmě, že se od sebe liší, brzy to zjistíte sami, ale přesto jsou si v mnohém podobné. Přesvědčit se můžete třeba na následujících stránkách: www.finance.cz, www.mesec.cz, www.penize.cz nebo www.finance.centrum.cz. Základem je aktualizované zpravodajství se zaměřením na ekonomiku a finance. Tyto servery vám skutečně poradí a to jak v oblasti bankovnictví, tak i třeba stavebního spoření, leasingu automobilů, hypotečních úvěrů či životních pojistek. Najdete tu všechny základní typy investicí (od bezpečných až po rizikové) či úvěrování, se kterými se fyzické osoby mohou setkat. Získáte také množství informací ze světa bankovnictví. Stránky neobsahují jen základní vysvětlení, co který produkt znamená, ale také jejich srovnání či různé žebříčky. Součástí většiny stránek jsou i velmi praktické finanční kalkulátory. Po zadání potřebných údajů třeba zjistíte, jaká bude vaše čistá mzda, kolik budete měsíčně splácet z hypotečního úvěru. Praktické jsou tak zvané eurokalkulátory (abyste si mohli spočítat, kolik byste si vydělali v jednotné evropské měně). Na Měšci.cz sice kalkulátory nenajdete, zato tu je třeba seznam on--line brookerů. Pokud řešíte konkrétní problém, můžete se s ním obrátit na spolupracovníky serverů. Na všech fungují rubriky otázek a odpovědí. Většinu odpovědí získáte zdarma (a možná, že už se někdo jiný na podobnou věc ptal, potom odpověď najdete hned v archivu). V případě komplikovaných kauz získáte kontakt na specialistu, který vám pomůže. A co dál nabízejí poradní servery? Zajímavé tipy, jak co nejvíc ušetřit nebo naopak vydělat - třeba tip měsíce Financí.cz, nyní jak ušetřit na bankovních poplatcích. Jestli máte rádi testy, můžete na Penězích.cz zjistit, jaký jste typ investora a kolik toho o investování víte. Kouzlo internetu je v možnosti propojení - takže se můžete nejenom finančně vzdělat a ušetřit nebo vydělat, ale i třeba on-line uzavřít důchodové připojištění nebo smlouvu o stavebním spoření. I to vám zprostředkují některé finanční servery. A rada na závěr: pokud vás zajímají třeba aktuální úrokové sazby termínovaných vkladů, ověřte si, jak často se údaje aktualizují.
Zítra: Placená reklama
Internetovou verzi kursu najdete na adrese www.lidovky.cz/ikurs
Internetový kurs pro Vás připravuje Martin Michek vedoucí výroby LN
</TEXT>
<HEADING>
Internetový tip pro dnešní den
</HEADING>
<TEXT>
Internet umožňuje různé výlety. Na stránce moon.astronomy.cz se dokonce můžete vydat na prohlídku Měsíce. Můžete si prohlédnout obrázky, i videa, zajímavé oblasti, nebo si přečíst přehlednou historii návštěv člověka na Měsíci. Dozvíte se i řadu praktických rad pro pozorování Měsíce dalekohledem. Stránka je součástí serveru astronomy.cz.
ZAJÍMAVOSTI ZE SVĚTA FINANCÍ
Finance www.financninoviny.cz
kromě celé řady aktualizovaných dat najdete pod odkazem "nástroje" finančního rádce
Business www.businessworld.cz
internetová podoba tištěného magazínu přinášející informace ze světa IT, pod odkazem nástroje najdete finanční kalkulátory
</TEXT>
<HEADING>
Ariadna www.ariadna.cz
</HEADING>
<TEXT>
komplexní databáze českého kapitálového trhu, aktuální investiční zpravodajství, odkazy na emitenty cenných papírů. Většina informací poskytována zdarma, některé jsou placené.
Investice www.ipoint.cz
investiční zpravodajství, on - line prodej produktů osobních financí
Burza www.pse.cz
oficiální stránky Burzy cenných papírů Praha (obchodování, výsledky, členové atd.)
Pojišťovny www.cap.cz
oficiální stránky České asociace pojišťoven poskytující komplexní informace o českých pojišťovnách a jejich produktech
</TEXT>
<HEADING>
Virtuální bankovky
</HEADING>
<TEXT>
Mají vaši známí pocit, že mají málo peněz? Pošlete jim je. Na adrese: http://posli.penize.cz/ pro ně můžete vybrat ze stovek tu nejkrásnější. Opravdové peníze se však cení podstatně více.
Mají vaši známí pocit, že mají málo peněz? Pošlete jim je. Na adrese: http://posli.penize.cz/ pro ně můžete vybrat ze stovek tu nejkrásnější. Opravdové peníze se však cení podstatně více.
</TEXT>
</DOC>
<DOC>
<DOCID>LN-20020201053</DOCID>
<DOCNO>LN-20020201053</DOCNO>
<DATE>02/01/02</DATE>
<TITLE>
Kandidátské země budou moci lépe prosazovat národní zájmy až z pozice členů EU
</TITLE>
<TEXT>
Evropská unie hovoří o tom, že v okamžiku přidružení kandidátských států nebudou v těchto zemích stejné dotace na zemědělství jako v dnešní unii. To je diskriminační představa. Vyjednávání o vstupu má tedy další téma. Přitom vyjednávači kandidátských zemí mají řadu dobrých argumentů. Předně: trh unie má být opravdu jednotný a vnitřně liberalizovaný - tolik smlouvy z Maastrichtu a Amsterdamu. Unie má na tyto otázky dokonce komisaře pro hospodářskou soutěž. Jeho se lze zeptat, jak vypadá hospodářská soutěž při různých dotacích. Ale jeho odpověď nemusí být jednoznačná. Kandidátské země totiž požadují například přechodná období v uplatňování ekologických standardů, takže vlastně vytvářejí situaci ekologického dumpingu.
</TEXT>
<HEADING>
Cílová představa
</HEADING>
<TEXT>
Značnou roli hraje také předvstupní reforma zemědělství kandidátských zemí. Na ni lze již dnes čerpat prostředky unie. Jen musí existovat cílová představa o tom, jak má naše zemědělství vypadat za pět a jak za deset let. Z kandidátských zemí doléhají do Bruselu stížnosti, že se budoucí kvóty určují z průměru let, ve kterých došlo k útlumu produkce a k zaplavení trhů dotovanými produkty z EU. Na druhé straně se producenti často nesnaží sami vstoupit na trh unie - moldavská či makedonská vína již dávno s patřičnými certifikáty stojí v německých regálech, zatímco o moravských nikdo neví. K představě vlastní budoucnosti patří zvláště úvaha o tom, zda vyšší kvóty nezatíží vývoj země problematickými přebytky a zameškanou reformou zemědělství včetně reformy sociální a strukturální. Zatím se do Bruselu projekty takových reformních kroků neposílají. Argumentace zůstává u objemu produkce a krátkozraké uraženosti, místo aby začala od reforem či konkrétní produktivity.
</TEXT>
<HEADING>
Nehotová Agenda 2000
</HEADING>
<TEXT>
Agenda 2000 nebyla v okamžiku své prezentace na summitu v Berlíně v roce 1999 hotová. V oblasti zemědělské politiky se hovoří o dopracování, které má být hotovo uprostřed periody 2000 až 2006 (té se rámec agendy týká). Známým cílem reformy zemědělské politiky je odklon od dotací za produkci a příklon k podpoře zachování venkovské struktury, tedy zemědělcovy práce v národním zájmu. Diskutuje se i o koncepcích, které chtějí převést část podpory zemědělství opět na národní úroveň: vždyť například problémy Finska a Portugalska se liší natolik, že je těžké uplatňovat jednotná pravidla. Každá země se bude starat o své zemědělce a unie bude mít dozor jen nad hospodářskou soutěží. Lze očekávat, že diskuse na toto téma bude perná. Kandidátské země by se měly soustředit víc na brzké spolurozhodování než na demonstrativní kroky pro vlastní voliče, které mohou odsunout okamžik vstupu a celkovou situaci ještě zhoršit. Podíl na jednáních o příští periodě financování unijních aktivit (tedy od roku 2007) by měl již dnes být jejich klíčovým zájmem.
</TEXT>
<HEADING>
Realistický odhad
</HEADING>
<TEXT>
Financování unijní politiky je natolik průhledné, že kandidátské země mohou pohledem do jednoduché tabulky posoudit, nakolik jsou jejich požadavky realistické a s jakými ústupky musejí souhlasit dnešní členové, aby rozpočet unie nepřekročil oněch 1,27 procenta HDP celého společenství, tj. uznávanou horní hranici výdajů na unii. Vyjednávači mohou právem odsuzovat snahy Španělska a Německa ponechat určitá území v nejvyšší kategorii podpory ze strukturálních fondů, ač jejich hospodářská výkonnost překročí 75 procent unijního průměru. Ale opět v plánování vlastní pozice nelze vycházet z toho, že vše zůstane jako dnes. I strukturální fondy čekají na reformu, protože dnešní výše podpory není udržitelná. Vyjednávání v situaci, kdy vlastní zájmy musejí být v rovnováze s různorodými zájmy dnešních členských zemí, se zájmy ostatních kandidátů (v tomto směru je pro unii největší hrozbou polské zemědělství), ale hlavně s nehotovou koncepcí dalšího rozvoje unie, je opravdu složitá úloha pro profesionály. Úsilí kandidátů by se mělo zaměřit na rychlý vstup do unie, aby bylo možné o dalších otázkách nejen vyjednávat, nýbrž i hlasovat. A do diskuse o národních zájmech by po prázdném tlachání vedoucích představitelů měli vstoupit právě vyjednávači v Bruselu. Komentáře o utopencích a tuzemském bramborovém rumu jsou mimo.
Financování unijní politiky je natolik průhledné, že kandidátské země mohou pohledem do jednoduché tabulky posoudit, nakolik jsou jejich požadavky realistické a s jakými ústupky musejí souhlasit dnešní členové, aby rozpočet unie nepřekročil oněch 1,27 procenta HDP celého společenství, tj. uznávanou horní hranici výdajů na unii. Vyjednávači mohou právem odsuzovat snahy Španělska a Německa ponechat určitá území v nejvyšší kategorii podpory ze strukturálních fondů, ač jejich hospodářská výkonnost překročí 75 procent unijního průměru. Ale opět v plánování vlastní pozice nelze vycházet z toho, že vše zůstane jako dnes. I strukturální fondy čekají na reformu, protože dnešní výše podpory není udržitelná. Vyjednávání v situaci, kdy vlastní zájmy musejí být v rovnováze s různorodými zájmy dnešních členských zemí, se zájmy ostatních kandidátů (v tomto směru je pro unii největší hrozbou polské zemědělství), ale hlavně s nehotovou koncepcí dalšího rozvoje unie, je opravdu složitá úloha pro profesionály. Úsilí kandidátů by se mělo zaměřit na rychlý vstup do unie, aby bylo možné o dalších otázkách nejen vyjednávat, nýbrž i hlasovat. A do diskuse o národních zájmech by po prázdném tlachání vedoucích představitelů měli vstoupit právě vyjednávači v Bruselu. Komentáře o utopencích a tuzemském bramborovém rumu jsou mimo.
</TEXT>
</DOC>
<DOC>
<DOCID>LN-20020201054</DOCID>
<DOCNO>LN-20020201054</DOCNO>
<DATE>02/01/02</DATE>
<TITLE>
Glosa
</TITLE>
<TEXT>
Lidovým novinám se podařilo získat scénáře mítinku nejmenované strany i se záznamem vnitřního monologu jejího Velkého Vůdce (VV): 15.00 až 15.45 - propagace akce (živá hudba, rozdávání letáků). Nesnáším ten randál, vlezlé popěvky, nadměrně hlasitě reprodukované, které nelze vytěsnit. Proč rozdávat letáky takovýmhle typům? Někteří vypadají, jako by neuměli číst, natož aby pochopili, co je EU. Ještě že to nemusím dělat.
15.45 - příjezd VV na Václavské náměstí. Zase do cukrárny, proč aspoň jednou nejdeme jinam? Dal bych půlku ČEZ za preclík, jen mi necpěte ty sladkosti.
15.45 až 16.30 - mítink a autogramiáda VV a maximálního počtu pražských kandidátů. To nejsou kandidáti, to jsou chabrusové. Chtivost úplatků jim kouká z očí. Půlka jich bydlí v obecních bytech. S timhle materiálem po mně chtěj, abych vyhrál. Abych se strhal, a oni se jen povezou. Až je do toho parlamentu dostanu, tak začnou kušnit.
16.30 až 17.00 - procházka po Havelském tržišti (vysoká koncentrace Pražanů). Co by tu taky dělali Brňané? Zas půjdeme do té restaurace, kde mi praštěnej majitel bude podesáté vykládat stejnou historku.
19.00 - hlavní kancelář. Konečně mám alespoň chvilku pro sebe. Vrtá mi hlavou jedna maličkost, mrknu se do Hayeka, ale tam to nebude. Nakonec to budu muset najít ve svých spisech. Závidí někdo politikům jejich práci?
</TEXT>
</DOC>
<DOC>
<DOCID>LN-20020201055</DOCID>
<DOCNO>LN-20020201055</DOCNO>
<DATE>02/01/02</DATE>
<TEXT>
Ad LN 16. 1. 2002: Nesnáším obludnou televizi. Milý pane Rejžku, především vám blahopřeji k vyhranému soudnímu procesu, a to i proto, že se v názoru na dotyčnou normalizační hvězdu s vámi ztotožňuji, o čemž svědčí i můj hudební archiv, jenž je zcela prost nosičů opusů zmíněné. Ale patrně vám, milý pane Rejžku, není známo přísloví o břevně ve vlastním oku, skrze něž třísku v oku sousedově neviděti. Jedině tak si vysvětluji váš nedospěle zavilý útok vůči "obludné televizi Nova" (jako by ostatní televizní stanice nebyly obludné úplně stejně). Patrně jste si totiž nepovšiml obludného výsměchu, jímž vás počastoval Český rozhlas: v pondělí dopoledne na Radiožurnálu, okamžitě po zprávě o vaší soudním při, následovala píseň v podání Heleny Vondráčkové. Tak i těm, kteří ještě nepochopili (především Rejžek), že kdo není hrán v rozhlase, ten není žádán publikem, už možná došlo, že Český rozhlas je hlavním spojencem a propagátorem našich milých normalizačních hvězd. Týž Český rozhlas, jehož jste prostřednictvím svého angažmá na stanici Český rozhlas 6 - Rádio Svobodná Evropa zaměstnancem. A je zcela nepodstatné, zda externím. Co kdybyste to, pane Rejžku, probral s panem ředitelem Kasíkem? Kdyby si lid nežádal Helenku, Nova by ji neprezentovala. Lid by si ji nežádal (jako v pohádce O kohoutkovi a slepičce), pokud by ji pan Kasík (a před ním pan Ježek a před ním...) neprezentoval. Když jste tak bojoval za čistou Českou televizi, zabojujte také za čistý Český rozhlas!
</TEXT>
</DOC>
<DOC>
<DOCID>LN-20020201056</DOCID>
<DOCNO>LN-20020201056</DOCNO>
<DATE>02/01/02</DATE>
<TEXT>
Rakouský kancléř Schüssel pokračuje ve své taneční kreaci mezi Bruselem, Prahou a Korutany. Kvůli Zemanovi a Haiderovi je nucen znovu mluvit o Benešových dekretech, ač na ně v minulosti nedbal. Nechce však odsun sudetských Němců spojovat s účastí ČR na projektu jednotné Evropy. Dekrety kritizuje, ale po evropsku. Schüssel, uhlazený intelektuál a milovník motýlků, má švih. Ví, že minulost je třeba vnímat s ohledem na budoucnost, ne v tupé uhranutosti dávnými křivdami. V tom jsou s německým kancléřem Schröderem zajedno. Němcům i Rakušanům by teď stačilo, kdyby se spor o dekrety dostal na rovinu všeobecně uznávaných lidských práv. Česká strana by pak musela přiznat, že Benešovy poválečné výnosy nesplňují současná morální měřítka a že je do společné Evropy nést nemůžeme. Vstřícné gesto odstupu od ne právě výtečných činů prezidenta Beneše a velké části tehdejší české společnosti by bylo možné, jedině kdyby německo-rakouská strana jasně řekla, že jde o symbolický konec sporu, který nezakládá žádné majetkové nároky. Schüssel se Schröderem by takový krok zvládli. V Česku, kde jsou Benešovy dekrety pokládány pomalu za součást ústavy, to po evropsku půjde hůř.
</TEXT>
</DOC>
<DOC>
<DOCID>LN-20020201057</DOCID>
<DOCNO>LN-20020201057</DOCNO>
<DATE>02/01/02</DATE>
<TITLE>
Odpovědi na včerejší otázku: Souhlasíte s rozhodnutím poslanců výrazně zvýšit pokuty za přestupky (např. proti dopravním předpisům)?
</TITLE>
<TEXT>
Nesouhlasim. Zase se to dotkne jenom tech bez imunity. Ludvěk Folwarczny
Podepsané SMS zprávy (max. 160 znaků) posílejte na číslo 0603 883 330. Můžete využít i SMS bránu na adrese www.lidovky.cz/smsnazory, kde najdete i ostatní příspěvky.
Dnešní otázka: Co si myslíte o opakovaných setkáních prezidenta Václava Havla s představiteli čtyřkoalice během krize tohoto uskupení?
</TEXT>
</DOC>
<DOC>
<DOCID>LN-20020201058</DOCID>
<DOCNO>LN-20020201058</DOCNO>
<DATE>02/01/02</DATE>
<TITLE>
Spisovatel Petr Placák se ve svém článku zamýšlí nad vinou prezidenta Beneše z hlediska dnešního pojetí lidských práv
</TITLE>
<TEXT>
Ve stínu protiteroristické kampaně zůstává událost, která má v moderních evropských dějinách přelomový význam: před mezinárodním soudem v Haagu se zodpovídá ze zločinů genocidy bývalý prezident Svazové republiky Jugoslávie Milošević. I když Úmluvu o zabránění a trestání zločinu genocidy Valné shromáždění OSN přijalo již 9. prosince 1948 a v platnost vstoupila o tři roky později, až do 90. let minulého století to byl víceméně cár papíru, kterého se nikdo nemusel obávat - neexistoval totiž ani orgán, který by mohl případného zločince zatknout, ani soud, před který by mohl být delikvent postaven - i současný soud v Haagu je ustaven jen pro stíhání zločinců v bývalé Jugoslávii. Přesto lze soud s Miloševičem označit za precedens - důrazné veto Evropy 21. století Evropě nacionalismu a etnických čistek století předešlého. Jak si na tom v tomhle ohledu stojíme my?
</TEXT>
<HEADING>
Byl "odsun" genocida?
</HEADING>
<TEXT>
V souvislosti s Miloševičovým soudem se nabízí hypotetická otázka: mohl by se Edvard Beneš rovněž zodpovídat před mezinárodním tribunálem ze zločinu genocidy v souvislosti s tzv. odsunem českých Němců? Nejdřív je nutno se podívat na to, co se v mezinárodním právu rozumí pod pojmem genocida. Podle článku II Úmluvy jsou to činy, jež byly "spáchány v úmyslu zničit úplně nebo částečně některou národní, etnickou, rasovou nebo náboženskou skupinu jako takovou", a to "usmrcením příslušníků této skupiny, způsobením těžkých tělesných ublížení nebo duševních poruch členům takové skupiny, úmyslným uvedením kterékoli skupiny do takových životních podmínek, které mají přivodit její úplné nebo částečné fyzické zničení..." Podle článku III se takovým trestným činem rozumí i "přímé a veřejné podněcování k spáchání genocidia". Pod trestný čin genocidy podle Úmluvy spadá i vytváření atmosféry vhodné k provedení zločinu, to znamená veřejné šíření myšlenek založených na nacionální, sociální, rasové ... nenávisti a podněcování k nacionální atd. diskriminaci. Dopustil se takového jednání Edvard Beneš, omezíme-li svou otázku jen na tzv. divoký odsun, při kterém přišly o život desetitisíce německých civilistů a který vyhnal statisíce obyvatel z jejich domovů jen na základě jejich národní příslušnosti? S blížícím se koncem války stupňuje Beneš šovinistické výroky ve svých londýnských rozhlasových projevech a pokračuje v nich, jakmile při svém návratu z exilu vstoupí na půdu osvobozovaného Československa. Na nádraží v Humenném, 3. dubna 1945, říká: "Společně s ostatními Slovany si především očistíme svou vlast od živlů, které k nám nepatří a nikdy patřit už nebudou." V Popradu 28. dubna 1945 pak Beneš přímo mluví o tom, že "první úlohou bude očistit stát od fašismu a nacismu, od Němců a Maďarů". Rozuměj - tedy ne spravedlivě potrestat viníky, ale zlikvidovat určitou etnickou skupinou jako takovou. A Beneš také hned dodává, jak se to má provést: "Třeba to udělat bez milosti a se všemi z toho vyplývajícími důsledky. Nezapomínejte, že jak to neuděláme hned, později taková příležitost nebude. Proto zdůrazňuji, musíme zbavit republiku Němců a Maďarů." V projevu v osvobozeném Brně 12. května 1945 prezident vyhlašuje odgermanizování za hlavní politický cíl poválečné obnovy Československa, německý národ označuje za "velikou lidskou nestvůru" a opět připomíná, že "německý problém v republice musíme vylikvidovat".
</TEXT>
<HEADING>
Odpovědnost prezidenta
</HEADING>
<TEXT>
O necelé tři týdny později (nešlo tedy o spontánní výbuch "lidové spravedlnosti", ale o dopředu naplánovanou a připravenou akci) začíná systematický hon na německy mluvící obyvatele Brna. Brněnský národní výbor nařizuje shromáždit práceschopné Němce od 14 do 60 let v pracovních táborech. (Zadrženi jsou i antifašisté, zatímco aktivní nacisté a jejich spolupracovníci dávno utekli.) Ostatní - ženy, děti a starci, a mezi nimi i německy mluvící Židé, kteří se právě vrátili z nacistických koncentračních táborů - jsou pak hnáni hůře než dobytek k rakouské hranici. Stovky jich přitom přijde o život, buď vysílením a následkem nemocí z otřesných hygienických podmínek ve sběrných a tranzitních táborech, nebo jsou jednoduše zavražděni. Ti stateční občané české národnosti, kteří se snaží osud svých německých spoluobčanů ulehčit (např. podáním pitné vody či jídla), jsou vystaveni zuřivému fyzickému útoku ze strany strážních jednotek - revolučních gard. Podobné scény, včetně hrůzného mučení zadržených, se opakují všude, kde žije německá menšina. Může být pro Beneše jako nejvyššího reprezentanta státu omluvou fakt, že v době, kdy byl tzv. divoký odsun a zločiny, které ho provázely, v plném proudu a kdy se objevily první negativní reakce zahraničního tisku a představitelů humanitárních organizací, začal náhle mluvit o tom, že transfer musí být prováděn "spořádaně a lidsky"? Sotva. Benešova odpovědnost nespočívá ovšem jen v rozdmýchávání už beztak tíživého poválečného ovzduší nacionální nenávisti. Beneš je rovněž podepsán pod tzv. prezidentskými dekrety, které zbavují občany německé (a maďarské) národnosti základních lidských a občanských práv, vytvářejí právní rámec pro jejich sociální, kulturní a občanskou diskvalifikaci, a tím i prostor pro následnou diskriminaci na základě národní příslušnosti. Neobstojí ani argument, že prezident Beneš neměl výkonnou moc, a nelze ho tedy spojovat s revolučními státními orgány, které se na perzekuci neslovanského obyvatelstva přímo podílely. Článek IV Úmluvy stanovuje odpovědnost za spáchání zločinů genocidy nejen pro výkonné orgány, úředníky atd., ale také pro ústavně odpovědné vládní činitele.
</TEXT>
<HEADING>
Nešlo o spravedlnost ani o mstu
</HEADING>
<TEXT>
Pro zodpovězení otázky, zdali se mohl prezident Beneš dopustit zločinu genocidy tak, jak ho popisuje Úmluva, je důležitý především motiv jeho jednání. Pochopitelné, i když ne omluvitelné je spontánně vzniklé násilí, které provází téměř každé zhroucení vládnoucí moci. Z tohoto úhlu pohledu je třeba nahlížet i na radikalismus domácího odboje decimovaného nacistickou hrůzovládou, který Němcům přičítal kolektivní vinu a žádal jejich kolektivní potrestání - tedy vyhnání všech bez rozdílu. (Tato skutečnost ovšem nemůže představovat pro Beneše jakékoli alibi: po válce spolu s komunisty právě prezident vyšachoval představitele domácího odboje, kteří denně riskovali své životy v boji proti okupantům, z jakéhokoli rozhodování.) V Benešově politice "vylikvidování německého problému" ovšem nešlo o pomstu, neřkuli o spravedlivé potrestání viníků, které by bylo tak žádoucí pro demokratickou veřejnost konfrontovanou se zvůlí nacistického režimu. Beneš nebyl emocionální politik. Nelze ho považovat za českého šovinistu, ba ani za českého nacionalistu. Beneš nebyl ani populista, který by se vezl na vzedmuté vlně protiněmecké nenávisti. Pomsta a podobné "nízké" jednání se příčily Benešově představě pokrokového státníka, který jedná pouze na základě racionálně zdůvodněného uvážení. To je však v Benešově případě spíše přitěžující okolnost, než aby to mluvilo v jeho prospěch. Beneš si zřejmě plně neuvědomoval či nechtěl uvědomit úskalí politiky zbavené všech "emocí", tedy de facto lidské dimenze. Rozhodl se jednou provždy "vyřešit" česko-německý problém: osudy celých skupin občanů, neřkuli jednotlivců, musely jít stranou, protože to bylo v zájmu pokroku, mírové budoucnosti Evropy, ba humanity samé - dalo by se říct v rámci odlidštěného rozvažování. Ve skutečnosti je příklad Edvarda Beneše ukázka toho, jak může být cesta do pekel dlážděna rádoby ušlechtilými úmysly.
</TEXT>
<HEADING>
Vinen, či nevinen?
</HEADING>
<TEXT>
Benešovo "řešení" německé otázky bylo chladně promyšlené "politické rozhodnutí" etnicky "očistit" české země v době, kdy se k tomu naskytla ojedinělá příležitost, kterou poskytla krutost nacistické okupační vlády podporované značnou částí zfanatizované německé menšiny, ne příliš čisté svědomí Západu a především imperiální choutky Stalinova Ruska a jeho úsilí o začlenění střední Evropy do jeho mocenské sféry. Benešovu politiku nemůže ospravedlnit ani fakt, že západní demokracie nakonec pod tlakem událostí vyjádřily s transferem podmíněný souhlas s tím, že by měl probíhat "spořádaně". Jak by asi zněl pomyslný rozsudek nad Edvardem Benešem zodpovídajícím se před mezinárodním soudem za zločiny spojené s tzv. odsunem českých Němců? Mám za to, že Benešovo postavení hlavy státu, jeho podíl v prosazování myšlenky na odsun co největšího počtu německých spoluobčanů bez rozdílu, jeho spoluodpovědnost za právní diskvalifikaci německé menšiny jako takové, jeho jednání a motivace, když na veřejnosti mluvil o "vylikvidování německé otázky" v Československu, podstatu genocidy - tak, jak je tento zločin popsán v Úmluvě o trestání zločinu genocidy - naplňují.
Benešovo "řešení" německé otázky bylo chladně promyšlené "politické rozhodnutí" etnicky "očistit" české země v době, kdy se k tomu naskytla ojedinělá příležitost, kterou poskytla krutost nacistické okupační vlády podporované značnou částí zfanatizované německé menšiny, ne příliš čisté svědomí Západu a především imperiální choutky Stalinova Ruska a jeho úsilí o začlenění střední Evropy do jeho mocenské sféry. Benešovu politiku nemůže ospravedlnit ani fakt, že západní demokracie nakonec pod tlakem událostí vyjádřily s transferem podmíněný souhlas s tím, že by měl probíhat "spořádaně". Jak by asi zněl pomyslný rozsudek nad Edvardem Benešem zodpovídajícím se před mezinárodním soudem za zločiny spojené s tzv. odsunem českých Němců? Mám za to, že Benešovo postavení hlavy státu, jeho podíl v prosazování myšlenky na odsun co největšího počtu německých spoluobčanů bez rozdílu, jeho spoluodpovědnost za právní diskvalifikaci německé menšiny jako takové, jeho jednání a motivace, když na veřejnosti mluvil o "vylikvidování německé otázky" v Československu, podstatu genocidy - tak, jak je tento zločin popsán v Úmluvě o trestání zločinu genocidy - naplňují.
</TEXT>
</DOC>
<DOC>
<DOCID>LN-20020201059</DOCID>
<DOCNO>LN-20020201059</DOCNO>
<DATE>02/01/02</DATE>
<TITLE>
(27) Jeden zpustlý dům
</TITLE>
<TEXT>
On-line román
</TEXT>
<HEADING>
Kniha, o jejímž pokračování rozhodujete sami
</HEADING>
<TEXT>
Alžběta Fikáčková zjistila, kde je ten dům, odkud pochází album známek, a navrhla Salačovi, že tam půjdou spolu. On to ale prozradil Demlovi.
Demlovi možná hned nedošlo, co mu Pepík Salač zrovna řekl - že Alžběta našla dům, odkud pochází album známek, kde bydlí onen pan Rakušan, kterému album patřilo. "Jo album," řekl lhostejně. "Na to já kašlu. Helejte, co mám!" Odhrnul cíp bundy. Něco se tam zlatistě zalesklo. "Poklad!" řekla Alžběta. "Seš blbá? To je hilzna z protiletadlovýho kulometu." "Hilzna, to je nábojnice," řekla Alžběta Salačovi. "Dá se z ní udělat raketa. Lepší než nějakej čuďák. Chce to víc filmu a ještě jednu hilznu jako ucpávku a..." Zazvonění ukončilo přestávku a s ní i Demlův pyrotechnicko-balistický výklad. Každý kluk měl v té době nějakou tu zkušenost se zbraněmi a střelivem. Martin Sekera vzpomínal, jak chodil do školy na malém městě a tam vyhlásila ředitelka soutěž, kdo přinese do školy do sběru víc zbraní - že vítěz dostane do sešitku hvězdičku. "Já jim tenkrát říkal, volové, serte na hvězdičku do sešítku... Byli jak blbí! Tenkrát jsem přišel vo svůj v oblíbenej těžkej kulomet ze sestřelenýho bombarďáku..." Smutná a pokořující vzpomínka. Kolik pušek a samopalů, kolik trubic pancéřových pěstí, kolik klubek kulometných pásů s nábojnicemi vystřelenými, ba i ostrými se tenkrát na školním dvoře sešlo! Pepík Salač by se asi nechal svést k raketovému dobrodružství, jenže Alžběta si usmyslela, že půjde po své stopě. Nechtěla jít sama. A protože Pepíka chytila už jednou do spárů, nehodlala ho pustit. "Ten pan Rakušan bude určitě moc zajímavý pán. Když někdo sbírá africké známky, musí to být..." Usmála se. "Musí mít rád dálku. Mám moc ráda dálku. Jenomže... nikdy jsem nikde nebyla. Ty se máš, že jsi někde byl." "Já byl jenom s rodiči v Sofii," řekl Salač zarytě. Měl bych jí zase říct, že je blbá. Ať mě nevotravuje. Měl bych jít za Demlem a taky zkoušet, jak to řekl, tu hilznu. "Kdy půjdeme?" zeptala se ho a dívala se mu do očí. "Dnes odpoledne," řekl. A tak se stalo, jako obvykle, kdy si Alžběta Fikáčková něco umanula. Nečekalo je žádné romantické pátrání. Na dohled začernalému komínu Kapslovny, ve stínu zdivočele rostoucích bezinek, stála rozlehlá dvoupatrová budova, zdobená římsami a ornamenty kolem oken. Byla zčernalá věkem, pokrytá sazemi, s opadanou omítkou. Střecha byla na několika místech děravá. Rez rozežrala okapové roury a v těch místech bylo vidět plesnivé zdivo. Dvě okna v přízemí však byla čistá, krytá záclonkami, taky před vchodem bylo zameteno a zdálo se, že těžké, bohatě zdobené dveře někdo používá. "Třeba to není tady," řekl Pepík Salač. Měl tísnivý pocit, že se propadá do jakéhosi cizího světa. Samotného by nikdy nenapadlo jít na neznámou adresu a snad tam dokonce zvonit... Alžběta našla zvonek a stiskla tlačítko. "Nikdo tam není," řekl Pepík Salač. "Pojď pryč. Nemá to cenu." "Nemá cenu chodit pryč, když nevíme jistě, že tam nikdo není." Zatracená protivná tvrdohlavá holka! Zevnitř se ozvaly šouravé kroky a někdo otevřel dveře. Byl to nahrbený otylý stařec s nápadně rudou tváří, zarostlou bílými štětinami. Na hlavě měl placatou modrou čepici s lesklým černým štítkem. Oblečený byl do krátkého kabátu z důkladné látky, podobného, jako mívají tramvajáci, jenže barvy modré. Zevnitř na děti dýchla sychravina, plíseň a ještě něco - jakýsi zvláštní nasládlý pach. Táhnul z chodby a zdálo se, že táhne i z toho muže. Měl jakoby zastřené nebo uslzené oči. "Jo...jo..." huhlal. "Sběr. Tak pojďte. Máte to pro mě?" Pepík Salač byl zkoprnělý a nezmohl se na slovo. "Máme, pane Rakušan," řekla Alžběta Fikáčková. "Jste pan Rakušan?" "Kdo jiný bych měl být?" zavrčel. "Tak dej, a pak vezmi sběr." Pokynula Pepíkovi a ten vytáhl album zpod bundy. Asi čekal, že muž řekne něco užaslého, něco ve smyslu "kde jste k této vzácnosti přišli". V tom ho muž zklamal. "Co je tohle za nesmysl? Domluvili jsme se..." "My jsme asi někdo jiný, pane Rakušan. Přinesli jsme vám... vaše album známek." "Album známek, album známek..." mumlal muž, jako by pátral v paměti, co ta slova znamenají. "Ale já přece potřebuju droždí. A potřebuju cukr! Jděte pryč! Jděte pryč... holoto mizerná!" Roztřásly se mu ruce, otočil se, vploužil se do dveří a s prásknutím je za sebou zavřel.
Chcete ovlivnit děj románu? Na adrese WWW.LIDOVKY.CZ/NEFF o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování Neffova románu uveřejníme zítra a každou následující sobotu v příloze Neděle
</TEXT>
</DOC>
<DOC>
<DOCID>LN-20020201060</DOCID>
<DOCNO>LN-20020201060</DOCNO>
<DATE>02/01/02</DATE>
<TITLE>
Nový výrobek má určit specifické bakterie, rozeznat nemoc a navrhnout léčbu
</TITLE>
<TEXT>
Čip v náplasti reaguje na přítomnost bakterií a změní barvu v případě nebezpečí.
ALBANY, New York - Vědci z Rochesterské univerzity v současné době pracují na náplasti, která by měla rozeznat specifické bakterie v ráně a případně také pomoci lidem určit diagnózu jejich nemoci. Doktorům by se tak uvolnily ruce pro vážně nemocné pacienty. Čidlo "zabudované" do náplasti má reagovat na přítomnost bakterií a změnit barvu, aby tak varovalo pacienta před možnou infekcí. "Inteligentní náplast" by měla reagovat na bakterie způsobující záněty krku a kůže. Vědci usilují o to, aby tento pomocník dokázal odhalit také bakterie rodu Escherichia coli, Salmonella a listeria, které způsobují křeče v břiše, průjem a vyvolávají horečku. "Pacient si náplast jednoduše naskenuje do svého osobního počítače se speciálním programem. Ten bakterii identifikuje a z internetové lékařské databáze vybere nejvhodnější formu léčení," řekl účastník projektu chemik Benjamin Miller. "V současné době jsou lékaři zavaleni případy lehkých infekcí. Když se nám podaří léčit tato onemocnění díky domácím testům, budou mít odborníci více času věnovat se těžším případům," dodal. Nový výrobek bude vhodný pro použití na všechny typy zranění: škrábnutí, říznutí i píchnutí. Podle třídy, do níž bakterie spadá, bude pacient léčen antibiotiky nebo jinými léky. Náplast obsahující čip velikosti obilného zrnka rozlišuje dvě třídy bakterií - gram-pozitivní a gram-negativní. Již v roce 1884 vyvinul dánský bakteriolog Christian Gram "zabarvující techniku", která klasifikovala bakterie podle schopnosti buněčné stěny nepropouštět barvivo. Gram-pozitivní bakterie se zbarvily do purpurova, gram-negativní byly červené. "Chytrá" náplast vylepšila tuto techniku - je mnohem rychlejší a přesnější. Přilnavé mikroskopické póry se vážou na povrchové molekuly gram-negativních bakterií jako je například E. coli, přičemž náplast mění svou barvu z oranžové na červenou. Gram-pozitivní bakterie barvu náplasti nezmění, protože neobsahují stejný typ molekul. Projekt se nachází ve fázi vývoje, a tak zatím cena ani termín uvedení "domácího lékaře" na trh nejsou známy. Jestliže Úřad pro kontrolu potravin a léčiv schválí tohoto domácího pomocníka, obohatí nová náplast seznam současných domácích diagnostických produktů: těhotenských testů, výrobků měřících obsah cukru v krvi a cholesterol.
</TEXT>
</DOC>
<DOC>
<DOCID>LN-20020201061</DOCID>
<DOCNO>LN-20020201061</DOCNO>
<DATE>02/01/02</DATE>
<TEXT>
SALINA, Kansas - Adam Zaretsky je jedním z živých exponátů své vlastní výstavy s názvem Workhorse Zoo. Netradiční exhibici tvoří skleněná místnost, v níž Zaretsky tráví v týdnu od 26. ledna veškerý čas spolu s bílými žábami, rodinkou myší, červy a kvasinkami. Rodák ze San Franciska, který ve "skleněném světě" reprezentuje druh Homo sapiens, je oblečen do svítivě zelených trenýrek, polyesterové bundičky, podkolenek a latexových rukavic. Svůj příbytek neopouští - ke spánku se ukládá na lehátko, k dispozici mu je i přenosný záchod. O přísun potravy a čistotu dbá Zaretského spolupracovnice. Zaretsky se snaží svými "výtvory" přimět lidi zamyslet se nad vztahem k ostatním živočichům.
</TEXT>
</DOC>
<DOC>
<DOCID>LN-20020201062</DOCID>
<DOCNO>LN-20020201062</DOCNO>
<DATE>02/01/02</DATE>
<GEOGRAPHY>LONDÝN</GEOGRAPHY>
<TEXT>
Podle studie odborníků z Michiganské státní univerzity se stávají muži s vyšším obsahem polychlorovaných bifenylů (PCB) v těle častěji otci chlapců než dívek. PCB, které byly označeny za možné karcinogeny, zapříčiňují i genetické změny. Dodnes nacházejí uplatnění zejména v elektrotechnice. Hladiny PCB vědci testovali u mužů, kteří jedli ryby z Michiganského jezera. To se nachází v industriální zóně a PCB se zde hojně vyskytuje. Téměř 60 procent z 208 potomků těchto otců byli chlapci. Hladina PCB v krvi matek pohlaví dítěte neovlivňuje.
</TEXT>
</DOC>
<DOC>
<DOCID>LN-20020201063</DOCID>
<DOCNO>LN-20020201063</DOCNO>
<DATE>02/01/02</DATE>
<TEXT>
Wernerovi je asi třicet. Každých čtrnáct dní jezdí z Vídně do malé vesnice ve východních Čechách, protože tu našel nový domov. Pracuje jako počítačový technik a svým českým přátelům, s nimiž se scházívá na pivu ve vesnické hospodě, se snaží dovézt to, co v Rakousku dosloužilo a tady to ještě nějakou dobu sloužit může. Česky mluví špatně, ale rozumí. Bohužel. V čele lokálu trůní televize a v ní běží reklamy. Na Wernera se šklebí jakási vydatným předkusem opatřená Marfuša nabízející vysavač a v detailu obdivně zvolá "To je mašina!" "Snesu hodně," říká svým českým kamarádům svou vídeňštinou Werner. "Ale tohle je moc. Já chápu, že jste tu měli čtyřicet let poušť. Ale ta je snad už dvanáct let pryč?" Michaela s Pavlem se po sobě podívají. "No, musíš to brát jako nadsázku. Prostě chtějí něčím zaujmout, tak tam strčí figuru hrozné baby..." vysvětluje Pavel. "Ale vždyť je to odpudivé!" míní Werner. "Já si vůbec obsah toho sdělení nevybavím. Nevím, o co tam šlo. Jsem úplně paralyzován tou příšernou deformací. Ti lidé jsou jako příšery z jiného světa. Copak to může někomu něco říci?" Nesouhlasně postaví půllitr na stůl. Všichni hledí na šot, v jehož závěru je po ostatních členech rodiny babička obdařena travní sekačkou. Následuje hromadný záběr vyjadřující konzumní druh rodinného štěstí. "No, toto je snad opravdu pro úplné pitomce," utrousí zahanbeně Pavel. "Neříkej, že u vás nemáte nevkus, že se nic takového ve vaší televizi objevit nemůže!" brání se Michaela. Werner se na chvilku zamyslí. "Jo, může. Ale tohle jsem tady viděl už před čtrnácti dny. Nevím, jak dlouho to běží. Tady je to lidem jedno. U nás by to pro zadavatele znamenalo nejen vyhozené peníze, ale okamžitý propad prodeje. Tady na tom snad dokonce vydělá. Proč by to jinak nestáhl?" Hostinský Radoch pokládá na stůl nová piva. "No tak - je fakt, že některým lidem je to úplně jedno. Myslí trochu přímočaře. Takhle to mají po lopatě..." míní Pavel. "Navíc - platí si to zadavatel." "Ale proč jim to je jedno? Copak jim nevadí, že se s nimi počítá jako s hlupáky? Divíte se, že se na Čechy moji krajané dívají mnohdy jako na nekulturní, neotesané wenzely? Já vás znám, vím, že to tak v mnoha případech není. Proč se tomu ale nebráníte?" Michaela s Pavlem mlčí. Hlavami jim běží film, v němž hrají neznámí rakouští občané. Nepochopitelně úporně požadují zastavení Temelína. Co jim je po tom? "Proč bychom se my měli hádat?" položí řečnickou otázku Pavel. Na obrazovce se objeví cedule "Pivní výcvikový tábor" s dodatkem "kdesi v Čechách". Borci se po řadě nástrah dostávají do dveří s nápisem "DOMA". Cvičitel je vítá širokým úsměvem a plnými půllitry.
</TEXT>
</DOC>
<DOC>
<DOCID>LN-20020201064</DOCID>
<DOCNO>LN-20020201064</DOCNO>
<DATE>02/01/02</DATE>
<TITLE>
New York Times, americká mediální společnost, která vydává stejnojmenné noviny spolu s titulem Boston Globe, snížila ve čtvrtém čtvrtletí zisk o 46 procent na 74,1 milionu dolarů ze 137,8 milionu ve stejném období roku 2000. Důvodem byl pokles inzerce po teroristickém útoku na Spojené státy. Zisk společnosti Dow Jones &amp; Co., která vydává deník Wall Street Journal, klesl ve sledovaném období o 60 procent. Slabší hospodářské výsledky vykázaly rovněž firmy Tribune, Washington Post, Knight Ridder a E. W. Scripps.
</TITLE>
<TEXT>
György Surányi, bývalý guvernér Maďarské národní banky, varoval středoevropské země před zbrklým přijímáním eura krátce po vstupu do Evropské unie. Vynucený pokles inflace by v takovém případě mohl narušit ekonomický růst, řekl Surányi. Bývalý guvernér rovněž varoval před nadměrným a příliš rychlým růstem hodnoty maďarského forintu, který nyní posiluje spolu s českou korunou i polským zlotým díky přílivu investic a atraktivním výnosům pro investory.
Americkým akciím ve středu odpoledne pomohly vzhůru naděje, že se výsledky hospodaření amerických korporací budou zlepšovat. Náladu na Wall Street zvedlo středeční rozhodnutí americké centrální banky ponechat úrokové sazby beze změny. Fed tím dal trhu najevo, že americká ekonomika zpevňuje. Nahoru šel díky tomu i dolar.
Péchiney AG, francouzský hliníkárenský koncern, není nadšený výsledky loňského hospodaření. Čistý zisk společnosti klesl o 26 procent na 233 milionů eur. Způsobily to objemné zásoby a pokles cen pod tlakem celkově slabší ekonomiky. Ceny hliníkárenských výrobků loni tlačila dolů slabá poptávka v leteckém a automobilovém průmyslu, negativní roli sehrál i zpomalující se hospodářský růst. Letos by firmě mohly zlepšit výsledky úspory nákladů, nedávné akvizice a lepší pozice divize obalových materiálů.
Canon, největší japonský výrobce kopírovací techniky a tiskáren, naopak vyrazil svým konkurentům dech rekordním ziskem i tržbami za celý loňský rok. Japonská firma totiž mohla využít silné poptávky po svých digitálních fotoaparátech a kamerách a příznivého směnného kursu jenu. Čistý zisk Canonu v roce 2001 vzrostl o 25 procent na 167,6 miliardy jenů ( 1,216 miliardy USD). Tržby společnosti se zvýšily o osm procent na 2,91 bilionu jenů. Firma Nikon, která je hlavním japonským konkurentem Canonu, na trhu uvedla, že očekává v tomto roce čistou ztrátu 11 miliard jenů.
České radiokomunikace vykázaly za loňský rok zisk před zdaněním 2,685 miliardy korun proti zhruba 21,813 miliardy korun v roce 2000. Hospodářský výsledek v roce 2000 však ovlivnila platba kompenzace 535 milionů dolarů za ztrátu majority ve společnosti RadioMobil. Celkové provozní výnosy společnosti loni vzrostly téměř o tři procenta na 2,785 miliardy Kč.
Toyoda Gosei, japonská společnost, která je jedním ze čtyř největších světových výrobců volantů a airbagů, rozšíří původně plánovanou investici v Klášterci nad Ohří. Do projektu výroby airbagových systémů, ale nově také do výstavby haly na výrobu těsnících výrobků z gumy pro automobilový průmysl bude investovat dalších 15 až 20 milionů USD (555 až 740 milionů korun). Celková investice společnosti Toyoda Gosei v Česku by tak měla během tří let dosáhnout 40 milionů USD ( 1,480 miliardy Kč).
Ikas, kolínská inženýrská kancelář, která vyrábí také kabelové svazky pro automobilový průmysl, se chystá nabídnout služby konsorciu Toyota a PSA, jež u Kolína postaví novou továrnu. Stavba nové automobilky u Kolína by měla začít letos na podzim a skončit do dvou let. Do té doby se chce Ikas připravit na možnou spolupráci. Ikas zaměstnává 115 lidí. Jeho tržby byly loni přes 70 milionů korun. Letos očekává růst na více než 100 milionů korun.
ProCA, česká počítačová společnost, převezme k 1. únoru letošního roku hardwarové aktivity společnosti Lintec a změní zde výrobní program na produkci počítačů značky Brave. Firma Lintec se zabývala výrobou počítačů a distribucí informačních technologií. Společnost ProCA je součástí holdingu AAC. Loňské tržby firmy dosáhly 3,1 miliardy korun.
Eurotel dodá do května 19 000 telefonů pro záchranáře, policii, samosprávu a státní instituce, které jsou zapojeny do systému krizového řízení. Kontrakt na šest let uzavřela společnost s ministerstvem vnitra v polovině ledna, uvedl Jan Dolejš, který má ve firmě dodávku na starosti.
Philip Morris ČR, respektive akcie této tabákové společnosti mají podle analýzy největšího obchodníka s akciemi na pražské burze Wood &amp; Company roční růstový potenciál 25 procent proti současné ceně. Makléřská firma proto včera potvrdila k akciím tabákové firmy nákupní doporučení. Cílovou cenu stanovili analytici na 9855 korun, přičemž ocenění provedli při ceně 7884 korun.
České radiokom. 381,54 1,66
Český Telecom 370,58 3,46
Česká spořitelna 326,96 1,07
</TEXT>
</DOC>
<DOC>
<DOCID>LN-20020201065</DOCID>
<DOCNO>LN-20020201065</DOCNO>
<DATE>02/01/02</DATE>
<TITLE>
BERLÍN/FRANKFURT - Měsíc po zavedení eura se němečtí zákazníci zlobí, proč se s přechodem na jednotnou měnu tak razantně zvýšily ceny. Spotřebitelský svaz ve spolkové zemi Severní Porýní-Vestfálsko dostává denně nejméně stovku stížností. Na stole jich má už přes 2500. "Nápor hněvu nás ohromil," řekl mluvčí svazu Theo Wolsing. Ceny podle zákazníků vyšroubovali hlavně pekaři, dodavatelé teplého občerstvení, zelináři, kadeřníci a holiči, restaurace, čistírny a úklidové služby, parkoviště nebo veřejné záchodky. V Německu už euro dostalo nelichotivou přezdívku "teuro" odvozenou ze slova "teuer" neboli "draho". Včerejší zveřejnění předběžné zprávy o míře inflace za leden však zákazníky částečně usvědčuje z omylu.
</TITLE>
<HEADING>
Nebude to dlouho trvat
</HEADING>
<TEXT>
Spotřebitelské ceny se od prosince skutečně zvedly nezvykle prudce o 0,9 procenta (meziročně o 2,1 procenta). Je to ovšem spíše vinou vyšší spotřební daně a dražším sezonním ovocem a zeleninou, jejichž cenu ovlivnilo chladné počasí v první polovině měsíce. Bez započtení těchto vlivů by meziměsíční míra inflace dosahovala jen 0,1 procenta. Spolkový svaz spotřebitelských centrál však upozorňuje, že obchodníci a poskytovatelé služeb zkoušejí trpělivost zákazníků a většinou ceny skutečně zvýšili. Jejich výrazný růst zjistil Ústav spotřebitelského výzkumu (IFAV) už koncem minulého roku, když pozoroval vývoj cen u více než 800 produktů a 200 druhů služeb. Nejmarkantněji se spotřebitelské ceny zvedly v gastronomii, kde se zdražovalo ve více než dvou třetinách případů. Odborníci ale předpokládají, že pohyb cen vzhůru bude mít jen krátké trvání. "Přehlednost cen a ostrá konkurence vzhledem ke slabé konjunktuře brzy požene ceny zpět," soudí Udo Ludwig z Ústavu pro hospodářský výzkum (IWH) v Halle.
Spotřebitelské ceny se od prosince skutečně zvedly nezvykle prudce o 0,9 procenta (meziročně o 2,1 procenta). Je to ovšem spíše vinou vyšší spotřební daně a dražším sezonním ovocem a zeleninou, jejichž cenu ovlivnilo chladné počasí v první polovině měsíce. Bez započtení těchto vlivů by meziměsíční míra inflace dosahovala jen 0,1 procenta. Spolkový svaz spotřebitelských centrál však upozorňuje, že obchodníci a poskytovatelé služeb zkoušejí trpělivost zákazníků a většinou ceny skutečně zvýšili. Jejich výrazný růst zjistil Ústav spotřebitelského výzkumu (IFAV) už koncem minulého roku, když pozoroval vývoj cen u více než 800 produktů a 200 druhů služeb. Nejmarkantněji se spotřebitelské ceny zvedly v gastronomii, kde se zdražovalo ve více než dvou třetinách případů. Odborníci ale předpokládají, že pohyb cen vzhůru bude mít jen krátké trvání. "Přehlednost cen a ostrá konkurence vzhledem ke slabé konjunktuře brzy požene ceny zpět," soudí Udo Ludwig z Ústavu pro hospodářský výzkum (IWH) v Halle.
</TEXT>
</DOC>
<DOC>
<DOCID>LN-20020201066</DOCID>
<DOCNO>LN-20020201066</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Růst hrubého domácího produktu České republiky by v letošním roce měl podle nové prognózy České národní banky dosáhnout 2,4 až 3,4 procenta. Původní předpoklady přitom hovořily o růstu tempem 3,4 až 4,4 procenta. Centrální banka snížila rovněž odhad inflace, která by na konci roku měla být 2,5 až 3,8 procenta oproti dosavadním odhadům 3,3 až 4,7 procenta. V loňském roce by měl růst HDP podle centrální banky činit 3,4 procenta, v roce 2003 pak 3,7 až 4,7 procenta oproti dosavadním předpokladům 3,5 až 4,5 procenta.
</TEXT>
</DOC>
<DOC>
<DOCID>LN-20020201067</DOCID>
<DOCNO>LN-20020201067</DOCNO>
<DATE>02/01/02</DATE>
<TITLE>
Koruna na snížení úrokových sazeb prakticky nezareagovala. K intervenci na trhu přes očekávání odborníků nedošlo.
</TITLE>
<GEOGRAPHY>PRAHA</GEOGRAPHY>
<TEXT>
Žití na dluh bude zase o něco levnější. Česká národní banka (ČNB) totiž včera nečekaně snížila své úrokové sazby o čtvrt procenta na nové historické minimum. Klíčová úroková sazba centrální banky klesla z 4,5 na 4,25 procenta. Centrální banka tak pokračuje ve svém snižování úrokových sazeb, které začala minulé pondělí. Cílem bylo podle analytika Komerční banky Jana Vejmělka zmírnit měnové podmínky, a tak ulehčit tuzemským firmám. Především exportéry totiž trápí příliš silná koruna, která zdražuje tuzemské výrobky na zahraničních trzích. Krok centrální banky ale musí najít odezvu u bank. "Banky by na to mohly zareagovat mírným snížením úrokových sazeb," odhaduje Vejmělek. Včera oznámila pokles sazeb Komerční banka. Podle Marka Ratkovského z České spořitelny by však bylo vhodnější, kdyby ČNB snížila sazby výrazněji. "Snížení o čtvrt procenta skoro nikdo nepozná," dodává Ratkovský. Podle něj se k nám totiž stále víc dostává vliv zpomalující se západoevropské ekonomiky. Snižování sazeb navíc umožňuje ČNB i příznivý vývoj cen. Pokles sazeb se přitom české měny nedotkl. "Bezprostředně oslabila z 31,90 k 32 korunám za euro. Hned se to vrátilo zpátky," uvedl Vejmělek. Před krokem ČNB přitom připomínalo obchodování na devizových trzích klid před bouří. Jedno euro se během včerejšího obchodování pohybovalo okolo 31,9 koruny. Hráči na devizových trzích totiž čekali na rozhodnutí ČNB. Spekulovalo se zejména o možnosti intervencí ČNB na trhu, což se nenaplnilo. Kurs koruny tak nakonec posílil na 31,8 koruny za euro, a to navzdory prohlášením viceguvernéra ČNB Oldřicha Dědka, že se centrální bance silná koruna nelíbí. "Slovní intervence nemají na kurs v podstatě žádný vliv," tvrdí analytička Volksbank CZ Markéta Šichtařová. Dědek zároveň nevyloučil možnost intervencí. Ty ale nelze podle Vejmělka používat každý týden. "Intervence, jak se v minulosti ukázalo, nemají výsledky," dodává Ratkovský. Pokud ČNB nebude intervenovat, má koruna prostor k dalšímu posílení.
PRAHA - Žití na dluh bude zase o něco levnější. Česká národní banka (ČNB) totiž včera nečekaně snížila své úrokové sazby o čtvrt procenta na nové historické minimum. Klíčová úroková sazba centrální banky klesla z 4,5 na 4,25 procenta. Centrální banka tak pokračuje ve svém snižování úrokových sazeb, které začala minulé pondělí. Cílem bylo podle analytika Komerční banky Jana Vejmělka zmírnit měnové podmínky, a tak ulehčit tuzemským firmám. Především exportéry totiž trápí příliš silná koruna, která zdražuje tuzemské výrobky na zahraničních trzích. Krok centrální banky ale musí najít odezvu u bank. "Banky by na to mohly zareagovat mírným snížením úrokových sazeb," odhaduje Vejmělek. Včera oznámila pokles sazeb Komerční banka. Podle Marka Ratkovského z České spořitelny by však bylo vhodnější, kdyby ČNB snížila sazby výrazněji. "Snížení o čtvrt procenta skoro nikdo nepozná," dodává Ratkovský. Podle něj se k nám totiž stále víc dostává vliv zpomalující se západoevropské ekonomiky. Snižování sazeb navíc umožňuje ČNB i příznivý vývoj cen. Pokles sazeb se přitom české měny nedotkl. "Bezprostředně oslabila z 31,90 k 32 korunám za euro. Hned se to vrátilo zpátky," uvedl Vejmělek. Před krokem ČNB přitom připomínalo obchodování na devizových trzích klid před bouří. Jedno euro se během včerejšího obchodování pohybovalo okolo 31,9 koruny. Hráči na devizových trzích totiž čekali na rozhodnutí ČNB. Spekulovalo se zejména o možnosti intervencí ČNB na trhu, což se nenaplnilo. Kurs koruny tak nakonec posílil na 31,8 koruny za euro, a to navzdory prohlášením viceguvernéra ČNB Oldřicha Dědka, že se centrální bance silná koruna nelíbí. "Slovní intervence nemají na kurs v podstatě žádný vliv," tvrdí analytička Volksbank CZ Markéta Šichtařová. Dědek zároveň nevyloučil možnost intervencí. Ty ale nelze podle Vejmělka používat každý týden. "Intervence, jak se v minulosti ukázalo, nemají výsledky," dodává Ratkovský. Pokud ČNB nebude intervenovat, má koruna prostor k dalšímu posílení.
</TEXT>
</DOC>
<DOC>
<DOCID>LN-20020201068</DOCID>
<DOCNO>LN-20020201068</DOCNO>
<DATE>02/01/02</DATE>
<TEXT>
Šéf světového bankovního gigantu Deutsche Bank Rolf Breuer (na snímku) nemá příliš důvodů k úsměvu. Jeho společnost vykázala za loňský rok čistý zisk 1,4 miliardy eur, což je mnohem méně, než se původně očekávalo. Banka musela výrazně zvýšit rezervy na ztrátové úvěry mimo jiné kvůli kolapsu amerického energetického koncernu Enron a kvůli hospodářské krizi v Argentině.
</TEXT>
</DOC>
<DOC>
<DOCID>LN-20020201069</DOCID>
<DOCNO>LN-20020201069</DOCNO>
<DATE>02/01/02</DATE>
<TITLE>
V New Yorku včera začalo 31. setkání Světového ekonomického fóra * Policie se obává násilných protestů
</TITLE>
<TEXT>
3800 policistů chrání účastníky letošního ročníku Světového ekonomického fóra v New Yorku.
PRAHA - V New Yorku včera začalo pravidelné setkání nejvlivnějších lidí světa. Světové ekonomické fórum se tentokrát nekoná ve švýcarském alpském letovisku Davosu, ale v New Yorku. Do "hlavního města vesmíru" zamířilo 2700 hostů. S visačkou "velmi, velmi, velmi důležité osoby" se budou na fóru pohybovat necelé dvě stovky lidí. Mezi nimi třeba zakladatel softwarové společnosti Microsoft Bill Gates či známý americký podnikatel Steve Forbes. Celkem tu bude zhruba tisícovka podnikatelů, dvě stovky akademiků, tři sta lidí z médií a další tři stovky osob označovaných jako významné veřejné figury. Dalších několik stovek lidí si přivezou firmy, které jsou členy Světového ekonomického fóra. Vzhledem k bezpečnostním rizikům však pořadatelé fóra odmítají sdělit, zda jsou mezi nimi také společnosti z Česka. V minulosti měla ČR na fóru trojí zastoupení v podobě Komerční banky, Investiční a Poštovní banky a firmy Schlée Group dnes už téměř neznámého podnikatele Fidelise Schlée, považovaného v první polovině 90. let za blízkého přítele Václava Klause. Právě Klaus patřil v uplynulých letech k pravidelným návštěvníkům fóra, letos se ho však nezúčastní. V rozhovoru pro LN nedávno vysvětlil, že si není jistý výběrem nové lokality. Fóru podle Klause hrozí, že ztratí svou výjimečnost a stane se jen další akcí svého druhu. Šestidenní setkání se letos koná už po jedenatřicáté. Podle svého zakladatele Klause Schwaba se letošní ročník odlišuje od těch předchozích hlavně kvůli loňským teroristickým útokům na Spojené státy. Právě tyto útoky jsou příčinou, proč se letos - výjimečně - přesunulo setkání Světového ekonomického fóra z Davosu do New Yorku. Bylo to ze solidarity s napadeným městem, tvrdí Schwab.
</TEXT>
<HEADING>
Zavřené metro, zavřené obchody
</HEADING>
<TEXT>
Od událostí 11. září se odvíjí také téma letošního fóra: Vůdcovství v křehkých časech - vize sdílené budoucnosti. Hlavní téma je rozděleno do šesti podtémat. Mezi panelisty se objeví například známý levicový sociolog Samuel P. Huntington, přijede americký senátor Joseph R. Biden a o marketingu v nejistých časech pohovoří Jeff Bezos, šéf internetového obchodu Amazon.com. Nedílnou součástí podobných globálních setkání na nejvyšší úrovni jsou protestní akce. Odpůrci globalizace se chystají také do New Yorku. Policie města New Yorku je v plné pohotovosti. Bezpečnost hostů fóra bude chránit 3800 policistů a dalších 700 mužů v uniformě bude připraveno je posílit při mimořádných událostech. Okolí hotelu Waldorf-Astoria, který je centrem setkání, je už od začátku týdne neprodyšně uzavřeno. Šéf newyorských policistů Ray Kelly oznámil, že budou dočasně uzavřeny stanice metra v okolí hotelu a vyzval majitele obchodů, aby se připravili na možné násilnosti.
</TEXT>
<HEADING>
Světové ekonomické fórum (WEF) v číslech
</HEADING>
<TEXT>
* 250 milionů dolarů bude stát letošní ročník WEF * 17 647 dolarů ročně zaplatí každá firma, která je členem WEF * 7353 dolarů zaplatí členská firma za každého svého hosta na WEF * 11 milionů dolarů činí výdaje na bezpečnost hostů letošního WEF * 12 až 18 milionů dolarů přinese městu New Yorku letošní setkání WEF Pramen: NYT
* 250 milionů dolarů bude stát letošní ročník WEF * 17 647 dolarů ročně zaplatí každá firma, která je členem WEF * 7353 dolarů zaplatí členská firma za každého svého hosta na WEF * 11 milionů dolarů činí výdaje na bezpečnost hostů letošního WEF * 12 až 18 milionů dolarů přinese městu New Yorku letošní setkání WEF Pramen: NYT
</TEXT>
</DOC>
<DOC>
<DOCID>LN-20020201070</DOCID>
<DOCNO>LN-20020201070</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Ústřední postavou Světového ekonomického fóra je Klaus Schwab. Němec, který prožil velkou část svého života ve Švýcarsku. Narodil se v roce 1938 ve městečku Ravensburg, pouhých patnáct kilometrů od švýcarské hranice. Se Švýcarskem ho pojila nejen geografická blízkost, ale i fakt, že tam Schwabův otec řídil továrnu. V rozhovoru, který Klaus Schwab nedávno poskytl americkému tisku, zavzpomínal, že mu přejíždění hranice v dětství učarovalo. "Na jedné straně hranic byla válka, na druhé straně mír," říká dnes třiašedesátiletý Schwab. Po střední škole začal studovat strojírenství, k čemuž ho zavazovala rodinná tradice. Zajímala ho však také ekonomie, a tak vystudoval oba obory současně. Kde jinde než ve Švýcarsku. Podmínkou pro dokončení studia strojírenství byla roční praxe v továrně. Tam si mladý Schwab uvědomil význam odborů. "Měli jsme čtyřicet minut přestávky a já jsem řešil dilema. Buď strávím dvacet minut mytím zašpiněných rukou, nebo budu mít o dvacet minut víc v jídelně. To mě naučilo vnímat důležitost odborů," tvrdí dnes Schwab. Odborářští vůdci jsou také mezi hosty letošního fóra. Schwab jich pozval asi čtyřicet. V roce 1965 (bylo mu 27 let) odjel Klaus Schwab na Harvard studovat ekonomii a politologii. Po návratu dostal nápad. Evropští podnikatelé by přece mohli platit za účast na setkání s nejlepšími americkými byznysmeny! A tak se zrodilo Světové ekonomické fórum. První ročník se konal v Davosu v roce 1971. Po třiceti letech je Světové ekonomické fórum jednou z nejdůležitějších událostí roku. Schwab sice zůstává ústřední postavou setkání, ale organizaci náročného projektu dělají zaměstnanci firmy, která se o fórum stará. "Jsem hlavní vizionář, vrchní stratég," tvrdí Schwab se vší vážností. Osobně dnes vyřizuje jenom citlivé záležitosti, jako třeba pozvání pro vůdce znepřátelených stran v Severním Irsku. Na letošní fórum přijede i mnohem víc náboženských hodnostářů, s nimiž Schwab vyjednával o účasti sám. Klaus Schwab má za sebou i několik malých skandálů. V den zahájení loňského fóra vyšel o Schwabovi článek v deníku The Wall Street Journal. Stálo v něm, že Schwab získal výhodnou opci na nákup akcií firmy, která krátce předtím uzavřela výhodnou smlouvu na poradenství při organizaci Světového ekonomického fóra. Schwab sice opravdu získal křeslo ve správní radě uvedeného podniku, ovšem brání se tvrzením, že chtěl akcie získat pro nadaci, která fórum organizuje. Podmínkou jejich převzetí prý bylo napsat je na fyzickou osobu, která zasedala ve správní radě. Dalším miniskandálem je vyškrtnutí exšéfa Enronu Kennetha Laye z letošního seznamu pozvaných. "Společnost se ocitla v bankrotu a nesplňuje podmínky pro pozvání. To je vše," hájí se Schwab lakonicky. Stejný osud postihl i několik ředitelů zkrachovalých internetových firem. Zůstat na seznamu pozvaných zkrátka není jednoduché.
</TEXT>
</DOC>
<DOC>
<DOCID>LN-20020201071</DOCID>
<DOCNO>LN-20020201071</DOCNO>
<DATE>02/01/02</DATE>
<TITLE>
BALNEARIO CAMBORIU, Brazílie - Franciskovi z Buenos Aires zbývaly do penze pouhé tři roky. Ekonomické poměry v jeho zemi se však už nedaly vydržet, a tak před půl rokem prodal svou malou pizzerii na předměstí. Sbalil si své věci a spolu se svou ženou se odstěhoval do brazilského přímořského letoviska Balneario Camboriu, vzdáleného od Buenos Aires 26 hodin jízdy autem. Má tam svůj dům, kde posledních dvacet let trávil letní prázdniny. Přinejmenším posledních deset let to bývala levná dovolená. Argentinské peso mělo svou váhu a ceny v Brazílii byly skoro směšné. Do Camboria přijížděly každým rokem desetitisíce Argentinců. Kvůli bankovním restrikcím a devalvaci pesa si však tohle léto nemůžou návštěvu brazilského letoviska dovolit.
</TITLE>
<HEADING>
Dres Maradony jako památka
</HEADING>
<TEXT>
Francisco se snaží ve svém bývalém letním sídle zabydlet natrvalo. "V Argentině se už fakt nedalo žít," říká. Stěžuje si na rostoucí kriminalitu a nezaměstnanost, všudypřítomnou chudobu, stále se zvyšující daně a hlavně nechutnou zkorumpovanost argentinských politiků. Podobně jako on uvažují další desetitisíce Argentinců. Už několik měsíců se tvoří dlouhé fronty před italskými a španělskými konzuláty. Potomci imigrantů z těchto zemí doufají, že získají potřebná víza a Argentinu nadobro opustí. Do Brazílie je to ale o trochu blíž. V osmdesátitisícovém Camboriu dnes žije přes 5500 Argentinců. Už si ale neužívají na plážích jako dřív. Francisco, který se bojí kvůli případným problémům s imigračními úředníky prozradit své příjmení, si pronajal vetešnictví na hlavní třídě. Prodává všechno - od umělých květin až po videokazety s lehkým pornem. Jeho krajan - Hector Guillermo Luise - dříve pracoval pro vládu provincie Buenos Aires. Podobně jako jeho kolegové byl první na ráně, když Argentina radikálně snižovala vládní výdaje, aby se pokusila vyrovnat státní rozpočet. Hector dnes cestuje po východním brazilském pobřeží a v barech doprovází svým zpěvem tanečníky tanga. Občas se staví i v Camboriu, kde navštěvuje kursy portugalštiny, aby mohl zpívat i na rytmy bossa novy. Alejandro Paris také před časem opustil svou cestovní kancelář v jihoargentinské provincii Neuquen. Od října pracuje u svého bratrance v camborijském grilu. Jeho největší památkou na Argentinu zůstává dres, který dříve nosila fotbalová legenda Diego Maradona. Dnes v něm obsluhuje své zákazníky - většinou cizí turisty, kteří už ale do Camboria nepřijíždějí z Argentiny, ale spíše z jiných, dříve chudších jihoamerických zemí.
Francisco se snaží ve svém bývalém letním sídle zabydlet natrvalo. "V Argentině se už fakt nedalo žít," říká. Stěžuje si na rostoucí kriminalitu a nezaměstnanost, všudypřítomnou chudobu, stále se zvyšující daně a hlavně nechutnou zkorumpovanost argentinských politiků. Podobně jako on uvažují další desetitisíce Argentinců. Už několik měsíců se tvoří dlouhé fronty před italskými a španělskými konzuláty. Potomci imigrantů z těchto zemí doufají, že získají potřebná víza a Argentinu nadobro opustí. Do Brazílie je to ale o trochu blíž. V osmdesátitisícovém Camboriu dnes žije přes 5500 Argentinců. Už si ale neužívají na plážích jako dřív. Francisco, který se bojí kvůli případným problémům s imigračními úředníky prozradit své příjmení, si pronajal vetešnictví na hlavní třídě. Prodává všechno - od umělých květin až po videokazety s lehkým pornem. Jeho krajan - Hector Guillermo Luise - dříve pracoval pro vládu provincie Buenos Aires. Podobně jako jeho kolegové byl první na ráně, když Argentina radikálně snižovala vládní výdaje, aby se pokusila vyrovnat státní rozpočet. Hector dnes cestuje po východním brazilském pobřeží a v barech doprovází svým zpěvem tanečníky tanga. Občas se staví i v Camboriu, kde navštěvuje kursy portugalštiny, aby mohl zpívat i na rytmy bossa novy. Alejandro Paris také před časem opustil svou cestovní kancelář v jihoargentinské provincii Neuquen. Od října pracuje u svého bratrance v camborijském grilu. Jeho největší památkou na Argentinu zůstává dres, který dříve nosila fotbalová legenda Diego Maradona. Dnes v něm obsluhuje své zákazníky - většinou cizí turisty, kteří už ale do Camboria nepřijíždějí z Argentiny, ale spíše z jiných, dříve chudších jihoamerických zemí.
</TEXT>
</DOC>
<DOC>
<DOCID>LN-20020201072</DOCID>
<DOCNO>LN-20020201072</DOCNO>
<DATE>02/01/02</DATE>
<GEOGRAPHY>CINCINNATI</GEOGRAPHY>
<TEXT>
Ziskovost amerického výrobce spotřebního zboží Procter &amp; Gamble ve druhém čtvrtletí jeho finančního roku do konce prosince podle očekávání stoupla. Společnost ve zprávě zároveň vykázala první růst tržeb za poslední více než rok. Celkový čistý zisk vzrostl o devět procent na 1,30 miliardy USD a tržby se zvýšily o dvě procenta na 10,4 miliardy USD. Tržby firmy, která má v České republice továrnu na prací prášky v Rakovníku, se zvýšily díky novým produktům, jako byla zubní pasta Crest Whitestrips nebo nová řada kosmetických výrobků. Pro třetí čtvrtletí Procter &amp; Gamble čeká růst množstevního odbytu v řádu vyšší poloviny jednociferných čísel.
</TEXT>
</DOC>
<DOC>
<DOCID>LN-20020201073</DOCID>
<DOCNO>LN-20020201073</DOCNO>
<DATE>02/01/02</DATE>
<TITLE>
Pokud by měla mít polovina populace vysokoškolské vzdělání, nemůže to být vzdělání tradiční
</TITLE>
<TEXT>
V budoucnu bude zřejmě přibývat škol, jako jsou fakulty humanitních studií, které rozšiřují všeobecné vzdělání a nesměřují přímo ke specializaci.
PRAHA - Česká republika si dala za úkol poskytovat v příštích letech vysokoškolské vzdělání téměř padesáti procentům populace, přesněji jednotlivých populačních ročníků. To je pro mladé lidi dobrá zpráva. Právě takový poměr doporučují zemím, které se chtějí považovat za vyspělé, mezinárodní odborníci na vzdělávání, konkrétně experti Organizace pro ekonomickou spolupráci a rozvoj. Ozývají se však i jiné hlasy, a ty se ptají: Má takové procento lidí opravdu pro studium vlohy? A potřebujeme vůbec tolik akademicky vzdělaných? Odpověď je jednoduchá: Vzdělané lidi potřebujeme, samozřejmě ale ne samé doktory, inženýry, právníky nebo vědce. Předpokladem pro to, aby se mohlo vyhovět stále širší poptávce po vysokoškolském vzdělání, je rozrůznění čili diferenciace studijních programů na kratší a delší, prakticky zaměřené a vědecky zaměřené, specializované a všeobecnější. Právě ty všeobecnější připomínají tak trochu americký systém pregraduálního vysokoškolského studia, po němž následuje většinou už kratší studium odborné. Příkladem takové všeobecně zaměřené školy jsou v poslední době v ČR vznikající fakulty humanitních studií. Ta pražská, jež je součástí Univerzity Karlovy, se vyklubala z Institutu základů vzdělanosti. Nabízí hlavně bakalářský program, během něhož si studenti vedle povinného základu mohou volit i přednášky na jiných fakultách univerzity. "Dáváme jim šanci, aby se během tří let nejen celkově rozvíjeli, ale aby si také našli, co by je nejvíc zajímalo. Právě to je tak trochu americké," říká děkan fakulty profesor Jan Sokol, jenž byl v devadesátých letech krátce také ministrem školství.
</TEXT>
<HEADING>
Bakalářství jako širší všeobecné vzdělání
</HEADING>
<TEXT>
Studenti, kteří mohou po třech letech získat bakalářský titul, musejí povinně skládat zkoušky z filozofie, historie, sociologie, ekonomie a psychologie. Musejí ale také přeložit jednu knížku (třeba malou) z některého světového jazyka do češtiny. Pokud si k tomu vyberou ještě přednášky například na filozofické nebo jiné fakultě, mohou tam skládat i zkoušky, protože fakulta tamní učitele za vyzkoušení svých posluchačů honoruje zvlášť. V magisterském studiu lze však pokračovat jen někde. Například na fakultě sociálních věd nebo na vlastní fakultě humanitních studií, která zřídila magisterské programy pro obecnou antropologii, sociální ekologii, pro občanský sektor a pro obor supervize a management v sociálních a zdravotnických zařízeních. Magistersky tu lze studovat také elektronická média. Jistý druh specializace mohou ale nově získávat i bakaláři, kteří nemíní pokračovat v magisterském studiu. Pro ně byly zřízeny programy, za jejichž absolvování lze získat osvědčení neboli certifikát. Jsou zaměřeny například na znakovou řeč, na muzejnictví, na psychologii zdraví, na účetnictví nebo na internet. Fakulty humanitních studií působí také třeba v Plzni nebo zcela čerstvě v Pardubicích a není vyloučeno, že se začnou konstituovat rovněž podobné fakulty přírodovědných nebo technických studií. S něčím takovým počítají například právě na Západočeské univerzitě. Zatím se tam konstituoval bakalářský program pro přírodní vědy na pedagogické fakultě. "Je to neučitelský program," upřesnila proděkanka Jana Coufalová. "Jeho absolventi, bakaláři, mohou jít rovnou do praxe, ale mohou také studovat dál učitelský magisterský program na pedagogické fakultě nebo také spíše teoretický magisterský program na fakultě aplikovaných studií." Je to tedy trend? "Ano, lze to tak říct," míní děkan pražské fakulty humanitních studií Jan Sokol. Podle něj je tlak na prodlužování školní docházky naprosto zřejmý, a to nejen u nás. "Faktem je, že někde se tím řeší nezaměstnanost. Zároveň je tu ale další důvod: mládež sice dospívá po fyzické stránce dřív, ale intelektuálně a osobnostně spíše později než kdysi. Proto je třeba vytvářet smysluplné programy, které jí pomohou orientovat se ve složitém světě a vytvářet základ pro celoživotní vzdělávání. Příležitostí k jedinému celoživotnímu zaměstnání totiž ubývá. Lidé by měli mít široký vzdělanostní základ a schopnost stále se učit a rekvalifikovat." Magistrů nebude podle Sokolova názoru víc než patnáct až dvacet procent populačního ročníku. Dalším téměř dvaceti procentům by se však mělo dostat vysokoškolského vzdělání na bakalářské úrovni.
</TEXT>
<HEADING>
Brát každého zájemce škola nemíní
</HEADING>
<TEXT>
A jak je to s tou úrovní studentů? Měly by právě školy, jako je fakulta humanitních studií, brát každého, kdo má zájem? "Na vysoké škole, kam vezmou každého, bych učil opravdu nerad," říká Jan Sokol. "K nám na fakultu bereme na základě přijímacího řízení přibližně čtvrtinu uchazečů a musím říct, že je to tak akorát. Když byl nedávno v důsledku předchozího zavedení povinných devátých tříd jeden ročník maturantů početně slabší, snížili jsme trochu laťku, a na tom ročníku je to pořád znát." Fakulta humanitních studií má nyní na tisícovku posluchačů, z toho převážnou většinu (800) v bakalářském programu.
</TEXT>
<HEADING>
Pochyby existují
</HEADING>
<TEXT>
Trend umožnit vysokoškolské vzdělání co největšímu podílu populace je zřejmý v celém vyspělém světě. V některých zemích, jako například právě ve Spojených státech amerických, navštěvuje nějaký druh terciárního vzdělání už víc než polovina jednotlivých populačních ročníků. Brzy to má být údajně osmdesát procent. Iv USA se ale čas od času diskutuje o tom, zda je takzvané "vzdělání pro všechny" dobrou myšlenkou. Většina expertů se domnívá, že ano. Prezidentka Trinity College z Washingtonu Patricia Mcguireová například tvrdí: "Nová ekonomie je ekonomie vědění a i farmáři a automechanici dnes potřebují být schopni fungovat v technologickém prostředí." Na druhé straně však existuje mnoho pedagogů-skeptiků, kteří varují, že společnost, která umožňuje vysokoškolské vzdělávání všem - stejně tak jako je tomu nyní v USA se středoškolským vzděláním, může plýtvat zdroji, frustrovat málo motivovanou mládež a snižovat úroveň vysokoškolského diplomu. "Již nyní vzrůstá nátlak na snížení standardů a postupem času bude lehké se na vysokou školu dostat. Každý si pak bude myslet, že má nárok na bakalářský titul," míní Peter Ewell, který pracuje v Národním centru pro vyšší systémy vzdělávacího managementu v Boulderu, Colorado. Jiní se domnívají, že vysoká škola mnohdy jenom napravuje nedostatky středoškolského vzdělání. Chester E. Finn, prezident Fordhamovy nadace z Washingtonu, říká: "Hodně lidí obdrží náležité středoškolské vzdělání až na vysoké škole, přičemž základní vzdělání obdrželi na střední škole. Je hezké žít ve shovívavé, štědré společnosti, ale jak zbytečné je to plýtvání času a zdrojů vše dělat dvakrát."
</TEXT>
<HEADING>
Podíly přihlášených a zapsaných na terciární vzdělávání
</HEADING>
<TEXT>
Terciární vzdělávání zahrnuje vysoké školy a vyšší odborné školy. (Nejde o přihlášené z jednoho populačního ročníku, ale o lidi z více populačních ročníků jejichž počet je vztažen k jednomu populačnímu ročníku)
</TEXT>
<HEADING>
Pramen: ÚIV
</HEADING>
<TEXT>
* Jen na vysoké školy (bez vyšších odborných škol) bylo v roce 2001 v ČR zapsáno 32 % populace devatenáctiletých
* Na vysokých školách v ČR studuje letos téměř 230 000 studentů. Porovnáme-li tento údaj s typickou věkovou skupinou obyvatel (19 - 24 let), činí podíl studentů na vysokých školách 28,3 procenta.
</TEXT>
</DOC>
<DOC>
<DOCID>LN-20020201074</DOCID>
<DOCNO>LN-20020201074</DOCNO>
<DATE>02/01/02</DATE>
<TITLE>
Když nebude potvrzení od doktora, bude trojka z chování - vyhrožují někteří ředitelé škol
</TITLE>
<TEXT>
Aktuálnější než jindy je v období chřipek otázka omluvenek. Ta se v poslední době poněkud zkomplikovala.
PRAHA - Ten trik se žáci naučí používat velmi brzo. Nechce se mi dneska do školy a naděje, že by mou nepřítomnost na vyučování omluvili rodiče, je mizivá? Snadná pomoc. Zaskočím k lékaři a řeknu, že mě bolí hlava, koleno nebo například malíček na pravé ruce. Doktor nejspíš nic nenajde, ale aspoň potvrdí omluvenku. Právě s takovou praxí, zatěžující zbytečně zdravotnická zařízení, se však někteří lékaři v poslední době rozhodli skoncovat. "Omluvenky nepotvrzujeme. Za absenci žáků odpovídají zákonní zástupci" - stojí napsáno na dveřích některých ordinací.
</TEXT>
<HEADING>
Začalo to fetováním za školou
</HEADING>
<TEXT>
Dětská lékařka z pražského Žižkova Alena Bohdanecká vysvětluje: "Povinností lékařů je léčit a nikoliv omlouvat. To není názor jen můj. Je to názor Sdružení praktických lékařů pro děti a dorost, který vypracovalo na základě právního rozboru. Ten se dělal poté, co byla jedna lékařka, tuším na Benešovsku, osočena, že píše omluvenky, zatímco omluvení žáci fetují za školou. Já omluvenky nepíši ani nepotvrzuji, protože za dítě ručí zákonní zástupci, tedy většinou rodiče. Základní školy v Praze 3, kde působím, to chápou, potíže se občas vyskytují v případě škol středních. Jednou mi vyhrožovali z jednoho středního odborného učiliště, že žák dostane trojku z chování, protože nemá absence lékařem omluvené. Řekla jsem to jeho matce a ta slíbila, že to se školou vyřídí." Doktorka Bohdanecká je podle svých slov ochotna na písemné požádání školy písemně vysvětlit, proč je ten či onen žák delší dobu léčen a zda je jeho absence ve škole odůvodněná. Přitom zdůrazňuje slovo "písemně" a dodává: "Za to budu žádat od rodičů poplatek, neboť pojišťovna tyto věci neproplácí." Mluvčí Všeobecné zdravotní pojišťovny (VZP) Kateřina Zamastilová její slova víceméně potvrzuje: "Pojišťovna ze zákona hradí jen zdravotní péči, to jest péči, která vede ke zlepšení nebo alespoň udržení zdravotního stavu pojištěnce." To se ale nelíbí některým učitelům: "Nestačí nám omluvenka od rodičů. Děti si ji od nich vyprosí dosti snadno a kromě toho mnohé matky kryjí absence jenom proto, aby děti nevystavovaly snížené známce z chování," míní mnozí ředitelé zejména středních škol, kde je záškoláctví častější než na školách základních.
</TEXT>
<HEADING>
Mnozí lékaři razítkují dál
</HEADING>
<TEXT>
Jednotný pokyn jak žáky omlouvat neexistuje. "Záleží na tom, jak si to škola upraví ve školním řádu," řekla LN mluvčí ministerstva školství Dagmar Němečková. Například ve střední průmyslové škole strojnické v pražské Betlémské ulici platí, že jeden den nepřítomnosti mohou omlouvat rodiče (nebo jiní zákonní zástupci), od druhého dne už je třeba omluvenky od lékaře. "Pokud vím, většina lékařů to dělá," konstatoval zástupce ředitele Jaroslav Redl. "Ale pro jistotu vyžadujeme, aby ji parafovali ještě rodiče," dodal zástupce ředitele s tím, že trochu jiná je situace u studentů, kteří už dosáhli plnoletosti. Ti jsou zákonnými zástupci sami sobě. Jarmila Beránková, ředitelka pražského gymnázia Arabská, je benevolentnější: "U studentů mladších osmnácti let se většinou spokojujeme s tím, že jejich nepřítomnost vysvětlí rodiče. Od těch, jimž je více než osmnáct a za které už tudíž neručí rodiče, však lékařské potvrzení vyžadujeme, stejně jako bychom je vyžadovali třeba od zaměstnanců. Pravda, zpočátku jsme si mysleli, že budou nosit cosi jako klasickou neschopenku, ale to se některým lékařům zdá jako zbytečné papírování. Proto se spokojujeme s tím, když sestra nebo příslušný lékař dá studentovi při návštěvě ordinace razítko do omluvného listu, který žáci dostávají předtištěný na začátku každého roku."
</TEXT>
<HEADING>
Za mého mládí to bylo děsné
</HEADING>
<TEXT>
Boj se záškoláctvím je skoro stejně starý jako školy samy a ve skutečnosti jej učitelé spolu s lékaři nikdy nemohou úplně vyhrát. Někteří tvrdí, že od doby, kdy si člověk vybírá svého lékaře sám, dostane od něj téměř vše, co si přeje. Ukazuje se, že existují výjimky, přesněji řečeno, že se situace trochu mění. Pamětníci se však shodují, že je neskonale lépe než v minulém režimu. Komunistický systém striktně přidělovaných dorostových lékařů vedl totiž někdy až k terorizování pacientů. "Pamatuju si, jak jsem jednou jako středoškolák v horečce sotva došel k příslušnému dorostovému doktorovi, který mimochodem ordinoval pěkně daleko od mého bydliště. V čekárně nikdo nebyl, tak jsem si dovolil asi za dvacet minut zaklepat na ordinaci. Vyšel doktor, který mne seřval jako na vojně, co si to dovoluju klepat, a aby mne potrestal, řekl, že musím přijít druhý den znova," vzpomíná dnes třicetiletý Jakub.
Boj se záškoláctvím je skoro stejně starý jako školy samy a ve skutečnosti jej učitelé spolu s lékaři nikdy nemohou úplně vyhrát. Někteří tvrdí, že od doby, kdy si člověk vybírá svého lékaře sám, dostane od něj téměř vše, co si přeje. Ukazuje se, že existují výjimky, přesněji řečeno, že se situace trochu mění. Pamětníci se však shodují, že je neskonale lépe než v minulém režimu. Komunistický systém striktně přidělovaných dorostových lékařů vedl totiž někdy až k terorizování pacientů. "Pamatuju si, jak jsem jednou jako středoškolák v horečce sotva došel k příslušnému dorostovému doktorovi, který mimochodem ordinoval pěkně daleko od mého bydliště. V čekárně nikdo nebyl, tak jsem si dovolil asi za dvacet minut zaklepat na ordinaci. Vyšel doktor, který mne seřval jako na vojně, co si to dovoluju klepat, a aby mne potrestal, řekl, že musím přijít druhý den znova," vzpomíná dnes třicetiletý Jakub.
</TEXT>
</DOC>
<DOC>
<DOCID>LN-20020201075</DOCID>
<DOCNO>LN-20020201075</DOCNO>
<DATE>02/01/02</DATE>
<TITLE>
NÁZOR
</TITLE>
<TEXT>
Naše vysoké školy si často stěžují, že nemají dostatek schopných mladých učitelů, a zdůvodňují to zejména platovými podmínkami. Ty jsou u nás samozřejmě velmi bídné ve srovnání s vyspělými zeměmi. Není to však jediný důvod. Jako oponent jsem se na jedné z fakult Univerzity Karlovy zúčastnil habilitačního řízení. Uchazečem byl sedmatřicetiletý vědec vysokých kvalit. V současné době pracuje v Japonsku, kde se také oženil. Bádá v oblasti, která je nová a nepochybně průbojná, a dosahuje v ní skvělých výsledků. Je autorem nebo spoluautorem 52 publikací v zahraničních a 18 v českých vědeckých časopisech a recenzovaných sbornících, 2 patentů a dlouhé řady dalších odborných sdělení. Oponentské posudky na jeho habilitační práci byly velmi příznivé. Proslovená předepsaná přednáška byla vynikající kvality, dobře připravená a přednesená. Členové vědecké rady fakulty radostně konstatovali, že rozuměli všemu, co přednášející říkal, a šlo o mnohé poznatky zcela nové. Příslušná habilitační komise ho však jen třemi hlasy z pěti doporučila za docenta. Proč? Protože jeho dosavadní pedagogická činnost byla nižší, než předpisy přikazují. Následující diskuse na vědecké radě byla dlouhá. Všichni konstatovali, že vědecká kvalita uchazeče je vynikající, "ale víte, ta nízká aktivita v přednášení". Přítomný ředitel jednoho ústavu Akademie věd ČR prohlásil, že by uchazeče okamžitě přijal do svého ústavu. Přesto však hlasování vědecké rady (oponenti hlasovat nesmějí) habilitační řízení zastavilo. Z 24 členů vědecké rady jich bylo přítomno jen 20 a z nich 11 odevzdalo hlas kladný, 5 záporný a 4 neplatný. Přitom pro pokračování habilitačního řízení je zapotřebí třináct kladných hlasů. Výsledkem je, že příslušná fakulta nezískala nadějného pedagoga, který mohl hlásat její vysokou vědeckou úroveň ve světě. Tam také třeba zůstane, protože stejně jako ředitel ústavu naší Akademie věd ho při jeho vědeckých schopnostech jistě ráda zaměstná každá vysoká škola na světě. A na většině zahraničních vysokých škol by se také bezpochyby snadno habilitoval, bez ohledu na počty odučených hodin. Doby, kdy se univerzitními profesory u nás stávali vědci mladší čtyřicítky, jako byl např. Jaroslav Heyrovský, jsou už jenom legendou. Možnosti habilitovat se jsou stále omezenější: kromě nutných pedagogických úvazků jsou tu i jiné překážky. Například neexistence nových vědních oborů, běžných ve světě, ale zatím neuznávaných u nás, jako je např. vědecká komunikace. Navíc u nás 31. prosince 2001 podle současného vysokoškolského zákona skončila možnost, aby vynikající vědecký pracovník získal alespoň vědecký titul DrSc., který ho opravňoval zasahovat do běhu vědy v našem státě. Pokud neučí příslušný počet hodin, zůstane tedy do smrti doktorem stejně jako kterýkoli praktik. Po novém zákonu obnovujícím titul DrSc. mnozí volají, ale příslušná místa nereagují.
</TEXT>
</DOC>
<DOC>
<DOCID>LN-20020201076</DOCID>
<DOCNO>LN-20020201076</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Více než polovina romských dětí, které navštěvují zvláštní školu, může mít studijní výsledky srovnatelné s vrstevníky na základních školách. Vyplývá to z mezinárodního šetření, které v České republice uskutečnila nezisková organizace Step by Step. Společnost provedla průzkum také v Bulharsku, Maďarsku a na Slovensku. Vzorek sedmdesáti respondentů z celkem pěti zvláštních škol je již třetím rokem zařazen do takzvaného reintegračního programu, který jim má pomoci v lepším rozvoji znalostí. Šetření ověřovalo znalosti romských dětí z matematiky a českého jazyka. Z matematiky dosáhlo úrovně základních škol 73 procent žáků a z jazyka 54 procent. Podle některých odborníků se děti do zvláštních škol vybírají na základě špatných kritérií. O možnostech nápravy diskutuje organizace Step by Step nejen s úředníky ministerstva školství, ale také s řediteli škol a učiteli. Od pedagogů je podle ředitele české sekce Václava Šnebergera odezva veskrze pozitivní. "Je velmi složité porovnávat výsledky z jednotlivých zemí, protože mají odlišné sociální a školské systémy," uvedl Šneberger. Podle jeho slov však cílem šetření nebylo zjistit, jaké jsou rozdíly mezi jednotlivými zeměmi, ale najít ty nejlepší a nejúčinnější cesty pro maximální rozvoj romských dětí.
</TEXT>
</DOC>
<DOC>
<DOCID>LN-20020201077</DOCID>
<DOCNO>LN-20020201077</DOCNO>
<DATE>02/01/02</DATE>
<GEOGRAPHY>BRNO</GEOGRAPHY>
<TEXT>
Nově založená Fakulta informačních technologií Vysokého učení technického v Brně (FIT VUT) má velký zájem získat pro studium větší procento dívek. Při nedávném dnu otevřených dveří fakulty to řekl její proděkan Jan M. Honzík. "Jen dvě procenta našich studentů jsou dívky. Ve Spojených státech amerických studuje informační technologie třicet pět procent dívek a to si stěžují, že je to stále málo," uvedl proděkan Honzík. Dodal, že fakulta informačních technologií má nyní menší procento studentek než například vojenské školy nebo policejní akademie.
</TEXT>
</DOC>
<DOC>
<DOCID>LN-20020201078</DOCID>
<DOCNO>LN-20020201078</DOCNO>
<DATE>02/01/02</DATE>
<TEXT>
Pippi Langstrumpf Pipi Dlouhá punčocha s Dach ((e)s, ä-er) střecha sich schreiben (ie, h. ie) zapsat se e Tätigkeit (-, en) zaměstnání veröffentlichen h. zveřejnit r Band ((e)s, ä-e) svazek folgen i. následovat e Räubertochter (-, ö) loupežnická dcera avancieren i. postoupit, povýšit übersetzen h. přeložit verbreiten h. rozšířit allein in Deutschland jenom v Německu e Gesamtauflage (-, n) celkový náklad r Friedenspreis (es, e) mírová cena r Buchhandel (s, 0) knihkupectví aus/zeichnen h. vyznamenat altersbedingt kvůli stáří, podmíněný stářím verstärkt výrazně r Tierschutz (es, 0) ochrana zvířat nicht aus dem Weg gehen nevyhýbat se e Einkommenssteuer (-, n) daň z příjmu angeblich údajně e Weihnachtsgeschichte (-, n) vánoční příběh erblindet slepý schwerhörig nedoslýchavý
</TEXT>
</DOC>
<DOC>
<DOCID>LN-20020201079</DOCID>
<DOCNO>LN-20020201079</DOCNO>
<DATE>02/01/02</DATE>
<TEXT>
unverbindlich nezávazný r Sprachwissenschaftler (s, - ) jazykovědec vor/legen h. předložit tippen h. ťukat, mačkat eifrig horlivě s Zeichen (s, - ) znak gespannt s napětím mittlerweile zatím s Versenden (s, - ) posílání e Botschaft (-, en) zpráva es ist nicht wegzudenken je neodmyslitelné kennzeichnend typický, charakteristický unter/bringen (brachte, h. untergebracht) uložit zahlreich četný e Abkürzung (-, en) zkratka insgesamt dohromady aus/werten h. vyhodnotit s Komma (s, s n. ta) čárka weitgehend většinou verzichten auf ... upustit od ... mündlich ústní fest/halten (hielt, h. festgehalten) zaznamenat verhunzen h. zpotvořit, zkazit verarmen i. zchudnout r Umgang ((e)s, ä-e) zacházení im Gegenteil naopak sich aus/drücken h. vyjadřovat se s Gedicht ((e)s, e) báseň r Wettbewerb ((e)s, e) soutěž an/kurbeln h. rozproudit, podněcovat zusätzlich dodatečně s Vorurteil ((e)s, e) předsudek auf/räumen mit ... vypořádat se s ... e Kontaktpflege (-, n) pěstování kontaktů ersetzen h. nahrazovat r Buchdruck (s, 0) knihtisk er ist nicht in der Lage není schopen irgendwann jednou, někdy unter/gehen (ging unter, i. untergegangen) potopit se r Fortschritt ((e)s, e) pokrok verfügbar použitelný, k dispozici
</TEXT>
</DOC>
<DOC>
<DOCID>LN-20020201080</DOCID>
<DOCNO>LN-20020201080</DOCNO>
<DATE>02/01/02</DATE>
<TITLE>
říká hvězda polské kinematografie Boguslaw Linda o tom, proč začal režírovat filmy
</TITLE>
<TEXT>
Přes čtyři desítky zahraničních filmařů přivítal devátý ročník Febiofestu. Mezi těmi, které nešlo přehlédnout, byl i polský herec a režisér Boguslaw Linda.
Odpovídal tomu i zájem novinářů na včerejší tiskové konferenci, jenž byl srovnatelný s rozruchem kolem jiného z festivalových hostů, Lindova britského kolegy Davida Hemmingse.
</TEXT>
<HEADING>
Jaký je stav současné polské kinematografie?
</HEADING>
<TEXT>
Podobný jako v jiných postkomunistických zemí. V Polsku proděláváme silnou krizi. Byl zrušen státní úřad kinematografie, který poskytoval dotace na běžnou produkci, procházíme reformou celého systému a čekáme, co bude dál. Polští diváci mají velký zájem o polské filmy. Loni jich do kin přišlo dvacet tři milionů a z toho polovina právě na domácí tvrobu. A osm milionů přilákaly pouhé tři polské tituly: Quo vadis, Předjaří a Pouští a pralesem. Peníze za prodané lístky se dělí na půl mezi kina a producenty. Bohužel to však polským tvůrcům nevrátí vynaložené náklady. Na scéně se nicméně v poslední době objevila skupina mladých režisérů, kteří se pouštějí do nízkorozpočtových filmů.
</TEXT>
<HEADING>
Jak si v této konkurenci vedou české filmy?
</HEADING>
<TEXT>
Z českých filmů promítaných v Polsku v poslední době měl největší ohlas Kolja. Naše publikum je zvláštní vybírá si hlavně polské a americké filmy a jiné kinematografie nemají šanci. (K Lindově odpovědi připojila poznámku Mira Haviarová, jež setkání polských tvůrců s novináři moderovala: "Výjimečný ohlas měli Samotáři. V jednom kině je hráli dokonce tři měsíce.")
Patříte k nejpopulárnějším hercům. Proč jste se pustil i do filmové režie?
Mám rád komplikace ve vlastním životě. A měl jsem pocit, že se nabídka na polském trhu omezovala na umělecké, festivalové filmy a kopírování západních, amerických vzorů. Doufal jsem, že se mi podaří točit něco mezi tím, co by si přitom zachovalo vlastní, národní charakter.
Pomáhalo vám, když jste začal režírovat filmy, při shánění peněz vaše herecké renomé?
První dva filmy jsem natočil ještě za jiného systému, za státní peníze. Spíše mi pomáhalo, že jsem vzděláním divadelní režisér.
O vašich divadelních začátcích se toho u nás neví takřka nic...
Inscenoval jsem například v Teatrze polském ve Wroclavi Scapinova šibalství, později v Teatrze Studio ve Varšavě maďarskou hru Cirkus, za kterou jsem dostal druhou cenu na festivalu v Aténách. A pak ještě v Lublině Bulgakovovu hru MoliŹre. Kromě toho jsem ještě na různých polských scénách vytvořil dvě desítky rolí včetně Hamleta. To vše se odehrálo v letech 1975 až 1982, kdy jsem divadlo opustil. Tehdy byl v Polsku výjimečný stav, neměl jsem práci, a tak jsem se stal maďarským hercem. V Maďarsku jsem natočil asi sedm filmů.
</TEXT>
<HEADING>
Jaké projekty máte nyní před sebou?
</HEADING>
<TEXT>
Chtěl bych natočit Křižáky, ale to je bez toho, že by polská televize projevila zájem o produkci, prakticky nereálné. Rozpočet je totiž příliš veliký. Před sebou mám ale ještě tři další projekty: televizní seriál, film o přepadení banky a jeden film pro HBO - mělo by jít o něco ve stylu polské "Rodiny Sopranů". Při natáčení českého filmu Je třeba zabít Sekala jsem se spřátelil se scenáristou Jurajem Křižanem, producentem Jardou Boučkem a režisérem Vladimírem Michálkem. A chtěli bychom ještě něco společně udělat. Michálek má ostatně u mě v Křižácích slíbenou jednu z hlavních rolí.
Zdá se zvláštní, že po výjimečném diváckém ohlasu velkofilmu Quo vadis nemůžete najít investora pro Křižáky. Vždyť takový úspěch by měl přece razit cestu pro další podobné projekty...
Jenže on to zase takový úspěch nebyl - film sice vidělo přes čtyři miliony diváků, ale při rozpočtu osmnáct milionů dolarů se nezaplatil. Aby se to podařilo, tak by v Polsku musel přilákat do kin alespoň osm milionů lidí. A to je nereálné.
</TEXT>
</DOC>
<DOC>
<DOCID>LN-20020201081</DOCID>
<DOCNO>LN-20020201081</DOCNO>
<DATE>02/01/02</DATE>
<TITLE>
Dá se to stihnout? Občas se vynoří reptalové, kteří si stěžují, že je program Febiofestu rok od roku opulentnější a všechny lákavé filmy se prostě nedají při nejlepší vůli stihnout. Letmým výpočtem si ale můžeme zjistit, že festival ještě neztratil lidský rozměr. Stále totiž je, ovšemže teoreticky, v silách člověka všechny uváděné filmy zhlédnout! Musela by je ovšem dramaturgie Febiofestu seřadit tak, aby na ně mohl dotyčný, hypotetický filmový maniak zírat nonstop bez jediného přerušení po 24 dnů v kuse!
</TITLE>
<TEXT>
Závěrečná inventura. Febiofest 2002 nabízí publiku filmy z 55 zemí zařazené do 39 programových sekcí. Celkem trvá 44 dnů, během nichž bude uvedeno 993 filmových projekcí ve dvou zemích, 19 městech a 45 kinosálech. Ke včerejšímu dni navštívilo pražskou část festi-valu 81 000 diváků! Letošní Febiofest odstartoval 24. ledna a v Praze uzavře jeho program dnešní projekce akčního thrilleru Spy Game režiséra Tonyho Scota, která má končit dvě hodiny a šest minut po půlnoci. Poté se filmová přehlídka vydá do Brna, kde Febiofest přivítají již v neděli 3. února.
</TEXT>
</DOC>
<DOC>
<DOCID>LN-20020201082</DOCID>
<DOCNO>LN-20020201082</DOCNO>
<DATE>02/01/02</DATE>
<TEXT>
Když se připravuje Febiofest, my všichni organizátoři se těšíme, až začne. A když pak probíhá, zase se těšíme, až skončí, takže se těšíme dvakrát. A když pak opravdu skončí, upadáme do melancholie. Nikdo nám netelefonuje a nám se zdá, že nás nikdo nemá rád. Po Febiofestu zbudou kromě faktur i tabulky návštěvnosti, a právě ty jsou pro nás z velké části zprávou o tom, co se nám povedlo. Vždycky je to překvapení, někdy je těžké hledat v něm logiku, ale po těch letech se dají najít společné znaky: Diváci Febiofestu jsou trochu jiní než v Karlových Varech nebo v Uherském Hradišti. Nejsou tu na dovolené, protože my přicházíme za nimi. Naše filmy vpadají do jejich všedních dnů. Hledají méně senzací a více duševního odpočinku. Co bylo nejúspěšnější? Pražská část Febiofestu vyslala zprávu o kolektivním protestu proti násilí, proti přetechnizovanému světu, proti odosobněné filmové mašinerii. V distribuci u nás úspěšně odstartovala řada filmů, nás ale stejně tak zajímá osud beznadějně vyprodaných krásných filmů, které si diváci sami našli bez dalšího doporučení v programu některé z nich bychom mohli hrát ještě dlouho a bylo by vyprodáno. A to by měla být zpráva pro distributory: Je to Lagaan, kouzelný indický muzikál, který sledovali diváci dvakrát se zatajeným dechem plné čtyři a půl hodiny. Je to Ikingut, islandský rodinný film o přátelství, toleranci, o síle přírody. Je to Kawaleroviczovo Quo vadis, a kupodivu třeba skandinávské dokumenty S nadšením či Portrét boha, celá finská kolekce. Celkově vzato, bývalo plno na skandinávských, mexických, polských, ruských filmech, na naší sekci gay and lesbian nazvané Začarovaní. Čísla nejsou všechno, těšil nás velký divácký zájem a přítomnost Hemmingse, Schlöndorfa či Lindy, stejně jako přítomnost hostů typu Knauffa či Godmilow - prostě chtěli jsme tu být "pro zábavu i poučení", chtěli jsme vyplnit prázdný prostor mezi volným trhem a aktivitou státu. Byli jsme tu pro vás.
</TEXT>
</DOC>
<DOC>
<DOCID>LN-20020201083</DOCID>
<DOCNO>LN-20020201083</DOCNO>
<DATE>02/01/02</DATE>
<TITLE>
SLOVANSKÝ DŮM 1. SÁL - ASIJSKÉ KINO
</TITLE>
<HEADING>
PÁTEK 1. ÚNORA 2002
</HEADING>
<TEXT>
13.30 THAJSKÝ FILM KWAN A RIAM (THAJSKO, 2000) Režie: Suthakorn Santithawat Legendární tragický příběh lásky, který skončil "slzou rozcupovanou v bouři". (Original version-English titles)
19.00 NOVINKY SVĚTOVÉ TVORBY MULHOLLAND DRIVE (FRANCIE/USA, 2001) Režie: David Lynch Hrají: N. Watts, J. Theroux, L. Harring Typické lynchovské mystérium s kriminální zápletkou ve stylu Twin Peaks nebo Lost Highway. (English version-České titulky)
23.30 JIHOKOREJSKÉ FILMY AFÉRA (KOREA, 1998) Režie: E. J-yong, Hrají: L. Mi-sook, L. Jung-jae So-hyun, provdaná za architekta, se bláznivě zamiluje do budoucího manžela své sestra. (Korean version-English subtitles)
SLOVANSKÝ DŮM - 2. SÁL KINO FILMOVÝCH NOVINEK
</TEXT>
<HEADING>
PÁTEK 1. ÚNORA 2002
</HEADING>
<TEXT>
14.00 KANADA, JAK JI NEZNÁTE POST MORTEM (KANADA, 1999) Režie: Louis Bélanger Hrají: G. Arcand, S. Moreau, H. Loiselle Linda má jediný cíl, vydělat spoustu peněz, aby se mohla přestěhovat na venkov a zajistit své dceři klidnější život. (English version)
19.00 RETROSPEKTIVA TICHO PO VÝSTŘELU (NĚMECKO, 1999) Režie: V. Schlöndorff Hrají: B. Beglau, M. Wuttke, N. Uhl Přes rozpustilou anarchii se dostane Rita k terorismu, svedena smyslem pro spravedlnost a lásku k Andimu. (German v.-Engl.subtit.)
24.00 NOVINKY SVĚTOVÉ TVORBY SPY GAME (VB, USA, 2001) Režie: Tony Scot Hrají: R. Redford, B. Pitt, C. McCormacková Akční thriller o agentovi CIA, který je mimo službu, když se dozví, že jeho bývalý partner je v čínském vězení. (English vers.)
SLOVANSKÝ DŮM - 3. SÁL SEVERSKÉ KINO
</TEXT>
<HEADING>
PÁTEK 1. ÚNORA 2002
</HEADING>
<TEXT>
13.45 ŠVÉDSKÉ FILMY MŮJ ŽIVOT JAKO PSA (ŠVÉDSKO, 1985) Režie: Lasse Hallström Hrají: A. Glanzelius, T. von Brömssen, A. Lidén Ingemar žije s těžce nemocnou maminkou a se svým starším bratrem, který terorizuje celou domácnost. (Swedish vers.-Engl.subtit.)
19.00 NOVINKY SVĚTOVÉ TVORBY SPY GAME (VB, USA, 2001) Režie: Tony Scot Hrají: R. Redford, B. Pitt, C. McCormacková Akční thriller o agentovi CIA, který je mimo službu, když se dozví, že jeho bývalý partner je v čínském vězení. (English vers.)
23.45 DÁNSKÉ FILMY ITALŠTINA PRO ZAČÁTEČNÍKY (DÁNSKO, 2000) Režie: Lone Scherfig Hrají: A. W. Berthelsen, A. Stövelberk Příběh plný humoru, půvabu a vtipu o šesti zranitelných jedincích, jejichž životy jsou propojeny. (Danish v. - German subtitles)
SLOVANSKÝ DŮM - 4. SÁL EVROPSKÉ KINO
</TEXT>
<HEADING>
PÁTEK 1. ÚNORA 2002
</HEADING>
<TEXT>
13.00 NOVÉ MAĎARSKÉ FILMY PASPORT (MAĎARSKO, 2000) Režie: Péter Gothár Hrají: E. Börcsök, G. Kocsis, M. Nagy Na venkovském hospodářství žije ochmelka Jozsi se svou sestrou, která mu obstará manželku. (Hungar. v. - English subtit.)
15.30 SOUČASNÝ HOLANDSKÝ FILM ABEL (NIZOZEMSKO, 1986) Režie: Alex van Warmerdam Hrají: A. van Warmerman, H. Garcin Teatrální komedie o jednatřicetiletém muži, který doslova nikdy neopustil svůj domov. (Dutch version)
18.00 BELGIČANÉ A GLOBALIZACE BELGICKÁ DIVERTIMENTA NADIVOKO DEJTE POZOR NA ŽELVY BZZ NAKOSO BALÓNY SE NIKDY NEVRACEJÍ LHÁŘ ARTHUR (French version-English version)
20.30 SOUČASNÝ HOLANDSKÝ FILM PRONAJMI SI PŘÍTELE (NIZOZEMSKO, 1999) Rež.: E. Terstall, Hr.: M. van Uchelen, R. Lodeizen Děj se točí okolo chudého malíře, který se rozhodne pronajímat sebe samého jako přítele. (Dutch version)
23.00 ŽENY REŽISÉRKY V MAĎARSKÉM FILMU BOLŠE VITA (MAĎARSKO, 1995) Režie: Ibolya Fekete Hrají: J. Formičov, A. Serebrjakov, Á. Máhr Dva potrhlí muzikanti, inženýr z Ruska, Angličanka a Američanka se potkávají v rock. klubu. (Hungarian version-English subtit.)
SLOVANSKÝ DŮM - 5. SÁL ZAČAROVANÍ (GAY &amp; LESBIAN)
</TEXT>
<HEADING>
PÁTEK 1. ÚNORA 2002
</HEADING>
<TEXT>
14.30 ZAČAROVANÍ THAJSKÉ KRÁTÉ FILMY PRSTEN Režie: Ch. Tongtarp RYBA LÍTAT NEUMÍ Režie: P. Seangsorn, VŠE NEJLEPŠÍ Režie: S. Hougsirisakul VZDYCH Režie: T. Pasittivorakul
16.45 ZAČAROVANÍ NEPLÁNOVANÝ VÝLET (TAIWAN, 2001) Režie a scénář: Jofei Chen Hrají: Wan-Jung Wang, Su-li Wu Jsme svědky vášnivé lásky a duchovního vývoje dvou odlišných žen. (Chin. v.-Engl. subtit.) PŘEDFILM TŘÍVTEŘINOVÁ MELANCHOLIE
19.15 ZAČAROVANÍ ANALÝZA ZLOČINU NENÁVISTI (USA, 2000) Režie: Tim Hunter Hrají: C. Carter, I. Somerhalder, B. Fletcher Překvapivě odvážné drama o vraždě M.Sheparda, který musel zemřít jen kvůli své homosexuální orientaci. (English version)
21.45 ZAČAROVANÍ CHYCEN PŘI ČINU FRAJER JEDNOKŘÍDLÝ ANDĚL CHYCEN VŠE V KRABICI ZA 25 CENTŮ STOP NÁVRAT SATURNA SUCKER SVÁDĚNÍ ANDĚLŮ (English version)
24.00 ZAČAROVANÍ ANALÝZA ZLOČINU NENÁVISTI (USA, 2000) Režie: Tim Hunter Hrají: C. Carter, I. Somerhalder, B. Fletcher Překvapivě odvážné drama o vraždě M.Sheparda, který musel zemřít jen kvůli své homosexuální orientaci. (English version)
SLOVANSKÝ DŮM - 6. SÁL POLSKO-CHORVATSKÉ KINO
</TEXT>
<HEADING>
PÁTEK 1. ÚNORA 2002
</HEADING>
<TEXT>
12.00 PORTRÉT BOGUSLAVA LINDY ESKYMAČCE JE ZIMA (POLSKO, 1983) Režie: Janos Xantus Hrají: B. Linda, M. Mehes, A. Lukats Sugestivní a provokativní příběh manželského trojúhelníku. (Polish version)
14.30 NOVÉ POLSKÉ FILMY QUO VADIS (POLSKO, 2001) Režie: Jerzy Kawalerowicz Hrají: M. Mielcorz, P. Delag, B. Linda, M. Bajor Velkofilmové zpracování slavného románu H.Sienkiewicze z prostředí Neronova Říma. (Polish version)
17.00 RETROSPEKTIVA J. KAW ALEROWICZE ZAJATEC EVROPY (POLSKO, 1989) Režie: J.Kawalerowicz Hrají: R. Blanche, V. Dobtcheff Film zachycuje posledních šest let života Napoleona I. na dalekém ostrově Svaté Heleny. (Polish version)
19.30 PORTRÉT BOGUSLAVA LINDY TATÍNEK (POLSKO, 1995) Režie: Maciej Slesicki Hrají: B. Linda, D. Segda, O. Maliszewska Otec bojuje za právo na výchovu svého dítěte, přesto soud dítě svěří psychicky nemocné matce. (Polish version)
22.00 NA VÝCHOD OD PRAHY JE TO JASNÉ, PŘÍTELI? (CHORVATSKO, 2000) Režie: Dejan Aćimović Hrají: M. Nadarević, I. Gregurević, V. Matula Film podle skutečné události o jednom vězení bývalé Jugoslávie osmdesátých let. (Croatian version-English subtitles)
SLOVANSKÝ DŮM - 7. SÁL VÝCHODOEVROPSKÉ KINO
</TEXT>
<HEADING>
PÁTEK 1. ÚNORA 2002
</HEADING>
<TEXT>
13.15 NEJLEPŠÍ FILMY Z FESTIVALU STALKER MUSLIM (RUSKO, 1995) Režie: Vladimir Chotiněnko Hrají: J. Mironov, N. Usatova, A. Balujev Koľka Ivanov se dostal ve válce v Afganistanu do zajetí. Ve snaze zachránit si život přijímá muslimskou víru. (Russian version)
15.45 NA VÝCHOD OD PRAHY VIKTORIE (LOTYŠSKO, 1988) Režie: Olgerd Dunkers Hrají: M. Apine, J. Reinis, T. Kuznecova Už od útlého mládí pociťuje mlynářův syn Juhanness lásku k Viktorii, dceři bohatého zámeckého pána. (Latvian version)
18.15 Z FILMOVÉHO STUDIA MOSFILM VOJNA A MÍR - P. BEZUCHOV (SSSR, 1965) Režie: S. Bondarčuk Hrají: L. Saveljevová, S. Bondarčuk P. Bezuchov se v přestrojení smísí mezi moskevské žháře a snaží se pochopit mentalitu ruského lidu. (Russian version)
20.45 NEJLEPŠÍ FILMY Z FESTIVALU STALKER HRANIČNÍ PŘECHOD (SSSR, 1988) Režie: Alexandr Rogožkin Hrají: R. Romancev, A. Krasnov Děj se odehrává na Severním Kavkazu. Během jedné z vojenských výprav se vojáci stanou svědky tragédie. (Russian version)
23.15 NEJLEPŠÍ FILMY Z DĚJIN JUGOSLÁVIE VŮNĚ POLNÍCH KVĚTIN (JUGOSLÁVIE, 1977) Režie: Srdan Karanovič Hrají: L. Tadič, S. Divac, A. Berček Známý herec odchází z divadla a stěhuje se ke kamarádovi. Lidé ho nabádají k návratu k rodině idivadlu. (Serbian v.-English subtit.)
SLOVANSKÝ DŮM - 8. SÁL MIMOEVROPSKÉ KINO
</TEXT>
<HEADING>
PÁTEK 1. ÚNORA 2002
</HEADING>
<TEXT>
12.30 MEXICKÉ PANORAMA VLÁKÉNKO KRVE (MEXIKO, 1994) Režie: Erwin Neumaier Hrají: D. Luna, J. M. de Hoyos, Yy. Rodríguez Čtrnáctiletý Leon se zamiloval do Osbelie, ukradne peníze, uteče z domova a vydá se jí hledat. (Spanish version) PŘEDFILM SYSTOLA A DIASTOLA
15.00 MEXICKÉ PANORAMA SEX, SLZY A STUD (MEXIKO, 1998) Režie: Antonio Serrano Hrají: D. Bichir, S. Zabaletaová, M. Dionová Komedie o milostných rošádách šestice třicátníků. (Spanish version)
17.30 POZDRAV Z PORTUGALSKA NA ÚTĚKU (PORTUGALSKO, 1999) Režie: Bruno de Almeida Hrají: M. Imperioli, J. Ventimiglia, J. de Almeida Jedné noci zazvoní Albertovi telefon, volá mu Louie, jeho přítel, který byl pět let ve vězení. (Portugese version-English subtitles) PŘEDFILM PODEZŘENÍ UCHAZEČKA O PRÁCI
20.00 FILMY Z LATINSKÉ AMERIKY KALIBR 35 (KOLUMBIE, 1999) Režie: Raúl García R. Jr. Hrají: R. Diaz, J. Acpsta, J. C. Vargas Čtyři mladé lidi spojuje láska k filmu, zoufalá situace je donutí vyloupit banku. (Spanish version-English subtitles)
22.30 HBO UVÁDÍ VEČEŘE S PŘÁTELI (USA, 2001) Režie: Norman Jewison Hrají: D. Quaid, A. MacDowellová, G. Kinnear Komediálně laděné drama o dvou manželských párech. (English version)
SLOVANSKÝ DŮM - 9. SÁL VIDEOSÁL - NETRADIČNÍ VIDEO
</TEXT>
<HEADING>
PÁTEK 1. ÚNORA 2002
</HEADING>
<TEXT>
12.15 NA VÝCHOD OD PRAHY BLOK FILMŮ VŠMU KAŽDODENNÍ PAŠIE JAK SE DŘIVE PRALO A MOŽNÁ SE PRÁT BUDE HON NA LIŠKU NĚKOLIK STATEČNÝCH DO DNA ANATOMIE MYŠLENÍ CO MÁŠ PROTI PRASÁTKU POSLEDNÍ VEČEŘE RÓMSKÝ DŮM TO JSME MY CIZINEC
14.45 FILMY Z LATINSKÉ AMERIKY LÉTO PANÍ FORBESOVÉ (KUBA, MEXIKO, ŠPANĚLSKO, 1988) Režie: J. Humberto Hermosillo Paní Forbesová, německá guvernantka, je najatá na šest týdnů, aby se starala o dvě děti. (Spanish version)
17.15 PRAVÍ NEZÁVISLÍ II. OBĚŤ OBĚŤ (USA, 1998) Režie: Ellen Bruno Barmský venkov, na pohled ráj na Zemi. (English version) STEJNĚ, KDO ZAPLATÍ ZA KOBLIHY? (USA, 1993) Režie: Janice Tanaka
19.45 OČIMA JILL GODMILOW ANTONIA: PORTRÉT ŽENY (USA, 1974) Režie: Jill Godmilow Filmová biografie Antonie Brico. (Engl. v.) FAROCKIHO POUČENÍ (USA, 1997) Režie: Jill Godmilow
22.15 DIVNÉ VIDEOFILMY SCOOBY-DOO A NEJVĚTŠÍ ZÁHADY (USA, 1969) Režie: Hanna a Barbera Ještě jste nepodlehli těmto animovaným postavičkám, jejich osobitému kouzlu, zmatenému vystupování a pažravosti? (Český dab.)
SLOVANSKÝ DŮM 10. SÁL - JIŽNÍ KINO
</TEXT>
<HEADING>
PÁTEK 1. ÚNORA 2002
</HEADING>
<TEXT>
12.45 POZDRAV Z IZRAELE CIRKUS PALESTINA (IZRAEL, 1998) Režie: Ejan Halfon Hrají: J. Dadina, J. Chatav, A. Lavi Když zkrachovalému ruskému cirkusu uteče lev, může z toho být hodně bláznivá komedie. (Hebrew version-English subtitles)
15.15 TO BYL VITTORIO GASSMAN VELKÁ VÁLKA (ITÁLIE, FRANCIE, 1959) Režie: Mario Monicelli Hrají: A. Sordi, V. Gassman, S. Mangano Osudy dvou vojáků na italsko-rakouské frontě během první světové války, kteří se snaží vyhnout všemu, čemu se dá. (Italian version)
17.45 TO BYL VITTORIO GASSMAN TERASA (ITÁLIE, FRANCIE, 1980) Režie: Ettore Scola Hrají: U. Tognazzi, V. Gassman, M. Mastroianni Na barokové terase se během letního večera schází intelektuální společnost padesátníků a jejich manželek. (Italian vers.-České titul.)
20.15 POZDRAV Z IZRAELE NEMOCNÝ TOUHOU (IZRAEL, 1998) Režie: Savi Gabizon, Hrají: M. Ivgi, H. Azulajová-Hasfariová, T. Gelberová Milostný příběh krásné herečky a bláznivého mladíka, který přestává rozlišovat mezi fikcí a realitou. (Hebrew vers.-English subtitles)
22.45 TO BYL VITTORIO GASSMAN POSLEDNÍ SOUD (ITÁLIE, 1961) Režie: Vittorio de Sica Film podle scénáře Cesare Zavattiniho. (český dabing)
GALERIE HOSTŮ FEBIOFESTU
</TEXT>
<HEADING>
PÁTEK 1. ÚNORA 2002
</HEADING>
<TEXT>
15.00 RŮZNÉ TVÁŘE FRANCOUZSKÉHO FILMU FRED (FRANCIE, 1997) Režie: Pierre Jolivet Hrají: V. Lindon, C. Courau, F. Berléand Nezaměstnaný Fred bloudí ulicemi města, ta dokonalost nových budov a každodenní nečinnost ho ubíjí. (French version)
17.30 RŮZNÉ TVÁŘE FRANCOUZSKÉHO FILMU TAK JÁ ZASE MOHU JÍT (FRANCIE, 2000) Režie: Clauda Mourieras Hrají: M. Picolli, Miou-Miou, N. Regnier Příběh tří sester, které drží pohromadě podnik zděděný po otci - škola tanga. (Fr. version)
20.00 RETROSPEKTIVA: V. SCHLÖNDORFF ZLODUCH (NĚMECKO, 1996) Režie: V. Schlöndorff Hrají: J. Malkovich, A. Mueller-Stahl Zatímco ve Stalingradu kapituluje 6. Armáda, francouz Abel "loví" jako černý mnich děti vmazurských lesích. (English vesion)
MĚSTSKÁ KNIHOVNA VELKÝ SÁL
</TEXT>
<HEADING>
PÁTEK 1. ÚNORA 2002
</HEADING>
<TEXT>
15.30 OČIMA JILL GODMILOW BRATŘI POPOVIČOVÉ Z JIŽNÍHO CHICAGA (USA, 1977) Režie: Jill Godmilow Portrét kapely z rodiny Popovičových, jejíž tradice vsrbské komunitě trvá již 50 let. (Engl. v.) PŘEDFILM FAROCKIHO POUČENÍ
18.00 RAKOUSKÁ AVANTGARDA: TEJEMSTVÍ FILMU TAJEMNÁ VRAŽDA EXPOSED FILM JE ALONE-LIFE WASTES ANDY HARDY OUTER SPACE
20.15 BRITSKÁ LITERATURA VE FILMU K MAJÁKU (VB, 1983) Režie: Colin Gregg, Hrají: R. Harrisová Věrný televizní přepis autobiografického románu Virginie Wolfové z roku 1927. (Engl. v.)
MĚSTSKÁ KNIHOVNA MALÝ SÁL (16MM)
</TEXT>
<HEADING>
PÁTEK 1. ÚNORA 2002
</HEADING>
<TEXT>
17.00 PORTRÉT JIŘÍHO WEISSE VRAŽDA PO NAŠEM (ČSR, 1966) Režie: Jiří Weiss Hrají: R. Hrušínský, K. Fialová, V. Menšík Hořká komedie o muži, jenž zjistí, že si jej jeho žena nevzala z lásky, ani pro peníze.
19.00 STŘEDNÍ ASIE V DOBOVÉM DOKUMENTU: INDIE III. CHUDÍ LIDÉ ŘEKA ŽIVOTA A SMRTI SUBKONTINENT PROTIKLADŮ 7 PAGOD LIDÉ A MOŘE BRÁNA DO INDIE ZA TAJEMSTVÍM SIKKIMU Dokumenty věnované Indii.
21.00 STŘEDNÍ ASIE V HRANÉM FILMU BÍLÝ PARNÍK (SSSR, 1976) Režie: Bolotbek Šamšijev Hrají: N. Sydygalijev, O. Kutmanalijev Stroze realistický styl se prolíná s lyrickým podtextem, zvláštní rozměr filmu dodává vkomponovaná báj. (Russian vers.-České tit.)
KONVIKT (PONREPO)
</TEXT>
<HEADING>
PÁTEK 1. ÚNORA 2002
</HEADING>
<TEXT>
17.00 KLASICKÁ GRUZÍNSKÁ TVORBA POKÁNÍ (SSSR, 1984) Režie: Tengiz Abuladze Hrají: A. Macharadze, la Ninidze, M. Ninidze Metaforicky laděný film apeluje na aktivaci historického, mravního a právního vědomí. (Georgian version-Slovenské titulky)
19.15 NOVINKY ČESKÉ TVORBY: KAŽDÝ NĚJAK ZAČÍNÁ KONEC SEZÓNY Režie: Tomáš Bařina DEBUT Režie: Tomáš Bařina NELÁSKY Režie: Tomáš Bařina a další.
21.30 PŘÍRŮSTKY DO NFA V BÍLÉM MĚSTĚ (ŠVÝCARSKO, PORTUGALSKO, 1983) Režie: Alain Tanner Hrají: B. Ganz, T. Madrugaová, J. Vonderlinnová Lodní mechanik zakotví v Lisabonu. Ignoruje dobu vyplutí a nasává atmosféru neznámého prostředí. (Original version-České titulky)
EVALD
</TEXT>
<HEADING>
ČTVRTEK 31. LEDNA 2002
</HEADING>
<TEXT>
14.00 SVĚT POŘÁDKU A SPRAVEDLNOSTI KONEC AGENTA W4C... (ČR, 1967) Režie: Václav Vorlíček Hrají: J. Kačer, K. Fialová. J. Sovák Superagent Cyril Juan je pověřen získáním slánky s tajným plánem. Do nebezpečné mise se vmísí sličná sportovkyně a účetní.
17.30 SVĚT POŘÁDKU A SPRAVEDLNOSTI MIZEROVÉ (USA, 1995) Režie: Michael Bay Hrají: M. Lawrence, W. Smith, T. Leoni Duo černých poldů z Miami pronásleduje bandu gangsterů, kteří ukradli heroin z policejního skladu.
MUZEUM POLICIE ČR (vstup zdarma)
</TEXT>
<HEADING>
PÁTEK 1. ÚNORA 2002
</HEADING>
<TEXT>
14.00 SVĚT POŘÁDKU A SPRAVEDLNOSTI MODRÝ BLESK (USA, 1999) Režie: Les Maifield Hrají: M. Lawence, L. Wilson, D. Chappelle Pronásledovaný lupič omylem schová ukradený diamant do potrubí rozestavěného policejního ústředí.
17.30 SVĚT POŘÁDKU A SPRAVEDLNOSTI BEZVA POLDA (USA, 1999) Režie: Joel Schumacher Hrají: R. De Niro, P. S. Hoffman, B. Miller Newyorský policista je během přestřelky postřelen. Ze zranění se léčí doma s pomocí nenáviděného souseda - transvestity.
</TEXT>
</DOC>
<DOC>
<DOCID>LN-20020201084</DOCID>
<DOCNO>LN-20020201084</DOCNO>
<DATE>02/01/02</DATE>
<TITLE>
GALERIE HOSTŮ FEBIOFESTU
</TITLE>
<TEXT>
Ačkoliv se šedesátník DAVID HEMMINGS již značně vzdálil svému mladšímu já, jak ho zachytila Antonioniho Zvětšenina, při návštěvě Febiofestu si okamžitě získal své okolí bezprostředním jednáním a smyslem pro humor. "Byl jsem ženatý třikrát a ani vlastně nevím, kolik mám dětí. Hemží se totiž kolem mě tak rychle, že ani nemám čas je spočítat," prohlásil sebeironicky Hemmings. Febiofest představil Hemmingse hned ve dvou nových filmech: Poslední runda a Spy Game. Vedle herecké profese se věnuje i režii - mnohé jeho příznivce překvapil fakt, že natáčel i známé televizní seriály (Magnum, A-Team, Airwolf, To je vražda, napsala či V žáru noci). Kromě toho si v dalších seriálech zahrál coby host - mj. v Příbězích ze záhrobí, Zapadákově nebo v Kung fu: Legenda pokračuje.
</TEXT>
</DOC>
<DOC>
<DOCID>LN-20020201085</DOCID>
<DOCNO>LN-20020201085</DOCNO>
<DATE>02/01/02</DATE>
<TITLE>
K hitům Febiofestu patřil film Urbania režiséra JONA SHEARA, který recenze New York Times označila jako "Sex ve městě naruby!". Byl uveden v rámci sekce Začarovaní nazvané podle německého festivalu Verzaubert, jenž promítá filmy s gay a lesbickou tematikou. Jejich tvůrci se nicméně nechtějí uzavírat do rezervací specializovaných akcí. "V některých zemích se homosexualita stále trestá smrtí," připomíná ředitel festivalu Verzaubert Schorch Müller.
</TITLE>
<TEXT>
Filmaře z Izraele na Febiofestu reprezentovali režiséři ERAN RIKLIS (na snímku) a TAL MAOZOVÁ. "Snažíme se zobrazovat normální stránky života izraelské společnosti, která má zhruba z poloviny evropskou mentalitu," uvedl Riklis, jenž se hlásí k inspiraci českou kinematografií a tvorbou Jiřího Menzela zejména. Ročně se sice nenatočí ani deset hraných filmů (průměrný snímek prý stojí asi 800 000 dolarů), ale jejich tvůrci vozí domů ceny z mezinárodních festivalů.
Mimořádný ohlas měl snímek režiséra VJAČESLAVA SOROKINA Totalitní román. Osudy jeho hrdinů ovlivní invaze do Československa v srpnu 1968. V debatách o situaci ruských filmařů označil Sorokin za jeden z hlavních problémů rozpad distribuční sítě. "V Sovětském svazu bylo asi sto padesát tisíc kin. Jenže spousta kinosálů zanikla nebo se proměnila v autosalony, kasina a tržnice a distributoři nemají peníze na výrobu kopií."
Tvorbu na pomezí hraného filmu a dokumentu přivezla z USA režisérka JILL GODMILOW. "V amerických kinech je málo prostoru na filmy, jako jsou ty moje. Proto se promítají hlavně na festivalech a univerzitách," říká režisérka, která pochází z třetí generace Rusů žijících v USA. O situaci nezávislého filmu mluví bez servítků: "Za posledních třicet let to jde od desíti k pěti. Poté, co přišli k moci republikáni, se fondy na podporu umění zmenšují."
</TEXT>
</DOC>
<DOC>
<DOCID>LN-20020201086</DOCID>
<DOCNO>LN-20020201086</DOCNO>
<DATE>02/01/02</DATE>
<TITLE>
Autor humoristikým próz Ivan Kraus se ve svém novém díle ohlíží za "medovými léty"
</TITLE>
<TEXT>
Zatím poslední kniha spisovatele Ivana Krause (nar. 1939) Medová léta v sobě spojuje dobu puberty hlavního hrdiny a padesátá léta 20. století.
Medová léta měl snad každý z mužů v nich byl učiněn především ten objev, že ne všechny holky jsou pitomé a brečí a žalují. Že je mezi nimi jedna, která se nám líbí a které se, nakonec, líbíme i my. A tehdy nám bylo jedno, zda kolem nás právě procházela "první republika", léta padesátá, nebo se to dělo poměrně nedávno. Kraus hned na začátku, v krátké poznámce, datuje vznik knihy kamsi do minulosti, kdy se "vrhl mladý muž k psacímu stroji a napsal text, který pak odložil do desek", a říká, že v pozdějším věku ji dokončil.
</TEXT>
<HEADING>
Vzpomínání malého mudrce
</HEADING>
<TEXT>
Nevíme, jak mladý byl Ivan Kraus při onom "vrhnutí se". Některé části knihy připomínají dětské deníčky s jejich neustálým "a pak jsem šel tam a tam byl Pepa a já mu řekl... a on mi řekl... a já mu pak řekl..." Jinde - v pasážích, kdy hrdina přemýšlí nad světem, který je kolem něj, kdy se soudruhuje, třídněnepříteluje a podobně - se z vypravěče stává malý mudrc s neobyčejnou slovní zásobou rozumující nad vším... A pak je tu ONA - Jana Neumanová. Když jde hrdina vedle ní, potí se bez ohledu na okolní teplotu, všechny moudré či vtipné věty, které si předtím (speciálně pro takovou příležitost) vymyslel, není schopen dát dohromady, a trápí se nad svým pihovatým obličejem a úzkými rameny. Dospívající hrdina šmíruje s kamarády milující se dvojici (a jeden z nich s výkřikem "Má ji!" padá v bezvědomí), čte "nemravnou" knihu... Je tu prostě všechno, co k pubertě patří.
</TEXT>
<HEADING>
Kniha pro starší a pokročilé
</HEADING>
<TEXT>
Medová léta jsou knihou bez výraznějších "chyb" (snad jen že Jana jde koupit babičce k svátku bonboniéru a v dalším odstavci jsou ze svátku narozeniny), dá se stejně lehce přečíst jako zapomenout. A pro koho že je napsaná? Pro mládež jistě ne - ta, pokud vůbec čte, má k dispozici silnější tituly. Krausova hrdinu lze možná srovnat se Steklačovým Boříkem, který však stále nedospěl do věku dalekohledu upřeného k potemnělému oknu či k naučněpopulární sexuologické literatuře. Takže spíš je to kniha pro "starší a pokročilé". Ti tu nenajdou nic, co by neznali. Medová léta je povedou vlastními vzpomínkami. Přimějí je k tomu, nač tito čtenáři sami možná nenacházejí čas, ke vzpomínání. Spíše ke vzpomínání než k úsměvu. Alespoň že tak.
The Frames
Praha, Baráčnická rychta
</TEXT>
</DOC>
<DOC>
<DOCID>LN-20020201087</DOCID>
<DOCNO>LN-20020201087</DOCNO>
<DATE>02/01/02</DATE>
<TITLE>
Baráčnická rychta v Praze na Malé Straně už podruhé hostila rockery z Irska
</TITLE>
<TEXT>
Středeční vystoupení irské skupiny The Frames v Baráčnické rychtě bylo téměř dokonale utajeno. Lídr předkapely Boba Dylana a kamarád Van Morrisona běhal po malostranském rynku, vesele vítal návštěvníky a honil je do sálu, že se už začíná. Ani stopa po uměřenosti a povýšenosti světových hvězd.
Dublinská pětka, která do Prahy dorazila s albem roku v kapse, tu bez jakýchkoli efektů odehrála emocionálně velmi silný koncert. The Frames (Rámy) si říkají, jak si říkají, protože jejich zakladatel, skladatel, textař, kytarista a zpěvák Glen Hansard, v dětství opravoval kola všem klukům z ulice. Hansardovy písničky jsou svým způsobem také rámy, do kterých muzikanti-malíři na pódiu zasazují nové a nové obrazy. Tyto skladby, spadající kamsi do oblasti písničkářského rocku až punku, nebourají konvence, nejsou skokem do neznáma; to podstatné se odehrává uvnitř - ve výrazu a v dynamice. Jednoduchá, za pět minut složená balada se za dobu svého trvání promění v x dalších písní, od zběsilého nářezu po ukolébavku. Pražský večírek se klidně mohl zvrhnout v úžasné řádění garážového bandu, The Frames však nedopustili, aby diváci přestali o jejich melodiích a textech přemýšlet. V okamžiku, kdy byli svou hudbou schopni zbourat dům, zasekli se, uklidnili a odevzdali se textu. Slova jsou pro Hansarda zatraceně důležitá, umí si s nimi pohrát, zachází s nimi podobně jako třeba Alanis Morrisettová (aniž by však přitom do posluchačů nalil litr poprockové limonády). Nejsilnější zbraní irské partičky je zcela jistě její odzbrojující upřímnost a bezprostřednost. Pro radost z muziky a pobavení publika se klidně roztrhají. Jsou tu pro lidi a tak přidávají, seč jim síly stačí. Nechají zpívat své fanoušky. Dotáhnou k mikrofonu Jiřího Černého, aby je uvedl. Uprostřed hraní se rozhodnou ukořistit kolem se nesoucí náruč piv a ještě si ťuknout (vše připomíná nacvičenou etudu, tak dokonale improvizují). V závěru večera pozvou na výborný jam své předskokany - valašskou formaci Rauš. Nekonečné vytleskávání Hansard utne tím, že sejde mezi diváky a začne si s nimi povídat. The Frames nám připomínají, že hvězdný úspěch a uznání kritiků i hudebních idolů nemusí ještě z člověka udělat exotické zvíře, hlupáka či podivína. Jediné, co v hudbě stojí za to, je hudba sama. Ostatní je pouhá nadstavba.
Ivan Kraus: Medová léta
Praha, Academia 2001, 188 str.
</TEXT>
</DOC>
<DOC>
<DOCID>LN-20020201088</DOCID>
<DOCNO>LN-20020201088</DOCNO>
<DATE>02/01/02</DATE>
<TITLE>
Parallels
</TITLE>
<TEXT>
Americký altsaxofonista Lee Konitz po dvaačtyřiceti letech, kdy byl stylotvorným představitelem bebopu, dnes mistrně spolupracuje s mladšími generacemi na disku společnosti Chesky (High-End Audio Studio). Počátkem 50. let Konitze pochválil Charlie Parker názorem, že konečně se objevil altsaxofonista, který ho nekopíruje a hraje "jak mu zobák narost'". Konitz prý tehdy Parkerovi opáčil: "To bude tím, že vás nedokážu napodobit." Na novém CD Lee Konitz spolupracuje s kytaristou Peterem Bernsteinem, skvostnou rytmikou Steve Gilmore/Bill Goodwin a s tenorsaxofonistou Markem Turnerem. Charizmatická nahrávka z newyorského chrámu sv. Petra. Dávná témata, svěží současnost. pz
</TEXT>
<HEADING>
Detektiv Kalle má podezření
</HEADING>
<TEXT>
Život Astrid Lindgrenové se uzavřel, její dílo však čeká na další generace - u nás o reedice pečuje nakladatelství Albatros. V dětském detektivním románě, jehož třetí vydání v překladu Olgy Štrosové právě přichází ke čtenářům "od 9 let", předvádí autorka třináctiletého hocha, jenž řeší skutečný kriminální případ. Není to tedy hra na detektiva, který "pátrá" ve svém okolí, narážeje na podivnosti, za nimiž jeho velké oči vidí vraždy a loupeže. Ne, Lindgrenová dětské publikum nešidí. Děti tu jsou součástí světa dospělých, v lecčem jsou užitečnější než oni, hrdina nikoli náhodou přivede policii na stopu zločinu. Skoro se nechce věřit, že svěží próza byla napsána už před 50 lety. jas
Život Astrid Lindgrenové se uzavřel, její dílo však čeká na další generace - u nás o reedice pečuje nakladatelství Albatros. V dětském detektivním románě, jehož třetí vydání v překladu Olgy Štrosové právě přichází ke čtenářům "od 9 let", předvádí autorka třináctiletého hocha, jenž řeší skutečný kriminální případ. Není to tedy hra na detektiva, který "pátrá" ve svém okolí, narážeje na podivnosti, za nimiž jeho velké oči vidí vraždy a loupeže. Ne, Lindgrenová dětské publikum nešidí. Děti tu jsou součástí světa dospělých, v lecčem jsou užitečnější než oni, hrdina nikoli náhodou přivede policii na stopu zločinu. Skoro se nechce věřit, že svěží próza byla napsána už před 50 lety. jas
</TEXT>
</DOC>
<DOC>
<DOCID>LN-20020201089</DOCID>
<DOCNO>LN-20020201089</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Laureátem devátého ročníku ceny Philip Morris pro nejlepší baletní umělce, kteří se věnují klasickému baletu, se dnes stal sólista Národního divadla v Brně Michal Štípa. Tančil například v představeních Labutí jezero, Romeo a Julie, Marie Stuartovna, Veselá vdova a Louskáček. Titul Květ baletu a šek v hodnotě 250 tisíc korun převzal včera večer v Národním divadle před premiérou představení Amerikana II. Štípka již získal ve stejné soutěži cenu za největší talent roku za rok 1998. Cena pro nejlepší interprety klasického baletu byla založena ve Finsku v roce 1977 a v současné době je udělována v několika evropských zemích.
</TEXT>
</DOC>
<DOC>
<DOCID>LN-20020201090</DOCID>
<DOCNO>LN-20020201090</DOCNO>
<DATE>02/01/02</DATE>
<TEXT>
Je opravdu příjemné, když se do středu zájmu médií dostane kapela proslulá tím, že jí veškerý humbuk spojený s virtuální slávou může být ukradený. CD For The Birds (Ptákům) přináší vynalézavé folk-rock-punkové melodie s nezanedbatelnými texty, což vdnešní době není málo. Styl, který v 90. letech prosadily spíše ženské písničkářky, se tu mísí se syrovostí klubových rockerů - na tom má zásluhu zvláště přímočará rytmika. Emotivní, rozkolísané zpívání Glena Hansarda činí jedinečnými chytré, ale přece jen stylové kousky. Muzika The Frames zaujme především detaily. Ve velmi prostém, leč nesmírně sympatickém popěvku Lay Me Down skupina docílila úžasného efektu použitím jednoho jediného nečekaného akordu. V baladě What Happens When The Heart Just Stops se sólový kytarista na chvíli změnil v kardiograf. Headlong si díky jednoduchému refrénu budete zpívat stejně jako návštěvníci pražského koncertu. Zpěvák plně využívá obou extrémních poloh svého hlasu: něžného švitoření i odvázaného křiku v punkových okamžicích typu skladby Early Bird, kde je pro kontrast využita akustická kytara a bendžo.
</TEXT>
</DOC>
<DOC>
<DOCID>LN-20020201091</DOCID>
<DOCNO>LN-20020201091</DOCNO>
<DATE>02/01/02</DATE>
<TITLE>
Letos dojde v pražských divadlech k různým změnám od personálních výměn až k nastartování nového systému financování.
</TITLE>
<TEXT>
V současné době bylo uzavřeno výběrové řízení na provozovatele Divadla Komedie. Komise, jíž předsedal radní Igor Němec, už provozovatele vybrala. "Doporučili jsme jej radě zastupitelstva, aby s ním uzavřela smlouvu, ale jeho jméno bude zveřejněno až po projednání radou," říká Ondřej Černý, člen komise a ředitel Divadelního ústavu. Zdroj z magistrátu tvrdí, že pokud se stihnou všechny administrativní formality, mohla by se záležitost projednávat v polovině února. Doporučený kandidát zatím zůstává v tajnosti, což vzbuzuje zbytečné otazníky nad průběhem výběrového řízení. Komedie bude také první pražskou scénou, která otevře transformaci, v níž se postupně divadla v hlavním městě změní z příspěvkových organizací na soukromé právní subjekty. Tento systém by se měl postupně aplikovat i na další vytipované scény - Archu, Činoherní klub a Semafor. Podle Heleny Brabencové, ředitelky odboru kultury pražského magistrátu, by hlavní město Praha mělo nově vznikající obecně prospěšné společnosti spoluzakládat: "Do té doby, než se zapíší do rejstříku, budou existovat souběžně s příspěvkovými organizacemi. Doufejme, že se to všechno stihne do konce roku." Letos by také mělo být znovuotevřeno Švandovo divadlo na Smíchově (dříve Labyrint). Rekonstrukční práce byly zahájeny loni v závěru roku, po tři a půl letech dohadů a odkladů. Svévolné uzavření této scény a likvidace tehdejšího souboru vedly ke zbytečnému chátrání divadla a prodražení oprav. Podle Brabencové má dodavatel stavbu předat na počátku nové sezony. Podzimní termín slavnostního otevření je již stanoven, ale magistrát jej zatím nechce zveřejnit. Další scénou, kterou čeká rekonstrukce, je Hudební divadlo Karlín. Podle Brabencové není zatím schválen harmonogram prací, ale o prázdninách by se měla opravovat střecha. "V posledních osmi letech se rok co rok (s výjimkou předloňska) vPraze otevíralo jedno divadlo po větší rekonstrukci. Počínaje náročnou přestavbou Archy a konče třeba Divadlem ABC tak město vynakládá nemalé finanční prostředky," připomíná Brabencová.
</TEXT>
</DOC>
<DOC>
<DOCID>LN-20020201092</DOCID>
<DOCNO>LN-20020201092</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Divadelní režisér a šéf činohry Divadla F. X. Šaldy v Liberci Pavel Pecháček zemřel 30. ledna po dlouhé, těžké nemoci v nedožitých pětapadesáti letech. Po absolutoriu režie na brněnské JAMU působil Pavel Pecháček v divadlech v Hradci Králové, Gottwaldově (Zlíně), Brně, Chebu, Ústí nad Labem a Mostě, odkud po dvanáctiletém angažmá odešel v roce 1999 do Divadla F. X. Šaldy v Liberci. Hostoval i v jiných divadlech, naposledy v Divadle Na Fidlovačce. Mezi jeho poslední inscenace patřil Goethův Clavijo v Městském divadle v Mostě, Lucerna a dramatizace Gravesova románu Zlaté rouno, které uvedl v Liberci. Pavel Pecháček také řadu let působil jako pedagog na uměleckých školách - na brněnské konzervatoři, DAMU a VOŠH v Praze.
</TEXT>
</DOC>
<DOC>
<DOCID>LN-20020201093</DOCID>
<DOCNO>LN-20020201093</DOCNO>
<DATE>02/01/02</DATE>
<TITLE>
Olympiáda
</TITLE>
<TEXT>
salt lake city
7 dní do zahájení
Účastníky her čekají dopravní zácpy i nejpečlivější bezpečnostní opatření v historii sportu
Rozsáhlá bezpečnostní opatření, nové mrakodrapy čnící nad centrem města, dokončovací stavební práce na sportovištích i po celém městě, renovované letiště a rozšířené dálnice. Tak vypadá Salt Lake City týden před zahájením XIX. zimních olympijských her.
SALT LAKE CITY (od dopisovatele LN v USA) - Ačkoli se město pečlivě chystá na největší sportovní událost roku, tradiční srdečnou atmosféru, jež v dějištích světových olympiád obvykle panuje, lze v Salt Lake City najít jen stěží. Amerika je stále ve válce a důsledky teroristického útoku z 11. září jsou cítit na každém kroku. Nejenže dojde k porušení staré řecké tradice o klidu zbraní v době konání olympiády, ale navíc budou letošní hry plně ve znamení největších bezpečnostních opatření v historii lidstva. Na účastníky Her dolehnou již při cestě do Salt Lake City. Létání totiž ve Spojených státech přestalo být příjemnou záležitostí. Osobní prohlídce včetně vyzouvání z bot a rentgenování obuvi se musí podrobit každý cestující. Pečlivé prozkoumávání všech zavazadel navíc odbavování na letištích neuvěřitelně zdržují. Na podobné kontroly se musí připravit i všichni návštěvníci olympijských sportovišť. Pořadatelé již dnes prohlašují, že diváci musejí počítat s tím, že vstup přes detektory na sportoviště jim bude trvat minimálně o 30 minut déle než jindy.
</TEXT>
<HEADING>
Ministr spravedlnosti našel v systému slabiny
</HEADING>
<TEXT>
Americký ministr spravedlnosti John Ashcroft si minulý měsíc pečlivě prohlédl všechna olympijská sportoviště a neodjel ze Salt Lake City příliš nadšený. Podle jeho názoru nejsou všechna zařízení dostatečně chráněna proti případným teroristickým útokům. Ashcroft proto nařídil posílení bezpečnostních složek minimálně o dalších sto lidí a doporučil vylepšit bezpečnostní plány v místech, kde se sice sportovat nebude, ale lze očekávat velké shromažďování fanoušků. FBI pak plánuje nepřetržitý monitoring záznamů ze všech bezpečnostních kamer v dějišti olympiády přímo z Washingtonu. Nejsilnější bezpečnostní opatření budou v době přítomnosti amerického prezidenta George W. Bushe, který plánuje olympiádu 8. února slavnostně zahájit. Místní letiště bude v době ceremoniálu naprosto uzavřeno, vojenská letadla budou hlídat vzdušný prostor nad Utahem a nadzvukové stíhačky F-16 budou na nedaleké základně připraveny kdykoli zasáhnout.
</TEXT>
<HEADING>
Strach z teroristů část diváků odradil
</HEADING>
<TEXT>
Strach z teroristů se navíc rozšířil i mezi potenciální návštěvníky her. V jeho důsledku silně poklesl zájem o sledování olympiády přímo v Salt Lake City. Vyprodaná zatím nejsou dokonce ani semifinálová utkání hokejového turnaje, pár volných lístků zbývá i na samotné finále. "Problém je také v tom, že olympijský výbor lístky předražil, a zatím nemíní ceny snižovat," říká zástupce distibuční firmy Smit's Tix. Vstupenka na slavnostní zahájení totiž stojí 880 dolarů (asi 33 500 Kč) a na hokejové finále 325 nebo 425 dolarů (asi 16 150 Kč). Mnoho obyvatel Utahu také není z konání her nadšeno. Studenti místní univerzity, v jejímž areálu se nachází olympijská vesnice, dostanou na měsíc prázdniny a většina z nich chce město opustit. "Bude tady neuvěřitelný mumraj. Nevím, jak to místní komunikace zvládnou," říká 25letá Saša Woodruffová. "Dopravní zácpy jsou tady běžně na denním pořádku, dálnice do Park City bude asi během her neustále ucpaná. Když do toho všeho bude navíc sněžit, tak si řidiči přijdou na své. Já během olympiády odjíždím..." Dopravní situace skutečně dělá organizátorům vrásky na čele. Návštěvníkům proto doporučují plánovat cestu k některým sportovištím až se čtyřhodinovou rezervou.
</TEXT>
<HEADING>
Mormoni a olympiáda
</HEADING>
<TEXT>
Salt Lake City je také známé jako centrum mormonské církve. Hlásí se k ní téměř 70 procent obyvatel státu. Vedení církve se snaží, aby okolí jejich sídla vypadalo co nejreprezentativněji, a tak se podílejí na udržování čistoty města a dokonce finančně přispěli na stavbu některých olympijských zařízení. Náměstí pro vyhlašování medailistů vzniklo z jejich příspěvku pěti mi-lionů dolarů. Olympijské hry pochopitelně budou pro mormonskou církev tou nejlepší možností vlastní prezentace. Mormoni samozřejmě doufají, že v průběhu her získají pro svoji víru další přívržence. Na intenzivní "získávání dušiček" se budou muset zejména zahraniční návštěvníci olympiády připravit...
</TEXT>
<HEADING>
Symbol státu - včelí úl
</HEADING>
<TEXT>
Salt Lake City však nejsou jen mormoni. Starostou města byl dokonce zvolen levicový člen Demokratické strany, což je ve státě, jemuž dominují republikáni, zajímavý paradox. Na západ od města se zvedají hory Oquirrh Mountains a na východě jej obklopuje více něž třítisícové pohoří Wasatch Mountains, kde se bude konat většina soutěží nadcházející olympiády. Státu dominuje bělošská většina a Utah se řadí na první místo mezi státy USA v pořadí průměrné velikosti rodin i všeobecné vzdělanosti. O obyvatelích Utahu se také říká, že patří mezi nejpilnější v Americe. Ne nadarmo se symbolem státu stal včelí úl. Dalším mormonským specifikem je naprostá abstinence, velká část obyvatel nepije ani kávu a nekouří. Přesto v Salt Lake City nepanuje prohibice. Je sice pravda, že Utah patří mezi státy s nejnižší spotřebou alkoholických nápojů v USA, ale ani v tomto směru to není ve městě až tak špatné. V samoobsluze sice pivo v neděli koupit nelze, zato hospody jsou otevřené po celém městě. Pokud však zajdete na večeři, tak si při vstupu do baru musíte zakoupit členství. Stojí většinou pět dolarů. Podle místních zákonů tyto bary musejí být považovány za soukromé kluby. Takové členství je udělováno na 14 dní, což je pro návštěvníky olympiády přímo ideální. A navíc si s sebou můžete zadarmo vzít hosta. V Salt Lake City jsou také dvě velké univerzity, a tak je zejména v okolí obou kampusů a na hlavní třídě hodně útulných kavárniček. Přímí účastníci olympiády se však budou muset vyrovnat s řadou lokálních zvláštností právě v souvislosti s konzumací alkoholu. Ta je na veřejnosti pod hrozbou velké pokuty či dokonce vězení zakázána.
</TEXT>
<HEADING>
Město se obléká do olympijského hávu
</HEADING>
<TEXT>
Přes všechny problémy ale už město v blízkosti solného jezera Great Salt Lake, proslaveného pokusy superautomobilů o dosažení nejvyšších rychlostí na světě, olympiádou žije. Po celém Salt Lake City se na budovách objevily celoplošné plátěné plakáty zobrazující sportovce všech olympijských odvětví. Autobusy jezdí nalakované v barvách olympiády. Nedaleko od sportovní haly Delta Center, ve které hrají svá utkání basketbalisté Utah Jazz a kde se budou konat olympijské soutěže v krasobruslení a rychlobruslení, byla před Vánoci otevřena velká nákupní pasáž Gataway. V současné době je právě toto místo centrem obchůdků s olympijskými suvenýry. Trička, hrnečky, hodinky, plyšové postavičky zobrazující maskota her, to všechno tady lze počítat na tisíce.
Přes všechny problémy ale už město v blízkosti solného jezera Great Salt Lake, proslaveného pokusy superautomobilů o dosažení nejvyšších rychlostí na světě, olympiádou žije. Po celém Salt Lake City se na budovách objevily celoplošné plátěné plakáty zobrazující sportovce všech olympijských odvětví. Autobusy jezdí nalakované v barvách olympiády. Nedaleko od sportovní haly Delta Center, ve které hrají svá utkání basketbalisté Utah Jazz a kde se budou konat olympijské soutěže v krasobruslení a rychlobruslení, byla před Vánoci otevřena velká nákupní pasáž Gataway. V současné době je právě toto místo centrem obchůdků s olympijskými suvenýry. Trička, hrnečky, hodinky, plyšové postavičky zobrazující maskota her, to všechno tady lze počítat na tisíce.
</TEXT>
</DOC>
<DOC>
<DOCID>LN-20020201094</DOCID>
<DOCNO>LN-20020201094</DOCNO>
<DATE>02/01/02</DATE>
<TITLE>
Komise trestala doping. Místo účasti na olympijských hrách si bude americký bobista Pavel Jovanovic odpykávat devítiměsíční trest za doping. Jovanovic měl být v Salt Lake City klíčovou postavou čtyřbobu USA i dvojbobu, v němž závodí s Toddem Haysem. Stop mu ale vystavil pozitivní dopingový test z 29. prosince na anabolický steroid Norandrostenedion. Jovanovic se hájil tím, že zakázanou látku musela obsahovat výživa, u disciplinární komise však s tímto vysvětlením neuspěl.
</TITLE>
<TEXT>
Vůjtek doporučuje Kovalenka. Český hokejový trenér Vladimír Vůjtek doporučil do ruského olympijského týmu svého svěřence z jaroslavlského Lokomotivu Andreje Kovalenka. "Rozhodně by se tam neztratil," řekl kouč, jenž by prý dal příležitost většímu počtu hokejistů z Evropy. Deník Sport-Express včera napsal, že hlavní trenér ruské olympijské sborné Vjačeslav Fetisov by teoreticky ještě mohl odvolat někoho z ruských hráčů zámořské NHL a nahlásit Kovalenka, jenž je považován za nejlepšího hráče tohoto ročníku ruské ligy. Jediným ruským hokejistou, který nehraje v NHL a přesto byl zařazen do olympijské sborné, je rovněž Vůjtkův svěřenec, brankář Lokomotivu Jegor Podomackij. Vůjtek řekl, že Fetisov se s ním při výběru hráčů nijak neradil.
Mühlegg a Belmondová potvrdili formu. Španělský běžec na lyžích Johann Mühlegg vyhrál středeční závod FIS na 10 kilometrů volnou technikou v americkém Sun Valley. Druhého v cíli Markuse Haslera z Lichtenštejnska porazil bezmála o čtyřicet vteřin. Běh žen na 5 km klasickou technikou vyhrála na náhradních lyžích Stefania Belmondová. Italská běžkyně do-sáhla času 15: 55,1 minuty, druhá do cíle doběhla Kanaďanka Beckie Scottová.
</TEXT>
</DOC>
<DOC>
<DOCID>LN-20020201095</DOCID>
<DOCNO>LN-20020201095</DOCNO>
<DATE>02/01/02</DATE>
<TEXT>
NEW YORK - Nepovedený zápas absolvoval v NHL český gólman Milan Hnilička. Ve středečním duelu NHL mezi Torontem a jeho Atlantou inkasoval poprvé již po patnácti sekundách hry. Ještě během první třetiny obdržel další dvě branky v rozmezí necelých dvou minut a byl vystřídán debutujícím Finem Pasim Nurminenem. "Cítil jsem se stoprocentně, ale byl to jeden z těch nešťastných zápasů," řekl Hnilička, "oni měli šance a já je nedokázal zastavit." Mnohem víc se dařilo Romanu Turkovi v brance Calgary. Český olympionik se na vítězství nad Detroitem 4:3 podílel 33 zásahy. K souboji českých gólmanů ale v tomto utkání nedošlo, Dominik Hašek totiž odpočíval a marné snažení svých spoluhráčů sledoval jen ze střídačky. Toronto i bez svého nejlepšího střelce Alexandera Mogilného dalo další tři branky a zápas dotáhlo ke konečnému výsledku 6:0. Na dvě branky přihrával olympionik Tomáš Kaberle, po jedné asistenci si připsal další člen české reprezentace Robert Reichel a obránce Karel Pilař. Ten si připsal po letním odchodu z Litvínova svůj vůbec první bod v NHL. Stejně tak asistence Františka Kučery nepomohla Washingtonu k bodovému zisku, ale pouze k čestnému úspěchu v zápase s St. Louis. Jaromír Jágr vyšel v tomto utkání opět bodově naprázdno.
</TEXT>
</DOC>
<DOC>
<DOCID>LN-20020201096</DOCID>
<DOCNO>LN-20020201096</DOCNO>
<DATE>02/01/02</DATE>
<GEOGRAPHY>TALLINN</GEOGRAPHY>
<TEXT>
Představitelé estonského lyžařského svazu oznámili, že analýza druhého vzorku špičkové běžkyně Kristiny Šmigunové prokázala negativní výsledek. Tímto prohlášením dali své největší olympijské hvězdě naději, že bude moci na hrách v Salt Lake City startovat. Čtyřiadvacetiletá Šmigunová, jedna z hlavních soupeřek Kateřiny Neumannové, se dopingové zkoušce podrobila 12. prosince po závodu SP v italském Brussonu. Zatímco první vzorek moči obsahoval stopy anabolického steroidu Norandrosteronu, rozbor druhého vzorku nález údajně nepotvrdil. Informace o negativním nálezu překvapily řadu sportovních odborníků. Šéf finského antidopingového výboru Timo Seppala například uvedl, že se s ničím podobným nikdy nesetkal. "Je to velmi podivné. Nikdy jsem neslyšel, že by se to stalo. Ani ve Finsku, ani jinde na světě," řekl Sepalla.
</TEXT>
</DOC>
<DOC>
<DOCID>LN-20020201097</DOCID>
<DOCNO>LN-20020201097</DOCNO>
<DATE>02/01/02</DATE>
<TEXT>
LOS ANGELES - Mike Tyson podá žádost o boxerskou licenci sportovním úřadům v Kalifornii, a bude tak dále usilovat o možnost utkat se o titul profesionálního mistra světa. Tu ztratil poté, co mu komise amerického státu Nevada zmíněnou licenci neudělila. Členové nevadské komise reagovali na rvačku, vyprovokovanou Tysonem při prezentaci zápasu s Lennoxem Lewisem plánovaného do Las Vegas. Od nevadského zákazu už projevili zájem zápas pořádat také promotéři z JAR a Dánska.
</TEXT>
</DOC>
<DOC>
<DOCID>LN-20020201098</DOCID>
<DOCNO>LN-20020201098</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Smlouva do konce příští sezony a možnost následné opce, takové jsou podmínky, na nichž se s pražskou Spartou domluvil hokejový mistr světa z loňského šampionátu v Německu Martin Richter. Čtyřiadvacetiletý obránce se rozhodl ukončit nevydařené angažmá v zámoří, kde hrál na farmě celku New York Rangers v Hartfordu, a včera již poprvé trénoval se svými novými spoluhráči. "V Hartfordu jsem měl problémy s trenérem, a tak můj agent požádal vedení klubu, aby mě vyměnilo. To však oni odmítli a řekli, ať na to zapomenu. Prý ale mohu jít do Evropy, pokud chci," popsal Richter svůj odchod ze zámoří. O jeho služby projevily vedle Sparty zájem kluby ve Finsku a Švédsku.
</TEXT>
</DOC>
<DOC>
<DOCID>LN-20020201099</DOCID>
<DOCNO>LN-20020201099</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
První utkání pod vedením trenéra Jaroslava Lišky dnes čeká extraligové hokejisty Českých Budějovic, kteří se představí na ledě Vítkovic. O čtrnáctý zápas bez prohry v řadě se budou snažit hráči pražské Sparty v Kladně, kde se však ještě nepředstaví čerstvá posila Holešovických - obránce Martin Richter.
</TEXT>
</DOC>
<DOC>
<DOCID>LN-20020201100</DOCID>
<DOCNO>LN-20020201100</DOCNO>
<DATE>02/01/02</DATE>
<TITLE>
Po medailových žních z loňského mistrovství světa cyklokrosařů v Táboře, kde čeští reprezentanti získali šest cenných kovů, se dá těžko očekávat podobný úspěch na šampionátu v Zolderu, který se v belgickém středisku koná tento víkend.
</TITLE>
<TEXT>
ZOLDER (Od zvláštního zpravodaje LN) - Navázat na Tábor, kde čeští junioři na stupně vítězů nikoho jiného nepustili, kategorie do 23 let přidala stříbro a bronz a v elite skončil Petr Dlask na vynikajícím druhém místě, se zdá být nemožné. Navíc Dlask šampionát a celou sezonu kvůli rehabilitaci operovaného kolena vynechává a v sestavě po dlouhých letech chybí i velezkušený Radomír Šimůnek, který se již s reprezentačním dresem rozloučil. Do závodu nejprestižnější kategorie elite tak byli nominováni jen čtyři závodníci, z nichž mají největší ambice Jiří Pospíšil a Václav Ježek. Ti mohou ale myslet maximálně na umístění v první desítce. Proti českým terénářům bude v Zolderu i okruh, který pro ně nebude zdaleka tak příznivý jako ten, na němž před rokem na jihu Čech zazářili. "Tábor byl atypický zasněženým povrchem, na kterém to nikdo jiný tak jako my neumí, a my měli výhodu, že jsme tam mohli trénovat. Musel by se stát zázrak, aby se v Zolderu něco podobného zopakovalo. V mladších kategoriích ale máme velice kvalitní, vyrovnané a perspektivní týmy. Většina závodníků může dosáhnout na medaile, ale samozřejmě také vyhořet," uvažuje reprezentační trenér Petr Klouček.
</TEXT>
<HEADING>
Bude potřeba si pomáhat
</HEADING>
<TEXT>
"V elite má Pospíšil na první desítku. Trať mu sice nebude příliš sedět, ale věřím, že se s nejlepšími popere. Ježkovi, Ausbuherovi a nováčkovi Tichému by měl rychlý a tvrdý okruh vyhovovat o něco víc a bych byl spokojený, s umístěními do dvacátého místa," odhaduje kouč. Vzhledem k domácím podmínkám se očekává, že největší kus medailového koláče ukousnou zástupci cyklokrosové velmoci Belgičané. "Proslýchá se, že plánují sebrat úplně všechny medaile. Já si ovšem myslím, že tak jak byl pro nás před rokem Tábor výhodou, může být pro ně Zolder nevýhodou. Na trati si bude potřeba pomáhat, a to u nich v elite určitě nepřipadá v úvahu," dodal Klouček.
Česká sestava pro mistrovství světa kategorie elite: Jiří Pospíšil, Václav Ježek, Kamil Ausbuher a Radek Tichý, kategorie do 23 let: Martin Bína, Martin Zlámalík, Vladimír Kyzivát, Radomír Šimůnek ml. a Tomáš Trunschka, junioři: Jaroslav Kulhavý, Jan Šel, Zdeněk Štybar, Pavel Adel a Ladislav Šulc.
</TEXT>
</DOC>
<DOC>
<DOCID>LN-20020201101</DOCID>
<DOCNO>LN-20020201101</DOCNO>
<DATE>02/01/02</DATE>
<TITLE>
Mírnou trému pociťuje před nedělním startem na cyklokrosařském šampionátu v belgickém Zolderu nejzkušenější český závodník Jiří Pospíšil (28), který by rád obhájil páté místo z Tábora.
</TITLE>
<TEXT>
LN: Jak se vyrovnáváte se skutečností, že po dlouhých letech, kdy jste v reprezentaci působil v roli jakési dvojky, je na vás naložena největší tíha zodpovědnosti?
Když se dřív psalo, že se nejvíc očekává od Šimůnka nebo později od Dlaska, tak to byla pro mě výhoda. Teď, když jsem v jejich pozici, tak jsem trochu nervózní, protože uspět v Belgii bude dost těžké.
LN: Sezonu jste měl dobře rozjetou. Pokles formy po vítězství na lednovém mistrovství republiky v Hlinsku přišel kvůli nemoci?
Už před mistrákem jsem se potil, měl rýmu a kašel, po závodě mi odešel hlas a dostal jsem antibiotika. Hned další víkend byl ve Wetzikomu Světový pohár a jel jsem tam kvůli tomu, abych udržel šesté místo v průběžném pořadí, na což devatenáctá příčka stačila. O týden později nás v Heerlemu čekala extrémně těžká trať, a to pro mě byla výhoda. Kdyby to byl totiž rychlý závod, tak bych ho neudejchal. Jelo se ale na hrubou sílu, a tak bylo desáté místo docela dobré. Nemoc formu zbrzdila, ale už je za mnou.
LN: Jaký cíl si pro závod v Zolderu dáváte?
Protože nesu břemeno odpovědnosti, tak vím, že někdo z nás musí skončit v deseti a ne vyhořet jako před dvěma lety v St. Michelgiestilu. Chtělo by to zopakovat táborské páté místo. To je můj cíl a sen.
</TEXT>
<HEADING>
LN: Myslíte, že jsou Belgičané doma neporazitelní?
</HEADING>
<TEXT>
Každý počítá, že vyhrají, ale stát se to nemusí. Může dojít k defektům nebo pádům a hlavně oni jako tým určitě nepojedou. Pět z nich má na titul a kdybych já byl v jejich kůži, tak bych také nikomu nepomáhal. Neudělal by to nikdo. Doba, kdy si ve špičce Šimůnek pomohl s Fišerou, nebo se Fořt obětoval kvůli Šimůnkovi, je už dávno pryč.
LN: Existuje možnost, že na mistrovství světa budou spolupracovat čeští jezdci?
Je možné, že si pomůžeme s Vencou Ježkem. Když poznám, že nemám na páté, ale tak na dvanácté místo, tak mu určitě pomůžu, aby se dostal do desítky. Záleží ovšem, jestli se v závodě potkáme, aby k tomu mohlo dojít.
</TEXT>
</DOC>
<DOC>
<DOCID>LN-20020201102</DOCID>
<DOCNO>LN-20020201102</DOCNO>
<DATE>02/01/02</DATE>
<TITLE>
GÖTEBORG - Čeští házenkáři na mistrovství Evropy ve Švédsku porazili ve svém posledním čtvrtfinálovém vystoupení o dvě branky Portugalsko. Češi ještě v polovině druhého poločasu prohrávali o tři góly, ale především díky brankáři Slabému dokázali zápas otočit. V tabulce se český tým posunul před svého včerejšího soupeře a se čtyřmi body obsadil čtvrté místo. Zítra se české družstvo rozloučí s turnajem duelem o sedmé místo se Španělskem.
</TITLE>
<GEOGRAPHY>Česko</GEOGRAPHY>
<TEXT>
Portugalsko 29:27
Čeští házenkáři nezvládli úvody obou poločasů a závěr prvního. Přes vysunutou obranu se prakticky celý zápas prosazoval na pravém křídle Costa, který v úvodu vsítil za necelých osm minut čtyři ze šesti portugalských gólů. Až po skvělých zákrocích Slabého se čeští hráči dostali do tempa a po řadě brejkových situací v 19. minutě po gólu Laclavíka poprvé vedli (10:9). Po chybách soupeře v rozehrávce si i čeští hráči vypracovali tříbrankové vedení, ale v závěru poločasu opakovaně troskotali na brankáři Morgadovi a zápas začínal po přestávce odznovu. Úvod druhého poločasu se podobal prvnímu, jen se soupeř snažil vést útoky přes své pivoty a fauly, respektive přešlapy při bránění, mu nabídly řadu trestných hodů. Portugalci v jejich proměňování české hráče jasně předčili a rázem vedli po deseti minutách o čtyři góly (20:16). Až branky Radčenka a Šumy vrátily český tým do zápasu. V dramatické koncovce se týmy střídaly ve vedení, ale štěstí se nakonec přiklonilo na českou stranu.
</TEXT>
</DOC>
<DOC>
<DOCID>LN-20020201103</DOCID>
<DOCNO>LN-20020201103</DOCNO>
<DATE>02/01/02</DATE>
<TITLE>
Fotbalista West Hamu United volá po výměně české fotbalové generality
</TITLE>
<TEXT>
Obrovský skandál vyvolal ještě před prvním srazem nové fotbalové reprezentace stoper Tomáš Řepka. Z Anglie vzkázal, že dokud bude svazu vládnout Jan Obst, on národní dres neoblékne.
PRAHA - Optimistická proklamace nového kouče národního týmu Karla Brücknera, že i hráči, kteří po kolapsu v baráži mistrovství světa pomýšleli na uzavření reprezentační kapitoly, změnili názor a chtějí se nadále bít za svoji vlast, měla jepičí život. Tomáš Řepka, muž nezkrotného temperamentu, jenž v úvodním duelu s Belgií hloupým vyloučením hrubě poškodil mužstvo, z Londýna prostřednictvím fotbalového měsíčníku Hattrick vzkázal: "S reprezentací jsem zatím skončil. Alespoň do té doby, co ve vedení svazu budou pánové jako Obst, Fousek a podobní." "Jsem v šoku a ještě jsem se z něj nevzpamatoval," lapal po dechu svazový boss Jan Obst, když se k němu donesla Řepkova slova. "Neumím to pochopit." Útoky na jeho osobu spustil fotbalista už před odvetou s Belgičany. Tenkrát Obsta přirovanal k bezvýznamnému týpkovi. "Neřekl jsem, že Obst je týpek, ale že je figurka," brání se Řepka v Hattricku. "Obst potom řekl, že jsem to plácnul v emocích. Třeba to chtěl zlehčit, ale já jsem to řekl bez jakýchkoli emocí. Stojím si za tím a klidně to kdykoli zopakuju," dodal. Obstovi přisuzuje velký díl viny za nepostup na světový šampionát. "Když byl pan Chvalovský ve vězení, nedovolil Obst společně s ministrem vnitra Grossem předsedovi UEFA Johanssonovi, aby Chvalovského navštívil. Johansson se přitom kamarádí se svým krajanem rozhodčím Friskem," vysvětlil pozadí své dedukce.
</TEXT>
<HEADING>
Brückner byl rozladěn
</HEADING>
<TEXT>
"Nesmyslná slova," ohradil se ostře Obst, po operaci slepého střeva stále v pracovní neschopnosti. Řepkově nařčení se bude bránit, pokud to bude třeba i soudně. "Mám tyhle informace podložené," řekl internetovému serveru iDnes Řepka. "Hráč není od toho, aby hodnotil vedení svazu, ale od toho, aby hrál," divil se Řepkově zpovědi nový manažer reprezentace a prezident pražské Sparty Vlastimil Košťál. "Ale pokud tak veřejně učiní, musí za to nést odpovědnost. Každopádně je to ze strany hráče nevhodné a hloupé." Co konkrétně znamená "nést za to odpovědnost"? To, že si obránce West Hamu United zaklapl definitivně dveře do národního mužstva? "Musíme si s Tomášem Řepkou nejprve o všem promluvit a zeptat se ho na rovinu, jestli chce reprezentovat, samozřejmě bez nějakých ultimativních požadavků, nebo ne. Teď mi připadá, že nechce. S reprezentací rozhodně hazarduje." Trenér Brückner byl z celé záležitosti značně rozladěný. "Nevím, co bych k tomu řekl, nevím, co Řepka řekl," odmítal cokoli komentovat. Pak však přidal, že jemu Řepka v nedávném telefonickém rozhovoru sdělil touhu nadále reprezentovat. V médiích ale tvrdí opak. Co si o tom myslet? "Zeptejte se toho, kdo to napsal," prohodil nevrle Brückner. Pak zaklapl telefon. Na základní otázku, zda hodlá Řepku pozvat na úvodní akci "obrozené" reprezentace, tedy na únorový Turnaj čtyř zemí na Kypru, už neodpověděl. Jedno je však jisté: do kvalifikace o EURO 2004 vykročí národní tým bez Řepky. Karetní hříšník totiž bude za "klukovinu", kterou provedl v Bruselu, pykat. Čeká se jen na výši trestu.
"Nesmyslná slova," ohradil se ostře Obst, po operaci slepého střeva stále v pracovní neschopnosti. Řepkově nařčení se bude bránit, pokud to bude třeba i soudně. "Mám tyhle informace podložené," řekl internetovému serveru iDnes Řepka. "Hráč není od toho, aby hodnotil vedení svazu, ale od toho, aby hrál," divil se Řepkově zpovědi nový manažer reprezentace a prezident pražské Sparty Vlastimil Košťál. "Ale pokud tak veřejně učiní, musí za to nést odpovědnost. Každopádně je to ze strany hráče nevhodné a hloupé." Co konkrétně znamená "nést za to odpovědnost"? To, že si obránce West Hamu United zaklapl definitivně dveře do národního mužstva? "Musíme si s Tomášem Řepkou nejprve o všem promluvit a zeptat se ho na rovinu, jestli chce reprezentovat, samozřejmě bez nějakých ultimativních požadavků, nebo ne. Teď mi připadá, že nechce. S reprezentací rozhodně hazarduje." Trenér Brückner byl z celé záležitosti značně rozladěný. "Nevím, co bych k tomu řekl, nevím, co Řepka řekl," odmítal cokoli komentovat. Pak však přidal, že jemu Řepka v nedávném telefonickém rozhovoru sdělil touhu nadále reprezentovat. V médiích ale tvrdí opak. Co si o tom myslet? "Zeptejte se toho, kdo to napsal," prohodil nevrle Brückner. Pak zaklapl telefon. Na základní otázku, zda hodlá Řepku pozvat na úvodní akci "obrozené" reprezentace, tedy na únorový Turnaj čtyř zemí na Kypru, už neodpověděl. Jedno je však jisté: do kvalifikace o EURO 2004 vykročí národní tým bez Řepky. Karetní hříšník totiž bude za "klukovinu", kterou provedl v Bruselu, pykat. Čeká se jen na výši trestu.
</TEXT>
</DOC>
<DOC>
<DOCID>LN-20020201104</DOCID>
<DOCNO>LN-20020201104</DOCNO>
<DATE>02/01/02</DATE>
<TITLE>
Když se Řepkovy věty k němu donesly, na chvíli oněměl. "Překvapení? To je slabé slovo," zdůraznil předseda svazu Jan Obst.
</TITLE>
<TEXT>
LN: Překazil jste společně s ministrem vnitra Grossem záměr předsedy UEFA Johanssona navštívit pana Chvalovského ve věznici, jak tvrdí Tomáš Řepka?
To je absolutní nesmysl, lež. O tom, kdo může navštívit kohokoli ve vazbě, rozhoduje státní zástupce.
</TEXT>
<HEADING>
LN: Budete se hájit?
</HEADING>
<TEXT>
Samozřejmě. Když někdo útočí na moji právní etiku, na moje právní myšlení, tak už je to hodně silná káva (Jan Obst je doktorem práv pozn. aut.). Vyzývám pana Řepku, aby předložil důkazy. Pokud to neudělá, budu se bránit soudní cestou.
LN: Mluvil jste někdy s Tomášem Řepkou mezi čtyřma očima?
Ne, s panem Řepkou se osobně vůbec neznám. Ale jeho postoj vůči mně by se mohl vázat k momentu po utkání v Belgii. Tehdy se mě na letišti trenér Chovanec zeptal na můj názor na osud Řepky. Řekl jsem mu: pan Řepka by neměl být nadále s týmem. Ale to bylo doporučení, které nejprve stejně nebylo respektováno.
</TEXT>
<HEADING>
LN: Budete požadovat vyřazení hráče z reprezentace?
</HEADING>
<TEXT>
Na podobné soudy je ještě brzy. Ale souhlasím s tím, co už řekl dříve pan Košťál - že reprezentovat bude jen ten, kdo chce. Když někdo, ať už z jakéhokoli důvodu, tvrdí, že nechce, tak reprezentovat nemůže. Ale zase bych z toho nedělal z fotbalového hlediska pupek světa.
LN: Ale taková věc jím v situaci, kdy se křísí zvadlá reprezentační morálka, je.
Já jsem to myslel tak, že kvůli tomu, že Řepka nechce reprezentovat, neodhlásíme reprezentaci z kvalifikace.
</TEXT>
</DOC>
<DOC>
<DOCID>LN-20020201105</DOCID>
<DOCNO>LN-20020201105</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Nový zákon o ochraně ovzduší, který má umožnit obcím zakázat vyhláškou neekologické spalování odpadů, bude muset znovu schvalovat Poslanecká sněmovna. Senát včera podle očekávání vrátil zákon poslancům se třemi desítkami úprav. Senátoři například doporučili vypustit ze zákona ochranu před nadbytečným umělým osvětlením, neboť v navrhovaném znění by pro obce znamenala značné investice do úpravy veřejného osvětlení. Zákon by podle Senátu také neměl občanům ukládat pod pokutou až 150 tisíc korun povinnost napojit domácnosti na centrální zdroje vytápění v místech, kde by to bylo možné.
</TEXT>
</DOC>
<DOC>
<DOCID>LN-20020201106</DOCID>
<DOCNO>LN-20020201106</DOCNO>
<DATE>02/01/02</DATE>
<GEOGRAPHY>PRAHA</GEOGRAPHY>
<TEXT>
Vypnutá signalizace nebezpečně malé výšky na radiovýškoměru byla zřejmě důvodem předloňské havárie dvou vojenských migů na Havlíčkobrodsku. Řekl to předseda komise náčelníka generálního štábu pro vyšetřování leteckých nehod Stanislav Suchý. Proč piloti klesali tak nízko, se ale neví. Oba letci při nehodě 10. října 2000 zahynuli. Podíl na havárii měl zřejmě i řídící letového provozu, který se musel věnovat i dalším letounům. V kritický okamžik si nevšiml, že oba migy klesají pod stanovenou výšku. Proč piloti zahájili osudný sestupný manévr, se komisi nepodařilo zjistit. Oba stroje spadly 36 kilometrů od čáslavského letiště do lesa. Trosky letadla a tlaková vlna po výbuchu stroje objekt z větší části zdemolovaly, ale nikoho nezranily. Škoda na vojenských budovách činila 1,8 milionu korun.
</TEXT>
</DOC>
<DOC>
<DOCID>LN-20020201107</DOCID>
<DOCNO>LN-20020201107</DOCNO>
<DATE>02/01/02</DATE>
<GEOGRAPHY>OSTRAVA</GEOGRAPHY>
<TEXT>
Severomoravští policisté dopadli dvaadvacetiletého muže, který ve středu odpoledne přepadl poštu v Havířově na Karvinsku. Během vyšetřování kriminalisté zjistili, že má na svědomí již dvě loupežná přepadení, při nichž se zmocnil celkem 100 tisíc korun. Do pobočky havířovské pošty vešel těsně před zavírací dobou. Držel věrnou maketu samopalu Škorpion. Na hlavě měl světlezelenou kuklu. Zbraň namířil na pracovnici za přepážkou a požadoval peníze. Úřednice peníze odmítla vydat. Muž se proto otočil na její kolegyni. Ani tam ale neuspěl a utekl. "Dva zákazníci lupiče pronásledovali. Doběhli jej, zadrželi a předali policii," doplnila mluvčí. Policisté prověřují, zda se nepodílel i na dalších loupežích, které se jim zatím nepodařilo objasnit.
</TEXT>
</DOC>
<DOC>
<DOCID>LN-20020201108</DOCID>
<DOCNO>LN-20020201108</DOCNO>
<DATE>02/01/02</DATE>
<TITLE>
Lidové ceny nabízejí některé lyžařské vleky, které provozují obce na jihu Čech.
</TITLE>
<TEXT>
ČESKÝ KRUMLOV - Zatímco si správci silnic stěžují, jak jim letošní tuhá zima odčerpala finanční prostředky z jejich napjatých rozpočtů, někteří radní v Jihočeském regionu si mráz a sníh nemohou vynachválit. Důvod? Řada obecních radnic a nejrůznějších vesnických spolků totiž přišla na jednoduchý způsob, jak jim sněhová nadílka může peníze vydělat. Stačí přitom málo. Najít za vsí vhodný kopec a z nejrůznějších - často doma nalezených součástek - postavit malý lyžařský vlek. Pokud nastane taková zima jako letos, "zlaťáky" se do obecní pokladny jen sypou. Na vlek bez čekání "Letos jsme zatím na naší sjezdovce utržili přes 150 tisíc korun. A buďte si jisti, že taková částka znamená pro obecní rozpočet opravdu velkou pomoc," říká sekretářka starosty z obce Brloh na Českokrumlovsku Anna Tancerová. I když sjezdovka či spíše lyžařská louka v Brlohu rozhodně nemůže splnit nároky špičkových lyžařů, nabízí zájemcům jiné výhody. Každý lyžař se dostane na kopec za lidové ceny a bez čekání ve frontách, to vše deset minut autem od Českých Budějovic. S minimální investicí tak obecní úřad při letošní sněhové nadílce významně vylepšil svůj rozpočet.
</TEXT>
<HEADING>
Sjezdovka v péči místních hasičů
</HEADING>
<TEXT>
Podobný nápad, jak na tuhé zimě vydělat a nikoliv prodělat, využily i další obce v jižních Čechách, které vleky postavily teprve nedávno. Radní přitom dávno přišli na to, že k desetitisícovým výdělkům nemusejí mít sjezdovku na úpatí velehor, ale stačí kopec, na kterém odjakživa sáňkovaly místní děti. Do historie tak zřejmě vejde i nadšení dobrovolných hasičů z vesničky Chmelná na Českokrumlovsku, kteří letos vydělali na svém vlastním, podomácku vyrobeném vleku už 280 tisíc korun. Způsob, jakým se místní hasičský sbor stará o svou sjezdovku, přitom v mnohém připomíná povídky Bohumila Hrabala. "Večer jsme se v hospodě U Kocoura rozhodli, že koupíme starší sněhovou rolbu, ale v kase nebylo dost peněz. Každý z nás došel domů pro deset, někdo pro dvacet tisíc a jeli jsme pro ni," říká jeden z chmelenských hasičů Vladimír Štindl. Investice z rodinných rozpočtů se přitom podle něj hasičům díky bohaté sněhové nadílce už vrátila. S podobným úspěchem se setkalo i svépomocí vyrobené osvětlení sjezdovky, při kterém se dá lyžovat až do pozdních večerních hodin. Zatímco silničáři a radní ve velkých městech se modlí, aby se po současné oblevě už nevrátila tuhá zima, chmelenští hasiči mají zcela opačné starosti. "Toužebně čekáme na sníh," říká Vladimír Štindl.
Podobný nápad, jak na tuhé zimě vydělat a nikoliv prodělat, využily i další obce v jižních Čechách, které vleky postavily teprve nedávno. Radní přitom dávno přišli na to, že k desetitisícovým výdělkům nemusejí mít sjezdovku na úpatí velehor, ale stačí kopec, na kterém odjakživa sáňkovaly místní děti. Do historie tak zřejmě vejde i nadšení dobrovolných hasičů z vesničky Chmelná na Českokrumlovsku, kteří letos vydělali na svém vlastním, podomácku vyrobeném vleku už 280 tisíc korun. Způsob, jakým se místní hasičský sbor stará o svou sjezdovku, přitom v mnohém připomíná povídky Bohumila Hrabala. "Večer jsme se v hospodě U Kocoura rozhodli, že koupíme starší sněhovou rolbu, ale v kase nebylo dost peněz. Každý z nás došel domů pro deset, někdo pro dvacet tisíc a jeli jsme pro ni," říká jeden z chmelenských hasičů Vladimír Štindl. Investice z rodinných rozpočtů se přitom podle něj hasičům díky bohaté sněhové nadílce už vrátila. S podobným úspěchem se setkalo i svépomocí vyrobené osvětlení sjezdovky, při kterém se dá lyžovat až do pozdních večerních hodin. Zatímco silničáři a radní ve velkých městech se modlí, aby se po současné oblevě už nevrátila tuhá zima, chmelenští hasiči mají zcela opačné starosti. "Toužebně čekáme na sníh," říká Vladimír Štindl.
</TEXT>
</DOC>
<DOC>
<DOCID>LN-20020201109</DOCID>
<DOCNO>LN-20020201109</DOCNO>
<DATE>02/01/02</DATE>
<GEOGRAPHY>WASHINGTON</GEOGRAPHY>
<TEXT>
Vysloužilá americká družice o váze 3,2 tuny, která se nekontrolovatelně řítila k Zemi, vstoupila ve středu nad středním Egyptem do atmosféry. V ní většina satelitu shořela. Až devět zhruba padesátikilových kusů se ale mohlo zřítit k Zemi v tisíc kilometrů dlouhém pásmu dopadu na severovýchodě Perského zálivu a zasáhnout území Íránu, Iráku nebo Kuvajtu. Americký Národní úřad pro letectví a vesmír (NASA) včera oznámil, že může trvat měsíce, než případné trosky někdo najde. Pravděpodobnost, že by zasáhly obydlené oblasti, je podle NASA minimální.
</TEXT>
</DOC>
<DOC>
<DOCID>LN-20020201110</DOCID>
<DOCNO>LN-20020201110</DOCNO>
<DATE>02/01/02</DATE>
<GEOGRAPHY>OSTRAVA</GEOGRAPHY>
<TEXT>
Odboráři Nové huti, kteří minulé pondělí vyhlásili stávkovou pohotovost, uskuteční další protestní akce. Na 7. února připravili protestní mítink před branami podniku a na středu 20. února protestní demonstraci v Praze. Odboráři vyhlásili stávkovou pohotovost kvůli novému plánu restrukturalizace českého ocelářství, který má vláda projednat 4. února. Odboráři však nechtějí, aby vláda projednávala tento materiál před jednáním tripartity 14. února. Současně požadují, aby vláda umožnila poradci pro nalezení strategického investora zahájit jednání se zájemci o vstup do českého hutnictví.
</TEXT>
</DOC>
<DOC>
<DOCID>LN-20020201111</DOCID>
<DOCNO>LN-20020201111</DOCNO>
<DATE>02/01/02</DATE>
<TEXT>
Četrans Ústí nad Labem, dopravní společnost, zvýší základní kapitál 1,7 miliardy o 55 milionů korun započtením pohledávky. Rozhodli o tom akcionáři na včerejší mimořádné valné hromadě. Pohledávku za Četransem získala společnost Apollón holding od Agrobanky v likvidaci, která holdingu pohledávku postoupila.
</TEXT>
</DOC>
<DOC>
<DOCID>LN-20020201112</DOCID>
<DOCNO>LN-20020201112</DOCNO>
<DATE>02/01/02</DATE>
<GEOGRAPHY>BERLÍN/PRAHA</GEOGRAPHY>
<TEXT>
Letošní cenu za celoživotní přínos filmovému umění obdrží na festivalu Berlinale italská herečka Claudia Cardinalová a americký režisér Robert Altman. Organizátoři 52. ročníku mezinárodního filmového festivalu v Berlíně (6. - 17. února) dále oznámili jména členů soutěžní poroty. Pod vedením indické režisérky Miry Nairové (její film Monsoon Wedding loni zvítězil na benátském festivalu) v ní zasedne deset osobností. Nalezneme mezi nimi Claudii Ossardovou, producentku francouzského hitu Amelie z Montmartru, bývalého ředitele odborného časopisu Variety Petera Cowieho či italskou herečku Nicolettu Braschiovou, známou z oscarového filmu Život je krásný.
</TEXT>
</DOC>
<DOC>
<DOCID>LN-20020201113</DOCID>
<DOCNO>LN-20020201113</DOCNO>
<DATE>02/01/02</DATE>
<TITLE>
Americký vlkodlak v Paříži
</TITLE>
<TEXT>
VIDEO
Na 20 let starý kultovní horor, odehrávající se v Londýně, navázal režisér Anthony Waller pařížským pokračováním.
Student Andy (Tom Everett Scott) zažije ve francouzské metropoli štěstí v neštěstí: smutné Serafine (Julie Delpyová) zabrání v sebevraždě a zamiluje se do ní. Ta mu však city nemůže opětovat, neboť je nositelkou prokletí svých rodičů. Při úplňku se mění v krvelačné monstrum... Po dvojskoku z Eiffelovy věže, rozvinutém o nápad s "Popelčiným" střevíčkem, zaujme i vtipnost první schůzky milenců. Pak už barometr zábavy značně kolísá. Nápadně digitální vlkodlaci plní řeznické normy nad sto procent, ale to je tak asi všechno.
</TEXT>
</DOC>
</CZE>