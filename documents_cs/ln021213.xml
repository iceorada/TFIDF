<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021213001</DOCID>
<DOCNO>LN-20021213001</DOCNO>
<DATE>12/13/02</DATE>
<TITLE>
KODAŇ - V dánském hlavním městě Kodani včera začal historický summit EU. Na něm se má otevřít cesta k začlenění do unie deseti zemím včetně České republiky. Pokud ale jednání nedopadnou dobře, může se rozšíření - přinejmenším pro některé země - zpozdit. "Neříkám, že otázka zní teď - nebo nikdy. Otázka ale zní teď, anebo odložení o roky, možná o mnoho let," varoval těsně před začátkem summitu dánský premiér Anders Fogh Rasmussen, jehož země nyní unii předsedá. V praxi by to mohlo znamenat, že by se kandidátské země, které se nyní nedohodnou na podmínkách vstupu, staly členy místo plánovaného roku 2004 až o tři roky později, kdy se chystá přijetí Rumunska a Bulharska. Poslední velkou překážkou zůstávají finanční příspěvky novým členům. S jejich výší řada kandidátů včetně České republiky nesouhlasí. Do poslední chvíle nebylo jasné, jakou část z 42,5 miliardy eur - vyčleněné do roku 2006 - unie rozdělí mezi kandidátské země. Kompromisní dánský návrh počítá s částkou o dvě miliardy nižší. Kandidátské státy však chtějí víc. "V tuto chvíli už žádné další peníze nemám," prohlásil dánský premiér, který se už pokusil požadavky uchazečů částečně uspokojit. Dodal nicméně, že stále doufá v přijetí deseti kandidátských zemí v původním termínu. Summit začal večeří, během níž chtěl Rasmussen svým kolegům z dalších členských zemí navrhnout řešení hlavních sporných otázek. Během dneška se pak do jednání zapojí i představitelé kandidátských zemí. Českou republiku na summitu zastupují premiér Vladimír Špidla, ministři zahraničí a zemědělství Cyril Svoboda a Jaroslav Palas a státní tajemník Pavel Telička, kteří do Kodaně přicestovali už včera. Dnes má přiletět prezident Václav Havel. Heslem Dánska, za jehož předsednictví se má o dosud největším rozšíření unie rozhodnout, je "z Kodaně do Kodaně". Právě zde totiž v roce 1993 EU odstartovala přijímání nových států stanovením obecných podmínek pro členství.
</TITLE>
<TEXT>
historický summit EU KODAŇ 12. -13. prosince 2002
Mimořádné zpravodajství Strany 2 a 3
</TEXT>
</DOC>
<DOC>
<DOCID>LN-20021213002</DOCID>
<DOCNO>LN-20021213002</DOCNO>
<DATE>12/13/02</DATE>
<TITLE>
PRAHA - Na veřejnost pronikl další případ sporné žádosti o milost. Ta byla nejprve dvakrát zamítnuta a teprve napotřetí v rychlosti prošla. Milost se navíc týkala jen dvou trestných činů ze tří, které obsahoval rozsudek. Celý případ byl přesto zastaven, ač Nejvyšší státní zastupitelství později řeklo, že k tomu nebyl důvod. Na případ upozornil podnikatel Luboš Patera. Včera nabídl ministerstvu spravedlnosti podklady ke kauze, kolem níž se točí rozpory. Milost udělil v roce 1994 prezident Václav Havel Paterově někdejší ženě. Tu předtím odsoudil kladenský okresní soud za to, že svého manžela přepadla "s třemi nezjištěnými muži a za použití násilí ho spoutali pouty na rukou a nastříkali mu do očí slzný plyn". Podklady k udělení milosti připravoval tým z ministerstva spravedlnosti. Ten přitom o rok dříve tutéž žádost zamítl jako nedůvodnou, přičemž již v roce 1992 tak ze stejných důvodů učinil i někdejší generální prokurátor ČSFR Martin Lauko. Podklady byly navíc v dubnu 1994 připravovány tak kvapně, že se do nich vloudila chyba. Havel omilostnil Paterovou jen z vydírání a porušování domovní svobody. Rozhodnutí se ale netýká třetího provinění, za něž ji v Kladně také odsoudili - ublížení na zdraví. Nejvyšší státní zastupitelství proto poté rozhodlo, že "zjištěné okolnosti splňují podmínky obnovy řízení" a že "důvody k zastavení stíhání nebyly". K obnově procesu ale nikdy nedošlo.
</TITLE>
<TEXT>
Patera je přesvědčen, že okolnosti udělení milosti jeho manželce jsou podivné. "Upozorňoval jsem na to v minulosti vícekrát, ale nikoho to nezajímalo. Teď, když policie začala vyšetřovat, zda nedocházelo k manipulaci s podklady pro prezidenta, domnívám se, že by se tím konečně mohl někdo vážně zabývat," sdělil včera LN Patera, který se vypravil na ministerstvo spravedlnosti s tím, že ministrovi Pavlu Rychetskému podklady předá. "Buď tady své podklady můžete nechat, nebo bude lepší, když se za panem ministrem vypravíte do parlamentu, kde ho spíš zastihnete," sdělila mu vedoucí Rychetského kanceláře Marie Volková s tím, že o jeho nabídce bude ministra informovat. Patera jí totiž odmítl svůj spis předat. "Mám za léta bohaté zkušenosti s tím, že se to touto cestou do ruky panu ministrovi nedostane," zdůvodnil.
</TEXT>
<HEADING>
Patera byl v minulosti stíhán
</HEADING>
<TEXT>
Patera se na ministra spravedlnosti obrací proto, že původní zamítavé stanovisko i pozdější podklady pro milost připravovalo před lety tamní oddělení milostí. To také nakonec, když byla milost udělena, zaslalo středočeskému krajskému soudu zmatečnou informaci, aby celé trestní stíhání Paterové zastavilo, ač byla omilostněna jen ve dvou bodech ze tří. Patera také poukazuje na to, že o milosti se rozhodovalo "podivuhodně rychle a kvapně". Poté, co byla Paterová v Kladně před devíti lety odsouzena, krajský soud nařídil odvolací řízení na 28. března 1994, k němuž se obžalovaná kvůli nemoci nedostavila. K soudu ji tehdy přišel omluvit její nový advokát Ivo Palkoska, který v současné době zastupuje další omilostněnou ženu, Martu Chadimovou. "Ještě týž den byl trestní spis mé ženy telefonicky vyžádán oddělením milostí ministerstva spravedlnosti a najednou se do měsíce o milosti, předtím dvakrát zamítnuté, rozhodlo," diví se Patera. Advokát Palkoska včera LN potvrdil, že tehdy do případu vstoupil. "Zastupoval jsem kolegyni Čihákovou," řekl s tím, že na rychlém udělení milosti nevidí nic divného. "Pan Patera je velmi divný člověk. Léta se s manželkou neúspěšně soudí o dítě a nedokáže to unést. Paní Paterová se žádného přepadení nedopustila, naopak to byl pan Patera, kdo jí před časem unesl dítě a byl za to stíhán," uvedl Palkoska. Dodal, že to byl zřejmě pravý důvod, proč Havel milost nakonec udělil. Patera LN potvrdil, že koncem roku 1989 byl z uvedeného důvodu skutečně obviněn, ale po amnestii se stíhání zastavilo. "Byl jsem obviněn, ale nic dalšího neproběhlo, ani jsem nebyl vyslechnut. O žádné zastavení jsem nežádal," uzavřel včera Patera, kterého soud v roce 1989 nejprve pověřil výchovou syna, o několik let později však toto rozhodnutí zrušil. Patera se odvolal a případ dodnes řeší soudci.
Vývoj kauzy
20. května 1992: Generální prokurátor ČSFR zamítá první žádost o milost Radky Paterové.
10. června 1993: Oddělení milostí ministerstva spravedlnosti zamítá druhou žádost o milost Radky Paterové.
18. listopadu 1993: Okresní soud v Kladně odsuzuje Radku Paterovou za vydírání, porušování domovní svobody a ublížení na zdraví ke dvěma letům vězení s podmíněným odkladem na tři roky.
28. dubna 1994: Václav Havel udělil Radce Paterové milost a nařídil zastavit trestní stíhání pro vydírání a porušování domovní svobody.
11. června 1996: Nejvyšší státní zastupitelství říká, že nebyl důvod zastavit trestní stíhání pro ublížení na zdraví. mez
</TEXT>
</DOC>
<DOC>
<DOCID>LN-20021213003</DOCID>
<DOCNO>LN-20021213003</DOCNO>
<DATE>12/13/02</DATE>
<TITLE>
Česká televize zápolí řadu let s problémem vlastní identity. Po zmatcích se všemi nakrátko usazenými řediteli není veřejnosti, ale ani televizi samé jasné, čím má být. V základních parametrech se ČT pohybovala ode zdi ke zdi. Jednou se zastavila dramatická tvorba, podruhé se naopak stala prioritou, jednou se rating přestal sledovat, podruhé se stal hlavním kritériem, jednou se rozvinul liberální producentský systém, podruhé se budoval centrální systém redakcí. Problémem ČT je konkrétní a obecně srozumitelné vymezení jejích povinností vysílatele veřejné služby a principů fungování. Zákon o ČT, který její úkoly vymezuje, je příliš obecný. Z jeho formulací už stačili novináři a nejrůznější lidé hemžící se okolo ČT zejména v době konkursu na ředitele vytvořit nic neříkající balábile.
</TITLE>
<TEXT>
Jako celek přitom ČT není nic jiného než normální producentské zadání, kde na jedné straně jsou v obecné rovině úkoly dané zákonem o ČT a na druhé objem kapacit a financí plynoucí z koncesionářských poplatků a z reklamy. I ty jsou ovšem dané ze zákona a jsou k dispozici pro realizaci zmíněných úkolů. To, co chybí, je konkrétní obsah vlastního vysílání a výroby ČT, zaručeně dosažitelný jako základní minimum v rámci daných finančních a výrobních kapacit. Jinými slovy, zákonné povinnosti ČT ve zpravodajství, publicistice, dokumentu, v dramatické tvorbě, v tvorbě pro děti, ve vzdělávání atd. je třeba převést do výrobního úkolu a vysílacího schématu.
</TEXT>
<HEADING>
Filmy, přenosy, večerníčky
</HEADING>
<TEXT>
Pro ilustraci uvedu odhad minimálních hodnot objemu výroby v jednotlivých žánrech: kontinuální zpravodajský tok, strukturovaný systém publicistiky, padesát hodinových a sto kratších dokumentů, dvacet šest televizních filmů, stejný počet dílů televizního seriálu, deset filmových koprodukcí, patnáct pohádek, sto padesát večerníčků... Takto bychom mohli pokračovat o počtu přenosů divadelních představení, koncertů a oper, o systému vzdělávacích a náboženských pořadů, o zábavě, o sportovních a regionálních pořadech, o objemu nákupu zahraniční produkce, kde bychom jistě také došli k minimálním hodnotám. Podotýkám, že v rámci této ilustrace jsem se snažil vycházet z takových počtů a objemů, abych se nepochybně "vešel" do financí a kapacit ČT. Jde o jakési povinné minimum výrobního úkolu ČT, o "mandatorní výdaje" ČT, které by měly platit, ať už bude v čele ČT kdokoliv. Dnes by bylo zapotřebí, aby zejména Rada ČT takovou úvahu provedla. Není prostě možné, aby každý nastupující generální ředitel vytvářel vždy znovu úplně novou programovou náplň. Jen přesně definovaný objem a struktura pořadů jsou přitom ve vztahu ke zdrojům jedinými skutečně účinnými nástroji kontroly efektivity ČT. Je-li jednou z hlavních výtek vůči ČT neefektivnost jejího fungování, pak vyšší efektivnosti lze dosáhnout jedině nastavením optimální úrovně objemu a struktury výroby a nákupu pořadů ČT ve vztahu k finančním, personálním a výrobním zdrojům, jimiž disponuje. Jednotlivé výkřiky, že ten či onen pořad je drahý, ten či onen honorář příliš vysoký, mají jen indikativní charakter nepoužitelný pro systémové řešení.
</TEXT>
<HEADING>
Kvalita vyrůstá z plurality
</HEADING>
<TEXT>
Systém řízení ČT má jednak vést k maximální efektivnosti, ale hlavně k výrobě kvalitních pořadů. Kvalita vyrůstá z plurality a z transparentní soutěže producentů uvnitř i mimo ČT, ze soutěže projektů a tvůrčích záměrů, ze soutěže tvůrců. Pluralita v širokém slova smyslu znamená, že televize reflektuje různé názory, samozřejmě včetně menšinových, ale i různé programové trendy, umělecké školy a estetické koncepce. Konkurence musí být v rámci plurality rozhodujícím hybatelem výroby televizních pořadů. Hlavní náplní veřejnoprávní televize je poskytovat informace o světě a kritickou reflexi těchto informací. Je tedy zcela speciální institucí, v níž obzvlášť důležitou roli hraje dodržování ústavou daného práva na svobodu šíření informací a názorů. Ve vyspělém světě se proto zavedl institut redakční autonomie (vydavatel či majitel má omezenou možnost zasahovat do chodu redakce) a institut konfliktu svědomí, který umožňuje redaktorovi neuposlechnout příkazu nadřízeného, domnívá-li se, že je účelově manipulován. Dohled nad těmito instituty je společnou věcí manažerské struktury a profesní organizace sdružující redaktory a dramaturgy, kteří jsou v této záležitosti rovnocennými partnery. Jestliže nějaký redaktor nahlásí konflikt svědomí, pak zástupci obou stran - manažerů a profesního sdružení - posoudí, zda jde o skutečně o konflikt svědomí nebo zda za něj redaktor neschovává vlastní šlendrián. Teprve v takovém prostředí pak skutečně padají obavy redaktorů z přímé či nepřímé manipulace, mizí autocenzura.
</TEXT>
<HEADING>
Tři pilíře
</HEADING>
<TEXT>
Televize veřejné služby by měla, ať už v jejím čele bude stát kdokoliv, stát na třech pilířích: za prvé na konkrétních a veřejnosti srozumitelných úkolech, za druhé na systému řízení zajišťujícím pluralitu a transparentní soutěž producentů, tvůrců a jejich projektů, za třetí na institucionalizovaném zajištění ústavou dané svobody šíření informací a názorů a svobody tvorby. Na generálním řediteli a jeho týmu bude pak záležet, jak tyto věci uvede v život a jak bude schopen využít jejich potenciálu.
Televize veřejné služby by měla, ať už v jejím čele bude stát kdokoliv, stát na třech pilířích: za prvé na konkrétních a veřejnosti srozumitelných úkolech, za druhé na systému řízení zajišťujícím pluralitu a transparentní soutěž producentů, tvůrců a jejich projektů, za třetí na institucionalizovaném zajištění ústavou dané svobody šíření informací a názorů a svobody tvorby. Na generálním řediteli a jeho týmu bude pak záležet, jak tyto věci uvede v život a jak bude schopen využít jejich potenciálu.
</TEXT>
</DOC>
<DOC>
<DOCID>LN-20021213004</DOCID>
<DOCNO>LN-20021213004</DOCNO>
<DATE>12/13/02</DATE>
<TEXT>
Raketa Ariane-5 se rozpadla při autodestrukci poté, co selhal její motor Vulcain. Jeho hlavní součásti smontovali Francouzi a Němci za přispění Italů, Nizozemců, Irů, Belgičanů a Švédů. Podle komentátorů se zadírá i francouzsko-německý motor Evropské unie. Panují pochybnosti, zda unese rozšíření o další státy a nedopadne jako Ariane-5 vyvinutá k vynášení těžkotonážních nákladů. Háček je v tom, že bez možnosti vynášet družice o váze nad deset tun nebude mít evropský projekt šanci v konkurenci s firmami Lockheed a Boeing. "Překonáme to, jako jsme překonali předchozí obtíže," je o úspěchu přesvědčen ředitel letů Le Gall. Rakety padají i Pentagonu, stejně jako Rusům sojuzy. Ruský kosmický program je vůbec na ústupu - dotáhla se na něj Indie, sebevědomí projevuje Čína. Uspěje ten, kdo má víc sil k překonání dílčích nezdarů. Evropa ovládla polovinu světového trhu v oblasti kosmického průmyslu. Musí spravit Vulcain, jinak v soutěži neobstojí. EU je na tom hůř - ztráta za výkonností ekonomiky USA se zvyšuje. I ona se dnes radí, jak vyladit svůj motor tak, aby unesl větší náklad. V tomto případě totiž není záchranná autodestrukce jako u Ariane-5 myslitelná.
</TEXT>
</DOC>
<DOC>
<DOCID>LN-20021213005</DOCID>
<DOCNO>LN-20021213005</DOCNO>
<DATE>12/13/02</DATE>
<TITLE>
PRAHA - Rohypnol, lék, který pomáhá při nespavosti, má být méně dostupný. Chce to ministryně zdravotnictví Marie Součková. Její úřad proto vypracoval návrh novely zákona o návykových látkách. Rohypnol podle Součkové ve stále větší míře pro svou potřebu zneužívají narkomané. Jakožto droga se rovněž často pašuje do zemí západní Evropy či do USA. "Česko je z tohoto důvodu trvale negativně hodnoceno příslušnými mezinárodními institucemi," argumentovala Součková ve svém odůvodnění novely. "Z našich klientů používají rohypnol hlavně lidé, kteří jsou závislí na heroinu. Když nemají dostatek této drogy, nahrazují ji právě rohypnolem," potvrzuje Ivan Douda z centra Drop-In. "Podle mě je ale většina spotřeby rohypnolu legální, lidé ho opravdu berou na spaní," dodává.
</TITLE>
<TEXT>
Podle Doudy je rohypnol regulérní droga, která při delším užívání vyvolává závislost. "Rohypnol je návykový, při dlouhodobém užívání může mít negativní vliv na mozek. Lidé si běžně toto riziko neuvědomují, stejně jako nebezpečí, které vznikne, když spojí užívání rohypnolu s konzumací alkoholu. Citlivější lidé mohou při této kombinaci zemřít," varoval. Pacienti doposud mohou získat rohypnol na lékařský předpis. Součková požaduje, aby lékárníci v budoucnu rohypnol vydávali na zvláštním receptu s modrým pruhem, který podléhá přísnější kontrole. Stejné opatření se má týkat i dalšího subutexu, léku zneužívaného narkomany. S myšlenkou, že zpřísnění předpisů míru zneužívání léků zmenší, Douda nesouhlasí. "Představa, že se tak bude zneužívání například rohypnolu regulovat, je mylná. Pokud bude toto opatření přijato, povede to jen k větší korupci lékárníků. Je to sysifovská práce a slibovat si od ní nějakou změnu, je naivní," prohlásil. Ministerstvo by se podle Doudy mělo spíše zaměřit na lékaře. "Mělo by se provádět přísnější dovzdělávání lékařů ohledně předepisování takových léků," navrhl. Zpřísnění vydávání léku může mít podle Doudy i nežádoucí efekt na mládež. "Tlak zajímavosti a ilegality, který se kolem rohypnolu takto vytvoří, může vybudit zvědavost a pokušení mladých přípravek zkusit. Chuť zakázaného ovoce je bude lákat," dodal. O tom, zda novela zákona o návykových látkách bude přijata, se rozhodne na pondělním zasedání vlády.
</TEXT>
</DOC>
<DOC>
<DOCID>LN-20021213006</DOCID>
<DOCNO>LN-20021213006</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Nejpozději do roku 2005 budou moci uživatelé mobilních telefonů volně přecházet mezi operátory, a ponechat si přitom své původní číslo. Podle směrnic EU totiž musejí do té doby zavést přenositelnost čísla i mobilní operátoři, a to v celém tvaru včetně předvoleb. České zákony zatím pamatovaly jen na provozovatele pevných linek, kteří jsou povinni tuto službu spustit už v lednu. Mobilní operátoři přiznávají, že zavedení přenositelnosti si vyžádá až stamilionové náklady. "Obtížná bude také diskuse o technickém řešení této služby," řekl mluvčí T-Mobile Jiří Hájek. Největším problémem má být vyřešení způsobu, jak bude majitel mobilu informován o tom, do které sítě právě volá. Po zavedení nové služby totiž zmizí dosavadní jednoduchá identifikace podle prvních tří cifer volaného čísla. Zákazníci přitom tímto způsobem často odvozují cenu svých hovorů. Operátoři nepředpokládají, že by přenositelnost čísla sama o sobě zostřila boj o zákazníky. "Už dnes je pro výběr operátora rozhodující především poměr kvality poskytovaných služeb a ceny," podotkl Hájek.
</TEXT>
</DOC>
<DOC>
<DOCID>LN-20021213007</DOCID>
<DOCNO>LN-20021213007</DOCNO>
<DATE>12/13/02</DATE>
<TITLE>
Zemědělci na protest proti podmínkám vstupu zatarasili hranice
</TITLE>
<TEXT>
Pokus o zvrat. Zatímco se do Kodaně sjížděli vrcholní politici EU, aby uzavřeli jednání o rozšíření, čeští farmáři zatarasili hranice. Požadovali více peněz z evropské pokladny.
PRAHA - Již po třetí v tomto měsíci o sobě včera dali vědět čeští zemědělci. Dotace, které dostanou od Evropské unie, považují za nedostatečné. Na protest zablokovali tři hraniční přechody. Zemědělci se chtějí znovu ozvat na jaře, před vypsáním referenda o vstupu do EU. Někteří se chystají přesvědčovat občany, zejména na vesnicích, aby vstup nepodpořili. "Budeme agitovat mezi lidmi, aby nepodpořili vstup do unie dřív, než unie přistoupí na naše podmínky. Na našem příkladu chceme lidem ukázat, jak dopadnou po vstupu," vysvětlil Jaroslav Sečkář, ředitel břeclavské agrární komory. O tom, zda bude akce celostátní, však musí rozhodnout republikový výbor. "Zatím jsme o tom nejednali. Vyloučit se to nedá," uvedl Václav Koubek, člen představenstva agrární komory. Včerejší blokáda trvala necelé dvě hodiny. Pomocí traktorů a nákladních automobilů zablokovali farmáři příjezdové komunikace na přechodech Rozvadov, Rumburk a Dolní Dvořiště. Kolem tří set prokřehlých farmářů mávalo transparenty, odpalovalo dělobuchy a pouštělo sirény. Největší problémy způsobili zemědělci řidičům kamionů, kteří museli čekat v mrazivém počasí, než rolníci odjedou. "Kdyby se každý staral o sebe, byl by klid. Vy si tu řvete za svoje peníze a nás o ně připravujete," argumentoval jeden z řidičů. Stejně jako desítky dalších měl smůlu. V hodnocení akce jsou zemědělci optimističtí. "Považujeme ji za úspěšnou, způsobili jsme problémy a zviditelnili se. Teď si to snad uvědomí i v Kodani," doufá Sečkář.
</TEXT>
</DOC>
<DOC>
<DOCID>LN-20021213008</DOCID>
<DOCNO>LN-20021213008</DOCNO>
<DATE>12/13/02</DATE>
<TITLE>
Po hodině a půl ukončili protestující čeští zemědělci svou poklidnou blokádu hraničního přechodu v Dolním Dvořišti.
</TITLE>
<TEXT>
DOLNÍ DVOŘIŠTĚ - Když před dvěma roky rakouští odpůrci Temelína zablokovali poprvé hraniční přechod v Dolním Dvořišti, vyvolali tím dlouho nevídanou vlnu vášní na obou stranách hranic. Jak může někdo bojovat za svá práva tím, že omezuje právo druhých? Dnes už nějaká blokáda celníky ani obyvatele Dolního Dvořiště příliš nevzrušuje. Lidé žijící u "nejblokovanějšího" hraničního přechodu v republice si už na blokády zvykli. Čas od času, jako třeba ve středu večer, přijede k hranicím skupina neznámých osob, přehradí silnici, roztáhne transparenty a za pár hodin zase zmizí. Včera dopoledne však přece jen narušila obvyklý kolorit blokád nevšední událost. Odpůrce Temelína vystřídali na hranicích čeští zemědělci. "Rakušáci už to zkrátka umějí. My když jsme na úřadech sháněli povolení k blokádě, dívali se na nás jako na Marťany," říká jeden ze zhruba osmdesáti zemědělců, kteří s traktory a nákladními auty zatarasili část hraničního přechodu. Rolníci tak demonstrují svůj nesouhlas s tím, aby Česko dostávalo po vstupu do EU výrazně nižší dotace do zemědělství než současné členské státy unie. K "sedláckým bouřím", obvyklým například ve Francii, při nichž teče krev a demonstranti se perou s policisty, má blokáda v Dolním Dvořišti daleko. Zemědělci blokují jen vjezd nákladních vozidel směřujících z Rakouska do Česka. Opačným směrem mohou kamiony jezdit dál, osobní doprava funguje bez omezení. Skupina demonstrantů podupává v mrazu a poslouchá stejně klidně hovořícího řečníka. "Ve Francii a vůbec jinde v Evropě by to bylo jiné kafe. Tam se zemědělci umějí jinak starat o svá práva," tvrdí Petr Pazdera, řidič zemědělského družstva v Ločenicích na Českobudějovicku. Blokáda podle něj určitě má svůj smysl. "Musíme dát najevo, že po nás nemohou jen tak šlapat," říká na adresu evropských úředníků. Zemědělci se navíc shodují v jednom: stále se mluví jen o nízkých dotacích pro české farmáře po vstupu do EU, přitom česká vláda ožebračuje zemědělce už dnes. "Nám, kteří hospodaříme v podhorských oblastech a udržujeme krajinu, stát najednou snížil dotace na hektar obdělávané plochy. Přitom jsme všichni zadlužení a při sjednávání úvěru jsme počítali s penězi, které teď nedostaneme," říká Václav Jindra ze zemědělské farmy ve Chvalšinách. I kdyby podle něj summit EU v Kodani nezajistil českým zemědělcům požadované dotace, bojovat za své zájmy musejí i po vstupu do unie. Třeba právě formou hraničních blokád. "Nebo to tady všechno koupí cizinci a my se budeme divit," tvrdí Jindra. Původně plánovanou dvouhodinovou blokádu zemědělci ruší už po hodině a půl. Policisté po celou dobu akci pouze sledovali. Žádný velký důvod k zásahu ostatně ani neměli. Na rakouské straně přechodu se vytvořila fronta jen několika málo kamionů a někteří čeští řidiči si dokonce přišli s demonstranty popovídat. Prostě selanka.
</TEXT>
</DOC>
<DOC>
<DOCID>LN-20021213009</DOCID>
<DOCNO>LN-20021213009</DOCNO>
<DATE>12/13/02</DATE>
<TITLE>
Myslíte si, že by Česká republika za současných podmínek měla vstoupit do Evropské unie?
</TITLE>
<HEADING>
JAROSLAV VACEK, zemědělské družstvo Slapy u Tábora
</HEADING>
<TEXT>
Já si myslím, že je velice důležité, aby se Česko stalo co nejdříve součástí EU. I kdyby se nám ještě před vstupem nepodařilo vyjednat výhodnější podmínky, přece jen i pro zemědělce je výhodnější, když budou součástí EU, než kdyby zůstali mimo. Musíme ale stále, to znamená i po vstupu, bojovat za to, abychom mohli v zemědělství konkurovat zahraničí. Když budeme se vším spokojení, ničeho nedosáhneme. I kdybychom nevstoupili do EU jako rovnoprávní členové, pokud se budeme snažit, můžeme naši situaci změnit i v prvních letech po vstupu. Proto považuji blokádu za smysluplnou. Musíme EU upozornit, že s námi musí počítat.
</TEXT>
<HEADING>
VÁCLAV JUNGWIRT, zemědělské družstvo Brloh na Českokrumlovsku
</HEADING>
<TEXT>
Pokud bychom nevstoupili do EU, špatnou situaci v českém zemědělství tím nevyřešíme. Zůstaneme pouze izolovaní. Ale musíme vyjednat takové podmínky, které by neznamenaly postupnou likvidaci zemědělství třeba konkrétně na Šumavě. Tady nejsou průmyslové podniky a kde jinde mají lidé pracovat než v agrárním sektoru? Od sametové revoluce tady vznikla z orné půdy spousta pastvin, na kterých se pasou krávy, a taková údržba krajiny je prostě pro Šumavu ideální. Pokud přijdeme o velkou část dotací na masný skot, louky zarostou bodláčím a lidé přijdou o práci.
</TEXT>
<HEADING>
VÁCLAV JINDRA, zemědělská farma Chvalšiny na Českokrumlovsku
</HEADING>
<TEXT>
Vstoupit do EU musíme. Věřím, že naše děti už budou skuteční Evropané. Druhá věc jsou ale podmínky vstupu. Nám nestačí jen vyjednat lepší pozici po vstupu do EU. Stát by se měl už dnes postarat o to, aby čeští farmáři ještě před vstupem nekrachovali a neopouštěli farmy. Ještě za ministra Fencla byly dotace na hektar pro zemědělce v těžko přístupných podhorských oblastech 3100 korun, dnes jsou o 450 korun nižší. Vláda tak bere těm nejchudším zemědělcům, na které tlačí věřitelé a kteří už nevědí kudy kam. My nevíme, co s námi bude po vstupu do EU. Dobře ale víme, jak špatně se k nám stát chová už dnes.
Vstoupit do EU musíme. Věřím, že naše děti už budou skuteční Evropané. Druhá věc jsou ale podmínky vstupu. Nám nestačí jen vyjednat lepší pozici po vstupu do EU. Stát by se měl už dnes postarat o to, aby čeští farmáři ještě před vstupem nekrachovali a neopouštěli farmy. Ještě za ministra Fencla byly dotace na hektar pro zemědělce v těžko přístupných podhorských oblastech 3100 korun, dnes jsou o 450 korun nižší. Vláda tak bere těm nejchudším zemědělcům, na které tlačí věřitelé a kteří už nevědí kudy kam. My nevíme, co s námi bude po vstupu do EU. Dobře ale víme, jak špatně se k nám stát chová už dnes.
</TEXT>
</DOC>
<DOC>
<DOCID>LN-20021213010</DOCID>
<DOCNO>LN-20021213010</DOCNO>
<DATE>12/13/02</DATE>
<TITLE>
OSN se v Kodani pokouší dosáhnout dohody o Kypru. Organizace spojených národů vede na okraj nynějšího summitu Evropské unie v Kodani hektická jednání, jejichž cílem je pokusit se na poslední chvíli dosáhnout dohody se zástupci kyperských Řeků a Turků o sjednocení ostrova. Cílem je umožnit přijetí celého Kypru do Evropské unie.
</TITLE>
<TEXT>
Sudetští Němci vyzývají summit, aby od ČR a SR chtěl odškodnění. Sudetoněmecký krajanský svaz v Rakousku (SLÖ) vyzval kodaňský summit, aby "připomněl nástupnickým státům bývalého Československa" Česku a Slovensku "naléhavou potřebu nápravy dosud neodčiněné a nepromlčitelné genocidy se všemi důsledky". To platí jak před přijetím, tak po přijetí těchto zemí do EU, praví se v prohlášení SLÖ zveřejněném ve Vídni.
Vídeň bude bojovat za ekobody a dohodu o Temelínu. Rakousko se chystá na summitu Evropské unie v Kodani nastolit dva požadavky. Chce prosadit omezení nákladní dopravy přes své území a přeje si také začlenění česko-rakouských ujednání o jaderné elektrárně Temelín přímo do smlouvy o přistoupení Česka k EU.
Kwasniewski: Nejedná se o pár eur, ale o osud Evropy. Polský premiér Leszek Miller včera na tiskové konferenci ve Varšavě před odletem na summit Evropské unie uvedl, že jeho tým odjíždí do Kodaně s konkrétními očekáváními a s nadějí, že budou vyplněny. Polský prezident Aleksander Kwasniewski zároveň vyzval politiky v zahraničí, aby pochopili, "že se nejedná o pár eur zde nebo jinde, ale o osud Evropy". Miller zároveň varoval Poláky před přehnanými očekáváními. *
</TEXT>
</DOC>
<DOC>
<DOCID>LN-20021213011</DOCID>
<DOCNO>LN-20021213011</DOCNO>
<DATE>12/13/02</DATE>
<TITLE>
KODAŇ - Komisař pro rozšíření Evropské unie Günter Verheugen včera důrazně apeloval na členské země i kandidáty, aby "našli společnou řeč". "Pokud se v Kodani kandidáti a členské země unie nedohodnou, k rozšíření nemusí dojít nikdy," řekl. Připomněl také, jaký vliv by měl případný krach jednání na veřejné mínění v kandidátských zemích. Česká republika bude po vstupu do EU moci navýšit přímé podpory zemědělcům zhruba na úroveň 50 procent podpor běžných v unii. Vyplývá to z posledního návrhu předsedajícího Dánska, který projednávalo včera večer 15 členských států. Praha tak bude na summitu v Kodani nejvíce bojovat o dodatečné rozpočtové kompenzace, tedy peníze směřující přímo do státního rozpočtu. Čistý zisk Česka v letech 2004 až 2006, tedy zůstatek po odečtení odvodů od příjmů, činí podle posledních propočtů 665 milionů eur. To je asi 20 miliard korun na tři roky. Podle diplomatických zdrojů má ČR šance získat dodatečné finanční kompenzace. Podle posledního návrhu EU jí totiž připadla v celkovém propočtu podstatně nižší částka na hlavu než chudším kandidátským státům. Ty ale méně odvádějí na příspěvcích, a proto více vydělají na příjmech ze strukturálních fondů i na zemědělské pomoci. Zatímco tyto platby jsou podmíněné vypracováním konkrétních projektů, kompenzace lze považovat za "peníze na dřevo". Praha ale bude pokračovat i ve snaze o navýšení přímých plateb zemědělcům - unie navrhuje vyplatit 25 procent úrovně EU v roce 2004, třicet procent o rok později a 35 procent v roce 2006. Češi však mohou tuto sumu zvýšit přesunem dvaceti procent z částky pro venkovský rozvoj a také přidat další prostředky z vlastního rozpočtu. Potom by se farmáři v roce 2004 dostali až na 45 procent úrovně EU, o rok později na 50 a v roce 2006 na 55 procent. Hlavní český vyjednavač Pavel Telička začátkem týdne dojednal výjimku pro obilí, jehož pěstitelům lze ihned poskytovat 50 procent podpor běžných v unii. Výrobci bramborového škrobu budou dostávat podpory dokonce v plné unijní výši. Jako jediný z kandidátů však Česko zatím neuzavřelo kapitolu "doprava", kde bude nutná dohoda s Německem. Podle Teličky se však po posledním jednání již rýsovala. Právě Německo tlačí v unii nejvíce na to, aby stálo rozšíření co nejméně. Kancléř Gerhard Schröder odmítl dánské plány na navýšení plateb kandidátským zemím a z Berlína několikrát zaznělo, že "všechna přání kandidátů nelze splnit". Další z velkých zemí, Francie, navrhla před summitem nový systém rozdělování zemědělských dotací. Ten by však vedl ke zpomalování jejich navyšování v letech 2007 až 2013.
</TITLE>
<HEADING>
Požadavky ČR
</HEADING>
<TEXT>
1. Rozpočtové kompenzace čeští vyjednavači žádají více peněz, aby ČR nedostávala po vstupu v přepočtu na hlavu méně než například Slovinsko.
2. Zemědělství - spolu s ostatními kandidáty bude i ČR nadále usilovat o navýšení počáteční výše plateb zemědělcům.
3. Doprava - Česko nesouhlasí s pětiletým omezením podnikání autodopravců na vnitřním trhu unie.
</TEXT>
</DOC>
<DOC>
<DOCID>LN-20021213012</DOCID>
<DOCNO>LN-20021213012</DOCNO>
<DATE>12/13/02</DATE>
<TITLE>
Nastal den "D", kandidáti mají ukončit vstupní jednání
</TITLE>
<HEADING>
historický summit EU KODAŇ 12. -13. prosince 2002
</HEADING>
<TEXT>
Větší společný trh, politickou stabilitu v Evropě a posílení role EU ve světě. To vše by mělo přinést plánované rozšíření unie.
KODAŇ - Deset kandidátských zemí očekává na summitu v Kodani pozvání ke vstupu do Evropské unie. Znatelný pokrok dosáhli kandidáti již během příprav na rozšíření, další výhody a peníze na ně čekají po vstupu do unie. Co ale vede k rozšíření členské státy a s čím mohou jejich obyvatelé počítat? Vstup deseti nováčků bude mít pro unii své výhody i nevýhody. Plusy však podle Evropské komise jednoznačně převažují. Unie především dosáhne výrazného zvětšení svého vnitřního trhu s desítkou kandidátských zemí přibude pod modrou vlajkou s hvězdami i více než 70 milionů nových občanů. Po padnutí posledních obchodních bariér tak budou moci evropští podnikatelé snadněji investovat ve střední i východní Evropě. Zvětšení společného trhu by ale mělo vytvářet i nová pracovní místa a mělo by podnítit větší ekonomický růst ve "starých" členských zemích unie. Kromě ekonomických důvodů vedly Brusel k rozšíření i důvody politické. Sbližování evropských národů by mělo předcházet podobným konfliktům, jako byla v devadesátých letech válka v bývalé Jugoslávii. Více obyvatel i větší rozloha by také měly unii přinést silnější vliv v rozhodování na světové úrovni. Rozšíření se dotkne i každodenního života běžných občanů unie. Lidé budou moci po evropském kontinentě snadněji cestovat nebo například studovat ve starobylé Praze či na prosluněné Maltě. Ohrožení pro unii mohou znamenat případné problémy v jednotlivých kandidátských zemích. Nevyzkoušené je také společné rozhodování všech budoucích pětadvaceti států. Z desítky kandidátů bude zřejmě pro unii největším problémem Polsko se svým přebujelým zemědělstvím. Tolik farmářů jako Polsko nemá žádná ze zemí unie a výdaje na společnou zemědělskou politiku jsou "trnem v oku" Bruselu již dnes. Ke klidu obyvatel sjednocené Evropy nepřispívají ani mnohé zastaralé jaderné elektrárny, ať již jde o slovinské Krško nebo litevskou Ignalinu.
Na pozvánku do Evropské unie v Kodani čeká deset zemí
Česká republika
Václav Havel, prezident rozloha: 78 866 km2 počet obyvatel: 10 230 060 budoucí počet hlasů v EP: 20
HDP na hlavu: 13 300 eur růst HDP: 3,3 %
Polsko
Aleksander Kwaśniewski prezident rozloha: 312 685 km2 počet obyvatel: 38 644 000 budoucí počet hlasů v EP: 52
HDP na hlavu: 9200 eur růst HDP: 1,1 %
Slovensko
Rudolf Schuster prezident rozloha: 49 036 km2 počet obyvatel: 5 379 455 budoucí počet hlasů v EP: 13
HDP na hlavu: 11 100 eur růst HDP: 3,3 %
Maďarsko
Ferenc Mádl prezident rozloha: 93 033 km2 počet obyvatel: 10 161 000 budoucí počet hlasů v EP: 20
HDP na hlavu: 11 900 eur růst HDP: 3,8 %
Slovinsko
Janez Drnovšek prezident rozloha: 20 254 km2 počet obyvatel: 2 000 000 budoucí počet hlasů v EP: 7
HDP na hlavu: 16 000 eur růst HDP: 3 %
Estonsko
Arnold Rüütel prezident rozloha: 45 215 km2 počet obyvatel: 1 400 000 budoucí počet hlasů v EP: 6
HDP na hlavu: 9800 eur růst HDP: 5,0 %
Litva
Valdas Adamkus prezident rozloha: 65 200 km2 počet obyvatel: 3 491 000 budoucí počet hlasů v EP: 12
HDP na hlavu: 8700 eur růst HDP: 5,9 %
</TEXT>
<HEADING>
Lotyšsko
</HEADING>
<TEXT>
Vaira Vikeová - Freibergaová prezidentka rozloha: 64 589 km2 počet obyvatel: 2 360 434 budoucí počet hlasů v EP: 8
HDP na hlavu): 7700 eur růst HDP: 7,7 %
Malta
Guido de Marco prezident rozloha: 315,6 km2 počet obyvatel: 372 000 budoucí počet hlasů v EP: 5
HDP na hlavu: 11 700 eur ('99) pokles HDP: 0,8 %
Kypr
Glafkos Kleridis prezident řecké části Kypru rozloha: 9251 km2 počet obyvatel: 750 000 budoucí počet hlasů v EP: 6
HDP na hlavu: 18 500 eur růst HDP: 2,6 % (odhad '01)
Na výsledek kodaňského jednání s napětím čekají i další státy
Bulharsko
Georgi Parvanov prezident rozloha: 110 994 km2 obyvatel: 7 977 646
HDP na hlavu: 6500 eur růst HDP: 4,0 % inflace: 4,8 %
Rumunsko
Ion Iliescu prezident rozloha: 237 500 km2 obyvatel: 21 700 000
HDP na osobu: 5900 eur růst HDP: 5,3 % inflace: 30 %
Turecko
Ahmet Necded Sezer prezident rozloha: 779 452 km2 obyvatel: 67 308 928
HDP na osobu: 18 500 eur Růst HDP: - 7,4 %
údaje zemí jsou z roku 2001
</TEXT>
</DOC>
<DOC>
<DOCID>LN-20021213013</DOCID>
<DOCNO>LN-20021213013</DOCNO>
<DATE>12/13/02</DATE>
<GEOGRAPHY>KODAŇ</GEOGRAPHY>
<TEXT>
Turecko žádá o přijetí do Evropské unie (dřívějšího Evropského společenství) už od roku 1987. Teprve nyní se možná Ankara dočká alespoň data zahájení přístupových jednání. Mezi hlavními výtkami ze strany Bruselu bylo kromě ekonomického zaostávání především porušování lidských práv a demokratických pravidel. Turecké úřady udělaly v této souvislosti zásadnější kroky teprve v uplynulých dvou letech: byla zaručena svoboda projevu, zrušen trest smrti a povoleno vysílání a vzdělávání v kurdštině. V praxi se ale tyto reformy ještě zcela neprojevily. EU přiznala Turecku status kandidátské země už v roce 1999. Nyní Ankara doufá, že o vstupu začne i jednat. Mluví se o několika možných variantách: francouzsko-německý návrh předpokládá zahájení vstupních rozhovorů s Tureckem v červenci 2005, pokud ale předtím Ankara "projde" rezolucí o stavu lidských práv. Šestice členských zemí EU v čele s Itálií pak dokonce navrhla rok 2004. Samotná Ankara by o svém členství v EU chtěla začít jednat už příští rok. Turecká vláda zároveň naznačila, že v tomto případě by byla ochotna k větším ústupkům při řešení otázky rozděleného Kypru. V pozadí ale zůstává klíčová otázka: patří vůbec Turecko - muslimská země ležící převážně v Asii - do EU? Zatím nejotevřeněji tuto otázku nastolil bývalý francouzský prezident a předseda Konventu EU Valéry Giscard d'Estaing. Jasnou odpověď zatím nikdo nedal.
</TEXT>
</DOC>
<DOC>
<DOCID>LN-20021213014</DOCID>
<DOCNO>LN-20021213014</DOCNO>
<DATE>12/13/02</DATE>
<TITLE>
Do Kodaně má přijet až 30 tisíc anarchistů * V pohotovosti je 6 tisíc policistů
</TITLE>
<GEOGRAPHY>KODAŇ</GEOGRAPHY>
<TEXT>
Bude klid jako na nedávném summitu v Bruselu, anebo radikálové z řad demonstrantů nadělají v centru města nepořádek jako na loňském summitu EU v Göteborgu? Na tuto otázku nedokázal včera v Dánsku nikdo odpovědět, tamní policie se ale pro jistotu připravila i na druhou variantu. Kvůli summitu bylo povoláno šest tisíc policistů z celkem 10tisícového dánského sboru, kteří by měli násilnostem a ničení majetku zabránit. Očekáváno je totiž mezi 15 a 30 tisíci demonstranty. Kolik jich skutečně přijelo, se ale ukáže až dnes, kdy se mají konat hlavní protesty. "Myslím, že budou pokojné," předpovídá kodaňský taxikář Ralf. Jeho kolega Anders dodává, že přijede mnohem méně demonstrantů. "Slyšel jsem, že má být něco u parlamentu a něco u Bella Center (místa konání summitu). Parlament je ale taky zatarasený a v té zimě to nikoho nebude bavit," tvrdí. Příjezdové cesty ke kongresové hale Bella Center jsou uzavřené a hlídají je pěší policisté i policie na koních. Připraveny jsou betonové zátarasy a k hale se dostanou jen kyvadlové autobusy přepravující novináře od jednotlivých hotelů. Atmosféra ale nenasvědčuje "přípravám na válku" - naopak každý, včetně policistů kontrolujících žurnalistické visačky, se usmívá. Včera bylo hlášeno pouze zadržení Němce, u kterého byl nalezen nůž nepřípustné délky. Jeho čepel totiž měřila devět centimetrů, tedy o dva centimetry více, než umožňují dánské zákony.
</TEXT>
<HEADING>
Nákupy a becherovka
</HEADING>
<TEXT>
Dánové se ale spíš než o summit zajímají o vánoční nákupy. Chystané rozšiřování EU však musí Kodaňské udeřit do očí přímo v centru města. Na Nytorvu, jednom z nejstarších kodaňských náměstí, kam ústí vánočně vyzdobená pěší zóna, stojí velký bílý stan, ve kterém se jim představují kandidátské země. Přímo u vchodu tančí bulharský folklorní soubor a návštěvníci tleskají do rytmu. Pobaltské státy předvádějí ozdoby z jantaru, Rumunsko zase vyplétané slaměné košíčky. Plno je také u českého stánku, který nabízí panenky z kukuřičného šustí vyráběné přímo na místě a k ochutnávce nejen české vánoční cukroví, ale také pivo a becherovku. "Určitě je velký zájem o Českou republiku, protože jsme jejich blízcí sousedé. Rádi jezdí do České republiky, znají naše pivo i historii," řekla ČTK Šárka Kepková z českého velvyslanectví v Kodani.
Dánové se ale spíš než o summit zajímají o vánoční nákupy. Chystané rozšiřování EU však musí Kodaňské udeřit do očí přímo v centru města. Na Nytorvu, jednom z nejstarších kodaňských náměstí, kam ústí vánočně vyzdobená pěší zóna, stojí velký bílý stan, ve kterém se jim představují kandidátské země. Přímo u vchodu tančí bulharský folklorní soubor a návštěvníci tleskají do rytmu. Pobaltské státy předvádějí ozdoby z jantaru, Rumunsko zase vyplétané slaměné košíčky. Plno je také u českého stánku, který nabízí panenky z kukuřičného šustí vyráběné přímo na místě a k ochutnávce nejen české vánoční cukroví, ale také pivo a becherovku. "Určitě je velký zájem o Českou republiku, protože jsme jejich blízcí sousedé. Rádi jezdí do České republiky, znají naše pivo i historii," řekla ČTK Šárka Kepková z českého velvyslanectví v Kodani.
</TEXT>
</DOC>
<DOC>
<DOCID>LN-20021213015</DOCID>
<DOCNO>LN-20021213015</DOCNO>
<DATE>12/13/02</DATE>
<TITLE>
Navýšení dotací z rozpočtu požadují rektoři českých vysokých škol.
</TITLE>
<GEOGRAPHY>PRAHA</GEOGRAPHY>
<TEXT>
Přidat vysokým školám nad rámec již schválené částky požadují členové České konference rektorů. Univerzity by podle nich měly z rozpočtu dostat o 1,226 miliardy korun více, než je plánováno. V letošním školním roce přitom státní rozpočet pro vysoké školy počítal s částkou pouze ve výši 16,9 miliardy korun. Rektoři se na nutnosti navýšení finančních prostředků shodli včera při projednávání projektu rozvoje veřejných vysokých škol. Představitelé konference rektorů tvrdí, že částka na studenty by se měla zvyšovat tak, aby pokrývala alespoň inflaci. Podle člena konference a rektora pardubické univerzity Miroslava Ludwiga se jedná řádově o 960 milionů korun. V projektu, který se stane hlavním klíčem při rozdělování peněz vysokým školám z rozpočtu, se berou v úvahu i požadavky vysokých škol, které utrpěly škody při srpnových povodních. "Na likvidaci povodňových škod potřebují školy 100 milionů korun," upozornil Ludwig. V ČR je nyní podle údajů konference 24 veřejných a čtyři státní vysoké školy. Registrováno je také 37 soukromých zařízení, schváleno bylo dalších 20.
PRAHA - Přidat vysokým školám nad rámec již schválené částky požadují členové České konference rektorů. Univerzity by podle nich měly z rozpočtu dostat o 1,226 miliardy korun více, než je plánováno. V letošním školním roce přitom státní rozpočet pro vysoké školy počítal s částkou pouze ve výši 16,9 miliardy korun. Rektoři se na nutnosti navýšení finančních prostředků shodli včera při projednávání projektu rozvoje veřejných vysokých škol. Představitelé konference rektorů tvrdí, že částka na studenty by se měla zvyšovat tak, aby pokrývala alespoň inflaci. Podle člena konference a rektora pardubické univerzity Miroslava Ludwiga se jedná řádově o 960 milionů korun. V projektu, který se stane hlavním klíčem při rozdělování peněz vysokým školám z rozpočtu, se berou v úvahu i požadavky vysokých škol, které utrpěly škody při srpnových povodních. "Na likvidaci povodňových škod potřebují školy 100 milionů korun," upozornil Ludwig. V ČR je nyní podle údajů konference 24 veřejných a čtyři státní vysoké školy. Registrováno je také 37 soukromých zařízení, schváleno bylo dalších 20.
</TEXT>
</DOC>
<DOC>
<DOCID>LN-20021213016</DOCID>
<DOCNO>LN-20021213016</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Neónové srdce na střeše Pražského hradu neodpovídá vkusu premiéra Vladimíra Špidly. Ve včerejší sněmovní interpelaci ve věci "srdce nad Prahou" prohlásil, že z hlediska památkové péče je vše v pořádku, ale osobně by na Hrad takové srdce neumístil. Špidlu interpeloval místopředseda ODS Miroslav Beneš. Prohlásil, že není obvyklé, aby úřad hlavy státu ignoroval závažnost změny panoramatu hlavního města Prahy.
</TEXT>
</DOC>
<DOC>
<DOCID>LN-20021213017</DOCID>
<DOCNO>LN-20021213017</DOCNO>
<DATE>12/13/02</DATE>
<GEOGRAPHY>BERLÍN</GEOGRAPHY>
<TEXT>
Čeští občané, které nacisté za války zavlekli na nucené práce, se 25procentního doplatku odškodného dočkají zřejmě na jaře 2003. Vyplynulo to z dvoudenního jednání kuratoria německé odškodňovací nadace, které včera skončilo v Berlíně. Německé ministerstvo financí odmítlo návrh české strany, aby se první již převážně vyplacená splátka navýšila z dosavadních 75 procent na 100 procent a peníze se mohly většině postižených dodat ještě letos.
</TEXT>
</DOC>
<DOC>
<DOCID>LN-20021213018</DOCID>
<DOCNO>LN-20021213018</DOCNO>
<DATE>12/13/02</DATE>
<TITLE>
říká Petr Nečas, jeden z kandidátů na předsedu ODS, o kterém rozhodne dnes začínající kongres
</TITLE>
<TEXT>
Kdo vystřídá Václava Klause
</TEXT>
<HEADING>
XIII. kongres ODS prosinec 2002
</HEADING>
<TEXT>
V roce 1997 se měl místopředseda ODS Petr Nečas stát ministrem obrany. Na poslední chvíli couvl. Po letošních parlamentních volbách byl v "depresi" a nechtěl ani kandidovat do vedení. Omlouval to rodinnými potížemi. Nyní chce být šéfem strany. "Teď se mohu ODS věnovat naplno," tvrdí.
LN: V ODS jste respektovanou osobností. Nicméně na vaši adresu také zaznívá - cituji: "Podělal se jednou, podělal se podruhé, podělá se i potřetí". Můžete zaručit, že to tentokrát nedopadne stejně?
Myslím si, že to je laciný argument. Já bych mohl říct, že jsem vstoupil do vedení ODS v jedné z nejtěžších chvil, což bylo období výzvy Děkujeme odejděte! V předvečer našeho kongresu demonstrovaly v ulicích desítky tisíc lidí. A já jsem tehdy kandidoval na místopředsedu ODS. A jestli tehdy byly druhý den nejnenávistnější komentáře vůči někomu, kdo na kongresu vystupoval, tak to bylo jméno Petr Nečas. Ale je jasné, že kdo si chce najít důvod ke kritice, vždycky si ho najde.
LN: Dobře, ale to jste mi trochu utekl z otázky. Můžete slíbit, že byste jako předseda ODS třeba neupadl do "deprese"? Vždyť po červnových volbách jste z rodinných důvodů nechtěl zprvu ani kandidovat do vedení strany...
Já jsem si dříve nemohl dovolit vzbudit jakoukoli naději, dokud jsem si nebyl stoprocentně jist, že do toho nebudu moci jít naplno. Právě kvůli roku 1997. Navíc jsme čekali čtvrté dítě, manželka měla v určitou chvíli rizikovou fázi těhotenství, takže bylo zjevné, že všechna moje pozornost byla upřena k rodině. V tuto chvíli se mohu plně věnovat ODS.
LN: Takže páté dítě neplánujete? Rodina vás už v politické kariéře nezabrzdí?
Já jsem byl vždy označován za konzervativce. Pro mě konzervatismus není snůškou ideologických blábolů, ale životní postoj. A to, že je pro mne rodina nejdůležitější věcí na světě, tak to je můj životní postoj, ze kterého se odvíjejí i postoje politické. Takový jsem. Já jsem na regionálním sněmu konstatoval, že bych se nerad dostal do pozice, kdy mé případné další rodičovství budou schvalovat hlasováním orgány ODS.
LN: Dostal jste nominaci na předsedu ze čtyř krajů, tedy více než vaši soupeři. Cítíte se být favoritem?
Nejsem favoritem. Množina delegátů kongresu je jiná než množina delegátů regionálního sněmu. Kongres obecně je velmi nevyzpytatelný živočich. V tuto chvíli jsme na tom všichni kandidáti stejně. Velmi bude záležet na tom, zda se bude jednat o otevřenou férovou soutěž nebo rozhodnou zákulisní dohody regionálních bossů. Kdyby byla první varianta, tak si velice silně věřím. V případě druhém bych měl celou řadu důvodů ke skepsi.
LN: Z okolí Václava Klause prosakují informace, že jste jeho favoritem. Ostatně vás několikrát jmenoval jako vhodného kandidáta. Pokládáte to za výhodu nebo handicap?
Chtěl bych zdůraznit, že Václav Klaus vždy mluvil o lidech, které vidí jako vyprofilované osobnosti. Lidi, kteří jsou schopni hrát celistvá obecná politická témata. Nikdy neříkal, že jsou jeho favority. Takže já to nevím, nezabývám se tím. Já chci uspět svými kvalitami, tím, jak dokáži oslovit delegáty. Nikoli tím, že by mě někdo měl nějakým způsobem doporučovat. Na druhou stranu si slov Václava Klause vážím.
LN: Váš protikandidát Mirek Topolánek prohlásil, že Václav Klaus je ovlivňován svým okolím a našeptávači a že ztratil smysl pro realitu. Myslíte si to také?
Myslím, že jeho vystupování v posledních týdnech a měsících naopak ukazuje, že je oběma nohama pevně na zemi. A je velmi dobře, že máme k dispozici tak kvalitního kandidáta na prezidenta.
LN: Vy jste před několika týdny řekl, že s Klausem byste další volby nevyhráli. Trváte na tom?
Já jsem také řekl, že je to v mnoha ohledech iracionální pocit ve veřejnosti a že je vůči Václavu Klausovi nespravedlivý. V tomto kontextu je to fakt.
LN: Jak se vám jeví idea Václav Klaus coby čestný předseda, který by mohl dál chodit na všechna politická grémia?
Nejpřesnější vystižení titulu čestného předsedy je, že to není funkce, ale titul. Z tohoto pohledu bych to vnímal jako titul čestného předsedy bez pravomocí. Jako ocenění člověku, který ODS založil a strašně moc toho pro ní udělal.
LN: A vy se neobáváte, že kdybyste se stal předsedou, bude vám do toho Klaus se svou autoritou stále "mluvit"?
Tady bych řekl dvě zásadní teze. Já jsem dokázal několikrát veřejně vystoupit ve velmi zapeklitých otázkách s jiným názorem než Václav Klaus. Třeba v roce 1999 jsem vystoupil s naprosto opačným názorem na úder NATO proti Jugoslávii. Za druhé je jisté, že nové vedení ODS si bude muset vybojovat a vybudovat autoritu uvnitř ODS. A za třetí platí to, že podle mě si je Václav Klaus vědom toho, že ODS musí mít jednoho skutečného předsedu. A ne nějakého skrytého stínového předsedu někde v pozadí.
LN: Ve svém "předsednickém" programu kromě jiného navrhujete reformu struktury a mechanismů Občanské demokratické strany směrem k jejich decentralizaci a zprůhlednění. Je tam ovšem poznámka, že se stanovy nemají měnit na tomto kongresu. Kdy tedy?
Jsem přesvědčen, že nejpozději na konci třetího čtvrtletí příštího roku, kdy by měl být po dalekosáhlé diskusi v místních, oblastních a regionálních sdruženích svolán kongres, který by měl přijmout komplexní revizi stanov. A to takovou, abychom několik dalších kongresů na stanovy nemuseli sahat. Naopak na tomto kongresu bychom změny stanov měli minimalizovat. Myslím tím jen zřízení titulu čestného předsedy, případně titulu prvního místopředsedy.
LN: Vám se funkce prvního místopředsedy velmi zamlouvá. Nejprve jste do ní chtěl Pavla Béma, poté se mluvilo o Martinu Římanovi a nyní o Vlastimilu Tlustém. Všechny tyto lidi Klaus chválí. To je vaše taktika, jak si pojistit vítězství?
Jsou za tím dva aspekty. První je, že si těchto lidí velmi vážím. Druhá věc je, že já nejsem sólista. Jsem zvyklý dávat lidi dohromady a společně táhnout dopředu. Když použiji hokejovou terminologii, nešlo mi nikdy o individuální statistiky v kanadském bodování, ale o úspěch týmu ve Stanley Cupu.
LN: Vraťme se nazpět k programu. Zatímco první část týkající se změny stanov je velmi konkrétní, v té druhé, "ideové", jsou spíše obecné fráze bez náznaku receptu řešení. Proč? Není to alibismus?
Chtěl jsem si nechat prostor, abych to řekl na kongresu. Navíc jsem ten program chtěl omezit do velikosti zhruba deseti stran. Za druhé se říká, že se o těchto věcech hodně mluví, ale nikdo z mých soupeřů je nedal na papír jako já.
LN: Tak nyní řekněte třeba aspoň to, jak chcete zajistit, aby byla ODS populární u intelektuálů a opinion makerů, o čemž píšete?
Za prvé nesdílím tezi, že co intelektuál, to levičák. Za druhé si myslím, že jsme si celou řadu lidí z této části politického spektra odradili svým chováním. Za třetí musíme využít jejich intelektuální potenciál. Protože byť to nejsou členové ODS, jejich myšlenky nás mohou obohatit. Západní pravicové strany využívají myšlenek různých kapacit z akademické půdy. To je prostě rozum zadarmo.
LN: Také píšete, že ODS by neměla být tolik zaměřena na ekonomiku, ale věnovat se i jiným tématům, která dosud spíše pomíjela. Jaká témata máte na mysli? Na co byste se chtěl zaměřit nejdříve?
První okruh je ten, že musíme být schopni nabídnout recepty na každodenní život, který sahá od zdravotnictví přes školství až třeba po oblast sociální péče. My jsme si nechali trochu ukrást a monopolizovat levicí témata, jako jsou sociální soudržnost, rodina, vzdělávání. To jsou klasická pravicová témata. My tady máme co říct. A je naší chybou, že jsme to přenechali české levici.
</TEXT>
</DOC>
<DOC>
<DOCID>LN-20021213019</DOCID>
<DOCNO>LN-20021213019</DOCNO>
<DATE>12/13/02</DATE>
<TITLE>
Když první volba nevyjde, strany by měly vybrat nového kandidáta
</TITLE>
<GEOGRAPHY>PRAHA</GEOGRAPHY>
<TEXT>
S alternativním návrhem, jak vyřešit očekávaný pat prvního kola prezidentských voleb, přišel šéf lidovců Cyril Svoboda. "Můj odhad je, že v první volbě nebude zvolen nikdo," přidal se Svoboda k názoru převládajícímu mezi politiky i novináři. Svoboda navrhuje, aby se po první volbě sešli předsedové parlamentních stran, s výjimkou komunistů, a pokusili se dohodnout na zcela novém kandidátovi. "Bude tu nový předseda ODS, třeba bude možná debata na toto téma. Alespoň bychom to měli zkusit," sdělil LN Svoboda. Kdo by takovou všeobecně přijatelnou osobností mohl být, předseda lidovců neřekl. "Nechci nikoho vystřelit, protože bych ho tím mohl diskvalifikovat. Ale takoví lidé existují," uvedl. Pokud se politici nedohodnou a druhá volba neurčí nástupce Václava Havla, potom Cyril Svoboda i KDU-ČSL podporují přímou volbu.
</TEXT>
<HEADING>
Pitharta chtějí prosadit jako kandidáta koalice
</HEADING>
<TEXT>
Kandidátem KDU-ČSL však stále zůstává předseda Senátu Petr Pithart, zítra by ho měla definitivně potvrdit celostátní konference. Včera večer o něm jednal celostátní výbor KDU-ČSL. Ten se shodl na přesvědčení, že Pithart má šanci dostat se do druhého kola, kam postupuje vítěz ze sněmovny a nejlepší ze Senátu. Lidovci si věří hlavně v horní komoře, kde se snaží získat podporu Klubu otevřené demokracie a nezávislých senátorů. K vyjednání širší podpory pro Pitharta už strana ustavila tříčlenný tým složený z místopředsedy strany Jana Kasala a šéfů poslaneckého a senátorského klubu Jaromíra Talíře a Josefa Kani. "Petr Pithart je objektivně z těch, kteří kandidují, nejdisponovanější k tomu být prezidentem," prohlásil Svoboda. Ve srovnání s Václavem Klausem je podle něj navíc schopen lépe integrovat politickou scénu a "odolat pokušení montovat se do činnosti vlády". Podle Svobody se může stát také to, že boj o Hrad vzdá sociálnědemokratický kandidát Jaroslav Bureš. "Myslím, že se to stane. A že nabídne své hlasy za příslib podpory v budoucnu," míní předseda KDU-ČSL. Svoboda dodal, že se jeho strana bude snažit o to, aby se Pithart stal společným kandidátem stran koalice. "Chceme to a budeme o to usilovat," řekl. Jednoho partnera z vlády už lidovecký kandidát zřejmě získal - unionisty. Ti sice ještě jasně neřekli šéfovi Senátu "ano", minulý týden však potvrdili usnesení, že za nejvhodnější kandidáty považují Otakara Motejla či Petra Pitharta. Ombudsman je však minimálně pro první volbu ze hry.
Kandidátem KDU-ČSL však stále zůstává předseda Senátu Petr Pithart, zítra by ho měla definitivně potvrdit celostátní konference. Včera večer o něm jednal celostátní výbor KDU-ČSL. Ten se shodl na přesvědčení, že Pithart má šanci dostat se do druhého kola, kam postupuje vítěz ze sněmovny a nejlepší ze Senátu. Lidovci si věří hlavně v horní komoře, kde se snaží získat podporu Klubu otevřené demokracie a nezávislých senátorů. K vyjednání širší podpory pro Pitharta už strana ustavila tříčlenný tým složený z místopředsedy strany Jana Kasala a šéfů poslaneckého a senátorského klubu Jaromíra Talíře a Josefa Kani. "Petr Pithart je objektivně z těch, kteří kandidují, nejdisponovanější k tomu být prezidentem," prohlásil Svoboda. Ve srovnání s Václavem Klausem je podle něj navíc schopen lépe integrovat politickou scénu a "odolat pokušení montovat se do činnosti vlády". Podle Svobody se může stát také to, že boj o Hrad vzdá sociálnědemokratický kandidát Jaroslav Bureš. "Myslím, že se to stane. A že nabídne své hlasy za příslib podpory v budoucnu," míní předseda KDU-ČSL. Svoboda dodal, že se jeho strana bude snažit o to, aby se Pithart stal společným kandidátem stran koalice. "Chceme to a budeme o to usilovat," řekl. Jednoho partnera z vlády už lidovecký kandidát zřejmě získal - unionisty. Ti sice ještě jasně neřekli šéfovi Senátu "ano", minulý týden však potvrdili usnesení, že za nejvhodnější kandidáty považují Otakara Motejla či Petra Pitharta. Ombudsman je však minimálně pro první volbu ze hry.
</TEXT>
</DOC>
<DOC>
<DOCID>LN-20021213020</DOCID>
<DOCNO>LN-20021213020</DOCNO>
<DATE>12/13/02</DATE>
<TITLE>
Známe vítěze!
</TITLE>
<TEXT>
Najděte si, jak blízko jste byli:
Odpověď Jméno Město
18507 Jiří Brůha Milevsko
18507 Miroslava Nyklová Cheb
18514 Slavomíra Vaňková Děčín 9
18514 Jiří Zich Praha 9
18533 Eduard Kolbaba Hradec Kr.
18570 Jitka Zemanová Teplice
18571 Monika Bočková Praha 9
18585 Miloš Gabriel Hradec Kr.
18589 Libor Sojka Průhonice
18590 Jiří Krampera Praha 9
18590 Božena Omrtová Rychov n. K.
18605 Roman Bašta Praha 3
18611 Josef Chleboun Vysoké Mýto
18654 František Bobák Zlín
18667 Milada Pazderová Brno
18678 Pavel Koběrský Kuřim
18703 Lucie Dobešová Kyjov
18712 Anna Štěpánová Protivín
18720 Stanislav Vítek Plzeň
18720 Eva Hořínková Hradec Králové
18745 Šárka Poláková Peruc
18750 Anna Peychlová Horní Cerenev
18750 Šárka Poláková Peruc
18755 Radek Semelka Týnec nad L.
18755 Šárka Poláková Peruc
18755 Jiří Havlíček Varnsdorf
18768 Mária Vargová Chrastava
18769 Michal Klečka
18778 Jaroslav Malena Znojmo
18800 Josef Bada Praha 3
18804 Petr Bednařík Zlín
18805 Zlata Marešová Praha 5
18818 Hana Holomojová Domažlice
18851 Josef Starý Praha 9
18893 Bedřiška Rechbergová Bohumín - Pudlov
18900 Miroslav Hoffmann ml. Ústí nad Labem
18902 Petr Balšánek Kolín 4
18930 Dagmar Herzová Praha
18956 Václav Přerovský Těšany
18960 Zlata Marešová Praha 5
18968 Marta Ultmannová Boskovice
19000 Bohumil Šmíd Měřín
19025 Anton Janíček Blovice
19030 František Krejčí Radotín
19033 Jan Karlíček Praha 5
19045 Yveta Gajová Kroměříž
19047 Zuzana Anderlová Dobroměřice
19047 Vladimír Hamšík Brno
19047,6 Marie Hudečková Malenovice
19080 Zdeněk Nekuda Osek
19081 Ivana Bedřichová Brno
19119 Věra Cifrainová Praha 8
19121 Eva Staňková Březová u K.V.
19172 Kateřina Rousková Hradec Králové
19196 Peter Tatranský Praha 8
19206 Václav Pohoriljak Sokolov
19230 Jana Něníčková Vratimov
19247 Antonín Zbořil Konice
19264 Miroslav Hubáček Prostějov
19278 Jan Václavek Hradec Králové
19282 Klára Dvoříčková
19283 Tomáš Souček Praha 6
19284 Matěj Vašina Šonov
19284 Edita Srnová Roztoky
19285 Lenka Chroustovská Praha 8
19286 Daniela Růžková Duchcov
19286 Pavla Klimšová Stráž p. Ralskem
19292 Jiřina Poláková Stráž
19293 Michaela Peroutková Praha
10 19294 Zdeněk Malý V.Bíteš
19321 Miroslava Klouda Úvaly
19329 Věra Hlaváčková Praha 5 - Košíře
19333 Remo Luppi Třebíč
19345 Antonín Drbálek Pozďatín
19349 Čestmír Žižka Lom
19390 Richard Pražák Brno
19431 Marie Kociánová Krnov
19441 Lenka Rohová Pelhřimov
19444 Eva Knížková Kralupy nad Vlt.
</TEXT>
<HEADING>
Finále rozhodlo!
</HEADING>
<TEXT>
Správná odpověď na soutěžní otázku "Kolik magazinů LN váží stejně jako pět set cihel použitých při stavbě domu s bytem LN?" zní 18 928výtisků magazinu Pátek Správně neodpověděl nikdo, nejblíže ke správné odpovědi byla paní Dagmar HERZOVÁz Prahy. Její odpověď zněla 18 930 výtisků, takže se spletla o pouhé dva magaziny. Vyhrává tedy byt v Praze za milion a počítač za 30 000 Kč
BLAHOPŘEJEME!
JAK JSME DOŠLI KE SPRÁVNÉ ODPOVĚDI:
* Na čtyři plošiny přesné váhy v Ústavu pro výzkum motorových vozidel jsme naskládali 500 cihel
* Hmotnost cihel ze všech čtyř displejů jsme zapsali. A cihly odstranili.
* Poté jsme na váhu kladli magazíny. Nejprve svázané balíky po 100 kusech, pak jednotlivé výtisky.
* Během celého měření byla přítomna paní notářka.
* Známe správnou odpověď. V databázi vašich odpovědí zjišťujeme, že nejlépe odpověděla paní Herzová.
Hra o Škodu Superb za milion
Dnes vyhrává Petr KARKUŠKA z Kralup nad Vltavou okamžitou denní výhru 5000 korun Blahopřejeme!
* Dnešní výherní čísla 102 128 139 * Dnešní soutěžní kupon 19 * OKAMŽITÁ VÝHRA 5000 Kč * Dnešní kombinace symbolů
</TEXT>
<HEADING>
www.danielatravel.cz tel. 224 253 007
</HEADING>
<TEXT>
Nenašli jste v magazínu kartu? Máte nějaké otázky ke hře? Volejte na soutěžní linku 296 363 500 nebo e-mailujte na adresu hrasuperb@lidovky.cz. Linka bude v provozu po - pá od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
Nenašli jste v magazínu kartu? Máte nějaké otázky ke hře? Volejte na soutěžní linku 296 363 500 nebo e-mailujte na adresu hrasuperb@lidovky.cz. Linka bude v provozu po - pá od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
</TEXT>
</DOC>
<DOC>
<DOCID>LN-20021213021</DOCID>
<DOCNO>LN-20021213021</DOCNO>
<DATE>12/13/02</DATE>
<TITLE>
Poněkud schizofrenní situaci bude muset řešit ředitelka Fakultní nemocnice Královské Vinohrady. Nechala se zvolit předsedkyní nově vzniklé odborové organizace. Práva zaměstnanců bude hájit proti sobě.
</TITLE>
<GEOGRAPHY>PRAHA</GEOGRAPHY>
<TEXT>
Novou odborovou organizaci si založilo několik zaměstnanců Fakultní nemocnice Královské Vinohrady v Praze. Na tom by nebylo nic divného, kdyby však nešlo i o členy vrcholného managementu nemocnice včetně ředitelky Marie Alušíkové a dvou z pěti jejích náměstků. Ředitelka byla zvolena předsedkyní nezávislých odborů, které se přihlásily do odborového svazu státních zaměstnanců. Představitelé ostatních dvou organizací, které už v nemocnici pracují, jsou zděšeni. "Situace, kdy je ředitel podniku zároveň předsedou odborové organizace, je zcela proti smyslu odborové práce. Její náplní je hájení zájmů a prosazování požadavků zaměstnanců proti zaměstnavateli. Jak bude paní ředitelka z pozice předsedkyně odborů hájit práva zaměstnanců, když je zároveň statutárním zástupcem v nemocnici," ptá se předsedkyně základní organizace Odborového svazu zdravotnictví a sociální péče Ivana Petrželková. Společně s místní organizací Lékařského odborového klubu se pokusila u ředitelky Alušíkové protestovat, ale neuspěla. "Pokoušeli jsme se jí vysvětlit, že v tomto případě jde o jasný konflikt zájmů, jenže ona to prý tak neposuzuje," říká Petrželková. Největší nebezpečí se skrývá v kolektivním vyjednávání. Kolektivní smlouvy umožňují odborům zlepšovat sociální pozice zaměstnanců. Jejich součástí bývají dohody o odměnách, o výši přesčasové práce, o délce dovolené nad rámec zákona. Podmínkou je, aby se pod kolektivní smlouvu podepsaly všechny odborové organizace, které v podniku fungují. Nyní bude nutné, aby požadavky odborů vůči vedení schválil i nový subjekt. Dovedeno ad absurdum: jako předsedkyně odborů má Alušíková právo a povinnost vyjednávat o požadavcích zaměstnanců s ředitelkou Alušíkovou.
</TEXT>
<HEADING>
Jsou to "žluťácké odbory"
</HEADING>
<TEXT>
Ředitelka Alušíková byla včera podle zaměstnanců svého sekretariátu celý den pracovně zaneprázdněná a k problému se nevyjádřila. Mluvčí nemocnice (a zároveň náměstek ředitelky) Leoš Kabát se také nechtěl vyjadřovat, protože členem nových odborů není. Za střet zájmů a zneužití zákona o sdružování považuje čin vedení nemocnice i místopředsedkyně Odborového svazu zdravotnictví a sociální péče Jana Dvořáková. "V letáku, kterým nově vzniklá odborová organizace láká členy, slibuje např. právní rady. Předpokládám, že by je poskytoval právník, který pracuje pro vedení nemocnice. Ředitelka spolu se svými náměstky, kteří jsou rovněž ve vedení nových odborů, navíc bude proti ostatním odborovým organizacím jednoznačně zvýhodněna tím, že z pozice ve vedení nemocnice má mnohem lepší přístup k informacím," upozorňuje Dvořáková. Podobné k zaměstnavateli loajální odborové organizace vznikaly například v době velké hospodářské krize za první republiky. "Říká se jim žluťácké odbory," podotýká Dvořáková. Za odborový svaz už poslala stížnost na ministerstvo zdravotnictví, které je správcem státem přímo řízené vinohradské nemocnice. Podle mluvčího resortu Mária Böhmeho sice nelze ředitelce účast v odborech zakázat, ale pokud v nich zároveň dělá předsedkyni, ztrácejí odbory smysl. "Je to zcela proti logice, protože této organizaci chybí partner pro vyjednávání. Tím partnerem má být jako statutární zástupce ředitel. I kdyby paní ředitelka přenesla své pravomoci, což nevím, jestli lze, stejně by musela vyjednávat sama se sebou," soudí Böhme. Ministryně Součková zatím nechce podnikat žádné kroky, věc nechá posoudit právníky. Připouští ale, že určitý střet zájmů tu existuje. Zároveň míní, že by bylo lepší, kdyby si problém vyřešili zaměstnanci nemocnice sami.
Ředitelka Alušíková byla včera podle zaměstnanců svého sekretariátu celý den pracovně zaneprázdněná a k problému se nevyjádřila. Mluvčí nemocnice (a zároveň náměstek ředitelky) Leoš Kabát se také nechtěl vyjadřovat, protože členem nových odborů není. Za střet zájmů a zneužití zákona o sdružování považuje čin vedení nemocnice i místopředsedkyně Odborového svazu zdravotnictví a sociální péče Jana Dvořáková. "V letáku, kterým nově vzniklá odborová organizace láká členy, slibuje např. právní rady. Předpokládám, že by je poskytoval právník, který pracuje pro vedení nemocnice. Ředitelka spolu se svými náměstky, kteří jsou rovněž ve vedení nových odborů, navíc bude proti ostatním odborovým organizacím jednoznačně zvýhodněna tím, že z pozice ve vedení nemocnice má mnohem lepší přístup k informacím," upozorňuje Dvořáková. Podobné k zaměstnavateli loajální odborové organizace vznikaly například v době velké hospodářské krize za první republiky. "Říká se jim žluťácké odbory," podotýká Dvořáková. Za odborový svaz už poslala stížnost na ministerstvo zdravotnictví, které je správcem státem přímo řízené vinohradské nemocnice. Podle mluvčího resortu Mária Böhmeho sice nelze ředitelce účast v odborech zakázat, ale pokud v nich zároveň dělá předsedkyni, ztrácejí odbory smysl. "Je to zcela proti logice, protože této organizaci chybí partner pro vyjednávání. Tím partnerem má být jako statutární zástupce ředitel. I kdyby paní ředitelka přenesla své pravomoci, což nevím, jestli lze, stejně by musela vyjednávat sama se sebou," soudí Böhme. Ministryně Součková zatím nechce podnikat žádné kroky, věc nechá posoudit právníky. Připouští ale, že určitý střet zájmů tu existuje. Zároveň míní, že by bylo lepší, kdyby si problém vyřešili zaměstnanci nemocnice sami.
</TEXT>
</DOC>
<DOC>
<DOCID>LN-20021213022</DOCID>
<DOCNO>LN-20021213022</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Náměstek ministra spravedlnosti Josef Baxa opouští svou funkci a půjde šéfovat Nejvyššímu správnímu soudu. "Pokud vím, tak jsem jediným kandidátem," řekl včera LN Baxa. Předsedu Nejvyššího správního soudu na návrh ministra jmenuje prezident republiky. "Soud začne fungovat 1. ledna příštího roku. Prozatím to bude v provizorních prostorách brněnského soudu," uvedla mluvčí resortu Iva Chaloupková. Budova rušeného okresního úřadu, kde má Nejvyšší správní soud sídlit, dosud není vyklizena. Vicepremiéra a ministra spravedlnosti Pavla Rychetského opouští i druhý náměstek Alois Cihlář, který se vrací soudcovat. Do náměstkovských křesel byli vybráni dosavadní zaměstnanci ministerstva ředitel legislativního odboru Vladimír Král a šéf odboru evropské integrace Jakub Camrda. Rychetský je má představit na pondělní tiskové konferenci.
</TEXT>
</DOC>
<DOC>
<DOCID>LN-20021213023</DOCID>
<DOCNO>LN-20021213023</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Česko jedná o koupi patnácti ze 41 kanadských stíhaček typu F-18, které budou nadbytečné pro kanadskou armádu poté, co za 900 milionů dolarů své vzdušné síly zmodernizuje. S odvoláním na zdroje kanadského ministerstva obrany to uvedl kanadský list National Post. Ve své internetové verzi list citoval mluvčího kanadského ministerstva Davea Scanlona, podle něhož se jedná s "potenciálním kupcem", ale jednání jsou prý ve "velmi předběžném stadiu". Scanlon nechtěl sdělit, zda jde o ČR. "Zkoumáme nejméně jednu možnost s potenciálním kupcem. Věříme, že existuje schůdný trh pro naše F-18 zejména mezi přátelskými státy v rozšířeném NATO," citoval list Scanlona. Kanadské ministerstvo obrany podle listu pošle část stíhaček americké firmě Boeing, která je zmodernizuje podle požadavků Čechů. Ministr obrany Jaroslav Tvrdík včera odmítl informaci kanadského listu potvrdit. Prohlásil, že o tom, jak bude ČR chránit svůj vzdušný prostor, by mělo být jasno do konce února. Tendr na nákup nových stíhaček původně vyhrálo britsko-švédské konsorcium BAE Systems/SAAB, ale po povodních vláda od nákupu strojů Jas-39 Gripen upustila.
</TEXT>
</DOC>
<DOC>
<DOCID>LN-20021213024</DOCID>
<DOCNO>LN-20021213024</DOCNO>
<DATE>12/13/02</DATE>
<TITLE>
Stížnost na počínání společnosti Hexanel prošetřuje kontrolní odbor Úřadu na ochranu osobních údajů
</TITLE>
<TEXT>
Rodná čísla pacientů, kteří berou jejich léky, sbírá od lékařů farmaceutická firma z Prahy. Porušuje tím zákon.
PRAHA - Fotoaparát jako dárek mají obdržet lékaři, kteří přistoupí na výzvu pražské firmy Hexanel (zástupce společnosti Hexal AG) a zašlou jí údaje o tom, kolik pacientů bere jejich léky a jaký to má vliv na jejich zdravotní stav. V přiloženém formuláři mají lékaři své klienty identifikovat podle čísla pojištěnce, které je v podstatě totožné s rodným číslem. Firma i lékaři, kteří jí vyhoví, tím porušují minimálně jeden platný zákon. "Lékaři nesmějí poskytovat osobní údaje o pacientech. Pokud by na žádost firmy zareagovali, porušili by zákon o ochraně osobních údajů a zákon o zdraví lidu, který je váže mlčenlivostí o léčbě pacientů," konstatoval předseda Úřadu na ochranu osobních údajů Karel Neuwirt. Firma, která data požaduje, rovněž porušuje zákon o ochraně osobních údajů. Číslo pojištěnce, resp. rodné číslo, které mají lékaři vyplňovat, mezi citlivé údaje patří. "K této činnosti ze zákona potřebují mít předem vyžádaný souhlas našeho úřadu. Vázat zjišťování účinnosti léku a jeho spotřebu na rodné číslo je nepřijatelné," prohlásil Neuwirt.
</TEXT>
<HEADING>
Na jednání upozornilo občanské sdružení
</HEADING>
<TEXT>
Pokud navíc "odměňuje" spolupracující lékaře fotoaparátem, jak v dopise uvádí, porušuje tím zřejmě i zákon o reklamě. "Zákon umožňuje firmám dávat jen ty dary, které se vztahují k předmětu činnosti obdarovávaného a jsou nepatrné hodnoty. A to fotoaparáty pro lékaře nejsou," upozornil výkonný ředitel Mezinárodní asociace farmaceutických společností (MAFS) Pavol Mazan. Počínání firmy Hexanel označil Mazan za odporující etickému kodexu asociace. Zmíněná společnost ale není jejím členem. Nevyrábí totiž originální léky, ale jejich generika (levnější verze po vypršení platnosti ochranné licence původního přípravku). Na podivné počínání pražské společnosti upozornilo Úřad na ochranu osobních údajů Občanské sdružení na ochranu pacientů. Jeho předsedkyně Vladimíra Bošková považuje tyto praktiky za nebezpečné pacientům. "Jde o údaje, které mohou být zneužity. Pokud firma bude mít k dispozici, jaký lék konkrétní pacient užívá, může si z toho odvodit mj. i jeho přibližnou diagnózu. Požadavek na popsání jeho zdravotního stavu po zavedení preparátu zase navozuje zdání, že si firma touto formou testuje skutečnou účinnost přípravku," podotkla Bošková.
</TEXT>
<HEADING>
Zástupce společnosti tvrdí, že to byl omyl
</HEADING>
<TEXT>
Zástupci firmy Hexanel tvrdí, že cílem kampaně měl být pouze průzkum zájmu o jejich produkty. Kolonka "číslo pojištěnce" se prý na formulářích objevila jen "omylem". "Nechceme po lékařích žádné osobní údaje, jen ročník narození nebo nějakou jinou identifikační značku. Je na lékaři, jaký tam napíše údaj," prohlásila vedoucí obchodních reprezentantů firmy Dana Kubátová. Číslo pojištěnce se podle ní už na letácích nevyskytuje. "To bylo jen na počátku srpna," prohlásila. LN ale mají k dispozici dopis s letákem, který kolonku číslo pojištěnce obsahuje a je datovaný začátkem září. Údajný majitel firmy, který se do telefonu nepředstavil, označil nadpis kolonky "číslo pojištěnce" za "překlep". "Jestli se tam dostalo rodné číslo, tak to stejně nikdo nevyplňoval, tak co," prohlásil rozčileně a zavěsil. Podle místopředsedy Sdružení praktických lékařů Jana Jelínka nejde o ojedinělou aktivitu této firmy. "Dopisy s dotazníky na různé léky mi od nich chodí už asi půl roku. Ve schránce jsem jich měl snad osm či deset. Vyhazuji je do koše a totéž radíme i našim členům," konstatoval Jelínek. Jelínek tvrdí, že podobné akce občas zorganizují i další farmaceutické firmy. Počínání společnosti Hexanel ale označil za "nejagresivnější". "Věřím, že většina mých kolegů jsou svéprávní lidé, kteří takovému nátlaku a slibům různých dárků nepodlehnou. Bohužel, někteří se možná zlákat nechali. Je mi za ně hanba," prohlásil Jelínek. Stížnost na počínání firmy Hexanel už prošetřuje kontrolní odbor Úřadu na ochranu osobních údajů. Pokud ji uzná za oprávněnou, má právo nařídit likvidaci neoprávněně nabyté databáze a podle míry nebezpečnosti a rozsahu shromážděných dat firmu potrestat pokutou do 10 milionů korun. Pokud by šlo o opakovaný prohřešek, může být výše finančního postihu až dvojnásobná.
Zástupci firmy Hexanel tvrdí, že cílem kampaně měl být pouze průzkum zájmu o jejich produkty. Kolonka "číslo pojištěnce" se prý na formulářích objevila jen "omylem". "Nechceme po lékařích žádné osobní údaje, jen ročník narození nebo nějakou jinou identifikační značku. Je na lékaři, jaký tam napíše údaj," prohlásila vedoucí obchodních reprezentantů firmy Dana Kubátová. Číslo pojištěnce se podle ní už na letácích nevyskytuje. "To bylo jen na počátku srpna," prohlásila. LN ale mají k dispozici dopis s letákem, který kolonku číslo pojištěnce obsahuje a je datovaný začátkem září. Údajný majitel firmy, který se do telefonu nepředstavil, označil nadpis kolonky "číslo pojištěnce" za "překlep". "Jestli se tam dostalo rodné číslo, tak to stejně nikdo nevyplňoval, tak co," prohlásil rozčileně a zavěsil. Podle místopředsedy Sdružení praktických lékařů Jana Jelínka nejde o ojedinělou aktivitu této firmy. "Dopisy s dotazníky na různé léky mi od nich chodí už asi půl roku. Ve schránce jsem jich měl snad osm či deset. Vyhazuji je do koše a totéž radíme i našim členům," konstatoval Jelínek. Jelínek tvrdí, že podobné akce občas zorganizují i další farmaceutické firmy. Počínání společnosti Hexanel ale označil za "nejagresivnější". "Věřím, že většina mých kolegů jsou svéprávní lidé, kteří takovému nátlaku a slibům různých dárků nepodlehnou. Bohužel, někteří se možná zlákat nechali. Je mi za ně hanba," prohlásil Jelínek. Stížnost na počínání firmy Hexanel už prošetřuje kontrolní odbor Úřadu na ochranu osobních údajů. Pokud ji uzná za oprávněnou, má právo nařídit likvidaci neoprávněně nabyté databáze a podle míry nebezpečnosti a rozsahu shromážděných dat firmu potrestat pokutou do 10 milionů korun. Pokud by šlo o opakovaný prohřešek, může být výše finančního postihu až dvojnásobná.
</TEXT>
</DOC>
<DOC>
<DOCID>LN-20021213025</DOCID>
<DOCNO>LN-20021213025</DOCNO>
<DATE>12/13/02</DATE>
<GEOGRAPHY>TŘEBÍČ</GEOGRAPHY>
<TEXT>
Pod třemi chlapci se ve středu na rybníku v Třebíči-Borovině prolomil led a jeden z nich zemřel. "Dostal se pod led, a přestože jsme byli na místě velmi brzy, podařilo se ho najít až po půl hodině," řekl včera Václav Hnízdil z třebíčského hasičského záchranného sboru. Dvanáctiletého hocha se lékařům podařilo na břehu oživit, v nemocnici ale zemřel. Led se pod chlapci ve věku mezi pěti a 12 lety probořil odpoledne, když byli několik metrů od břehu. Jeden hoch se dostal na břeh, druhého vytáhli kolemjdoucí. Hasiči pak na rybník vypluli a led rozbíjeli.
</TEXT>
</DOC>
<DOC>
<DOCID>LN-20021213026</DOCID>
<DOCNO>LN-20021213026</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Moderátorkou hlavní zpravodajské relace televize Nova se od Nového roku stane Pavla Charvátová. Vystřídá Nicol Lenertovou, která koncem listopadu z Novy odešla. Novou tvář včera Nova představila na závěr Televizních novin. Vedle kterého moderátora usedne, zatím Nova neprozradila. Poprvé se Charvátová objevila na obrazovce v hudebním pořadu SOS televize Prima. Poté moderovala Snídani s Novou i Dobré ráno s Českou televizí. Moderování časem vyměnila za točení reportáží.
</TEXT>
</DOC>
<DOC>
<DOCID>LN-20021213027</DOCID>
<DOCNO>LN-20021213027</DOCNO>
<DATE>12/13/02</DATE>
<TITLE>
Sdružení napadá postup státního zastupitelství a policie. Není jasné, zda bude stížnost odmítnuta, nebo se bude konat veřejné jednání.
</TITLE>
<GEOGRAPHY>PRAHA</GEOGRAPHY>
<TEXT>
Zřejmě v lednu příštího roku by mohl být jasný výsledek snah Sdružení akcionářů IPB, které brojí proti prodeji "jejich" bankovního domu. "Předpokládám, že se Senát bude věcí zabývat začátkem roku," řekl včera LN Martin Dostál, asistent soudce-zpravodaje Vladimíra Klokočky z Ústavního soudu, k němuž si akcionáři podali stížnost. Sdružení akcionářů IPB v ní napadá postup státního zastupitelství a policie, která na podzim loňského roku odložila trestní oznámení podané na někdejšího ministra financí Pavla Mertlíka a generálního ředitele ČSOB Pavla Kavánka. Sdružení považuje za zkrácení svých práv, že jim policie, jejíž názor podpořilo Nejvyšší státní zastupitelství, nezaslala usnesení o odložení trestního oznámení. Důvod zní: akcionáře nepovažují za poškozené. Tím sdružení přišlo o možnost podat si proti usnesení o odložení trestního oznámení stížnost a pokusit se tak zvrátit rozhodnutí týkající se Mertlíka a Kavánka. Podle trestního oznámení se v souvislosti s prodejem IPB ČSOB měl Pavel Mertlík dopustit zneužívání pravomoci veřejného činitele, Pavel Kavánek návodu k tomuto trestnému činu, za který hrozí až deset let vězení. Skutek měli spáchat tajnými jednáními o převzetí IPB a zkresleným informováním vlády. Konkrétní plán měli vytvořit na utajené schůzce v Paříži. V trestním oznámení se uvádí, že Mertlík podle plánu v noci z 15. na 16. června 2000 "dosáhl za pomoci nepravdivých a hrubě zkreslených informací" souhlasu vlády se zavedením nucené správy v IPB se záměrem prodeje její bilance do rukou ČSOB.
</TEXT>
<HEADING>
Soud má všechny potřebné materiály
</HEADING>
<TEXT>
Podle asistenta Martina Dostála má Ústavní soud shromážděny všechny potřebné materiály - vyjádření Nejvyššího státního zastupitelství, Vrchního státního zastupitelství v Praze a policejního prezidia. "V této fázi řízení není jasné, zda bude stížnost odmítnuta, nebo jestli se nařídí veřejné jednání," upozornil Dostál. Ve druhém případě by byla věc vyřízena nálezem Ústavního soudu. Sdružení akcionářů IPB by tak mělo šanci, že se svým požadavkem uspěje.
Podle asistenta Martina Dostála má Ústavní soud shromážděny všechny potřebné materiály - vyjádření Nejvyššího státního zastupitelství, Vrchního státního zastupitelství v Praze a policejního prezidia. "V této fázi řízení není jasné, zda bude stížnost odmítnuta, nebo jestli se nařídí veřejné jednání," upozornil Dostál. Ve druhém případě by byla věc vyřízena nálezem Ústavního soudu. Sdružení akcionářů IPB by tak mělo šanci, že se svým požadavkem uspěje.
</TEXT>
</DOC>
<DOC>
<DOCID>LN-20021213028</DOCID>
<DOCNO>LN-20021213028</DOCNO>
<DATE>12/13/02</DATE>
<TEXT>
Bývalý náčelník generálního štábu Jiří Šedivý předal včera velení armády svému nástupci Pavlu Štefkovi. Ráno příslušníci generálního štábu nastoupili u hrobu neznámého vojína na pražském Vítkově. Další ceremoniál se konal na ministerstvu obrany u Památníku akademiků. Odcházejícího i nového náčelníka přijal prezident Václav Havel. Jako vrchnímu veliteli ozbrojených sil mu podali oba velitelé hlášení o předání funkce. Havel pak Štefkovi propůjčil hodnost generálporučíka. Poté Šedivý odjel unikátním autem Praga Grand z roku 1929, jehož prvním majitelem byl Jan Masaryk.
</TEXT>
</DOC>
<DOC>
<DOCID>LN-20021213029</DOCID>
<DOCNO>LN-20021213029</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Středočeský krajský soud potvrdil včera tříletý trest pro Helenu Čermákovou, jejíž nedbalé jednání mělo být před rokem a půl příčinou smrti její pětileté dcery Terezy. Když se tehdy Čermáková vrátila opilá z flámu, dceru podle svých slov nechtěně zalehla a ta se udusila. Odvolací trestní senát za předsednictví soudkyně Heleny Urválkové se sice včera ještě pokoušel zjistit, zda nemohla Čermáková jednat úmyslně, ale nakonec usoudil, že k tomto závěru není dostatek důkazů. "Věc byla složitá a důkazů bylo málo," upřesnila Urválková. Čermáková si tak odpyká tři roky ve věznici s dozorem, jak jí před časem uložili okresní soudci v Kladně. Ti podle včerejšího verdiktu krajského soudu rozhodovali objektivně, a k podanému odvolání proto nebyl důvod. Podle soudkyně Heleny Urválkové není trest přísný "s ohledem na to, jak obžalovaná bezcitně zacházela s tělem již mrtvé dcery". Čermáková loni v létě, když zjistila, že Tereza je mrtvá, odnesla její tělo do lesa, zahrabala je a zapálila. Pak nahlásila policii, že se její dcera ztratila, a stovky uniformovaných mužů hledaly dítě několik týdnů, než se matka přiznala. Na včerejší poslední líčení byl předvolán jako svědek i lékař Ivan Procházka. Měl objasnit, zda Čermáková nemohla dceru v inkriminovaný den záměrně opít. Pitva totiž v těle děvčátka odhalila 1,4 promile alkoholu. Podle Procházky muselo dojít k poruchám vědomí Terezy, což matka nemohla přehlédnout. Připustil ale, že porucha se mohla projevit i spánkem. Jednoznačný závěr o úmyslu Čermákové proto podle soudkyně nešlo vyslovit. "Co se tehdy doma dělo, ví jen paní Čermáková," dodala. Proti rozhodnutí odvolacího soudu se již Čermáková nemůže odvolat.
</TEXT>
</DOC>
<DOC>
<DOCID>LN-20021213030</DOCID>
<DOCNO>LN-20021213030</DOCNO>
<DATE>12/13/02</DATE>
<GEOGRAPHY>MADRID</GEOGRAPHY>
<TEXT>
Náměstek amerického ministra obrany Paul Wolfowitz včera poděkoval Španělsku za zadržení severokorejské lodi So San s 15 raketami Scud, k němuž došlo v pondělí v Arabském moři. Zároveň se omluvil za "absurdní situaci". K ní došlo poté, co USA nechaly loď s falešnými dokumenty a nedeklarovaným nákladem pokračovat v cestě do Jemenu. Španělé trvají na tom, že kapitán plavidla porušil všechny možné předpisy, a zvažují prý i stažení svých námořních sil určených mimo jiné k mezinárodnímu boji proti terorismu z oblasti.
</TEXT>
</DOC>
<DOC>
<DOCID>LN-20021213031</DOCID>
<DOCNO>LN-20021213031</DOCNO>
<DATE>12/13/02</DATE>
<GEOGRAPHY>LINEC</GEOGRAPHY>
<TEXT>
Americký advokát Ed Fagan nesmí v Rakousku zastupovat u soudu pozůstalé po obětech katastrofy lanovky v Kaprunu, protože nemá pro takovou činnost povolení. Rozhodl o tom zemský soud v Linci, který rovněž zrušil Faganovy dohody o honorářích. Soud rozhodoval již v říjnu na základě žaloby rakouského právního zástupce Albrechta Zaunera, který Fagana obvinil z "pokoutního advokátství". Fagan proti rozsudku nepodal v zákonné lhůtě žádnou námitku, a verdikt tak vstoupil nyní v platnost. Fagan v období zahájení procesu s viníky havárie lanovky pořádal "informativní schůzky" s pozůstalými po 155 obětech katastrofy z 11. listopadu 2000. S řadou z nich uzavřel dohody o zastupování, podle nichž měl dostat až třetinu případného odškodného. To je v rakouských poměrech považováno za přehnané, a tudíž "odporující dobrým mravům" advokátského povolání.
</TEXT>
</DOC>
<DOC>
<DOCID>LN-20021213032</DOCID>
<DOCNO>LN-20021213032</DOCNO>
<DATE>12/13/02</DATE>
<TITLE>
Severní Korea prý znovu zprovozní elektrárnu, která může produkovat materiál pro atomové zbraně
</TITLE>
<TEXT>
Zastavení dodávek topného oleje z USA a následná energetická krize jsou podle Pchjongjangu důvody, proč ustoupil od dohody z roku 1994.
SOUL/PCHJONGJANG - Severní Korea včera přišla s hrozbou, která má přimět mezinárodní společenství v čele se Spojenými státy ke zmírnění nesmiřitelného postoje vůči komunistickému režimu v Pchjongjangu. Pohrozila totiž, že opět uvede do provozu jadernou elektrárnu Jongpjon, která může produkovat i plutonium používané v atomových bombách. Zařízení bylo "zmrazeno" v roce 1994 po dohodě s USA výměnou za pomoc při zajištění energetických zdrojů, které by KLDR nemohla použít k vojenským účelům. Především šlo o výstavbu lehkovodních reaktorů, které jsou méně zneužitelné, a dodávky topného oleje. Budování bezpečných jaderných zařízení, na němž se podílejí i další země včetně sousední Jižní Koreje, se ale stále víc protahuje. Letos v říjnu pak Washington po návštěvě své delegace v Pchjongjangu oznámil, že Severní Korea pokračuje ve vývoji jaderných zbraní. USA následně zastavily dodávky topného oleje, aby KLDR přiměly k zastavení jejího jaderného programu. "Vzhledem k tomu, že Spojené státy očividně opustily své závazky, nastaly v naší zemi problémy s energií," uvádí se ve včerejším prohlášení severokorejského ministerstva zahraničí. Pchjongjang také neopomněl připomenout, že Američané "označili KLDR za součást 'osy zla' a terč preventivního jaderného útoku". Představa, že by severokorejský režim ostentativně obnovil provoz v jaderném zařízení produkujícím plutonium, vyděsila především sousední Jižní Koreu, kde zrovna finišují přípravy na prezidentské volby. Oba hlavní kandidáti proto Pchjongjang vyzvali, aby své rozhodnutí obnovit v Jongpjonu provoz ještě zvážil. Japonsko, kterému zase dělají starosti raketové programy KLDR, ale vyzvalo k umírněné reakci. "Pokud si prohlášení přečtete pozorně, najdete v něm snahu najít mírové řešení," nechal se slyšet japonský premiér Džuničiró Koizumi. Odvolával se zřejmě na poslední větu komuniké, ve které je uvedeno, že opětovné zmrazení severokorejských jaderných zařízení "zcela závisí na postoji USA". Nukleární program KLDR je stejně jako mnoho dalších věcí v jedné z posledních bašt stalinismu na světě opředen tajemstvím. Americká tajná služba CIA v roce 1994 odhadovala, že Severní Korea může mít materiál na jednu či dvě jaderné zbraně. Ze "zmrazeného" reaktoru v Jongpjonu bylo vyňato asi osm tisíc palivových tyčí s plutoniem, které byly zakonzervovány pod dohledem mezinárodních expertů. Program založený na získávání plutonia ale není jediným způsobem, jak se může Severní Korea dostat k jaderným zbraním. Při svých snahách o získání atomových bomb se totiž Pchjongjang údajně spoléhá na jinou technologii - využívání obohaceného uranu.
</TEXT>
<HEADING>
Severokorejský jaderný program
</HEADING>
<TEXT>
Počátky nukleárního programu KLDR sahají až do 50. let. O vojenském využití jaderné energie začal Pchjongjang podle dostupných zdrojů usilovat až v 80. letech. V roce 1994 uzavřela Severní Korea se Spojenými státy dohodu o zmrazení svého atomového programu. Na jejím základě měla KLDR od Američanů dostat pomoc při budování reaktorů, u nichž nehrozí vojenské zneužití.
Sunčchon - uranový důl
Ungki - uranový důl
Nanam - výzkumné středisko
Kilčchu - výzkumné středisko
Kumho - reaktor (lehkovodní)
Sinpcho - reaktor (lehkovodní)
Kumčchang-ri - zpracování jaderného paliva
Jongpjon - pokusné výbuchy, zpracování jaderného paliva, výroba jaderného paliva, uložiště odpadu, reaktor (grafitový)
Tečchon - reaktor (grafitový)
Kusong - obohacování uranu
Pakčchon - obohacování uranu, výzkumné středisko, uranový důl
Pchjongsong - výzkumné středisko
Pchjongjang - výzkumné středisko
Pchjongsan - uranový důl, obohacování uranu, zpracování jaderného paliva
Chungnam - uranový důl
Chamchong - výzkumné středisko
Wonsan - výzkumné středisko
Pramen: CNS, Reuters
</TEXT>
</DOC>
<DOC>
<DOCID>LN-20021213033</DOCID>
<DOCNO>LN-20021213033</DOCNO>
<DATE>12/13/02</DATE>
<TITLE>
Raketa Ariane-5 se dvěma satelity na palubě se zřítila do Atlantiku pouhé tři minuty po startu
</TITLE>
<TEXT>
Úplné zrušení programu Ariane-5. Takový by mohl být důsledek již čtvrtého selhání těchto evropských nosných raket.
KOUROU, Francouzská Guyana Pouhé tři minuty trval první let vylepšeného typu evropské nosné rakety Ariane-5. Ve středu ve 23.24 našeho času, krátce po startu z vesmírného střediska Kourou ve Francouzské Guyaně, raketa vybuchla. Trosky rakety a dva satelity za více než 600 milionů dolarů (asi 18 miliard korun), které měla vynést na oběžnou dráhu, se zřítily do Atlantického oceánu. Výbuch byl již čtvrtým selháním raket Ariane-5, které zatím vyletěly do vesmíru čtrnáctkrát. Středeční neúspěch posílil pochyby o jejich spolehlivosti. Podle odborníků zkomplikuje financování podobných projektů. Následkem katastrofy také nejspíš bude zvýšení nákladů na pojišťování satelitů. Někteří pozorovatelé soudí, že tento neúspěch může dokonce znamenat zastavení letů evropských raket Ariane-5. Generální ředitel programu Ariane Jean-Yves Le Gall se omluvil klientům, jejichž satelity měla raketa do kosmu vynést. Šlo o satelit pařížského operátora Eutelsat Hot Bird 7, který stál 250 milionů dolarů ( 7,5 miliardy korun), a satelit Stentor francouzského Národního střediska kosmických studií. Ten měl cenu 385 milionů dolarů ( 11,5 miliardy korun). Oba satelity byly pojištěné. "Na vysvětlení selhání je ještě příliš brzy," řekl pro BBC Le Gall. "Naše profese je někdy velice těžká a jsou to právě tyto okamžiky, které nám to krutě připomínají," dodal. BBC v této souvislosti citovala nejmenované činitele programu Ariane, podle nichž může za neúspěch Ariane-5 její hlavní motor typu Vulcain-2. Ten má pohánět raketu prvních devět minut letu. Již po třech minutách však bylo jasné, že raketa nedosáhne požadované rychlosti. O několik vteřin později se proto spustil autodestrukční systém. Raketa měla podle původního plánu odstartovat již 28. listopadu. Start se však nekonal, protože se motor nepodařilo uvést do chodu. Právě tehdy měl poprvé odstartovat vylepšený typ Ariane-5. Ten má podle výpočtů vynášet satelity o hmotnosti až deseti tun. U dřívější verze to bylo maximálně 6,8 tuny.
</TEXT>
<HEADING>
Nejistá budoucnost
</HEADING>
<TEXT>
Nepodařený start možná zkomplikuje také misi sondy Rosetta. Tu měla Ariane-5 vynést do vesmíru 12. ledna. Rosetta má zamířit ke kometě Wirtanen. Cílem je provést rozbor ledu a prachu komety. Program Ariane byl zahájen v roce 1973. První start se uskutečnil o šest let později. Na kontě má zatím 157 misí, z nichž jedenáct selhalo. Ze všech typů (Ariane 1 až 5) se ukázala být nejspolehlivější Ariane-4. Tyto rakety selhaly pouze ve třech případech ze sta. Program Ariane-4 měl být ukončen již před několika lety. Po prvním neúspěchu Ariane-5 v roce 1996 (explodovala dvě minuty po startu) však komerční složka Evropské vesmírné agentury (ESA) Arianespace plánované zrušení tohoto programu odvolala a prodloužila dobu jejich využívání do roku 2002. Ariane-4 nyní čekají dva poslední starty. Program Ariane provádí Evropská vesmírná agentura (ESA), která sdružuje patnáct členských zemí unie.
Nepodařený start možná zkomplikuje také misi sondy Rosetta. Tu měla Ariane-5 vynést do vesmíru 12. ledna. Rosetta má zamířit ke kometě Wirtanen. Cílem je provést rozbor ledu a prachu komety. Program Ariane byl zahájen v roce 1973. První start se uskutečnil o šest let později. Na kontě má zatím 157 misí, z nichž jedenáct selhalo. Ze všech typů (Ariane 1 až 5) se ukázala být nejspolehlivější Ariane-4. Tyto rakety selhaly pouze ve třech případech ze sta. Program Ariane-4 měl být ukončen již před několika lety. Po prvním neúspěchu Ariane-5 v roce 1996 (explodovala dvě minuty po startu) však komerční složka Evropské vesmírné agentury (ESA) Arianespace plánované zrušení tohoto programu odvolala a prodloužila dobu jejich využívání do roku 2002. Ariane-4 nyní čekají dva poslední starty. Program Ariane provádí Evropská vesmírná agentura (ESA), která sdružuje patnáct členských zemí unie.
</TEXT>
</DOC>
<DOC>
<DOCID>LN-20021213034</DOCID>
<DOCNO>LN-20021213034</DOCNO>
<DATE>12/13/02</DATE>
<TEXT>
Ministr zahraničí Jack Straw tento týden překvapil mnohé Brity. Prohlásil, že občané nových členských zemí EU budou smět volně přijíždět do Británie za prací od prvního dne. Podle Strawa z toho budou mít užitek nejen občané nových zemí unie, ale také britská ekonomika a celá společnost. "Bude to vlastně řízená migrace tam, kde dříve docházelo k ilegálnímu pohybu lidí," vysvětlil ministr. Situace by tak měla být na hony vzdálená tahanicím s ilegální prací Čechů v Británii nebo azylovými žádostmi českých Romů. Právo pracovat v Británii by mělo získat až 73 milionů občanů nových členských zemí. Britští činitelé ale předpokládají, že počet lidí směřujících do Británie za prací nakonec nebude velký. Britové jsou vůči cizincům přívětiví, i když nově příchozím se může zdát, že jsou často odměření. Znalost angličtiny je pro zájemce o kvalifikovanou a dobře placenou práci v Británii naprosto nutná, i když mluvená řeč nemusí být dokonalá. Britové jsou tolerantní a oceňují snahu. Mládí bývá výhodou, lidé starší 50 let už mohou mít se sháněním práce potíže. Britská vláda dala jasně najevo, že v budoucnu hodlá postupovat tvrdě vůči ilegálním přistěhovalcům, zatímco občané nových členských zemí Evropské unie budou vítáni. Česká republika zde má velmi dobré jméno: mnozí Britové byli v Praze a vědí, že Češi mají obvykle velmi dobré vzdělání a dovedou usilovně pracovat. Čeští zájemci o práci v Británii by tak neměli mít vážné problémy.
</TEXT>
</DOC>
<DOC>
<DOCID>LN-20021213035</DOCID>
<DOCNO>LN-20021213035</DOCNO>
<DATE>12/13/02</DATE>
<TITLE>
Téměř okamžitou smrt způsobí látka VX, kterou podle listu The Washington Post nyní vinou Bagdádu disponují radikálové napojení na Al Kajdu.
</TITLE>
<GEOGRAPHY>WASHINGTON</GEOGRAPHY>
<TEXT>
Bílý dům má důvěryhodné informace, že islámští extremisté na severu Iráku napojení na teroristickou síť Al Kajda získali v říjnu nebo listopadu nervovou látku VX, která může být použita jako chemická zbraň. Napsal to včera americký list The Washington Post s tím, že látka byla pak přes Turecko propašována do zahraničí. Deník se přitom odvolává na dva nejmenované představitele Bílého domu. "Způsob, jakým jsme tyto informace získali, nám naznačuje, že jsou pravdivé," řekl jeden z nich. Podrobnosti o zdroji však neprozradil. Podle informací deníku The Washington Post je do dodávky nervové látky, která je několikanásobně toxičtější než bojový plyn sarin, zapletena radikální sunnitská organizace Asbat al-Ansar. Ta má své základny v Libanonu, ale operuje i na území severního Iráku. Skupina Asbat al-Ansar je napojena na Al Kajdu, od které dostává peníze. Jestliže se potvrdí informace, že látka VX skončila v rukou radikálů, kteří jsou členy sítě Al Kajda, bude to vůbec první důkaz, že si tato organizace obstarala jinou nekonvenční zbraň, než je kyanid. Byl by to zároveň první důkaz, že Al Kajda je vyzbrojována z Iráku. Z toho obviňuje Bagdád především americký prezident George W. Bush. Bílý dům nicméně informace zpochybnil. "Jestli se tam chemická zbraň dostala? Nemám žádný jasný a konkrétní důkaz, že ano," prohlásil mluvčí Úřadu pro vnitřní bezpečnost Gordon Johndroe. Včera zároveň probíhala jednání mezi patnácti představiteli irácké opozice a zástupci amerického ministerstva zahraničí o situaci v Iráku po případném vojenském svržení iráckého prezidenta Saddáma Husajna. Kdyby k útoku na Bagdád došlo, nemají Američané usilovat o zničení irácké armády, apelovali iráčtí delegáti na Američany. "Nechceme, aby irácká armáda byla zničena," prohlásil jeden z představitelů opozice Albert Jelda. "Měla by zůstat nedotčena pro případ, že bude použita k udržování stability během svržení Saddáma a po něm."
</TEXT>
<HEADING>
Účinky látky VX
</HEADING>
<TEXT>
* vstřebává se kůží a inhalací * působí na nervový systém * paralyzuje svalovou soustavu * nejprve způsobí pocení a zalykání, pak následují křeče a záchvaty * smrt nastává během několika minut
* vstřebává se kůží a inhalací * působí na nervový systém * paralyzuje svalovou soustavu * nejprve způsobí pocení a zalykání, pak následují křeče a záchvaty * smrt nastává během několika minut
</TEXT>
</DOC>
<DOC>
<DOCID>LN-20021213036</DOCID>
<DOCNO>LN-20021213036</DOCNO>
<DATE>12/13/02</DATE>
<GEOGRAPHY>BERLÍN</GEOGRAPHY>
<TEXT>
Veřejnost v Německu poděsil šokující případ kanibalismu. Policie v Rotenburgu u Kasselu ve středu zadržela 41letého Armina M., který se přiznal, že před spuštěnou videokamerou zabil, rozřezal a nakonec zčásti snědl svého o rok staršího homosexuálního přítele Bernda Jürgena B. Ten k tomu prý dal kanibalovi své svolení. Mrtvý muž pocházel z Berlína. Od loňska se pohřešoval a až do zatčení Armina M. po něm nebyly jakékoli stopy. Vyšetřovatelé soudí, že k vraždě došlo v březnu 2000. Zadržený se podle sdělení policie doznal, že své oběti s jejím souhlasem nejdříve odřízl pohlavní úd, který společně snědli. Pak o rok staršího muže ubodal a rozřezal na kusy. Maso zamrazil a z valné části postupně zkonzumoval. Zbytek mrtvoly zakopal. Při prohlídce domu zadrženého našli policisté videokazety s nahrávkou hrůzného činu a v lednici lidské maso a kosti. Oba aktéři děsivého dramatu byli počítačoví odborníci a seznámili se přes internet. Na kanibalovu stopu přišla policie díky inzerátu, jímž hledal na webu muže, který by se nechal usmrtit a sníst. Prokuratura v Kasselu včera na údajného pachatele uvalila vazbu. Vzhledem k tomu, že německý trestní řád nezná kategorii kanibalismu, je zadržený stíhán za vraždu.
</TEXT>
</DOC>
<DOC>
<DOCID>LN-20021213037</DOCID>
<DOCNO>LN-20021213037</DOCNO>
<DATE>12/13/02</DATE>
<TITLE>
Bush nabídne dobrovolné očkování proti neštovicím. Americký prezident George W. Bush se po několikaměsíčních debatách ve středu rozhodl nabídnout všem Američanům dobrovolné očkování proti neštovicím jako ochranu proti možnému útoku biologickými zbraněmi. Povinné bude jen pro asi půl milionu příslušníků armády. Zhruba stejnému počtu zdravotníků bude vakcinace doporučena. Očkování má probíhat přesto, že někteří odborníci považují používanou vakcínu za nebezpečnou.
</TITLE>
<TEXT>
Novinář nemusí svědčit u soudu v Haagu. Bývalý zpravodaj listu The Washington Post Jonathan Randal nemusí svědčit u Mezinárodního trestního tribunálu pro bývalou Jugoslávii (ICTY) v Haagu. Po dlouhých tahanicích se soud rozhodl vyhovět jeho odvolání proti nařízení svědčit v procesu s bývalým vicepremiérem bosenských Srbů Radoslavem Brdjaninem. Soud zároveň schválil zvláštní status pro válečné zpravodaje.
</TEXT>
</DOC>
<DOC>
<DOCID>LN-20021213038</DOCID>
<DOCNO>LN-20021213038</DOCNO>
<DATE>12/13/02</DATE>
<TITLE>
Klaus už není "posvátnou krávou" své strany
</TITLE>
<TEXT>
Soustrojí ODS je zrezlé. Václav Klaus ztratil smysl pro realitu. ODS zbytečně odrazuje intelektuály. Kdo je autorem těchto kritických vět na adresu občanských demokratů? Tři nejvážnější kandidáti na obsazení předsednického křesla v ODS! U občanských demokratů se zkrátka dějí věci dosud nevídané a všechen kvas vyvrcholí na dnes začínajícím kongresu strany ve Františkových Lázních. O Klausově řízení strany se už delší dobu kriticky vyjadřují dva největší favorité předsednické volby - Mirek Topolánek a Petr Nečas. Překvapivě jim však sekunduje i Jan Zahradil, který vždy patřil spíš do Klausova nekritického fanklubu. Dosavadního předsedu hájí jen Miroslava Němcová, jejíž šance na zvolení však téměř neexistují. Je to sice brutální paralela, ale situace před kongresem ODS vážně trochu připomíná duch legendárního XX. sjezdu sovětských komunistů, na němž v roce 1956 Stalinův nástupce Nikita Chruščov vystoupil s kritikou kultu osobnosti. Předvolební výroky předsednických kandidátů ODS dávají tušit, že ve straně končí klausovská éra hledání vnějších nepřátel tam, kde nejsou (například v médiích), odhalování spikleneckých center (třeba na Pražském hradě) a odmítání debaty o transformačních kiksech. A to je dobře. Pro ODS i pro českou pravici.
</TEXT>
</DOC>
<DOC>
<DOCID>LN-20021213039</DOCID>
<DOCNO>LN-20021213039</DOCNO>
<DATE>12/13/02</DATE>
<TITLE>
Zemědělci slibují přitvrdit proti EU
</TITLE>
<TEXT>
Prokřehlí sedláci blokující hraniční přechody včera vyvolávali zlost řidičů, kteří se dostali pozdě domů. Pohled na zoufalé pokusy zvrátit rozjetý mechanismus politických a ekonomických zájmů mocných evropských lobby ovšem mohl v leckom vzbudit i soucit. Aktivisté agrární komory tvrdí, že jim hrozí deset let strádání, pokud nedostanou po vstupu do Evropské unie stejně peněz jako farmáři na západ od našich hranic. Od české vlády chtějí přídavky na podporu zemědělství již nyní. Tyto požadavky mají svou logiku. Logika se ovšem začíná obracet v jejich neprospěch a také soucit vychládá v okamžiku, kdy hrozí akcemi proti našemu vstupu do unie. Dotovaný export EU ohrožuje zemědělce po celém světě. Nikdo z ekonomicky méně rozvinutých států nenašel způsob, jak mu účinně čelit. Není důvod se domnívat, že bychom právě my byli úspěšnější. Tlak na vládu, aby zvýšila podporu domácí výroby, má smysl jen tehdy, dokud je kde brát. Pokud nevyužijeme příležitosti k připojení k integrující se Evropě, bude těch peněz stále méně. A jak se říká nejen na venkově: Z hovna bič neupleteš. Zemědělci tvrdí, že je čeká deset krušných let nekalé konkurence. Propast mezi nimi a štědře dotovanými farmáři se ovšem bude podstatně zmenšovat s každým rokem po našem vstupu. Energii k "razantní formě protestů" by si měli raději šetřit, aby pak tempo odbourávání dotací pomohli urychlit.
</TEXT>
</DOC>
<DOC>
<DOCID>LN-20021213040</DOCID>
<DOCNO>LN-20021213040</DOCNO>
<DATE>12/13/02</DATE>
<TITLE>
Evropská unie inscenuje v Kodani dánské drama
</TITLE>
<TEXT>
V Kodani se v těchto dnech rozhoduje o budoucí tváři Evropy. Velké dobrodružství východního rozšíření Evropské unie nazvané "pochod od Kodaně do Kodaně" by mělo vyvrcholit velkolepým finále. Když se v létě roku 1993 v dánské metropoli sešli šéfové vlád tehdejší evropské dvanáctky, aby otevřeli dveře do EU postkomunistickým zemím a stanovili vstupní kritéria (stabilní demokracie a fungující tržní ekonomika), málokdo v Paříži, Londýně anebo v Bruselu věřil, že by se v dohledné době z této nabídky stala realita. Většina pozorovatelů tehdy přirovnávala středoevropské země k Turecku, které se marně snažilo o členství v evropském klubu již od 60. let. Přípravou jednání o členství byla pověřena Evropská komise. Ta pak v létě 1997 předložila Agendu 2000 - návrh, jak financovat a uskutečnit rozšíření v období 2000 - 2006. Priority své finanční pomoci (Phare) zaměřila plně na rychlé členství v EU. Nejpozději od nástupu nového komisaře pro rozšíření Güntera Verheugena (1998) se ukázalo, že východní rozšíření je nejúspěšnější zahraniční politikou EU, jakou kdy měla. V roce 1999 předběhlo NATO přijetím tří středoevropských zemí Evropskou unii v otázce rozšíření, což napomohlo v EU prolomit ledy v otázce, jak velké rozšíření by byla unie schopna zvládnout. V Helsinkách v prosinci 1999 se nakonec šéfové vlád zemí EU rozhodli uskutečnit rozsáhlé východní rozšíření o deset zemí formou "velkého třesku" a zakončit předvstupní jednání v roce 2002.
</TEXT>
<HEADING>
Vše v pořádku?
</HEADING>
<TEXT>
Do harmonického obrázku se ovšem vloudila "malá" chybička: na velké rozšíření není v rozpočtu EU dost peněz. Protože skoro celou jeho polovinu tvoří platby na zemědělství, je nutné hledat právě v této oblasti všestranně přijatelný kompromis. Jak už to běžně na summitech EU chodí, musí se vše, co se nepodařilo vyjednavačům dohodnout na pracovní úrovni, řešit na nejvyšší úrovni politicky. Pro budoucí členy ze střední Evropy představuje kodaňský summit poslední možnost utrhnout si obratnou vyjednávací taktikou a politickým tlakem trochu větší kus z rozpočtového koláče. Na seznamu zástupců Česka proto převládají požadavky zemědělců. Pro média je spor o zemědělství zajímavou podívanou: mohou prezentovat vztah ČR a EU jako boj, kde se z masné krávy stává objekt národního zájmu a kvůli němuž táhne hrdinný vyjednavač Pavel Telička a jeho agrární rekové do nemilosrdné bitvy s bruselskými úředníky. Po bitvě se pak k sobě šněrují ovce a ovoce, kvóty a kvočny a ministr zemědělství vyhlašuje výsledky jako v hokeji: "Chtěli jsme 5-0, dopadlo to 3-2, ale stejně jsme vyhráli!". Volič se pak ptá, jak je možné, že se historické sjednocení Evropy může na poslední chvíli zadrhnout kvůli neshodě o bramborovém škrobu a že se najednou z otázky zachování nereformovatelných JZD stává národní zájem. Od kodaňského summitu nelze očekávat střízlivou odpověď: někdo to totiž za nás musí zaplatit. Z pohledu ostřílených účastníků summitu slouží diskuse o zemědělských platbách hlavně jako mediální magnet. Mantinely pro navýšení finančních příspěvků na zemědělství jsou známé. Dánský premiér Jens Fogh Rasmussen předložil minulý týden na vlastní pěst štědřejší nabídku pro kandidátské země ("dánský balíček") a navštívil všechny své kolegy v hlavních městech EU, aby je o svém návrhu přesvědčil. Dal tím jasný signál, kde jsou maximální hranice, a vzkázal lačným vyjednavačům z kandidátských zemí, že "kdo bude trvat na tom, že mu to nestačí, může jít také domů". Zkušení vyjednavači vědí, že se nakonec najde upravené "balíčkové" řešení podle principu "něco za něco", ze kterého si každý kandidát na členství něco odnese. Je to jako velká rodinná slavnost, kde je hlavní atrakcí tombola plná cen, jež na poslední chvíli přinesl dánský hostitel. Hlavní je, že napětí a drama přiláká mediální pozornost k summitu a že se nakonec bude moci každý pochlubit doma nějakou cenou. Je to starý osvědčený scénář evropských summitů, který se jen noví členové ještě musejí naučit hrát. Vstupní podmínky, které si Česko vyjednalo, jsou celkově velice dobré, a to je podstatné. Redukovat přínos členství v EU na to, zda získáme z rozpočtu 100 anebo 200 eur na hlavu, je nesmyslné. Jde o dlouhodobé ekonomické uzdravení a politickou stabilitu. Potřebujeme hlavně posílení právního prostředí a toho docílíme i tím, že se budeme podílet na rozhodovacím procesu v evropských institucích. Možná získáme méně peněz na zemědělství, ale o to víc nám přinese volný přístup na vnitřní trh.
Do harmonického obrázku se ovšem vloudila "malá" chybička: na velké rozšíření není v rozpočtu EU dost peněz. Protože skoro celou jeho polovinu tvoří platby na zemědělství, je nutné hledat právě v této oblasti všestranně přijatelný kompromis. Jak už to běžně na summitech EU chodí, musí se vše, co se nepodařilo vyjednavačům dohodnout na pracovní úrovni, řešit na nejvyšší úrovni politicky. Pro budoucí členy ze střední Evropy představuje kodaňský summit poslední možnost utrhnout si obratnou vyjednávací taktikou a politickým tlakem trochu větší kus z rozpočtového koláče. Na seznamu zástupců Česka proto převládají požadavky zemědělců. Pro média je spor o zemědělství zajímavou podívanou: mohou prezentovat vztah ČR a EU jako boj, kde se z masné krávy stává objekt národního zájmu a kvůli němuž táhne hrdinný vyjednavač Pavel Telička a jeho agrární rekové do nemilosrdné bitvy s bruselskými úředníky. Po bitvě se pak k sobě šněrují ovce a ovoce, kvóty a kvočny a ministr zemědělství vyhlašuje výsledky jako v hokeji: "Chtěli jsme 5-0, dopadlo to 3-2, ale stejně jsme vyhráli!". Volič se pak ptá, jak je možné, že se historické sjednocení Evropy může na poslední chvíli zadrhnout kvůli neshodě o bramborovém škrobu a že se najednou z otázky zachování nereformovatelných JZD stává národní zájem. Od kodaňského summitu nelze očekávat střízlivou odpověď: někdo to totiž za nás musí zaplatit. Z pohledu ostřílených účastníků summitu slouží diskuse o zemědělských platbách hlavně jako mediální magnet. Mantinely pro navýšení finančních příspěvků na zemědělství jsou známé. Dánský premiér Jens Fogh Rasmussen předložil minulý týden na vlastní pěst štědřejší nabídku pro kandidátské země ("dánský balíček") a navštívil všechny své kolegy v hlavních městech EU, aby je o svém návrhu přesvědčil. Dal tím jasný signál, kde jsou maximální hranice, a vzkázal lačným vyjednavačům z kandidátských zemí, že "kdo bude trvat na tom, že mu to nestačí, může jít také domů". Zkušení vyjednavači vědí, že se nakonec najde upravené "balíčkové" řešení podle principu "něco za něco", ze kterého si každý kandidát na členství něco odnese. Je to jako velká rodinná slavnost, kde je hlavní atrakcí tombola plná cen, jež na poslední chvíli přinesl dánský hostitel. Hlavní je, že napětí a drama přiláká mediální pozornost k summitu a že se nakonec bude moci každý pochlubit doma nějakou cenou. Je to starý osvědčený scénář evropských summitů, který se jen noví členové ještě musejí naučit hrát. Vstupní podmínky, které si Česko vyjednalo, jsou celkově velice dobré, a to je podstatné. Redukovat přínos členství v EU na to, zda získáme z rozpočtu 100 anebo 200 eur na hlavu, je nesmyslné. Jde o dlouhodobé ekonomické uzdravení a politickou stabilitu. Potřebujeme hlavně posílení právního prostředí a toho docílíme i tím, že se budeme podílet na rozhodovacím procesu v evropských institucích. Možná získáme méně peněz na zemědělství, ale o to víc nám přinese volný přístup na vnitřní trh.
</TEXT>
</DOC>
<DOC>
<DOCID>LN-20021213041</DOCID>
<DOCNO>LN-20021213041</DOCNO>
<DATE>12/13/02</DATE>
<TITLE>
Výrobce léků požadoval údaje o pacientech
</TITLE>
<TEXT>
Výrobci a distributoři léků chtějí dostat zpět prostředky, které do nákladného výzkumu investovali, a to pokud možno co nejrychleji. Získávají pro své výrobky lékaře nejrůznějšími metodami, drobnými dárky, ale i odbornými publikacemi či placením kongresové turistiky. Lékaři pak předepisují ty přípravky, které "vyhodnotí" jako nejlepší. Jedna z firem nyní zkusila jít ještě o krok dál: snažila se získat rodná čísla pacientů. Po dotazu se z požadavku rodného čísla na dotazníku vyklubal pouhý omyl či překlep. Farmaceutický průmysl má samozřejmě právo na volnou soutěž na trhu, avšak pokud budou distributoři léků podobně přitvrzovat, může se jim klidně stát, že laici, kteří nejsou objektem jejich masáží, přestanou rozlišovat mezi farmaceutickým a tabákovým průmyslem. Dryáčnické metody jako dryáčnické metody. Část viny však také leží na straně lékařů, pochybuji, že by si někdo dovolil mámit z nich rodná čísla pacientů, kdyby bezpečně věděl, že s ním vyrazí dveře. Když za ně ovšem distributoři jako protihodnotu nabízejí fotoaparát... Děsím se okamžiku, až výrobci léků začnou lékařům nabízet třeba horská kola. Co budou chtít vědět za ně?
</TEXT>
</DOC>
<DOC>
<DOCID>LN-20021213042</DOCID>
<DOCNO>LN-20021213042</DOCNO>
<DATE>12/13/02</DATE>
<TITLE>
Ad LN 5. 12.: Konec nemravného bydlení
</TITLE>
<TEXT>
Velmi mě pobuřuje, že o lidech, kteří bydlí v bytech s regulovaným nájemným, se píše téměř jako o příživnících a pijavicích. Já bydlím v bytě s regulovaným nájemným a nemravně si skutečně nepřipadám. Ministr Němec použil oblíbené srovnání dvou totožných bytů, každý za jiné nájemné. Existuje však i jiné srovnání: dva stejné byty ve vedlejších panelácích, jeden za regulované nájemné bez legální možnosti zhodnocení investovaných peněz a druhý odkoupený od obce za 70 tisíc Kč a obratem prodaný na milion. Je zajímavé, že tento postup se nikomu nezdá nemravný. Téměř nikdo není schopen podívat se na celou věc očima "regulovaných" nájemníků: celou dobu investovali do cizího majetku, nedostali možnost byt odkoupit a mají jen velmi malé možnosti ovlivnit úroveň služeb, které jim poskytuje majitel nebo správce. Je jasné, že situace na trhu s byty je špatná. Důsledky pociťujeme všichni. Řešením však nemůže být obviňování nájemníků s regulovaným nájemným z nemravnosti a příživnictví. To je nespravedlivé a sprosté.
</TEXT>
</DOC>
<DOC>
<DOCID>LN-20021213043</DOCID>
<DOCNO>LN-20021213043</DOCNO>
<DATE>12/13/02</DATE>
<TITLE>
Ad LN 10. 12.: Slušnost jako chyba
</TITLE>
<TEXT>
"Skutečně zodpovědným za to, co se dělo v šumavském národním parku (a leckde jinde), byl vedoucí Správy chráněných krajinných oblastí, dnes v parlamentu sedící poslanec za US-DEU František Pelc", soudí ve svém dopise pan Ivan Turnovec. Při vší úctě: mýlí se. V kompetenci Správy chráněných krajinných oblastí byly a jsou skutečně pouze chráněné krajinné oblasti, nikoli národní parky. Na ně František Pelc neměl žádný vliv. Plnou odpovědnost za podivné poměry v národním parku na Šumavě, kde se krade dřevo, šíří masivní holiny a kácí zbytky původních pralesů, nese pouze jeho ředitel Ivan Žlábek - a případně ministr, který jej přímo jmenuje. Mimochodem, Pelc v roce 1999 podepsal stanovisko skupiny odborníků, kteří kritizovali porážení smrků v unikátním Trojmezenském pralese, jedné z nejvzácnějších a nejpřísněji chráněných částí národního parku.
</TEXT>
</DOC>
<DOC>
<DOCID>LN-20021213044</DOCID>
<DOCNO>LN-20021213044</DOCNO>
<DATE>12/13/02</DATE>
<TITLE>
Ad LN 10. 12.: Slušnost jako chyba
</TITLE>
<TEXT>
Tak jsem se od Ivana Turnovce o sobě dozvěděl samé nehezké věci. Prý jsem spoluodpovědný za rozkrádání dřeva a nezákonné kácení stromů v Národním parku Šumava z titulu svého bývalého pracovního působení a ministr Ambrozek z koaliční strany teď s tím má problémy. Maličký háček je v tom, že článek je odshora dolů souhrn pomateností a lží a v podstatě ani jeden jediný řádek není pravdivý. Protože s tím lze těžko jinak polemizovat, pouze konstatuji fakta. Správa Národního parku Šumava nikdy nespadala do mé pracovní kompetence, nikdy jsem ji přímo ani nepřímo neřídil. Byl jsem ředitelem zcela jiné organizace s jinou působností. Přesto považuji způsob a dlouhodobou vizi lesního hospodaření v tomto národním parku za nedobré a jeho zonaci za nekoncepční a odporující elementárním poznatkům krajinné ekologie. To jsem i v minulosti veřejně, na rozdíl od hrdinného dopisovatele, prezentoval. Národní parky jsou samostatnými subjekty se svými řediteli pod přímou zodpovědností ministra. Pakliže autor kritizuje minulé kácení a rozkrádání lesa v Národním parku Šumava a zároveň obhajuje přístup bývalého ministra životního prostředí, pouze dokládá, že vůbec neví, o čem mluví. Vyžadovat však nějakou míru přesnosti a pravdivých údajů od člověka, jenž jako znalec nadhodnotil cenu drahokamů o několik řádů, a ty pak sloužily jako zajištění na podezřelé podnikatelské úvěry, je asi příliš troufalé. To však ať řeší soud. Přestože je zveřejněný článek zcela nepravdivý a zjevně napsaný s cílem poškodit mou osobu, nepodám na tuto výjimečnou a jistě zcela "korektní" osobnost žádné trestní oznámení.
</TEXT>
</DOC>
<DOC>
<DOCID>LN-20021213045</DOCID>
<DOCNO>LN-20021213045</DOCNO>
<DATE>12/13/02</DATE>
<TITLE>
Ad LN 3. 12.: Minimální mzda stoupla na 6200 Kč
</TITLE>
<TEXT>
Minimální mzda je především politický instrument, nicméně ekonomické aspekty nelze popřít. Jde o jakýsi garant zamezující zneužívání zaměstnanců, na druhé straně je ale dosti výrazným zásahem do mechanismu trhu práce. To je již samo o sobě krokem politickým, protože přes všechny doporučení a přijatelné meze činí konečné rozhodnutí vláda, která to následně v určitých případech využívá při prezentaci výsledků své činnosti. Nesdílím ale obavy některých analytiků, že aktuální navýšení minimální mzdy rozšíří armádu nezaměstnaných téměř o 40 000 osob. Určité výkyvy jistě přijdou, ale vzhledem k poměrně velké flexibilitě v této příjmové sféře to budou čísla řádově nižší. Pro státní pokladnu to v porovnání k celkovým příjmům nebude mít téměř žádný dopad, ale je to jen další krok na cestě, kdy takto nepřímo vytahuje stát z kapes občanů a podniků další a další peníze.
</TEXT>
</DOC>
<DOC>
<DOCID>LN-20021213046</DOCID>
<DOCNO>LN-20021213046</DOCNO>
<DATE>12/13/02</DATE>
<TITLE>
Ad LN 7. 12.: Nechci, aby se z ČSSD stal ustrašený ratlík
</TITLE>
<TEXT>
28 000 ze šesti milionů voličů rozhodlo o tom, že ČSSD má podpořit Miloše Zemana ve volbě prezidenta. Jakákoli vládní krize ve srovnání se zvolením samotáře z Vysočiny by byla jen směšnou příhodou. Papuče na přezku a sklenka becherovky po ruce by vás nezarazila u důchodce z Vysočiny, ale prezident v tomto úboru, který má co nejlépe reprezentovat svou zem, způsobí národní ostudu a pozdvižení v nejvyšší mezinárodní politice. A navíc se Miloš Zeman neumí oblékat, jeho chování k ženám je naprosto otřesné, takže mu s výběrem správného oblečení jeho žena rozhodně nepomůže.
</TEXT>
</DOC>
<DOC>
<DOCID>LN-20021213047</DOCID>
<DOCNO>LN-20021213047</DOCNO>
<DATE>12/13/02</DATE>
<TITLE>
Ad LN 20. 11.: K čemu jsou soukromé lékárny?
</TITLE>
<TEXT>
Pan Olejár uvádí veřejnost v omyl informací o výši marže. Ta je pro lékárny 17 - 18 % z ceny léku a musí pokrýt náklady na náročný provoz, drahá zařízení laboratoře lékárny, počítače s vysokými poplatky za neustálé aktualizace programů z důvodu změn cen léků, samozřejmě platy a energie. Pevnými cenami léků, upravovanými jen jednou ročně, se zamezí mnoha nekalým praktikám. Není pravdou, že by to byly ceny nejvyšší povolené, to je v pravomoci dohodovacích řízení ministerstev. Toto nařízení by stabilizovalo postavení nás lékárníků.
</TEXT>
</DOC>
<DOC>
<DOCID>LN-20021213048</DOCID>
<DOCNO>LN-20021213048</DOCNO>
<DATE>12/13/02</DATE>
<TITLE>
Ať napíše Miloš Čermák o Mejstříkovi věcně a seriózně
</TITLE>
<TEXT>
Nebudu se Martina Mejstříka zastávat ani jej odsuzovat, ale to, jakým způsobem byl "likvidován" v textu Konec spravedlivého Mejstříka (LN 11. 12.), stojí za úvahu. Zabývám se mocí a politikou v umění a jedním z aspektů v této oblasti je právě způsob používání jazyka. Miloš Čermák např. píše: "Nemá smysl zkoumat,
Čermáka je tím, co dostává přednost, jakési očernění v duchu pamfletů padesátých let, tedy domnělá, ničím neopodstatněná tvrzení o hamižnosti rodiny Mejstříkových. Pro hledání faktických událostí s konkrétním dopadem už potom nezbývá místo. Nejdůležitější je totiž důraz na pouhé efektní slovní spojení.
</TEXT>
<HEADING>
Barvotiskové melodrama
</HEADING>
<TEXT>
V tomto konkrétním případě to nám, nezaujatým čtenářům, ukazuje pouze a jen způsob, jakým Miloš Čermák využívá jazyka. Kdyby totiž jeho text skutečně dokázal to, co o několik řádek dříve sám předjímá ("...tím spíš by měli - myšleno politici - svou kariéru založit na věcném programu, a ne na moralizování... Nejsme jako oni se lehko vyřkne, ale hůře dokazuje..."), asi bych mlčel. Následují ale další smutné podpásové žvásty (abych použil slovník pisatele), které bez jakékoli novinářské noblesy a nadhledu čiší z jeho odsudku. Ten se přitom tváří jako trefná charakteristika: "Mejstřík málem vydal básnickou sbírku, málem se stal úspěšným novinářem, málem napsal důležitou knihu..." Z toho všeho pak autor účelově odvozuje mravní kredit Martina Mejstříka. Toto záměrně barvotiskové melodrama svědčí o mimořádné bezskrupulóznosti Miloše Čermáka, který se tak pouze snaží u čtenáře vyvolat pocit předem dané prohry ve vztahu k osobě Martina Mejstříka. Chtěl bych tímto vyzvat Miloše Čermáka, aby se pokusil nám - lidem mimo aktivní politiku - přiblížit Martina Mejstříka bez použití svých apriorních, školometských a literárně úpadkových domněnek.
</TEXT>
<HEADING>
Úpadková literatura
</HEADING>
<TEXT>
Říkám záměrně "literárních", i když užívat takovéto měřítko by mě jinak u textu v denním tisku ani nenapadlo. K informacím měl však Čermákův článek neskutečně daleko. Může se stát, že Martin Mejstřík bude napříště rozcupován na kousíčky, ale pokud se tak stane v rámci alespoň jednoho solidního, seriózního faktu, budu si toho opravdu cenit. Nejde přeci o papírovou postavu, ale o člověka se ctí. Pokud měl být text Miloše Čermáka pouze výzvou k Mejstříkově obraně, minul se účinkem. Takto zparodovaný mravní apel vyzněl jen jako jedna z trapných misí do českých domácností, které napomáhají celou tuto společnost vymezovat značně negativně, mstivě a závistivě!
Říkám záměrně "literárních", i když užívat takovéto měřítko by mě jinak u textu v denním tisku ani nenapadlo. K informacím měl však Čermákův článek neskutečně daleko. Může se stát, že Martin Mejstřík bude napříště rozcupován na kousíčky, ale pokud se tak stane v rámci alespoň jednoho solidního, seriózního faktu, budu si toho opravdu cenit. Nejde přeci o papírovou postavu, ale o člověka se ctí. Pokud měl být text Miloše Čermáka pouze výzvou k Mejstříkově obraně, minul se účinkem. Takto zparodovaný mravní apel vyzněl jen jako jedna z trapných misí do českých domácností, které napomáhají celou tuto společnost vymezovat značně negativně, mstivě a závistivě!
</TEXT>
</DOC>
<DOC>
<DOCID>LN-20021213049</DOCID>
<DOCNO>LN-20021213049</DOCNO>
<DATE>12/13/02</DATE>
<TITLE>
Výsledky letošních voleb do místních zastupitelstev a Senátu ukázaly na pokračující posilování vlivu nezávislých osobností. A nejenom to. Ukázalo se, že určitý vliv začínají mít i ta politická seskupení, která svým názvem nezávislost pouze proklamují. Jaké jsou příčiny těchto jevů? Politický a konečně i parlamentní systém nejenom v naší republice vznikl na základě soutěže politických stran. Politické strany fungují jako organizace sdružující lidi se společným nebo velmi podobným náhledem na svět nebo, chcete-li, na věci veřejné. Takovýto systém by měl sloužit k určitému zjednodušení a větší čitelnosti politického prostředí. Politické strany totiž určitým způsobem ohraničují jednání osobností, které svůj podpis pod kandidátní listinu dané strany připojí. Takto vymezené chápání politických stran se však pomalu vytrácí. Čím dál častěji je možné slyšet otázky, proč politické strany vůbec existují a proč je z veřejných prostředků platíme.
</TITLE>
<HEADING>
Nejsme jako oni!
</HEADING>
<TEXT>
Je nepochybné, že na vytváření obecného názoru se významnou měrou podílejí média. Jejich zájem je soustředěn spíše na spory a konflikty uvnitř stran než na to, co strany prosazují, co jejich členy spojuje a za čím jdou. Ani média, ani novináři si ale tuto cestu sami zcela nevybrali řídí se zájmem o své tituly, a tedy i tím, co si chce v novinách číst většina z nás. Spory a konflikty jsou prostě jednodušší, srozumitelnější a v jistém slova smyslu "zábavnější". Tato fakta pak přispívají k tomu, že lidé se dnes častěji něž kdykoli předtím zajímají o subjekty, které, byť formálně, dávají najevo svoje odtržení od politických stran. Mnohdy nemusí ani přinášet nic nového - stačí, když zdůrazní, že nejsou stejné jako ony "zlé" politické strany. Na program a reálnou možnost prosadit jej v jednotlivých volených institucí se víceméně nikdo neptá. Nelze paušalizovat. Na místní úrovni je možné opravdu poznat kandidáta, sledovat jeho práci a udělat si názor, o jakého člověka jde. Pokud si však představím větší volební obvod, ptám se, co jsem schopen dozvědět se o cílech nezávislých kandidátů a o jejich směřování. Je zřejmé, že hlas pro nezávislého kandidáta je zároveň hlasem protestujícím proti systému politických stran, které jsou z výše uvedených důvodů považovány za špatné. Ptám se ale také jedním dechem, jak čitelný by byl parlament složený z nezávislých osobností, jak by byl předvídatelný a podle jakých kritérií by voliči své zástupce hodnotili. Právě z tohoto důvodu se mi systém politických stran jeví jako lepší. Jsem jedním z představitelů KDU-ČSL - politické strany KDU-ČSL a považuji systém politických stran za správný, chápu jeho výhody a nevýhody. Vidím také jistý vývoj v této oblasti a chtěl jsem touto úvahou přispět k diskusi, která by měla pomoci najít naznačené odpovědi.
Je nepochybné, že na vytváření obecného názoru se významnou měrou podílejí média. Jejich zájem je soustředěn spíše na spory a konflikty uvnitř stran než na to, co strany prosazují, co jejich členy spojuje a za čím jdou. Ani média, ani novináři si ale tuto cestu sami zcela nevybrali řídí se zájmem o své tituly, a tedy i tím, co si chce v novinách číst většina z nás. Spory a konflikty jsou prostě jednodušší, srozumitelnější a v jistém slova smyslu "zábavnější". Tato fakta pak přispívají k tomu, že lidé se dnes častěji něž kdykoli předtím zajímají o subjekty, které, byť formálně, dávají najevo svoje odtržení od politických stran. Mnohdy nemusí ani přinášet nic nového - stačí, když zdůrazní, že nejsou stejné jako ony "zlé" politické strany. Na program a reálnou možnost prosadit jej v jednotlivých volených institucí se víceméně nikdo neptá. Nelze paušalizovat. Na místní úrovni je možné opravdu poznat kandidáta, sledovat jeho práci a udělat si názor, o jakého člověka jde. Pokud si však představím větší volební obvod, ptám se, co jsem schopen dozvědět se o cílech nezávislých kandidátů a o jejich směřování. Je zřejmé, že hlas pro nezávislého kandidáta je zároveň hlasem protestujícím proti systému politických stran, které jsou z výše uvedených důvodů považovány za špatné. Ptám se ale také jedním dechem, jak čitelný by byl parlament složený z nezávislých osobností, jak by byl předvídatelný a podle jakých kritérií by voliči své zástupce hodnotili. Právě z tohoto důvodu se mi systém politických stran jeví jako lepší. Jsem jedním z představitelů KDU-ČSL - politické strany KDU-ČSL a považuji systém politických stran za správný, chápu jeho výhody a nevýhody. Vidím také jistý vývoj v této oblasti a chtěl jsem touto úvahou přispět k diskusi, která by měla pomoci najít naznačené odpovědi.
</TEXT>
</DOC>
<DOC>
<DOCID>LN-20021213050</DOCID>
<DOCNO>LN-20021213050</DOCNO>
<DATE>12/13/02</DATE>
<TITLE>
Bezradnost a pocit "o nás bez nás" přepadá mnohé z lidí, kterým není lhostejné směřování demokracie v Česku. Až pobuřujícího rozměru dosáhla neschopnost politických elit vést dialog se společností při probíhající šarádě s prezidentskými kandidáty. Větší část veřejnosti přitom prezidenta vnímá jako patrona celé občanské společnosti. Očekávání, že parlamentní strany budou při rozhodování o volbě prezidenta vstřícnější k názorům veřejnosti, než je tomu v kraji zvykem, letos nakrátko pookřálo. A to poté, co ČSSD oznámila úmysl předložit rozhodování o kandidátech "referendu". Pak vyšlo najevo, že i tato akce je jen řešením partajních tahanic jinými prostředky a postrádá opravdovou otevřenost k názorům širší obce.
</TITLE>
<HEADING>
Hurá na kluziště!
</HEADING>
<TEXT>
Pro skupiny aktivistů občanské společnosti se rozčarování lidí z čerstvého projevu arogance moci mohlo stát příležitostí, jak dokázat svůj nezastupitelný význam při pěstování demokratického dialogu. Této možnosti však využily chabě. Petice na podporu Otakara Motejla, podnícená jejich představiteli za deset dnů, shromáždila jen něco přes tisíc podpisů. Sociálnědemokratická nominace chladného a do sebe zamilovaného kariéristy Jaroslava Bureše vytvořila mohutný potenciál zklamaných občanů. Mnozí z nich jsou ochotni nespokojenost i veřejně artikulovat. Důvodem prozatímního neúspěchu celé akce tedy není to, že by byla zcela mimoběžná s názorem veřejnosti. Příčina je jiná. Řada morálně vyspělých osobností z okruhu občanských iniciativ připomíná nemotornými pohyby při vstupu na kluzkou plochu politiky batolata zkoušející první krůčky. Okolo nich provádějí své piruety lidští výrostci - ti se nezapomněli vybavit vhodnými bruslemi. "Víra a naděje, to jsou hodnoty, které stojí ještě za víc nežli za volební hlas," přemítala po letošních volbách Hana Holcnerová, organizátorka petiční akce na podporu Motejla. "Takovými spekulacemi se nezabývám," odpověděl Bureš na otázku, zda se nezamýšlí nad tím, že jeho osoba má posloužit jen jako nástroj v rukou přívrženců Miloše Zemana. "Pracoval jsem na tom tvrdě dva a půl měsíce, a to ne tak, že bych se v Praze scházel na kafe," přiblížil svůj vztah ke kandidatuře. Tento protiklad v přístupech k aktivitám na veřejném kluzišti nemá naznačit, že angažovaní intelektuálové a aktivisté občanských iniciativ jsou snad kavárenští povaleči. Problém je v tom, že si nejsou ochotni připustit podstatnou věc. Pro prosazení dobrého úmyslu potřebuji vhodné instrumenty. Teprve slovo proměněné v čin může něco změnit. Brandýské fórum, které se těmito otázkami zabývalo, dospělo mimo jiné k závěru, že "zohledňování zájmů občanské společnosti při rozhodování výkonné moci může být dosaženo jen každodenním a dlouhodobým působením občanských iniciativ na všech veřejných úrovních".
</TEXT>
<HEADING>
Tři možnosti
</HEADING>
<TEXT>
Je logické, že nejde pouze či v první řadě o působení ve sféře vysoké politiky. Ale pokud již do ní vstupují (účastí v parlamentních volbách na kandidátkách stran, petičními akcemi), měly by tak občanské iniciativy činit s plným nasazením. Telefonáty čtenářů LN ochotných zaslat podpis ve prospěch Motejla, kteří se ale ani po týdnu nemohou dopátrat, jakým způsobem to provést, jsou důkazem funkční indispozice autorů petice. Sympatická batolata na ledě si navzájem podávají ruku. Někdo podpořil pracovníky televize, poté zas kandidaturu Josefa Jařaba. Teď zase, včetně Jařaba, pomáhají Holcnerové, která přece dříve pomohla jim. Ani děd Vševěd by se ale nepostavil na nohy, pokud by se do nekonečna stále tahal jen za vlastní vousy. Možnosti jsou vlastně jen tři. Občanské iniciativy mohou přijmout podanou ruku politických stran se všemi riziky "pokušení moci". Nebo své pokusy vzdají. Či si nakonec přece jen nasadí brusle a svým procítěným výkonem předčí profesionální atlety.
Je logické, že nejde pouze či v první řadě o působení ve sféře vysoké politiky. Ale pokud již do ní vstupují (účastí v parlamentních volbách na kandidátkách stran, petičními akcemi), měly by tak občanské iniciativy činit s plným nasazením. Telefonáty čtenářů LN ochotných zaslat podpis ve prospěch Motejla, kteří se ale ani po týdnu nemohou dopátrat, jakým způsobem to provést, jsou důkazem funkční indispozice autorů petice. Sympatická batolata na ledě si navzájem podávají ruku. Někdo podpořil pracovníky televize, poté zas kandidaturu Josefa Jařaba. Teď zase, včetně Jařaba, pomáhají Holcnerové, která přece dříve pomohla jim. Ani děd Vševěd by se ale nepostavil na nohy, pokud by se do nekonečna stále tahal jen za vlastní vousy. Možnosti jsou vlastně jen tři. Občanské iniciativy mohou přijmout podanou ruku politických stran se všemi riziky "pokušení moci". Nebo své pokusy vzdají. Či si nakonec přece jen nasadí brusle a svým procítěným výkonem předčí profesionální atlety.
</TEXT>
</DOC>
<DOC>
<DOCID>LN-20021213051</DOCID>
<DOCNO>LN-20021213051</DOCNO>
<DATE>12/13/02</DATE>
<TEXT>
LOS ANGELES - Losangeleský soud rozhodl ve sporu mezi bývalým manželským párem - Pamelou Andersonovou a Tomem Leem a Internetovou zábavní společností (IEG) ve prospěch rozvedeného páru. Ten IEG žaloval kvůli šíření videonahrávky, na níž se pár oddává milostným hrátkám. Videokazeta pořízená Andersonovou a Leem v roce 1996 byla údajně ukradena z jejich domu dělníky. IEG ji získala a její kopie prodávala za 15 dolarů (asi 450 korun). Nyní soud rozhodl, že musí poškozené straně vyplatit odškodné ve výši 741 tisíc dolarů (přes 22 milionů korun). Informovala o tom BBC.
</TEXT>
</DOC>
<DOC>
<DOCID>LN-20021213052</DOCID>
<DOCNO>LN-20021213052</DOCNO>
<DATE>12/13/02</DATE>
<TITLE>
Australští domorodci kmene Yorta se chtěli vrátit na tradiční posvátná loviště, soud jim to ale zakázal
</TITLE>
<TEXT>
Před příchodem bělochů žilo v Austrálii 20 tisíc domorodců kmene Yorta. Dnes jich zde je pětkrát méně.
CANBERRA - Austrálci ze skupiny Yorta, kteří jsou potomky původních obyvatel Austrálie, se nesmějí vrátit na půdu, ze které je kdysi vyhnali bílí kolonisté. To je verdikt, který včera vynesla australská justice a jenž ukončil 8letý boj domorodců za 2000 čtverečních kilometrů půdy u řeky Murray. Jednalo se o nejdelší spor svého druhu v dějinách Austrálie. Rozhodnutí soudu vyvolalo mezi ostatními skupinami původních obyvatel Austrálie, kterých na kontinentu žije okolo 400 tisíc, velké obavy. Austrálci mají totiž strach, že osud domorodců Yorta předjímá konec územních nároků i jiných domorodých skupin. Nároky domorodců Yorta "odvál běh dějin", prohlásili ve čtvrtek zástupci Nejvyššího soudu v Canbeře. Austrálci museli totiž podle zákona z roku 1993 dokázat, že neustále udržují své tradiční zvyky a že stále mají blízký vztah k půdě, kterou žádají. To se ovšem podle australských soudců domorodcům nepodařilo. Zástupci justice přitom tvrdí, že skupina Yorta přestala žít podle svých tradičních zvyků v roce 1788, když na jejich úrodná území přišli bílí kolonisté. Mezi domorodci a bílými farmáři pak docházelo ke krvavým potyčkám a Austrálci museli svá tradiční loviště opustit. Život v divočině pak často vyměnili za život ve městě. Tam je většinou čekala bída. Výsledek: před příchodem kolonistů bylo lidí z kmene Yorta 20 tisíc, nyní pětkrát méně. Rozhodnutí soudu Austrálce pobouřilo. Jak mohou udržovat vztah k půdě, ze které byli vyhnáni? ptají se. "Tady už nejde o vlastnické právo, je to otázka rasismu," prohlásila Monica Morganová, mluvčí domorodců Yorta.
</TEXT>
<HEADING>
Země nikoho?
</HEADING>
<TEXT>
Osmiletý soudní spor Austrálců byl přitom velmi nákladný. Údajně se při něm vynaložilo 10 milionů dolarů. Soud v Canbeře přitom nařídil, aby soudní náklady hradili poražení, tedy domorodci. Jak velkou částku ale budou muset zaplatit, nebylo zveřejněno. Austrálci vedli boj o svá tradiční území dlouho marně. Jejich nároky na půdu úřady až do roku 1993 neuznávaly. Do té doby totiž platilo, že Austrálie byla před příchodem Evropanů neobydlená, tedy "země nikoho". Ovšem ani podle zákona z roku 1993 se bývalá půda Austrálců nemůže úplně vrátit do jejich vlastnictví. Pouze jim umožňuje, aby na území předků mohli žít tradičním způsobem - lovit, rybařit a navštěvovat posvátná místa.
Osmiletý soudní spor Austrálců byl přitom velmi nákladný. Údajně se při něm vynaložilo 10 milionů dolarů. Soud v Canbeře přitom nařídil, aby soudní náklady hradili poražení, tedy domorodci. Jak velkou částku ale budou muset zaplatit, nebylo zveřejněno. Austrálci vedli boj o svá tradiční území dlouho marně. Jejich nároky na půdu úřady až do roku 1993 neuznávaly. Do té doby totiž platilo, že Austrálie byla před příchodem Evropanů neobydlená, tedy "země nikoho". Ovšem ani podle zákona z roku 1993 se bývalá půda Austrálců nemůže úplně vrátit do jejich vlastnictví. Pouze jim umožňuje, aby na území předků mohli žít tradičním způsobem - lovit, rybařit a navštěvovat posvátná místa.
</TEXT>
</DOC>
<DOC>
<DOCID>LN-20021213053</DOCID>
<DOCNO>LN-20021213053</DOCNO>
<DATE>12/13/02</DATE>
<TEXT>
Milý deníčku, odpusť, ale nemám ho ráda. Pokaždé když začnu sčítat, co všechno je v mém životě v nepořádku, nehodné tak vznešeného dne, pokaždé dojdu k závěru, že vše. A tak mě v tomto adventním čase napadá, zda nejsou nejlepšími Štědrými večery ty zvorané a popletené, a tedy ryzí a k obrazu světa. Nejkrásnější Štědrý den jsem zažila, když mi bylo nejhůř a připadala jsem si tou nejopuštěnější, nejnemožnější a nejhloupější osobou pod sluncem. Ráno jsem s hrůznou vidinou svátečního dne otevřela jedno oko a spatřila bílou myš. Rychle jsem oko zase zavřela a opakovala si, že to chce klid, předešlý den jsem byla na večírku a ze žalu trochu pila, je tedy logické, že vidím myši. Po chvíli jsem to zkusila znovu, otevřu oči a vidím myš, tentokrát černou a běží mi přes ruku. Zaječela jsem. V tu chvíli má starší dcera nečekaně svižně vstala, nečekaně mile mi popřála dobré jitro a zmizela v kuchyni. Prosila jsem všechny andělíčky i malinkého Ježíška v chlévě, aby mě v tento těžký den ochraňovali zvláště pečlivě, zdá se, že to se mnou jde z kopce. V kuchyni hrály koledy, vůně purpury se mísila s vůní cukroví, mé děvčátko natřepávalo krajkové dečky a já se pomalu uklidňovala a přestávala se rmoutit tím, že jedno místo u stolu zůstane letos poprvé prázdné a že kromě Ježíška s námi už nebude žádný muž. Vstala i druhá dcera, strojily jsme stromeček, balily dárky a když vše bylo dost načechráno a připraveno, přišla babička. A bohužel znovu i mé šílenství. Myši, samé myši - černá pod kredencí, bílá pod stromečkem, žádná prasátka, kapr, nic vánočního, jenom myši. Konečně zaječela i babička a vylezla na slavnostní stůl, konečně zaječela i mladší dcera a vystoupila na kredenc a já se zamkla v koupelně. Jen pachatelka začala konečně lézt po zemi a honit nezvané hosty neboli vánoční dárek od kohosi ze třídy. Co ti mám, deníčku, vyprávět, Štědrý večer jsme strávily pronásledováním hlodavců, neminul nás ani pád stromečku, rozkousané dárky a připálený kapr. Nakonec byla zvířátka polapena neboli přiklopena hrnci a pilně krmena slavnostní večeří pod štědrovečerní tabulí. Naše myši vyplnily nejenom místo chybějícího tatínka, ale podařilo se jim nahradit povinně slavnostní atmosféru nečekaným veselím, ten večer jsme se válely smíchy jako žádný jiný a nepřestaly jsme, ani když moje povedená rodinka v noci vypouštěla na svobodu místo kapra dvě vánoční myši. - To celé píšu jen pro případ, že by snad někdo potřeboval poradit s koupí vánočního dárku.
</TEXT>
</DOC>
<DOC>
<DOCID>LN-20021213054</DOCID>
<DOCNO>LN-20021213054</DOCNO>
<DATE>12/13/02</DATE>
<TEXT>
Lucie. Jméno má svůj počátek v latinském lux, což značí "světlo". Lucie patří k velice uznávaným světicím a je patronkou pestré skupiny profesí a řemesel. Za svou si ji vzaly nejen kající se nevěstky, ale i sedláci, skláři, sedláři, krejčí, švadleny, tkalci, kočí, notáři, vrátní, advokáti či podomní obchodníci. Lucie se narodila v roce 286 v Syrakusách. Zemřela v osmnácti letech.
</TEXT>
</DOC>
<DOC>
<DOCID>LN-20021213055</DOCID>
<DOCNO>LN-20021213055</DOCNO>
<DATE>12/13/02</DATE>
<TITLE>
Agentura Czechindustry letos poskytla 39 domácím podnikům pomocí průmyslových programů téměř 95 milionů korun. Loni obdrželo 30 firem zhruba 40 milionů korun. "Po vstupu do Evropské unie by Czechindustry měla zajišťovat podpory za řádově stovky milionů eur," řekla k tomu tajemnice státní agentury Czechindustry Kamila Hájková.
</TITLE>
<TEXT>
Chemička Synthesia, odštěpný závod společnosti Aliachem, letos očekává ztrátu asi 100 milionů korun, což znamená polovinu propadu z roku 2001. V Synthesii mají nově vzniknout tři takzvané strategické obchodní jednotky - organická chemie, nitrocelulóza a pigmenty a barviva.
Pojišťovna Union dostala od ministerstva financí povolení k provozování pojištění cestovních kanceláří pro případ úpadku. Pojišťovna nebude toto pojištění nabízet v rámci sdružení osmi pojišťoven, tzv. poolu.
OPEC, kartel zemí vyvážejících ropu, od ledna příštího roku zvýší těžební kvóty o 1,3 milionu barelů denně. Celkově by tak měl ropný kartel denně produkovat asi 23 milionů barelů ropy, ale vzhledem k tomu, že kvóty překračuje, celková těžba bude nakonec nižší, asi o 1,5 až 1,7 milionu barelů denně. V současnosti platí, že by měly země OPEC denně těžit 21,7 milionu barelů ropy.
Deutsche Telekom hodlá v příštím roce prodat telekomunikační věže a stožáry v hodnotě až čtyř miliard eur, aby tak snížil vysoké zadlužení. Jde o více než 15 000 stanic, a to od stožárů na okrajích silnic po budovy, jako je například televizní věž Asparagus ve Frankfurtu.
Hewlett-Packard, americký počítačový kolos, a japonský elektronický konglomerát NEC Corp budou společně nabízet počítačové služby v Japonsku, Číně a Spojených státech.
AutoZone zvýšila v prvním finančním čtvrtletí, které skončilo v listopadu, čistý zisk o 25 procent na 105 milionů dolarů z 84 milionů ve stejném loňském období. Firma je největším prodejcem automobilových součástek v USA.
SABMiller, jihoafrická pivovarnická skupina a druhý největší producent piva na světě, jemuž patří Plzeňský Prazdroj, se dohodla s černošskou investiční firmou Tsogo Investments na společném podniku, kterým vznikne největší síť hotelů a kasin v zemi. Obě firmy tento krok v hodnotě 1,9 miliardy randů (210 milionů dolarů) označily za milník v procesu pozvednutí černošského obyvatelstva.
</TEXT>
</DOC>
<DOC>
<DOCID>LN-20021213056</DOCID>
<DOCNO>LN-20021213056</DOCNO>
<DATE>12/13/02</DATE>
<TITLE>
Šťastnou ruku měl investor, který na začátku roku investoval do českých akcií, dluhopisů či zlata. Obrovské ztráty počítají majitelé amerických či německých akcií.
</TITLE>
<GEOGRAPHY>PRAHA</GEOGRAPHY>
<TEXT>
V letošním roce se vyplatilo investovat do nejlepších tuzemských akcií. Investovaných sto tisíc korun na začátku roku se totiž do současnosti zhodnotilo o téměř dvacet tisíc korun. Pražská burza tak šla mimo světový trend. Největší světové trhy letos zažily další krušný rok. "Jedním z důvodů je, že české tituly jsou oproti zahraničním podhodnocené," říká makléř společnosti Fio Pavel Hadroušek. Podle něj si navíc investoři začínají více všímat českých akcií v souvislosti s předpokládaným vstupem Česka do Evropské unie. Smutnější musejí být investoři, kteří nakoupili nejbonitnější americké akcie. Ty v průměru ztratily čtrnáct procent ze své hodnoty. "Letošní rok nebude pro akciové trhy úspěšný," říká Petr Švéda ze společnosti Böhm &amp; partner. Podle něj trhy padají od roku 2000. Příčinou propadu amerických trhů bylo zpomalení hospodářského růstu v USA a řada účetních skandálů velkých amerických korporací, které poškodily důvěru investorů.
</TEXT>
<HEADING>
Koruna posilovala
</HEADING>
<TEXT>
Pohyb amerických trhů kopírovaly i další velké světové burzy. Německé akcie se propadly o téměř čtyřicet procent. Investicím do zahraničních cenných papírů letos rovněž ublížilo i silné posilování koruny, a to jak vůči euru, tak především proti dolaru. Sázka na dolar se na rozdíl od uplynulých dvou let nevyplatila. Kurs se během letoška propadl z počátečních hodnot 35 korun k současnému kursu okolo jednatřiceti korun za dolar. To je pokles o zhruba třináct procent. "Horší výkonnost americké ekonomiky vedla k tomu, že dolar ztrácel," dodává analytik Komerční banky Jan Vejmělek. Dolaru nepomohly ani výprodeje amerických akcií. Ani nákup eur nebyl šťastnou investicí. Naopak se letos po několika předchozích slabších letech dalo více vydělat na investicích do dluhopisů. "Svět je v recesi, sazby i inflace jsou nízko," vysvětluje Jan Jedlička z Conseq Finance důvody, proč investoři sahají po konzervativních obligacích. Index Conseq českých likvidních dluhopisů od počátku roku vzrostl o 12 procent. Americké dluhopisy letos stouply o 11 procent, německé o 7,5 procenta. Investoři se kvůli propadu cen akcií letos zaměřili i na drahé kovy. "Je to alternativa k akciím a jistota," říká Kamil Bednář ze společnosti Colosseum. Zlato od počátku roku přidalo na hodnotě 15 procent.
Letošní zhodnocení investic při vkladu 100 tisíc korun
korunách České
Vklad v dolarech 89 171 korun
Vklad v eurech 101 163 korun
Vklad v korunách 102 550 korun
</TEXT>
</DOC>
<DOC>
<DOCID>LN-20021213057</DOCID>
<DOCNO>LN-20021213057</DOCNO>
<DATE>12/13/02</DATE>
<GEOGRAPHY>LONDÝN/PRAHA</GEOGRAPHY>
<TEXT>
Obchodní soud v Londýně včera rozhodl, že proces mezi ČSOB a japonskou investiční bankou Nomura o České pivo se má konat v České republice. Pouze pokud by Nomura odmítla uznat českou jurisdikci, byl by londýnský soud ochoten se případem znovu zabývat. Obě strany nalezly na rozhodnutí prvky, které jim vyhovují. ČSOB soudí, že díky rozhodnutí bude mít jistotu, že v případě jejího vítězství bude rozsudek závazný a vymahatelný také v Británii. Nomura považovala žalobu v Londýně za taktiku, jak odvádět pozornost od skutečného problému, kterým jsou podle ní okolnosti, za nichž se ČSOB dostala prostřednictvím nucené správy k jejímu majetku, tedy bance IPB. ČSOB zažalovala v únoru Nomuru v Praze a v Londýně kvůli převodu společnosti České pivo. Domáhá se odškodného ve výši asi 24 miliard korun. Nomura získala většinové balíky pivovarů Plzeňský Prazdroj a Radegast od Investiční a Poštovní banky, aniž by za ně podle ČSOB řádně zaplatila. Přitom Nomura IPB řídila. Poté akcie prodala pivovarnické společnosti South African Breweries za 22 miliard korun. Podle Nomury jsou však vznesená obvinění neopodstatněná.
</TEXT>
</DOC>
<DOC>
<DOCID>LN-20021213058</DOCID>
<DOCNO>LN-20021213058</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Provozovatelé pevných linek nejspíš nestihnou zavést službu přenositelnost čísla na začátku příštího roku, jak jim to ukládá zákon. Nová služba má majitelům pevných telefonů dovolit přecházet k jiným operátorům a zachovat si přitom své dosavadní telefonní číslo. Přestože se včera uzavřela jednání o technických podmínkách zavedení nové služby, alternativní operátoři se dosud nedohodli s Českým Telecomem na cenových otázkách. Telecom už vydal takzvanou referenční nabídku, která obsahuje prvotní návrh cen. Ten je však pro alternativní operátory podle jejich slov nepřijatelný. "O této otázce s Českým Telecomem jednáme. Doufáme přitom, že se dohodneme do konce prosince, tak abychom mohli novou službu spustit už na počátku roku," řekla mluvčí Aliatelu Petra Kopecká. Mluvčí Contactelu Romana Tomasová však nevěří, že by se jednání o cenách podařilo dokončit už v prosinci. "S návrhem Českého Telecomu určitě nejsme spokojeni. Pokud bychom se s ním nedohodli, předáme celou věc k rozhodnutí Českému telekomunikačnímu úřadu," podotkla. Úřad přitom už v současné době zkoumá stížnosti alternativních operátorů ohledně cenových podmínek u další služby, která má být podle zákona zavedena 1. ledna 2003, tedy trvalé předvolby operátora. Přenositelnost čísla se má na počátku týkat jen klientů, kteří změní provozovatele svých pevných linek. V dalším období ji budou moci zákazníci využít i v případě, že se přestěhují v rámci jednoho telefonního obvodu. Přenositelnost mobilních čísel pak má být zavedena do roku 2005.
</TEXT>
</DOC>
<DOC>
<DOCID>LN-20021213059</DOCID>
<DOCNO>LN-20021213059</DOCNO>
<DATE>12/13/02</DATE>
<TITLE>
Až o pětinu klesne letos počet cizinců, kteří se ubytovali v českých hotelích. To představuje oproti loňsku ztrátu 20 miliard korun.
</TITLE>
<GEOGRAPHY>PRAHA</GEOGRAPHY>
<TEXT>
České hotely si již pomalu zvykají na hubená léta. Letošní poměrně hubená sezona vyvrcholí vánočními svátky, na které se do Čech nechystá mnoho zahraničních turistů. "Letos oVánocích a Silvestru vypadá zatím obsazenost hotelů slabší než minulý rok. Chybí německá klientela. Turisté z Izraele a Ruska se sem chystali, ale není jasné, jestli dorazí," sdělil Jaroslav Beránek z agentury Mag Consulting, která se zabývá cestovním ruchem. Objevují se však výjimky. "Obsazenost na Vánoce má být kolem 65 procent a na Silvestra sto," uvedla mluvčí hotelu Hilton Tereza Urbánková. Plně zarezervované jsou také penziony a hotely na českých horách, kam se chystají hlavně Češi. "Hory jsou vybukované, ale záležet bude na tom, zda napadne sníh," tvrdí Beránek. Především v ulicích Prahy však bude o Vánocích nejspíš větší klid, než je zvykem. Značná část turistů nedorazí. To se projeví na tržbách hotelů, ale i průvodců. "Zatím to s poptávkou po průvodcovských službách o vánočních svátcích vypadá dost špatně," říká Jana Mecnerová ze sdružení průvodců. Podle Beránka se za letošní rok bude pokles ubytování cizinců v českých hotelích pohybovat kolem 18 až 20 procent a tržby budou asi o 20 miliard korun nižší než loni. Studie o příjezdové turistice v ČR, kterou publikovala Česká centrála cestovního ruchu, ukazuje, že letos turisté v Česku utratili nejvíce za ubytování, nákupy a stravování. Náklady turisty během pobytu v ČR činí 61 dolarů na osobu a den. Přitom nejvíce utratí návštěvníci z Japonska, Španělska a Ruska.
PRAHA - České hotely si již pomalu zvykají na hubená léta. Letošní poměrně hubená sezona vyvrcholí vánočními svátky, na které se do Čech nechystá mnoho zahraničních turistů. "Letos oVánocích a Silvestru vypadá zatím obsazenost hotelů slabší než minulý rok. Chybí německá klientela. Turisté z Izraele a Ruska se sem chystali, ale není jasné, jestli dorazí," sdělil Jaroslav Beránek z agentury Mag Consulting, která se zabývá cestovním ruchem. Objevují se však výjimky. "Obsazenost na Vánoce má být kolem 65 procent a na Silvestra sto," uvedla mluvčí hotelu Hilton Tereza Urbánková. Plně zarezervované jsou také penziony a hotely na českých horách, kam se chystají hlavně Češi. "Hory jsou vybukované, ale záležet bude na tom, zda napadne sníh," tvrdí Beránek. Především v ulicích Prahy však bude o Vánocích nejspíš větší klid, než je zvykem. Značná část turistů nedorazí. To se projeví na tržbách hotelů, ale i průvodců. "Zatím to s poptávkou po průvodcovských službách o vánočních svátcích vypadá dost špatně," říká Jana Mecnerová ze sdružení průvodců. Podle Beránka se za letošní rok bude pokles ubytování cizinců v českých hotelích pohybovat kolem 18 až 20 procent a tržby budou asi o 20 miliard korun nižší než loni. Studie o příjezdové turistice v ČR, kterou publikovala Česká centrála cestovního ruchu, ukazuje, že letos turisté v Česku utratili nejvíce za ubytování, nákupy a stravování. Náklady turisty během pobytu v ČR činí 61 dolarů na osobu a den. Přitom nejvíce utratí návštěvníci z Japonska, Španělska a Ruska.
</TEXT>
</DOC>
<DOC>
<DOCID>LN-20021213060</DOCID>
<DOCNO>LN-20021213060</DOCNO>
<DATE>12/13/02</DATE>
<TITLE>
říká o připravovaných změnách ve státní podpoře hypoték ministr pro místní rozvoj Pavel Němec
</TITLE>
<TEXT>
I přes snížení státní podpory zůstane stavební spoření pro střadatele výhodné, tvrdí Pavel Němec, ministr pro místní rozvoj.
LN: V jaké fázi příprav je zákon o nájemném?
Nyní jsou zpracovány dvě varianty - jedna z ministerstva financí, jedna z ministerstva pro místní rozvoj. Vzhledem k tomu, že na některé věci máme odlišné názory, tak samozřejmě probíhají jednání na úrovni náměstků a budeme jednat i s ministrem financí Bohuslavem Sobotkou. Vláda je ovšem složena koaličně, takže završením celé této nepříliš jednoduché věci bude i jednání na úrovni koaličních stran.
</TEXT>
<HEADING>
LN: Kde je třecích ploch nejvíce?
</HEADING>
<TEXT>
Rozdílné pohledy jsou na to, jakého cíle chceme dosáhnout. Návrh ministerstva financí vychází ze stávajícího stavu, kdy "průměruje" regulované nájemné, které vychází ze starých nájemních smluv, věcně usměrňované nájemné, které se uplatňuje u nových bytů postavených za přispění veřejných prostředků, a volné nájemné - tedy tržní. Naproti tomu náš návrh bere pouze dvě krajní hladiny cen - tedy volné a regulované nájemné. Náš cíl je, aby v budoucnu existovala jen jedna cenová hladina nájemného.
</TEXT>
<HEADING>
LN: Tedy?
</HEADING>
<TEXT>
Regulované nájemné by se mělo zvyšovat maximálně o 15 procent ročně do doby, než se nájemné vyrovnají. Počítáme s tím, že růst regulovaného nájemného bude doprovázet pokles tržního nájemného. Samozřejmě v různých lokalitách je různá situace. Jsou oblasti, kde regulované nájemné odpovídá tržnímu - tam k procesu přibližování buď nedojde, nebo nebude trvat dlouho. Odlišná situace je ovšem v Praze, kde jsou rozdíly obrovské. Zde bude proces trvat několik let.
</TEXT>
<HEADING>
LN: Z čeho jste ochoten ustoupit?
</HEADING>
<TEXT>
Stojíme o to, aby byl správně založený systém. Tedy shodnout se na sjednocení cenových hladin. Jakákoli rozdílnost cen vytváří prostor pro nelegální spekulace. A stát přichází o daně z černých podnájmů a podobně. Diskutovat se dá o tom, jak takový proces bude rychlý. Tedy určitou vůli bych viděl v procentech maximálního ročního zvýšení nájemného.
LN: Jste pod tlakem dvou silných lobbistických skupin: Sdružení nájemníků a Občanského sdružení majitelů domů. Už teď jste napadán, že svým návrhem jdete OSMD na ruku.
Jde mi o nastavení rozumného systému. Nedívám se primárně na zájmy majitelů domů. Chci vyřešit otázku bydlení. A když se podívám, kde je v bydlení problém, tak je v nedostatku volných bytů k pronájmu. Na druhou stranu statistické šetření ukázalo, že v České republice existuje půl milionu nevyužívaných bytů. A já se ptám: Proč? Buď jsou v soukromém vlastnictví a majiteli se nevyplatí je pronajímat, nebo jde o byty, které si lidi vydržují pro případ, že by je potřeboval v budoucnu některý z příbuzných. Jsem přesvědčen, že změna nájemného dokáže tyto byty dát k dispozici.
LN: Regulované nájemné se ale netýká jen sociálně slabých. V takových bytech bydlí i lidé s nemalými příjmy.
U nás regulace funguje na principu odlišném od zahraničí, kde se týká jen sociálně slabých. U nás má regulované nájemné ten, kdo v minulosti získal smlouvu na takový byt. A o jeho příjmovou situaci nejde. A v mnoha případech důvod pro regulaci není - zvlášť v kontextu mladých rodin bez bytu. To by měl nový zákon vyřešit právě srovnáním cenových hladin. A také novelizace občanského zákoníku, která neumožní fiktivní přechody nájmu a obchodování s něčím, co nájemníkovi nepatří.
LN: Zákon o nájemném bude podle vašich dřívějších slov doprovázet i změna příspěvků na bydlení. V čem se změní?
Změna je v kompetenci ministerstva práce a sociálních věcí. Ale ze všech sil budu iniciovat, aby ministerstvo práce tuto změnu do vlády předložilo. My to udělat nemůžeme. Příspěvek na nájemné nemůže reflektovat jenom příjmovou situaci, ale skutečné náklady na bydlení. A ty se liší podle lokality - v Praze jsou mnohem vyšší než třeba v severních Čechách.
</TEXT>
<HEADING>
LN: Kolik to bude státní rozpočet stát?
</HEADING>
<TEXT>
Rozdíly mezi regulovaným a tržním nájemným se týkají zhruba jedné čtvrtiny až pětiny obyvatelstva. Současně v bytech s regulovaným nájemným bydlí 25 až 30 procent obyvatel. Jde tedy zhruba o 700 až 800 tisíc lidí. A to je únosné, zejména vezmeme-li v úvahu, že většina z nich bydlí ve vícečlenných domácnostech. A podpora by se samozřejmě týkala domácnosti, ne jednotlivců. A na druhou stranu cenovou úpravou státní rozpočet vydělá na příjmech z legálních pronájmů. V konečném důsledku tak podle mě půjde o rozpočtově neutrální opatření.
LN: Souhlasíte se snížením podpory stavebního spoření? Sobotkův resort plánuje podporu snížit všem klientům, a těm, kteří peníze neinvestují do bydlení, dokonce ze současných 25 až na 10 procent.
K některým změnám musí dojít. Stavební spoření bylo zřízeno v době, kdy se úrokové sazby pohybovaly na jiných hodnotách. I bez tak masivní podpory státu ale zůstane výhodné. Návrh ministerstva financí navíc počítá i s jednou pozitivní věcí. A to s valorizací částky uznatelné pro státní podporu - ze současných zhruba 18 tisíc na asi 22 tisíc korun. K diskusi by byla i částka 24 tisíc korun. U snížení podpory ovšem musíme být opatrní, aby se systém nezhroutil jako na Slovensku. Těm, kteří naspořené peníze investují do bydlení, bych podporu nerad snižoval. U spřátelených střadatelů bych podporu viděl na 15 procentech.
LN: Jak budete kontrolovat, kdo prostředky investuje do bydlení?
Stejně jako u účelových úvěrů. Kdo bude žádat o vyšší podporu, tomu budou úspory vyplaceny proti faktuře. Administrace nebude složitá.
LN: Plánujete změny v úrokových dotacích hypotečních úvěrů? Dotace jsou dosud vázány na průměrnou úrokovou míru. Ta ale šla během tohoto roku výrazně dolů a od února hrozí, že například jednoprocentní dotace na koupi nového bytu zanikne.
Státní podpora bude v České republice i příští rok, ale chystáme změny. A to i ve vládním nařízení 3procentní úrokové dotace při koupi staršího bytu pro lidi do 36 let. Podporu hypoték musíme sjednotit. Kritériem ovšem nebude věk, ale pořízení prvního bydlení. Věkové kritérium je do určité míry diskriminační, ačkoli jsem za tuto formu podpory rád, protože umožňuje levnější nákup staršího bytu. V novém znění nebude věk hrát roli a nebude ji hrát ani stáří bytu. Jediným kritériem bude pořízení prvního bydlení.
LN: Stihnete to do února?
Je to otázka konsenzu uvnitř vlády. Klíčovou roli bude hrát ministerstvo financí. Není problém novelu napsat.
</TEXT>
</DOC>
<DOC>
<DOCID>LN-20021213061</DOCID>
<DOCNO>LN-20021213061</DOCNO>
<DATE>12/13/02</DATE>
<TITLE>
Jestli chcete zdarma surfovat na internetu, bez reklamy to nepůjde, vysvětlují tvůrci internetové reklamy Ladislav Trpák a Joey Ali Tehranian z agentury Advertures.
</TITLE>
<TEXT>
LN: Zdá se, že se internetová reklama stala za poslední rok velmi agresivní. Objevují se velká reklamní okna, reklamní proužky (bannery) sledují kurzor a podobně. Jak to vnímáte?
Tehranian: Agresivní reklama reaguje na bannerovou slepotu (na internetu je tolik bannerů, že je návštěvníci nevnímají, pozn. red.). Mně osobně to nevadí. Tedy pokud mám možnost reklamu zavřít. Jdu na internet, protože chci informaci a chci ji hned. Ale za zveřejnění těch informací musí někdo zaplatit. Pokud nejsem ochotný si stránky předplatit, pak je prostě musí financovat reklama.
Trpák: Je pravda, že reklama na internetu je v poslední době agresivnější, než bývala. Souvisí to s vývojem technologií, jsou tu nové možnosti. Ale proces zvyšování agresivity nejde donekonečna. Dříve se třeba experimentovalo se zvukovou reklamou, a to byl naprostý neúspěch. Kromě toho, že je to náročné na množství přenášených dat, uživatele to obtěžuje.
LN: Mluvíte o bannerové slepotě a sami vytváříte bannery. A s reklamou na žvýkačky jste dokonce letos v listopadu získali ocenění na reklamní soutěži Golden Drum ve slovinské Portoroži.
Tehranian: Bannery jsou obecně dnes tak desetkrát méně efektivní než dříve. Ale záleží na tom, jak se udělají. My jsme použili úplně nový formát. (Banner běžel v květnu tohoto roku na českých vyhledávačích. Chvíli po načtení banneru se objevila uprostřed okna žvýkačková bublina, která stránku portálu roztrhala na kusy, pozn. red.). Uznávám, že někteří lidé mohli být trochu otrávení, když se jim roztáhla reklama přes stránku. Pracovat bylo možné ale i s ní, nebo ji zavřít. A hlavně fungovala.
LN: Jaké jsou vůbec největší chyby reklamy, se kterou se můžeme setkat na internetu?
Trpák: Nejhorší je naštvat uživatele, i když dobrá reklama by emoce vzbuzovat měla. Je zajímavé, že když vymýšlíme kreativní koncept, tak je dobře vidět rozdíl mezi uvažováním Čecha a Američana. Joey je hodně agresivní. Nejraději by vždycky používal nátlakové metody. Něco jako když nekliknete na tento banner, tak přijdeme osobně k vám do obýváku (smích).
Tehranian: Né. My jsme tu od toho, abychom budovali značku, a ne ji likvidovali. Reklama opravdu nesmí návštěvníky štvát. Vlastně všechno se odvíjí od míry naštvání uživatele. Spousta lidí se připojuje přes modem, doma, večer a nemá potřebu utrácet své těžce vydělané peníze za reklamu, která jim blokuje stahování stránky. Proto reklamu testujeme. Posíláme ji různým lidem. Snažíme se, aby ji všichni pochopili, respektive její sdělení.
</TEXT>
<HEADING>
LN: Jak vůbec taková internetová reklama vzniká?
</HEADING>
<TEXT>
Trpák: Reklamní agentura vymyslí kampaň, jejíž součástí je internet. Projdeme takzvaným brífováním, kdy si ujasňujeme, kdo je cílová skupina a čeho chceme kampaní dosáhnout. Pak vytváříme interní zadání pro kreativní tým. Jeho výsledky předkládáme reklamní agentuře a klientovi.
</TEXT>
<HEADING>
LN: Můžete popsat nějakou konkrétní kampaň?
</HEADING>
<TEXT>
Trpák: Třeba u kampaně Melouny se valí (pro klienta T-Mobile, běží aktuálně na internetu, pozn. red.) jsme vymýšleli, co všechno by se dalo s melouny dělat. Hlásit melounové počasí, vymýšlet melounové recepty, hrát melounovou hru. Na internetové reklamě pracovalo více než deset lidí a tvorba sama trvala tři týdny. Všechno se ve spolupráci s klientem průběžně upravovalo. Několikrát se třeba měnil styl postaviček. Na druhé straně nás překvapilo, že nebyl problém s úsměvnými animacemi. Jako že se pán napije a spadne. Nebo babičky krmí ptáčky a pak je ugrilují.
</TEXT>
<HEADING>
LN: Proč hra?
</HEADING>
<TEXT>
Trpák: Spousta lidí si ráda hraje a navíc lze v rámci hry dobře uplatnit propagaci značky, produktu. Ta hra motivuje lidi, aby na stránkách strávili nějaký čas a vraceli se, třeba proto, že chtějí být lepší než ostatní. Hra je jinak velmi jednoduchá. Šílené melouny obsadí banku a úkolem hráče je zachránit melouny "hodné", které zůstaly v bance v sejfu.
</TEXT>
<HEADING>
LN: Jaké jsou výsledky internetové melounové kampaně?
</HEADING>
<TEXT>
Trpák: Návštěvnost zatím nemůžeme hodnotit, ale rozhodně je dobrá - tzn. v řádech tisíců uživatelů za den. Negativní ohlasy máme jen od návštěvníků, kteří nepochopili, jak hru hrát. Překvapilo nás, že každý den přibude třeba 15 melounových receptů. To jsme ani nečekali - vždyť, co vařit z melounů?
Trpák: Návštěvnost zatím nemůžeme hodnotit, ale rozhodně je dobrá - tzn. v řádech tisíců uživatelů za den. Negativní ohlasy máme jen od návštěvníků, kteří nepochopili, jak hru hrát. Překvapilo nás, že každý den přibude třeba 15 melounových receptů. To jsme ani nečekali - vždyť, co vařit z melounů?
</TEXT>
</DOC>
<DOC>
<DOCID>LN-20021213062</DOCID>
<DOCNO>LN-20021213062</DOCNO>
<DATE>12/13/02</DATE>
<TITLE>
@ Vytáčené (dial-up) připojení s volbou operátora nabídla společnost GTS. Minimální měsíční "konzumace" internetu musí dosahovat 500 Kč. Tarif (88 hal. ve špičce, 48 hal. mimo špičku za minutu během celého připojení) je výhodný především pro ty uživatele, kteří internet potřebují průběžně celý den na kratší intervaly kolem 20 minut. Před nedávnem GTS spustila také bezdrátové připojení Wi-Fi pro hosty hotelu Holiday Inn v Praze na Pankráci. (Jen houšť a větší kapky.)
</TITLE>
<TEXT>
@ Zavináč, televizní čtrnáctideník o internetu, končí. O náhradě se zatím neuvažuje. Poslední díl odvysílá ČT 2 ve středu 18. 12. Autoři Miloš Čermák a Milan Šíma mají od září již dalšího koníčka - portál o médiích centrumpromedia.cz. (I když jedním z důvodů zrušení Zavináče je prý nízká sledovanost, poslední díl nepropásněte. Tak jako v jedné z reportáží v Generaci On-line, hledám on-line připojení k internetu v parku.)
@ Měsíc zkušebního vysílání má za sebou první romské rádio RadioRota.cz. (Stránky vypadají profesionálně, obsahově ještě mají své mouchy. Snad vydrží elán tak dlouho, aby se rádio zavedlo, protože právě internet nabízí menšinám a komunitám nové příležitosti sdílet svoje zájmy.)
@ Pokud používáte Internet Explorer, udělejte opět jednoduchou generální záplatu na všechny bezpečnostní díry. (Pravidelné hlášení. Veškeré opravy, neboli aktualizace na windowsupdate.microsoft.com.)
@Spor o tečku vznikl mezi dvěma internetovými portály zaměřenými na reality. Provozovatel www.ceskereality.cz zvažuje žalobu na provozovatele netrealit.cz s tím, že zneužívá jeho dobré pověsti. České reality si jako první zaregistrovaly adresy typu "stredo.ceske...", zatímco NetRealit později "stredoceske...". Podobný spor probíhal již tento rok v létě, kdy se jednalo o adresy bilezbozi.cz a bilezbozi.com. V tomto případě iniciátor sporu - bilezbozi.cz, zrušení konkurenční adresy nedosáhl. (Příchod na malé pískoviště, kde už si jiný postavil hrad, je problematické. Zvlášť pokud jde o takový drobný rozdíl, jakým je jedna tečka. Otázkou zůstává, proč si České reality nezaregistrovaly variace své domény tak, aby je nemohl používat nikdo jiný.)
</TEXT>
</DOC>
<DOC>
<DOCID>LN-20021213063</DOCID>
<DOCNO>LN-20021213063</DOCNO>
<DATE>12/13/02</DATE>
<TITLE>
Mějte rádi naší značku - my vám za to nabídneme hry. Tak firmy začínají přistupovat ke své internetové prezentaci.
</TITLE>
<TEXT>
Řekne-li se internetová reklama, vybaví se bannery - reklamní proužky. Jejich úspěšnost rok od roku klesá, a tak se reklamní tvůrci pokoušejí hledat nová řešení. Jedním z nich jsou hry a soutěže. Existují přímo soutěžní stránky, jako třeba www.soutez.cz nebo souteze.pinknet.cz, které sdružují více firemních reklamních her pod jedinou adresou. "Největší úspěch mají soutěže o mobilní telefony nebo o zapůjčení automobilu na týden," hodnotí Kamil Douděra z designérské firmy Ami provozující soutez.cz. Odhaduje, že pravidelně hraje kolem 30 tisíc návštěvníků, kteří odpovídají na různé otázky týkající se firmy nebo produktu.
</TEXT>
<HEADING>
Nabídnout ceny nestačí
</HEADING>
<TEXT>
Podle Zdeňka Trpáka z reklamní agentury Advertures nejsou ale ani tyto typy soutěží tou nejlepší reklamou. "Lidé na takových stránkách hrají, protože mohou něco vyhrát. Samotný produkt je ale nemusí vůbec zajímat," říká Trpák. V době, kdy většina firem nabízí produkty s podobně dobrými vlastnostmi, vztah člověka ke značce je pro reklamu hodně důležitý, dodává. "Je to vidět na mobilních operátorech. Trh je přesycený, nové zákazníky tak snadno nezískají. Snaží se proto bojovat o klienty konkurence a motivovat ty své k větší věrnosti," říká. V Česku se za poslední dva měsíce objevilo takových "věrnostních" her několik. Jmenovitě Melouny se valí operátora T-Mobile nebo Duhová pekárna firmy ČEZ. Reklamou budoucnosti jsou podle Trpáka ale skutečné interaktivní hry a prolínání reklamy s virtuálním světem. Příkladem je reklama firmy Nike, která se na internetu objevila na jaře tohoto roku. Návštěvník stránek nikefootball.nike.com hraje skutečnou hru a jeho výsledky se zaznamenávají. Registrací dává hráč firmě k dispozici své údaje, Nike tak má podrobný přehled o tom, koho její kampaň oslovuje. Zároveň se návštěvníkům značka spojuje se slavnými fotbalovými situacemi. "Firmy jsou ochotné platit ohromné peníze za to, že se holicí strojek od nich objeví v bondovce. Podobné postupy chtějí přesouvat také na internet. Protože lidé si tak produkt lépe zapamatují," vysvětluje Trpák. Budoucnost reklamy v nových médiích, kterých je internet součástí stejně tak jako mobilní telefony nebo nosiče CD-ROM, je s hrami spojená. Stejně tak jako rozpoznání klienta při opakované návštěvě stránek (personalizovaný marketing), interaktivita (systém pružně reaguje na požadavky návštěvníka) nebo sponzoring videopřenosů na internetu.
Podle Zdeňka Trpáka z reklamní agentury Advertures nejsou ale ani tyto typy soutěží tou nejlepší reklamou. "Lidé na takových stránkách hrají, protože mohou něco vyhrát. Samotný produkt je ale nemusí vůbec zajímat," říká Trpák. V době, kdy většina firem nabízí produkty s podobně dobrými vlastnostmi, vztah člověka ke značce je pro reklamu hodně důležitý, dodává. "Je to vidět na mobilních operátorech. Trh je přesycený, nové zákazníky tak snadno nezískají. Snaží se proto bojovat o klienty konkurence a motivovat ty své k větší věrnosti," říká. V Česku se za poslední dva měsíce objevilo takových "věrnostních" her několik. Jmenovitě Melouny se valí operátora T-Mobile nebo Duhová pekárna firmy ČEZ. Reklamou budoucnosti jsou podle Trpáka ale skutečné interaktivní hry a prolínání reklamy s virtuálním světem. Příkladem je reklama firmy Nike, která se na internetu objevila na jaře tohoto roku. Návštěvník stránek nikefootball.nike.com hraje skutečnou hru a jeho výsledky se zaznamenávají. Registrací dává hráč firmě k dispozici své údaje, Nike tak má podrobný přehled o tom, koho její kampaň oslovuje. Zároveň se návštěvníkům značka spojuje se slavnými fotbalovými situacemi. "Firmy jsou ochotné platit ohromné peníze za to, že se holicí strojek od nich objeví v bondovce. Podobné postupy chtějí přesouvat také na internet. Protože lidé si tak produkt lépe zapamatují," vysvětluje Trpák. Budoucnost reklamy v nových médiích, kterých je internet součástí stejně tak jako mobilní telefony nebo nosiče CD-ROM, je s hrami spojená. Stejně tak jako rozpoznání klienta při opakované návštěvě stránek (personalizovaný marketing), interaktivita (systém pružně reaguje na požadavky návštěvníka) nebo sponzoring videopřenosů na internetu.
</TEXT>
</DOC>
<DOC>
<DOCID>LN-20021213064</DOCID>
<DOCNO>LN-20021213064</DOCNO>
<DATE>12/13/02</DATE>
<TEXT>
Nemyslete si, že si můžete na poctivě zakoupeném hardwaru přehrávat svá poctivě zakoupená DVD. Soudruzi z filmových společností se rozhodli rozparcelovat svět na několik regionů, přičemž váš přehrávač přehrává filmy jen z toho vašeho. Filmy na DVD dovezené odjinud, kde byl film již uvedený, tak neohrožují zisk za promítání v kině. Pokud používáte méně rozšířený operační systém, můžete mít problémy i s přehráváním DVD pro váš vlastní region. Nor Johansen je nyní souzen za program DeCSS pro dekódování obsahu DVD, který před několika lety napsal, aby si svá legálně nabytá DVD mohl přehrávat na Linuxu.
</TEXT>
</DOC>
<DOC>
<DOCID>LN-20021213065</DOCID>
<DOCNO>LN-20021213065</DOCNO>
<DATE>12/13/02</DATE>
<TITLE>
Poslech rádia či sledování televize po síti v reálném čase si získává stále více příznivců, klade ale vysoké nároky na přenosovou kapacitu připojení (použitelné rozhlasové vysílání může vyžadovat cca 40 kb/s, televizní několikanásobek, vynásobte si to počtem posluchačů). Jako jedno z řešení se nabízí retranslace - každý posluchač může obdržená data rovnou předávat ostatním. Vysílač i posluchači mohou použít některou ze stávajících rozšířených internetových sítí pro výměnu souborů, např. Gnutellu. Každý další posluchač je schopen v této síti internetová rádia snadno vyhledat a obdržená data předat dále.
</TITLE>
<TEXT>
www.peercast.org.
</TEXT>
</DOC>
<DOC>
<DOCID>LN-20021213066</DOCID>
<DOCNO>LN-20021213066</DOCNO>
<DATE>12/13/02</DATE>
<TITLE>
www.freeride.cz
</TITLE>
<TEXT>
Snowboardový internetový magazín zaměřený především na mladší a pokročilé. Kromě hodnocení zimních středisek a upoutávek na závody je tu také program k vyhledávání vybavení. A nechybí předvánoční soutěž o ceny.
</TEXT>
<HEADING>
www.hollywood.com/movies
</HEADING>
<TEXT>
Taky se nemůžete dočkat Pottera, Froda a Bonda? Pokud umíte anglicky, je tu spousta informací na jedněch stránkách. Zajímavý obsah je kompenzovaný naprosto otravnou a nerelevantní reklamou.
</TEXT>
<HEADING>
www.nakrizovatce.cz
</HEADING>
<TEXT>
Vztahová a sexuální poradna. Velmi decentní design a velmi decentní texty, ale kolísavé kvality. Poradna, kam je možné si psát o radu a vybrat si, od koho si necháte poradit.
Vztahová a sexuální poradna. Velmi decentní design a velmi decentní texty, ale kolísavé kvality. Poradna, kam je možné si psát o radu a vybrat si, od koho si necháte poradit.
</TEXT>
</DOC>
<DOC>
<DOCID>LN-20021213067</DOCID>
<DOCNO>LN-20021213067</DOCNO>
<DATE>12/13/02</DATE>
<TITLE>
Zdeněk Krejčí, webdesigner, agentura Wunderman
</TITLE>
<TEXT>
Myslím, že reklama na internetu je v úpadku, a tak je potřeba použít nové formy prezentace, ať už interaktivními bannery nezvyklých formátů, nebo rozsáhlými soutěžemi. Z toho důvodu mě zaujala Oskarena. Graficky třeba není tak výrazná, ale jsou tam zábavné hry a netradiční předávání informací pro komunitu používající Oskara. Zajímavý je způsob tvoření kampaně - obsah dodávají nezávislí vývojáři, kteří sami soutěží o nejúspěšnější aplikaci. Motivovaní jsou podílem na tržbách.
* Oskar Zóna (www.oskarena.cz) je součástí kampaně Českého Mobilu. Koncept vznikl v rámci firmy, zóna byla otevřena letos v létě a není časově omezená. Zatím nabízí 18 různých služeb.
Jiří Rýdl, manažer ALTAR interactive - vývoj PC her.
Ne každá reklama musí být hra nebo hravá. Tady mi to přišlo vhodné, kdyby informace o nákupu elektřiny na burze poutal banner tak si to ani nepřečtu, ani nezapamatuji. Teď, kdyby se mě někdo zeptal, tak vím, jak funguje trh s elektřinou. Sám jsem to asi dva měsíce hrál. Bavilo mě řešit, jak provozovat pekárnu, investovat a vydělávat peníze, bez ohledu na výhry. Tvoříme počítačové hry, proto vidím, kolik za tím bylo práce - novinky, personifikované e-maily, tabulky výherců.
* Duhová pekárna (duhovapekarna.cz) byla součástí reklamní kampaně Duhová energie energetické společnosti ČEZ. Internetovou část vytvářela agentura Wunderman, hra probíhala dva měsíce, říjen - listopad 2002.
</TEXT>
</DOC>
<DOC>
<DOCID>LN-20021213068</DOCID>
<DOCNO>LN-20021213068</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Za posledních šest let vzrostl počet zahraničních studentů na českých vysokých školách téměř trojnásobně. Podle údajů Českého statistického úřadu (ČSÚ) využívají možnosti získat vysokoškolský diplom v ČR nejvíce Slováci. Ze statistiky ČSÚ rovněž vyplývá, že nejvíce cizinců studuje na univerzitách v Praze a Brně. Z celkového počtu téměř osmi tisíc zahraničních studentů, kteří se v Čechách a na Moravě vzdělávali v minulém školním roce, jich skoro pět tisíc pocházelo ze Slovenska. Jen asi stovka z nich jsou přitom samoplátci. Druhou nejsilnější skupinu tvořili studenti z Řecka. Ve stejném roce jich v ČR čerpalo vědomosti 270. O studium v Česku projevují výraznější zájem také studenti ze států bývalého Sovětského svazu, Polska a Británie. Největší zájem mají cizinci o studium lékařských, technických a přírodních věd. Trend vzrůstajícího počtu cizinců vykazuje statistika také u vyšších odborných škol, gymnázií a středních odborných škol. Jedním z hlavních důvodů přílivu cizích státních příslušníků na vysoké školy je zavedení povinné devítileté školní docházky před šesti lety. Díky této změně se ve školním roce 2000/2001 jednorázově snížil počet absolventů českých středních škol, tedy potenciálních uchazečů o vysokoškolské vzdělání. Slováci byli podle ČSÚ v minulém roce rovněž nejpočetnější skupinou cizinců s trvalým pobytem na území České republiky. Podle statistiky jich tu žilo 53 000. Těsně za Slováky následují Ukrajinci, kterých v Česku loni žilo s povolením k pobytu téměř 52 000. Třetím nejpočetnějším národem žijícím v minulém roce v ČR byli v počtu 24 000 Vietnamci.
</TEXT>
</DOC>
<DOC>
<DOCID>LN-20021213069</DOCID>
<DOCNO>LN-20021213069</DOCNO>
<DATE>12/13/02</DATE>
<GEOGRAPHY>LONDÝN</GEOGRAPHY>
<TEXT>
Eton a "Oxbridge" - Oxford nebo Cambridge - byly odjakživa v Británii vstupenkou na horní příčky společenského žebříčku. Jak však ukázal nejnovější průzkum časopisu Economist, časy se mění. V roce 1972 napadlo list zjistit mezi stovkou nejvlivnějších Britů, jaké absolvovali školy. Čtrnáct z nich absolvovalo Eton a 52 buďto univerzitu v Oxfordu, nebo Cambridgi. Ještě před 10 lety byl výsledek podobný. Letos však byl poprvé počet absolventů soukromých škol nižší než polovina - bylo jich 46 a z nich Oxford nebo Cambridge absolvovalo pětatřiceti. Jedna z věcí, která se za třicet let příliš nezměnila, je počet žen. Zatímco v roce 1972 seděly ve stovce nejprestižnějších britských křesel dvě ženy, letos je jich pět. Economist v komentáři ovšem varuje před ukvapenými závěry. Britské elity podle jeho názoru vždy uměly výtečně vstřebávat outsidery. Právě díky tomu se vyhnula země revolucím, v kterých tak často přišly o hlavy společnosti na kontinentu. Ke změnám, které statistika ukazuje, přispělo zejména otevírání britské společnosti. Ta nyní přijímá například i cizince do čela nejdůležitějších britských podniků.
</TEXT>
</DOC>
<DOC>
<DOCID>LN-20021213070</DOCID>
<DOCNO>LN-20021213070</DOCNO>
<DATE>12/13/02</DATE>
<GEOGRAPHY>OLOMOUC</GEOGRAPHY>
<TEXT>
Pouze ze dvou předmětů mohl být klasifikován žák 8. třídy z Olomouce koncem minulého školního roku. Letos, tedy v 9. třídě, už stačil nasbírat tři sta neomluvených hodin. Jeho šedesátiletému otci nyní hrozí za zahálčivý život šestnáctiletého mladíka až dva roky vězení. Policisté jej obvinili z ohrožování mravní výchovy mládeže. Chlapcova docházka do školy se nezlepšila ani poté, co jeho otce na situaci několikrát upozornilo vedení školy.
</TEXT>
</DOC>
<DOC>
<DOCID>LN-20021213071</DOCID>
<DOCNO>LN-20021213071</DOCNO>
<DATE>12/13/02</DATE>
<TITLE>
Nejnovější poznatky o výuce cizích jazyků naznačují, že jednotlivé řeči vyžadují rozdílné předpoklady
</TITLE>
<TEXT>
Lidé, kteří se chtějí naučit několik cizích řečí najednou, nedělají vždycky správně. Podobné jazyky se totiž mohou vzájemně vytěsňovat. Naopak užitečné je odbourávat bloky, které učení brání.
Lidé, kterým jde dobře němčina, nemusejí mít stejný úspěch třeba s angličtinou. Takový je alespoň názor některých zkušených jazykářů. Také Pavla Houštecká, která se způsoby výuky zabývá nejen prakticky, ale i teoreticky, potvrzuje tento fakt. "Když má někdo dobrou sluchovou paměť, bude se mu, alespoň pokud jde o mluvenou podobu řeči, dobře vstřebávat melodická angličtina. U němčiny už se ale na něco takového spoléhat nedá."
</TEXT>
<HEADING>
Pro logické typy je vhodnější němčina
</HEADING>
<TEXT>
Naopak pro lidi, kteří nemají valný cit pro cizí jazyky, ale zato jsou logické typy, je podle Pavly Houštecké vhodnější němčina. Její gramatika má totiž jasný řád, vše do sebe zapadá a překládat lze i téměř doslovně. Také je většinou možné učit se slovíčka samostatně. To je v angličtině, plné ustálených, ale cizinci ne vždy logicky znějících větách, nevhodné. Pro ni platí, že je lepší učit se namísto jednotlivých slovíček rovnou celé fráze. Odborníci upozorňují i na další záludnosti. Například na to, že učit se dva jazyky najednou může být kontraproduktivní. Třeba dva germánské jazyky, dejme tomu právě angličtina s němčinou, se mohou vzájemně vytěsňovat.
</TEXT>
<HEADING>
Francouzština chce fotografickou paměť
</HEADING>
<TEXT>
O souběhu angličtiny či němčiny třeba s francouzštinou už to údajně tolik neplatí. O francouzštině se však ví, že se jí těžko učí člověk, který nedisponuje alespoň částečně fotografickou pamětí. To proto, že ve francouzštině se slova jinak vyslovují a jinak píší, což ostatně platí i o angličtině. I z těchto důvodů doporučují znalci dyslektikům, tedy lidem s poruchou čtení, vrhnout se spíše na němčinu.
</TEXT>
<HEADING>
Výslovnost se vstřebává v dětství
</HEADING>
<TEXT>
Mnoho rodičů se v poslední době zajímá také o to, kdy by měli začít pro své děti shánět učitele nebo kurs cizího jazyka. Pavla Houštecká v této souvislosti připomíná, že velký rozmach zaznamenává v současnosti výuka předškolních dětí. Zároveň však upozorňuje na její velmi rozdílnou kvalitu a rizika. "Na jedné straně nelze popřít, že děti do sedmi let jsou schopné vstřebat výslovnost cizího jazyka téměř beze zbytku (později už jen výjimečně). Na druhé straně plyne právě z této skutečnosti nebezpečí, že si zafixují špatnou výslovnost a špatné jazykové návyky. V zásadě platí, že učit se říkanky a písničky je vždycky dobrý základ, pokud je kvalitní učitel. Tradiční učení cizího jazyka přes gramatiku by ale nemělo začít dřív, než dítě základně zvládne strukturu mateřského jazyka a naučí se číst s porozuměním. Podle Houštecké, která pracuje v Ústavu pro informace ve vzdělávání, je dobré střídat lektory. "Jeden učitel by neměl učit stejné lidi příliš dlouhou dobu. Každý je totiž do určité míry jednostranný, jeden staví hlavně na gramatice, druhý na frázích a každý má také svou specifickou výslovnost. Odborníci popírají, že by existoval nějaký zázračný způsob, jak se snadno a rychle naučit cizímu jazyku. Zdůrazňují, že nejdůležitější je vedle dobrého učitele osobní motivace. Někteří lidé však věří na učení v polospánku. "Faktem je, že když poslouchám například CNN a snažím se ze všech sil soustředit se a rozumět, nebývám příliš úspěšná. Když ale začnu u televize trochu klimbat, najednou jako bych rozuměla daleko lépe," říká čtyřicetiletá inženýrka Věra. Právě na této metodě staví některé jazykové školy. Pomocí relaxační hudby a pohodlné polohy v pololeže navozují uvolnění, kterého využívají k výuce. Jde o tak zvané vyučování v rovině alfa, tedy pomocí podvědomí. Někteří frekventanti si tuto metodu velice chválí. Ozývají se však i hlasy varující před využíváním podvědomí, protože hranice mezi jeho využíváním a eventuálním zneužíváním je příliš tenká. Spolumajitelka jazykové školy Altissima Šárka Vondrová si nemyslí, že by jejím žákům něco podobného hrozilo. "Ve skutečnosti nejde o výuku v polovědomí, ale v relaxovaném stavu," vysvětluje metodu, která je součástí i jejích lekcí. Podle ní je důležité odbourat při učení bloky, které vznikají, když se člověk příliš snaží. Ani Vondrová si nemyslí, že by existovala nějaká zázračná metoda učení jazykům. Je ale přesvědčená, že využívat nejnovějších poznatků o fungování mozku je dobré. Připomeňme, že tyto poznatky vypovídají nejen o prospěšnosti odbourávání bloků, ale také o tom, že mozku by se měly poskytovat pokud možno smysluplné informace. Ty, které jako smysluplné a užitečné nevyhodnotí, totiž často odmítne uložit. Anebo je uloží jen krátkodobě.
Žáci učící se cizí jazyky
Jazyk anglický franc. německý ruský španělský
Základní školy 453 174 8229 272 330 1680 610
</TEXT>
</DOC>
<DOC>
<DOCID>LN-20021213072</DOCID>
<DOCNO>LN-20021213072</DOCNO>
<DATE>12/13/02</DATE>
<TITLE>
Státní maturita nebude pravděpodobně dřív než v roce 2008. Učitelé i žáci se však na ni začnou připravovat už teď. Otevřená zůstává nadále otázka, jestli bude matematika povinná nebo povinně volitelná
</TITLE>
<GEOGRAPHY>PRAHA</GEOGRAPHY>
<TEXT>
Standardizovaná maturitní zkouška, která by se zadávala centrálně a jednotně pro všechny školy, se podle posledních zpráv vzdaluje. Rok 2004, s nímž se ještě donedávna počítalo pro spuštění společných testů, není vzhledem k tomu, že dosud neexistuje příslušná legislativa, reálný. Přitom právě včera se sešli pracovníci Centra pro reformu maturitní zkoušky (CERMAT) s pracovníky odborů školství a hlavně pedagogických center, aby s nimi projednali další přípravu učitelů pro novou maturitu. Jak to tedy vlastně se státní maturitou v současné době vypadá? A jaké datum eventuálního spuštění je pravděpodobné? Ředitel CERMAT František Barták mluví o roce 2008. Ne že by očekával zvláštní problémy při projednávání příslušného zákona. Upozorňuje však, že po jeho přijetí je třeba čekat ještě aspoň čtyři roky. To proto, aby se neměnila pravidla během studia, ale aby středoškoláci hned od prvního ročníku věděli, co je čeká.
</TEXT>
<HEADING>
Nyní se výsledky maturit srovnávají jen těžko
</HEADING>
<TEXT>
Připomeňme, že dosud jsou maturitní zkoušky téměř zcela v režii jednotlivých středních škol. Někde lehčí, jinde náročnější, takže známky z různých vzdělávacích institucí lze srovnávat jen velmi těžko. Reformovaná zkouška, o níž se diskutuje už od poloviny devadesátých let, by se měla skládat jednak nadále z části školní, jednak z testů zadávaných centrálně. Výsledné známky by braly v úvahu obě.
</TEXT>
<HEADING>
Povinnou matematiku zatím nikdo nevyloučil
</HEADING>
<TEXT>
Ani dnes není úplně jasné, z kterých předmětů by se měla státní maturita skládat. Bez výhrad je přijímán fakt, že by všichni měli maturovat z českého jazyka a z jednoho cizího jazyka. O matematice se donedávna mluvilo jako o jednom ze dvou povinně volitelných předmětů. Student by si musel vybrat mezi matematikou a souborným předmětem, který se pracovně nazývá občanský a společenský základ. Rozhodnuto však ještě zdaleka není. Podle informací LN se uvažuje i o možnosti, že by jeden z těchto předmětů byl nikoliv povinně volitelný, ale prostě povinný. Ředitel CERMAT nechce předbíhat rozhodnutí ministerstva a odmítá přímo odpovědět na otázku, zda se mají mladí lidé připravit na povinnou maturitu z matematiky. Nemohl to však ani vyloučit. Na odborných školách se ovšem bude nadále maturovat z profilových předmětů. Rozhodnuto zatím není o ničem, a to přesto, že ověřování nového způsobu centrálních testů stálo už státní pokladnu velké peníze. Zejména na takzvaných sondách Maturant, které představovaly jakousi generálku na nový způsob testování. Další generálky tohoto druhu se nechystají. Na úlohy zadávané celostátně se však mohou střední školy připravovat. Už teď měly možnost zařadit se do programu nazvaného "Seznamte se - nová maturita" nebo do programu "Maturita po internetu".
</TEXT>
<HEADING>
Příprava je dobrovolná a probíhá po internetu
</HEADING>
<TEXT>
Pro rok 2003 je připraven další. Jmenuje se "Maturita nanečisto." Střední školy, které se do něj přihlásí, dostanou přístupový kód a budou mít možnost komunikovat s Centrem pro reformu maturitní zkoušky podle svých potřeb, zcela diskrétně. Budou mít k dispozici úlohy a mohou si vybrat, jestli je podle instrukcí CERMAT vyhodnotí samy, nebo je dají vyhodnotit odborníkům CERMAT. Kromě toho začnou zřejmě vznikat kursy dalšího vzdělávání pedagogických pracovníků zaměřené právě na maturitní zkoušky budoucnosti.
Pro rok 2003 je připraven další. Jmenuje se "Maturita nanečisto." Střední školy, které se do něj přihlásí, dostanou přístupový kód a budou mít možnost komunikovat s Centrem pro reformu maturitní zkoušky podle svých potřeb, zcela diskrétně. Budou mít k dispozici úlohy a mohou si vybrat, jestli je podle instrukcí CERMAT vyhodnotí samy, nebo je dají vyhodnotit odborníkům CERMAT. Kromě toho začnou zřejmě vznikat kursy dalšího vzdělávání pedagogických pracovníků zaměřené právě na maturitní zkoušky budoucnosti.
</TEXT>
</DOC>
<DOC>
<DOCID>LN-20021213073</DOCID>
<DOCNO>LN-20021213073</DOCNO>
<DATE>12/13/02</DATE>
<TITLE>
Jsou dárky, které slouží nejen jako kratochvíle, ale pomáhají také rozvíjet osobnost
</TITLE>
<TEXT>
Spisovatelé, kteří se věnují tvorbě pro děti a mládež, vytvořili na objednávku několika nakladatelství výkladové slovníky určené dětským čtenářům.
Knihkupecké pulty jsou před Vánocemi doslova zahlceny různými encyklopediemi a naučnými a bohatě ilustrovanými knihami pro děti. Nebylo to tak vždycky. Všeobecné dětské encyklopedie s funkcí výkladového a obrázkového slovníku byly donedávna na našem trhu zastoupeny poměrně skromně. Dlouhá léta byla jediným zástupcem Dětská encyklopedie z nakladatelství Albatros, jejímž autorem je Bohumil Říha. Ta je však dávno víceméně nepoužitelná, nejen pro svůj dobově agitační obsah. V roce 1998 vydalo nakladatelství Axióma novou Říhovu encyklopedii. Tendenčnost sice vymizela, originalitou a skutečně novými informacemi však neoplývá ani toto dílo. Nyní se o pozornost dětí i rodičů ucházejí tři nové encyklopedie, které vyšly téměř současně letos na podzim: "Žáčkova encyklopedie pro žáčky" (Albatros), "Poznávám život a svět" (Práh) a "Velká dětská encyklopedie" (Fragment). Ve všech třech případech se jedná o původní české dílo. Při výběru hesel i při jejich zpracování vycházeli autoři z domácího prostředí daného historií, geografickou polohou i kulturně-společenskými podmínkami naší republiky. Spíše než klasickou encyklopedii představují tyto knihy výkladový slovník určený dětskému čtenáři. Zaměřeny jsou na základní pojmy a skutečnosti ze světa kolem nás, kde to, co je pro dospělého samozřejmostí, může být pro dítě nejasností či záhadou. Nakladatelství oslovila spisovatele, kteří se věnují tvorbě pro děti a mládež. Výklady k pojmům jsou napsány citlivým, malému čtenáři blízkým jazykem, hesla jsou řazena abecedně a většinu z nich doprovázejí barevné ilustrace.
</TEXT>
<HEADING>
Autor je básník a inženýr
</HEADING>
<TEXT>
Jak již název napovídá, Žáčkova encyklopedie pro žáčky pochází z pera básníka Jiřího Žáčka. V jeho osobě se spojuje jazykový um a vynalézavá hravost a nechybí ani dávka preciznosti a pragmatického vidění Žáčka - vystudovaného inženýra. Výtvarně se jí ujal Jiří Fixl. Encyklopedie je určena především začínajícím školákům. Obsahuje přes sedm set samostatných hesel a další podhesla, tj. slova zastoupená odkazem v přehledném rejstříku a vysvětlená v rámci jiného pojmu. Základní text u některých hesel doplňují Žáčkovy veršíky a celou knížkou pak děti provázejí malí šprýmaři - papoušek, pejsek a jejich kamarád kluk-žáček (titulní slovní hříčka má tedy více významů), kteří občas vykouknou zpoza stránky a mezi jinak důvěryhodné řádky vpašují nějakou legrácku. Výběr zastoupených pojmů odráží především základní tematické okruhy, aktuální slova každodenního užívání, ale nevynechává ani významy abstraktní či odpovědi na závažnější otázky. Žáčkova encyklopedie pro žáčky působí přitažlivě, skoro by se mohlo zdát, že forma zčásti překonává obsah (pokročilejší a zvídavější čtenář ji asi brzy odloží). Knížka je však zaměřena nejen na předání informací, ale také učí děti práci s tímto typem literatury a orientaci v systému moderního světa, a to milým a hravým způsobem. Je vhodná zejména jako první, seznamovací encyklopedie-slovník.
</TEXT>
<HEADING>
Psal pro vlastní děti
</HEADING>
<TEXT>
Autor knihy Poznávám život a svět Martin Vopěnka v doslovu říká, že tak dlouho hledal vhodnou encyklopedii pro vlastní děti, až se rozhodl napsat ji sám. Z rukou cestovatele, spisovatele a trojnásobného otce tak vzešla osobitě pojatá pomůcka, mapa na cestě současným velkým světem. Přes svoji značnou rozsáhlost přesně 1111 zpracovaných hesel oslovuje děti nejmenší, předškolního a mladšího školního věku. Na ně je orientován také jazyk encyklopedie. Text hesla je hodně komunikativní. Jde o vyprávění vztahující se k danému pojmu, nastínění situace blízké dětskému prožívání. Vopěnkova encyklopedie se zdaleka neomezuje jen na základní pojmy, výrazné místo zde mají nejrůznější abstrakta a věci nejaktuálnější, heslový soubor netvoří pouze podstatná jména, ale i jiné slovní druhy. Dětskému čtenáři ji zpřístupňují poměrně velká písmena i přehledné grafické provedení, každé slovo se svým výkladem a obrázkem je v barevném rámečku, takže je jasné, co patří k sobě. Kresby Zdenky Krejčové někde střídají ilustrační fotografie. Kniha Poznávám život a svět je hodně obsáhlá, a to může některé děti odrazovat, aby po ní samy sáhly. Pro rychlé vyhledání by byl užitečný seznam hesel s případnými odkazy. Encyklopedický slovník z nakladatelství Práh je ideálním pomocníkem při práci a komunikaci s dětmi, nabízí oboustranné obohacení ze společně stráveného času a pro děti je to ta "opravdická skoro dospělácká knížka". Stačí jen navést jejich krůčky.
</TEXT>
<HEADING>
Autorka románů se nezapře
</HEADING>
<TEXT>
Ivona Březinová je známá jako autorka románů pro dívky a její encyklopedický počin patří již o něco starším čtenářům než předchozí tituly. "Velká dětská encyklopedie" je určena dětem od osmi do dvanácti let - přičemž horní hranici lze určitě ještě o nějaký ten rok posunout. Rovněž ilustrace Milana Starého zohledňují věk potenciálních čtenářů, tzn. už nejsou tak pohádkově půvabné. Encyklopedie představuje v jistém smyslu protiklad k Vopěnkově publikaci: ač se zaměřuje na odrostlejší děti, zahrnuje "pouze" necelých sedm set konkrétních hesel. Zato v rejstříku se vyskytuje spousta termínů s odkazy, zde už se předpokládá aktivní práce s materiálem. Taková úspornost je dána mj. tím, že výběr hesel se méně soustřeďuje na základní okruh, přednost mají pojmy z dílčích oborů: zeměpisu, historie, přírodních věd aj. Děti zde naleznou i hesla týkající se významných osobností (našich i světových), vše s důrazem na co největší aktuálnost a zároveň nadčasovou použitelnost. Každé heslo sestává ze dvou částí; nejprve je tučným písmem uvedeno stručné vysvětlení pojmu, pod ním následuje povídání s dalšími informacemi a souvislostmi; mnohdy stylizované jako příhody a vyprávění Adama a Žanety, dětských průvodců textem. Celou knihu doplňuje krátká schematická příloha věnovaná některým vybraným tématům: sluneční soustava, lidské tělo, hudební nástroje, systém státní správy aj. Velká dětská encyklopedie není příliš vhodná pro úplné začátečníky (nepatří mezi knížky typu "Moje první"), pokročilejší však určitě nudit nebude. Poskytuje mnoho zajímavých informací, a to stále ještě přístupnou a zábavnou formou, a nemusí sloužit jen k vyhledávání jednotlivých významů, velmi dobře se do ní lze i začíst.
Ivona Březinová je známá jako autorka románů pro dívky a její encyklopedický počin patří již o něco starším čtenářům než předchozí tituly. "Velká dětská encyklopedie" je určena dětem od osmi do dvanácti let - přičemž horní hranici lze určitě ještě o nějaký ten rok posunout. Rovněž ilustrace Milana Starého zohledňují věk potenciálních čtenářů, tzn. už nejsou tak pohádkově půvabné. Encyklopedie představuje v jistém smyslu protiklad k Vopěnkově publikaci: ač se zaměřuje na odrostlejší děti, zahrnuje "pouze" necelých sedm set konkrétních hesel. Zato v rejstříku se vyskytuje spousta termínů s odkazy, zde už se předpokládá aktivní práce s materiálem. Taková úspornost je dána mj. tím, že výběr hesel se méně soustřeďuje na základní okruh, přednost mají pojmy z dílčích oborů: zeměpisu, historie, přírodních věd aj. Děti zde naleznou i hesla týkající se významných osobností (našich i světových), vše s důrazem na co největší aktuálnost a zároveň nadčasovou použitelnost. Každé heslo sestává ze dvou částí; nejprve je tučným písmem uvedeno stručné vysvětlení pojmu, pod ním následuje povídání s dalšími informacemi a souvislostmi; mnohdy stylizované jako příhody a vyprávění Adama a Žanety, dětských průvodců textem. Celou knihu doplňuje krátká schematická příloha věnovaná některým vybraným tématům: sluneční soustava, lidské tělo, hudební nástroje, systém státní správy aj. Velká dětská encyklopedie není příliš vhodná pro úplné začátečníky (nepatří mezi knížky typu "Moje první"), pokročilejší však určitě nudit nebude. Poskytuje mnoho zajímavých informací, a to stále ještě přístupnou a zábavnou formou, a nemusí sloužit jen k vyhledávání jednotlivých významů, velmi dobře se do ní lze i začíst.
</TEXT>
</DOC>
<DOC>
<DOCID>LN-20021213074</DOCID>
<DOCNO>LN-20021213074</DOCNO>
<DATE>12/13/02</DATE>
<TITLE>
Prostřednictvím fiktivních firem si žáci středních ekonomických škol mohou vyzkoušet různé pracovní pozice, se kterými se v reálném životě pravděpodobně setkají. Výukovou metodu praktikují desítky obchodních akademií a ekonomických škol - zatím pouze nepovinně.
</TITLE>
<TEXT>
Objednávat materiál, platit za své zaměstnance zdravotní a sociální pojištění, připravovat nabídkové katalogy, vystavovat faktury... Tak vypadá běžná činnost v mnoha firmách. Naučit se to nanečisto, tedy bez velkých rizik, umožňují firmy fiktivní neboli smyšlené. V těch výroba probíhá pouze na papíře a rovněž peníze putují z jednoho neexistujícího účtu na druhý. Fiktivní firmy existují jako povinně volitelný předmět na mnohých středních školách, především ekonomického zaměření, už od počátku devadesátých let. První z nich, Krystal, s. r. o., vznikla na Českoslovanské obchodní akademii v Praze již před deseti lety. "Vše začalo návštěvou vídeňské obchodní akademie, se kterou naše škola navázala družbu," vzpomíná zástupkyně ředitelky školy Stanislava Vlachová.
</TEXT>
<HEADING>
V cizině s tím začli už dávno
</HEADING>
<TEXT>
V Rakousku se s fiktivními firmami začínalo už v šedesátých letech. V současné době se na ekonomických středních školách řadí mezi povinné předměty. A nejen to - rakouské úřady práce nabízejí dokonce rekvalifikační kurs probíhající právě formou fiktivní firmy. "Snad k něčemu takovému dojde i u nás," doufá zástupkyně Vlachová. Ve dvaadevadesátém roce ministerstvo školství iniciativu Českoslovanské akademie obchodní i několika dalších škol uvítalo. "Podnět ale vyšel zdola - od nás," zdůraznila Vlachová. Pravidly a didaktikou zvláštního druhu praktického cvičení se začala zabývat Vysoká škola ekonomická. Právě na její půdě také vzniklo Centrum fiktivních firem (CEFIF). "A vzniklo hlavně kvůli nám," připomíná zástupkyně. V současné době peníze od státu už tolik netečou. Podle zástupkyně však pomáhají sponzoři. Třeba skutečný Krystal, který svému fiktivnímu dvojníkovi věnoval výrobky pro prezentaci na veletrhu. A pomáhají i někteří rodiče, například tím, že množí propagační materiály.
</TEXT>
<HEADING>
Vymyšlené údaje na skutečné formuláře
</HEADING>
<TEXT>
Jak založit fiktivní firmu? Zakladatelé musejí žádat o koncesi a zapsání do obchodního rejstříku u CEFIF. Ten vůbec ve vztahu k nim reprezentuje ústřední orgány. U něj se studenti hlásí na finanční úřad a dostávají i identifikační číslo. Funguje zde zdravotní pojišťovna a správa sociálního zabezpečení, na jejichž účty musí firma odvádět předepsané pojistné. A to vše na existujících formulářích důsledně podle současných zákonů. Pod křídly CEFIF se skrývá i fiktivní banka s devizovými konty. Úspěch fiktivních firem jako výukové metody stojí a padá s co nejrealističtějším přiblížením se práci normálního podniku. Každá firma má svého ředitele, účetního, marketingové oddělení atd. a ředitel rozhoduje o prémiích pro své zaměstnance. "V naší škole má dokonce co mluvit i do známky, kterou lidé z jeho týmu dostanou z předmětu "fiktivní firma" na vysvědčení," usmívá se Vlachová. V Českoslovanské akademii obchodní mohou studenti předmět "fiktivní firma" navštěvovat až ve čtvrtém ročníku. "Chod firmy samozřejmě komplikuje blížící se maturita, která její činnost v druhé polovině roku výrazně ochromí. Vložit předmět do rozvrhu už ve třetím ročníku se nám však neosvědčilo - o rok mladší žáci jsou na takové aktivity přece jenom málo zralí," říká zástupkyně. Život Krystalexu tak každoročně vyvrcholí na pravidelném mezinárodním veletrhu fiktivních firem na pražském Výstavišti koncem března. Pořadatelem je - rovněž fiktivní - firma Antre, s. r. o. Postupem let vykrystalizovala mezi fiktivními firmami různých škol zajímavá síť vztahů. Každá společnost musí mít samozřejmě účet u banky. A fiktivním firmám se jich nabízí hned několik. Založili je jejich vrstevníci na jiných středních školách. Existují například i fiktivní pojišťovny, které mohou firmám poskytnout povinné pojištění odpovědnosti atd. Vedle reálného obchodního světa tak funguje jeho zrcadlový odraz za zdmi obchodních akademií a dalších středních škol. Současným ředitelem fiktivní firmy Krystal, s. r. o., je Martin Vocetka. Drobný čtvrťák s obarvenou vystříhanou hlavou jako manažer vskutku nevypadá, srší však energií. Možná proto ho jeho spolužáci zvolili na místo ředitele, ačkoliv Martin není zrovna studijní typ. "Součástí vedení je správná motivace," říká přesvědčeně. "Svým" zaměstancům proto například navrhuje (a před učiteli i zdůvodňuje) prémie. "Učitel tu funguje pouze jako konzultant, odpovědnost za firmu nesou její pracovníci s ředitelem v čele," zdůraznila Vlachová. O nepovinný předmět "fiktivní firma" je mezi studenty Českoslovanské akademie velký zájem. A to i přesto, že proti němu stojí například rozšiřující hodiny výuky cizích jazyků.
</TEXT>
<HEADING>
Ředitel nepotřebuje umět vše - rozděluje úkoly
</HEADING>
<TEXT>
Osmnáctiletý Martin volil fiktivní firmu mimo jiné i proto, že jazyky nejsou jeho silnou stránkou. "Když jsme v rámci veletrhu jednali se zahraniční společností, delegoval jsem na jednání zástupkyni, která je jazykově velmi dobře vybavená," vysvětlil "ředitel". Podle jeho názoru právě schopnost šikovně delegovat úkoly na spolupracovníky stojí za úspěchem dobrého manažera. Vysokou školu Martin neplánuje: "Nejsem studijní typ." I zástupkyně Vlachová však oceňuje jeho manažerské schopnosti. Na Martina vbrzku čeká ještě jeden oříšek. O známkách na vysvědčení pro své spolužáky z předmětu fiktivní firma bude rozhodovat spolu s učitelem i on. "Nebojím se toho, myslím, že mám mezi nimi dostatečnou autoritu, abych takovou odpovědnost mohl přijmout." A ještě poznámka: Jeden z Martinových předchůdců na křesle ředitele Krystalu, s. r. o., nyní pracuje v marketingu firmy zabývající se oblastí skla a porcelánu.
Osmnáctiletý Martin volil fiktivní firmu mimo jiné i proto, že jazyky nejsou jeho silnou stránkou. "Když jsme v rámci veletrhu jednali se zahraniční společností, delegoval jsem na jednání zástupkyni, která je jazykově velmi dobře vybavená," vysvětlil "ředitel". Podle jeho názoru právě schopnost šikovně delegovat úkoly na spolupracovníky stojí za úspěchem dobrého manažera. Vysokou školu Martin neplánuje: "Nejsem studijní typ." I zástupkyně Vlachová však oceňuje jeho manažerské schopnosti. Na Martina vbrzku čeká ještě jeden oříšek. O známkách na vysvědčení pro své spolužáky z předmětu fiktivní firma bude rozhodovat spolu s učitelem i on. "Nebojím se toho, myslím, že mám mezi nimi dostatečnou autoritu, abych takovou odpovědnost mohl přijmout." A ještě poznámka: Jeden z Martinových předchůdců na křesle ředitele Krystalu, s. r. o., nyní pracuje v marketingu firmy zabývající se oblastí skla a porcelánu.
</TEXT>
</DOC>
<DOC>
<DOCID>LN-20021213075</DOCID>
<DOCNO>LN-20021213075</DOCNO>
<DATE>12/13/02</DATE>
<TITLE>
Diskuse na internetu. Čeští středoškoláci mají možnost zapojit se po internetu do diskuse na téma EU a budoucnost evropského kontinentu. V rámci projektu Jaro Evropy mohou diskutovat například o obraně, drogové problematice, budoucnosti evropského školství a ekologii. Školy, které se chtějí zúčastnit, najdou bližší informace na internetové adrese www.eun.org. Internetový projekt je určen školám v celé Evropě.
</TITLE>
<TEXT>
Stáže pro techniky. Studenti brněnského Vysokého učení technického (VUT) se nyní mohou seznámit a pracovat s nejmodernějšími technologiemi. Umožňuje jim to dohoda, kterou brněnská technika podepsala s mladoboleslavskou automobilkou. Smlouva platí tři roky. Škoda Auto studentům nabídne mimo jiné stáže v prázdninovém období, spolupráci v úseku vývoje či odborné zázemí při tvorbě diplomové práce. Specialisté a členové podnikového managementu budou na brněnské technice také přednášet. Automobilka spolupracuje se čtyřmi českými vysokými školami. Vedení koncernu tvrdí, že v budoucnu chce do odborného školství investovat šest procent ze svého ročního rozpočtu, což je podle managementu asi 120 milionů korun.
</TEXT>
</DOC>
<DOC>
<DOCID>LN-20021213076</DOCID>
<DOCNO>LN-20021213076</DOCNO>
<DATE>12/13/02</DATE>
<TEXT>
Boxing Day ['boksin dei] 2. svátek vánoční spice up [spais ap] okořenit, opepřit boon [bu:n] požehnání, dobrodiní, výhoda
</TEXT>
</DOC>
<DOC>
<DOCID>LN-20021213077</DOCID>
<DOCNO>LN-20021213077</DOCNO>
<DATE>12/13/02</DATE>
<TEXT>
lebhaft živý aus/lösen h. rozpoutat, vyvolat e Gegenwartskunst (-, ü-e) současné umění s Gemälde (s, -) obraz, malba summen h. bzučet, hučet urteilen h. posoudit, ohodnotit r Mitbewerber (s, -) ostatní, další soutěžící e Kiste (-, n) bedna, krabice ein/räumen h. poskytnout, věnovat r Denker (s, -) myslitel e Demütigung (-, en) ponížení, potupa sich an/schließen (schloss an, h. o) připojit se e Sichtweise (-, n) způsob vidění der Wut freien Lauf lassen rozzuřit se, rozčílit se hervor/bringen (brachte hervor, h. hervorgebracht) vytvořit, zplodit e Endausscheidung (-, en) finále r Wecker (s, -) budík auf/rütteln h. zatřást, zalomcovat prägen h. určovat, formovat willkürlich libovolně, svévolně jeweils právě, nyní im Vordergrund stehen být v popředí
</TEXT>
</DOC>
<DOC>
<DOCID>LN-20021213078</DOCID>
<DOCNO>LN-20021213078</DOCNO>
<DATE>12/13/02</DATE>
<TEXT>
e Weihnachtsgabe (-, n) vánoční dar schöpfen h. čerpat e Innenausstattung (-, en) vybavení interiéru grasgedeckt porostlý trávou handsigniert vlastnoručně podepsaný lösen h. řešit, vyřešit ausgefallen podivný, zvláštní sich drängen h. tlačit se, tísnit se anspruchsvoll náročný erscheinen (ie, i. ie) vyjít, objevit se mager hubený, útlý bescheiden skromný r Regenwald (es, ä-er) deštný prales r, s Juwel (s, en) klenot, drahokam s Steiff-Tier (s, e) plyšové zvířátko zn. Steiff e Windmühle (-, n) větrný mlýn e Spielzeugeisenbahn (-, en) železniční dráha na hraní s Sonderangebot (es, e) akce, sleva lumpig bezcenný, mizerný e Bambuslaube (-, n) chata z bambusu inklusiv Versandt včetně poštovného r Kuschelkissen (s, -) měkký, hebký polštář r Gutschein ((e)s, e) dobropis r Schnäppchenpreis (es, e) skvělá cena s Schlangestehen (s, -) stání ve frontě etw. satt haben mít něčeho dost, být sytý besitzen (besaß, h besessen) vlastnit, mít dick silný, tlustý r Held (en, en) hrdina auf/nehmen (a, h. o) zahrnout, zařadit funktionstüchtig funkční, fungující e Siegerpose (-, n) vítězný postoj s Vorbild (es, er) vzor, předobraz e Sommersprosse (-, n) piha gleichen (i, h. i) být shodný, rovnat se s Speckröllchen (s, -) faldy, špeky r Heidenspaß (es, ä-e) pohanská (nekřesťanská) legrace
</TEXT>
</DOC>
<DOC>
<DOCID>LN-20021213079</DOCID>
<DOCNO>LN-20021213079</DOCNO>
<DATE>12/13/02</DATE>
<TITLE>
Abrufen der Seiten otevření stránek zweitgrößte druhý největší e Geldstrafe (-, n) pěněžitá pokuta s Gefängnis (ses, se) vězení e Folter (-, n) mučidlo betrieben provozovaný r Überwachungsaufwand ((e)s, 0) náklady, prostředky vynaložené na kontrolu übertreffen (a, h. o) předstihnout, překonat
</TITLE>
<TEXT>
Menschenrechte pl. lidská práva e Suchmaschine (-, n) vyhledávač zeitweise občas, někdy sperren h. zavřít, znepřístupnit s Suchwort (es, ö-er) hledané slovo e Äußerung (-, en) vyjádření streichen (i, h. i) škrtnout, smazat e Schutzmaßnahme (-, n) ochranné opatření erreichbar dosažitelný verteidigen h. bránit r Einfluss (es, ü-e) vliv, působení mitunter občas, někdy äußerst velmi, výrazně r Bürgerrechtler (s, -) bojovník za lidská práva e Verbreitung (-, en) rozšíření s Herunterladen (s, -) stahování (dat) ein/stufen h. posoudit, ohodnotit s Strafausmaß (es, e) výměr trestu e Kultbewegung (-, en) kultovní hnutí e Haft (-, 0) vazba angeblich údajně, prý e Misshandlung (-, en) špatné zacházení, týrání e Festnahme (-, n) uvěznění e Sicherstellung (-, en) zajištění, zabavení e Ausrüstung (-, en) vybavení, zařízení e Todesstrafe (-, n) trest smrti s Staatsgeheimnis (ses, se) státní tajemství verhängen h. uvalit, uložit e Internetgemeinde (-, n) internetové společenství im Zaum halten držet na uzdě aus/schöpfen h. využít, vyčerpat drohen h. hrozit r Entzug (es, ü-e) odebrání, zbavení sich verpflichten h. zavázat se prangern h. pranýřovat unter Berufung auf s odvoláním na ... heimlich tajný e Förderung (-, en) podpora grundlegend základní bei/tragen (trug bei, h. beigetragen) přispět, přispívat
</TEXT>
</DOC>
<DOC>
<DOCID>LN-20021213080</DOCID>
<DOCNO>LN-20021213080</DOCNO>
<DATE>12/13/02</DATE>
<TITLE>
Kompletní edice archivních nahrávek undergroundové skupiny je dokončena
</TITLE>
<TEXT>
Jeden z nejambicióznějších archivních projektů v dějinách české hudby, souborné kritické vydání starých nahrávek skupiny Plastic People Of The Universe (PPU), byl v těchto dnech dokončen.
PRAHA - Deset kompaktních disků, které vydala firma Globus, obsahuje v chronologickém řazení živě i studiově natočený materiál ze sedmnácti let existence kapely. Nejstarší nahrávky pocházejí z koncertů původní sestavy kapely z roku 1969, obsahem posledního disku je album Půlnoční myš a dosud nevydaná nahrávka scénické hudby k vídeňské inscenaci hry Václava Havla Pokoušení z let 1985 - 86. Na ostatních nosičích najdeme mj. klasické projekty Egon Bondy's Happy Hearts Club Banned, Pašijové hry velikonoční, Co znamená vésti koně či Hovězí porážka, ale také mnoho méně frekventovaného či dosud zcela neznámého materiálu.
</TEXT>
<HEADING>
Editorem díky kritice
</HEADING>
<TEXT>
Editorem kompletu je hudební publicista a odborník na českou undergroundovou scénu Jaroslav Riedel, který se k práci na plastikovských "sebraných spisech" dostal víceméně díky své záporné recenzi na první pokus o vydání archivních nahrávek PPU v roce 1992. "Když jsem na první komplet napsal do časopisu Rock &amp; Pop kritiku, na Globusu se strašně naštvali a ani Mejla Hlavsa nebyl rád, protože jsem zkritizoval i jeho coby autora výběru. Když vášně utichly, dohodl jsem se s Mejlou, že bych výběr v budoucnu udělal sám, ovšem pouze pod podmínkou, že ani on ani nikdo jiný mi do něj nebude příliš zasahovat," vzpomíná Riedel na zrod myšlenky plastikovský komplet zrevidovat. Z původně zamýšleného dvouletého limitu na vydání všech deseti CD se nakonec lhůta prodloužila na trojnásobek. "Už od roku 1996 jsem měl jasně rozvrženou koncepci, v té problém nebyl. To, že se celá věc nakonec tolik protáhla, bylo způsobeno tím, že jsem si uvědomoval svou zodpovědnost. Bylo zřejmé, že tato edice je definitivní a žádnou další už nikdo znovu vydávat nebude, tudíž jsem trval na tom, aby pásky, z nichž jsem sestavoval obsah disků, byly originální, nikoli kopie - a ty bylo někdy velmi těžké sehnat," vysvětluje zdržení editor.
</TEXT>
<HEADING>
Rarity a kuriozity
</HEADING>
<TEXT>
Poctivý přístup ovšem přinesl své ovoce nejen v tom smyslu, že všechny nahrávky vesměs ve zvukové úpravě Jana Obitka v kontextu situace, za které vznikly, velmi dobře znějí. Díky pátrání v archivech bylo nalezeno několik opravdových rarit. "Velkým objevem byla šestnáctiminutová skladba The Universe Symphony And Melody About Plastic Doctor z roku 1969 - s výjimkou jediného minutového fragmentu z filmu Jana Špáty totiž dosud nebyla k dispozici žádná nahrávka PPU s původním zpěvákem Michalem Jernekem. Tahle byla úplnou náhodou nalezena díky knihovně Libri prohibiti. Podobným případem bylo i několik písní z pozdější doby, které Plastici nahráli a víc se o ně nestarali. Kuriozitou je třeba studiová verze skladby 100 bodů - nikdo z muzikantů dnes neví, kde vlastně skladbu nahráli, všichni mají totální 'okno', a Hlavsa mě dokonce dlouho přesvědčoval, že studiová nahrávka téhle skladby vůbec neexistuje, protože ji pouze jednou hráli živě," vyjmenovává některé ze svých objevů Jaroslav Riedel. Současné vydání lze tedy zřejmě považovat za kompletní a definitivní. "Po těch letech pátrání se asi už nic důležitého nenajde," prohlašuje editor a dodává: "Vím ještě o jedné živé nahrávce z roku 1970, tu by možná ještě někdo mohl mít, a studiové nahrávce z téhož roku, jež vznikla pro film jednoho jihoamerického posluchače FAMU. Ta je s největší pravděpodobností definitivně ztracená." Během šesti let práce na kompletním vydání PPU je Jaroslav Riedel schopen kvalifikovaného soudu o skutečných kvalitách kapely, kterou obvykle posluchači buď nekriticky adorují, nebo zcela odmítají. "Samozřejmě, že kdybychom posuzovali PPU jen z hlediska instrumentalistické zručnosti, byly by problémy. Jenomže kdyby třeba po starém Olympiku zůstaly jenom nějaké amatérské a koncertní nahrávky které jsem měl, mimochodem, také možnost slyšet - pohled na něj by byl také trochu jiný. Nechci tvrdit, že na hráčských schopnostech nezáleží a že mi nevadí falešné tóny na některých deskách PPU, ale není dobré zacházet do extrému," polemizuje editor s nejčastěji zmiňovanou výhradou vůči PPU a svůj názor na celkový význam souboru shrnuje: "Přihlédnu-li k tomu, jak dlouho Plastici hráli, jaký měla jejich hudba dopad a stabilní tvůrčí úroveň, k tomu, že nikdy neudělali jediný kompromis, a kolik bylo v jejich činnosti osobní statečnosti, vychází mi, že PPU byli nejdůležitější rockovou kapelou u nás."
Poctivý přístup ovšem přinesl své ovoce nejen v tom smyslu, že všechny nahrávky vesměs ve zvukové úpravě Jana Obitka v kontextu situace, za které vznikly, velmi dobře znějí. Díky pátrání v archivech bylo nalezeno několik opravdových rarit. "Velkým objevem byla šestnáctiminutová skladba The Universe Symphony And Melody About Plastic Doctor z roku 1969 - s výjimkou jediného minutového fragmentu z filmu Jana Špáty totiž dosud nebyla k dispozici žádná nahrávka PPU s původním zpěvákem Michalem Jernekem. Tahle byla úplnou náhodou nalezena díky knihovně Libri prohibiti. Podobným případem bylo i několik písní z pozdější doby, které Plastici nahráli a víc se o ně nestarali. Kuriozitou je třeba studiová verze skladby 100 bodů - nikdo z muzikantů dnes neví, kde vlastně skladbu nahráli, všichni mají totální 'okno', a Hlavsa mě dokonce dlouho přesvědčoval, že studiová nahrávka téhle skladby vůbec neexistuje, protože ji pouze jednou hráli živě," vyjmenovává některé ze svých objevů Jaroslav Riedel. Současné vydání lze tedy zřejmě považovat za kompletní a definitivní. "Po těch letech pátrání se asi už nic důležitého nenajde," prohlašuje editor a dodává: "Vím ještě o jedné živé nahrávce z roku 1970, tu by možná ještě někdo mohl mít, a studiové nahrávce z téhož roku, jež vznikla pro film jednoho jihoamerického posluchače FAMU. Ta je s největší pravděpodobností definitivně ztracená." Během šesti let práce na kompletním vydání PPU je Jaroslav Riedel schopen kvalifikovaného soudu o skutečných kvalitách kapely, kterou obvykle posluchači buď nekriticky adorují, nebo zcela odmítají. "Samozřejmě, že kdybychom posuzovali PPU jen z hlediska instrumentalistické zručnosti, byly by problémy. Jenomže kdyby třeba po starém Olympiku zůstaly jenom nějaké amatérské a koncertní nahrávky které jsem měl, mimochodem, také možnost slyšet - pohled na něj by byl také trochu jiný. Nechci tvrdit, že na hráčských schopnostech nezáleží a že mi nevadí falešné tóny na některých deskách PPU, ale není dobré zacházet do extrému," polemizuje editor s nejčastěji zmiňovanou výhradou vůči PPU a svůj názor na celkový význam souboru shrnuje: "Přihlédnu-li k tomu, jak dlouho Plastici hráli, jaký měla jejich hudba dopad a stabilní tvůrčí úroveň, k tomu, že nikdy neudělali jediný kompromis, a kolik bylo v jejich činnosti osobní statečnosti, vychází mi, že PPU byli nejdůležitější rockovou kapelou u nás."
</TEXT>
</DOC>
<DOC>
<DOCID>LN-20021213081</DOCID>
<DOCNO>LN-20021213081</DOCNO>
<DATE>12/13/02</DATE>
<TITLE>
OPERA
</TITLE>
<TEXT>
Při prvním poslechu se zdálo, že nové liberecké nastudování Tosky naplní základní parametry pucciniovského titulu - oplývalo velkými dramatickými hlasy a veristicky vypjatými emocemi. Anita Baranovská hned na počátku své kariéry představila v titulní roli velký hlasový fond, Michael Renier hřímal mohutným tenorem Cavaradossiho, baryton Nikolaje Logvinova má scarpiovské záblesky démoničnosti. Hlubší sledování však postupně odkrývalo kazy. Tosca se spíše než jako velkolepá a obdivovaná diva chovala jako rozpačitá handlířka, která si od své slavné sestry vypůjčila těžkou róbu a teď se zamotává do dlouhých vleček. Její malířský milenec nedělal valného rozdílu mezi odbojnou řečí proti tyranovi a vyznáním lásky umělkyni a rozumět mu nebylo ani v jednom případě. Scarpia zpíval jakési slabiky tvrdou ruskou výslovností a chvílemi distonoval. Dirigent se nechával unášet city a zapomínal, že na jevišti před ním nestojí Freni, Pavarotti či Milnes, ale sólisté menšího lokálního divadla, pro jejichž techniku jsou pomalá tempa nepřekonatelným trápením. Jestliže se Josef Průdek jako šéf opery pražského Národního divadla zasadil o kontroverzní pojetí Tosky coby mystéria nazíraného perspektivou happy endu na nebesích, nyní coby režisér v Liberci odvahu k experimentu ztratil. Jeho Tosca je komiksově prvoplánová barvotisková báchorka o zloduchovi, jehož černo-rudá široká pelerína od počátku nikoho nenechá na pochybách o chystaných ďábelských úkladech. Liberecká Tosca zůstala redukována na hřímání, připusťme, že místy efektní. Na Pucciniho partituru je to ale málo.
Giacomo Puccini: Tosca
Dirigent: František Babický
Režie: Josef Průdek
Scéna: Jan Vančura
Kostýmy: Jitka Linhartová
Divadlo F. X. Šaldy, Liberec
</TEXT>
</DOC>
<DOC>
<DOCID>LN-20021213082</DOCID>
<DOCNO>LN-20021213082</DOCNO>
<DATE>12/13/02</DATE>
<TITLE>
V pražské galerii Display (Bubenská 3, Praha 7) je do 15. prosince otevřena výstava polského umělce Oskara Dawického.
</TITLE>
<TEXT>
Jaký společenský dopad má současné výtvarné umění? Jsou jeho akce vůbec vnímatelné v záplavě vizuálních informací a show, valící se na současného člověka (obyvatele města, čtenáře časopisů, diváka televize)? A jak je na tom v současnosti jedinec - v době, kdy se sice každý snaží budovat svou individualitu, ale zároveň se ztrácí v globálním davu? Lze si ho všimnout? Volá, mává, prosí o pomoc, zjevuje se jako snový přelud na periferii vnímatelnosti. Dawicki upozorňuje na situaci jedince a umělce několika způsoby. Jednak intervenuje do veřejného prostoru, jednak tuto situaci zaznamenává a komentuje. V době svého působení v reklamní agentuře včlenil potají svůj miniaturní autoportrét do obrazového vybavení reklamních materiálů (jeho tvář nacházíme na letácích propagujících elektrospotřebiče, zdravotní pomůcky a jiné běžné produkty).
</TEXT>
<HEADING>
Nenápadné umělcovy autoportréty
</HEADING>
<TEXT>
Jde o obvyklé reklamní letáky, masově distribuované k potenciálním spotřebitelům. Detail s umělcovým portrétem je natolik drobný, že ho náhodně, bez návodu nemůžeme zaznamenat. Přesto je to jistá intervence do podvědomí diváka, "skrytá reklama", respektive skrytá přítomnost. Měřítko však také vypovídá o roli umělce-jedince v záplavě komerční produkce, v komerčním pojetí světa. Jednou ze základních charakteristik tohoto pojetí je vizualizace: svět se skládá z viditelného, prezentovaného zboží. Umělec se v tomto světě zjevuje jako přelud z jiných sfér, návštěvník či svědek. Pokud by se umělec-jedinec zviditelnil, hrozí mu sankcionování (musel by uhradit vytištění série "čistých" letáků). Dawicki rozdává své vizitky, na nichž místo věcné informace o kontaktní adrese stojí výzva či prosba "pomoc!". To je velice univerzální heslo, vztahující se jak k postavení jedince, tak ke globálním problémům. Zároveň je to i absurdní počin: v okamžiku ohrožení není čas na rozdávání vizitek se žádostí o pomoc. Jde tedy zřejmě o dlouhodobější problém: někdo nebo něco ztrácí kontakt s realitou a chytá se tenkého stébla solidarity. Svou situaci individua zaznamenává autor také na video. V drobných plochách lesklých předmětů se zrcadlí umělcova miniaturní postava upozorňující na sebe diváka pohybem ruky a slabým voláním. To představuje hodně velký posun např. od romantického titanismu. Naproti tomu např. některé krajinomalby pracovaly s miniaturním měřítkem lidské figury v poměru k přírodní rozlehlosti. Zde jsou však rozlehlé všední konstelace životních potřeb. To je svět, se kterým se nyní jedinec střetává a který ho zavaluje. Makrokosmos vodovodního kohoutku nebo značkových kalhot. Jedinec obývá tento svět zboží a stává se menším a ještě menším...
Jde o obvyklé reklamní letáky, masově distribuované k potenciálním spotřebitelům. Detail s umělcovým portrétem je natolik drobný, že ho náhodně, bez návodu nemůžeme zaznamenat. Přesto je to jistá intervence do podvědomí diváka, "skrytá reklama", respektive skrytá přítomnost. Měřítko však také vypovídá o roli umělce-jedince v záplavě komerční produkce, v komerčním pojetí světa. Jednou ze základních charakteristik tohoto pojetí je vizualizace: svět se skládá z viditelného, prezentovaného zboží. Umělec se v tomto světě zjevuje jako přelud z jiných sfér, návštěvník či svědek. Pokud by se umělec-jedinec zviditelnil, hrozí mu sankcionování (musel by uhradit vytištění série "čistých" letáků). Dawicki rozdává své vizitky, na nichž místo věcné informace o kontaktní adrese stojí výzva či prosba "pomoc!". To je velice univerzální heslo, vztahující se jak k postavení jedince, tak ke globálním problémům. Zároveň je to i absurdní počin: v okamžiku ohrožení není čas na rozdávání vizitek se žádostí o pomoc. Jde tedy zřejmě o dlouhodobější problém: někdo nebo něco ztrácí kontakt s realitou a chytá se tenkého stébla solidarity. Svou situaci individua zaznamenává autor také na video. V drobných plochách lesklých předmětů se zrcadlí umělcova miniaturní postava upozorňující na sebe diváka pohybem ruky a slabým voláním. To představuje hodně velký posun např. od romantického titanismu. Naproti tomu např. některé krajinomalby pracovaly s miniaturním měřítkem lidské figury v poměru k přírodní rozlehlosti. Zde jsou však rozlehlé všední konstelace životních potřeb. To je svět, se kterým se nyní jedinec střetává a který ho zavaluje. Makrokosmos vodovodního kohoutku nebo značkových kalhot. Jedinec obývá tento svět zboží a stává se menším a ještě menším...
</TEXT>
</DOC>
<DOC>
<DOCID>LN-20021213083</DOCID>
<DOCNO>LN-20021213083</DOCNO>
<DATE>12/13/02</DATE>
<TEXT>
LOS ANGELES - Americká filmová akademie zveřejnila užší výběr uchazečů o cenu Oscar v kategorii celovečerní animovaný film. O pět nominací se bude ucházet 17 kandidátů, mimo jiné snímky Doba ledová, Návrat do Země Nezemě, Lilo &amp; Stitch, Stuart Little 2, Planeta pokladů, El bosque animado, Spirit: Stallion of the Cimarron nebo Alibaba a čtyřicet loupežníků.
</TEXT>
</DOC>
<DOC>
<DOCID>LN-20021213084</DOCID>
<DOCNO>LN-20021213084</DOCNO>
<DATE>12/13/02</DATE>
<TITLE>
Navzdory skepsím se desátý ročník Febiofestu uskuteční. Do Prahy ho přijede 23. ledna zahájit německý režisér Tom Tykwer. Autor snímku Lola běží o život tu představí svůj poslední titul Nebe.
</TITLE>
<GEOGRAPHY>PRAHA</GEOGRAPHY>
<TEXT>
Devátý Febiofest zakončil jeho duchovní otec Fero Fenič slovy: "Podesáté už do takového rizika nejdu." Mířil tím na neochotu státu finančně podpořit jednu z našich největších filmových přehlídek. Feničova kritika přinesla ovoce. V tuto chvíli má Febiofest přislíbenou podporu Ministerstva kultury ČR prostřednictvím státního rozpočtu, která by měla pokrýt asi čtyřicet procent nákladů na přehlídku. "Je to základní kámen našeho rozpočtu, který ovšem bude z velkých českých festivalů ten nejnižší," vysvětluje Fero Fenič a dodává, že se po skončení letošního Febiofestu zvedla velká vlna solidarity: "Volala nám spousta diváků, hlavně studentů, a nabízeli pomoc, jen abychom s Febiofestem nekončili." Díky státní podpoře tedy desátý Febiofest proběhne, ale Fero Fenič si neslibuje, že by měl klidnější spaní než před rokem. Například vyšší podpory od magistrátu se přehlídka nedočkala: "Třeba Plzeň přispívá na své Finále podstatně vyšší částkou než Praha na Febiofest. Hlavní město investuje do divadla půl miliardy, kdežto na podporu filmu jde jen zlomek této částky. Přitom na Febiofest přijde během několika dnů víc lidí než do leckterého divadla za celý rok."
</TEXT>
<HEADING>
Pětapadesát projekcí denně
</HEADING>
<TEXT>
Přehlídka, na niž naposledy jen v Praze přišlo přes 80 000 lidí, vstupuje do jubilejního ročníku se širším realizačním týmem a novým programovým ředitelem Petrem Sládečkem. Pražští diváci budou jako v posledních letech směřovat do Slovanského domu, denně mohou vybírat z pětapadesáti projekcí. Přehlídka se pak přesune do Brna, Ostravy, Liberce a na Slovensko. Febiofest zahájí Tom Tykwer snímkem Nebe, který natočil podle scénáře Krzysztofa Kieslowskeho. V předpremiéře diváci uvidí například novinku Ivana Vojnára Lesní chodci, vítězný film festivalu v Cannes Pianista Romana Polanského, snímek 25. hodina Spikea Lee nebo režisérský sestřih Coppolovy Apocalypse Now. V jednotlivých sekcích se diváci snadno zorientují podle geografického členění: asijské, severské, západoevropské, ruské a ukrajinské či jižní kino. K vidění bude například kompletní kolekce všech Pasoliniho filmů nebo dvacítka titulů s homosexuální tematikou. Závěr Febiofestu je tradičně vyhrazen cenám české filmové kritiky Kristián.
Přehlídka, na niž naposledy jen v Praze přišlo přes 80 000 lidí, vstupuje do jubilejního ročníku se širším realizačním týmem a novým programovým ředitelem Petrem Sládečkem. Pražští diváci budou jako v posledních letech směřovat do Slovanského domu, denně mohou vybírat z pětapadesáti projekcí. Přehlídka se pak přesune do Brna, Ostravy, Liberce a na Slovensko. Febiofest zahájí Tom Tykwer snímkem Nebe, který natočil podle scénáře Krzysztofa Kieslowskeho. V předpremiéře diváci uvidí například novinku Ivana Vojnára Lesní chodci, vítězný film festivalu v Cannes Pianista Romana Polanského, snímek 25. hodina Spikea Lee nebo režisérský sestřih Coppolovy Apocalypse Now. V jednotlivých sekcích se diváci snadno zorientují podle geografického členění: asijské, severské, západoevropské, ruské a ukrajinské či jižní kino. K vidění bude například kompletní kolekce všech Pasoliniho filmů nebo dvacítka titulů s homosexuální tematikou. Závěr Febiofestu je tradičně vyhrazen cenám české filmové kritiky Kristián.
</TEXT>
</DOC>
<DOC>
<DOCID>LN-20021213085</DOCID>
<DOCNO>LN-20021213085</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Cenu Evalda Schorma za rok 2002 udělila včera DILIA, divadelní a literární agentura. Obdržel ji projekt DAMU Praha - inscenace hry autorů Martina Kukučky a Lukáše Trpišovského Nikola Šuhaj. Grantová komise ve složení Josef Krofta, Josef Kovalčuk, Taťána Lazorčáková, Julius Gajdoš, Pavel Landovský, Miloslav Klíma a Alexander Jerie rozdělila grant DILIA ve výši 80 000 korun. Podporu tak získal Salon původní tvorby 2002 posluchačů fakulty JAMU Brno, již zmíněný Nikola Šuhaj a dvě hry na téma z dějin filozofie: Filozof a žena a Tenkrát ve filozofii, které vznikly na FF MU Brno.
</TEXT>
</DOC>
<DOC>
<DOCID>LN-20021213086</DOCID>
<DOCNO>LN-20021213086</DOCNO>
<DATE>12/13/02</DATE>
<TITLE>
Jediného zástupce bude mít český fotbal v jarních bojích v pohárové Evropě. Pražská Slavia postoupila do 4. kola Poháru UEFA, když dokázala proti řecké Soluni vymazat porážku 0:1 z prvního utkání. Jméno dalšího soupeře se "sešívaní" dozvědí dnes při losování ve švýcarském Nyonu.
</TITLE>
<TEXT>
Slavia Praha 4
</TEXT>
<HEADING>
PAOK Soluň 0
</HEADING>
<GEOGRAPHY>PRAHA</GEOGRAPHY>
<TEXT>
Domácí borci vletěli do promrzlého strahovského večera jako nažhavení draci a hned v úvodu zatlačili Řeky na jejich polovinu hřiště. Po padesáti sekundách hry utekl po levé straně Tomáš Došek, centrem našel osamoceného Skácela, ale jeho ránu zblokovala řecká obrana. První tutovku si vypracoval v 6. minutě Dostálek, sám šel na řeckého gólmana, chtěl mu udělat kličku a poslat míč do opuštěné svatyně. Brankář Tohouroglou mu ovšem v rozhodující okamžik balon vypíchl. V 9. minutě se slávistům naskytla zajímavá příležitost v podobě přímého kopu z 18 metrů. Dostálek ji ale zahodil střelou do zdi, následná Skácelova rána se už mezi tři tyče nevešla. Za dvě minuty potom duo Vachoušek, Tomáš Došek nevyužilo chyby Markose, nicméně branky se fanoušci dočkali hned záhy.
</TEXT>
<HEADING>
Vytoužený rychlý gól zařídil Skácel
</HEADING>
<TEXT>
Běžela 13. minuta, Tomáš Došek nádherně prodloužil centrovaný míč nalevo na Skácela. Ex-hradecký záložník si balon zpracoval, obešel bránícího Nastase a nádhernou ranou po zemi k zadní tyči srovnal celkové skóre dvojzápasu. Slavia v tu chvíli vedla 1:0. Dlouho se ale z důležité branky radovat nemusela, mnoho totiž nescházelo a málem bylo vyrovnáno. V 16. minutě se Okkas probil po pravé straně, tváří v tvář Černému ale trefil nohy slávistického brankáře. Nebezpečí před "sešívanou" brankou potom definitivně odvrátil odkopem Müller. Řekové potom trochu rozmrzli, hru vyrovnali, ale nic výjimečného se na hřišti nedělo. Až v poslední čtvrthodině prvního poločasu slávisté sešlápli plynový pedál a hned si začali tvořit šance. Ve 30. minutě Skácelovi sice střela nesedla, ale o to nebezpečnější byla - zamířila těsně vedle levé tyče, kde už míč nedokázal do sítě dorazit ani dobíhající Tomáš Došek. Za pět minut proběhl podél pravé čáry Dostálek, ale jeho chytrý centr lapil robinzonádou Tohouroglou. Za chvíli se centrovaný míč Dostálkovi vydařil lépe, ale Vachoušek ideální okamžik pro hlavičku do opuštěné sítě promarnil. Za pár vteřin se pro změnu na branku Soluně řítil samotný Skácel, ale míč před ním ukopnul vyběhnuvší brankář Tohouroglou. Ve 43. minutě pak mohl být hostující gólman potupen houslemi, ovšem Vachouškova střela mu nakonec mezi nohy neproklouzla. Poločas ale zakončila šance Řeků: domácí nechali chvíli volného nejlepšího kanonýra řecké ligy Georgiadise, který ovšem pálil mimo Černého branku. Někteří "fanoušci" Slavie na jižní tribuně to ovšem zřejmě už vůbec nevnímali, protože se věnovali jiným činnostem, mimo jiné zapalování plastových sedaček. Své obávané řecké kolegy strčili hravě do kapsy. Také do druhého poločasu vstoupili domácí aktivněji a po šesti minutách hry se dočkali zasloužené odměny v podobě druhého gólu.
</TEXT>
<HEADING>
Vachouškova postupová paráda
</HEADING>
<TEXT>
Běžela 51. minuta, řecká obrana faulovala pronikajícího Vachouška těsně před šestnáctkou a sám postižený fotbalista si postavil míč k exekuci přímého kopu. A ta mu vyšla parádně - mistr Evropy do 21 let trefil z 20 metrů nádherně levý roh soluňské branky a bylo to 2:0! Tento stav sice Pražany posunoval dál, ale kdyby se soupeř jednou trefil, nestačilo by to. V 63. minutě mohl postup pojistit opět Vachoušek, ale zblízka trefil dloubáčkem jenom vybíhajícího brankáře Tohourogloua. Vzápětí toho mohl litovat, protože Koutsis pálil ze 16 metrů těsně vedle slávistické branky. Nakonec ale štěstena zůstala na straně domácích hráčů, zlatou korunu zápasu nasadil střídající Pavel Kuka. V 89. minutě Kuchař našel přesně hlavu Kuky, který nedal řeckému gólmanovi pražádnou šanci. Potom už si slávisté mohli vychutnávat skandovaný potlesk nadšených tribun a v nastaveném čase si ještě jednou zakřičeli gól po druhé Kukově trefě.
Běžela 51. minuta, řecká obrana faulovala pronikajícího Vachouška těsně před šestnáctkou a sám postižený fotbalista si postavil míč k exekuci přímého kopu. A ta mu vyšla parádně - mistr Evropy do 21 let trefil z 20 metrů nádherně levý roh soluňské branky a bylo to 2:0! Tento stav sice Pražany posunoval dál, ale kdyby se soupeř jednou trefil, nestačilo by to. V 63. minutě mohl postup pojistit opět Vachoušek, ale zblízka trefil dloubáčkem jenom vybíhajícího brankáře Tohourogloua. Vzápětí toho mohl litovat, protože Koutsis pálil ze 16 metrů těsně vedle slávistické branky. Nakonec ale štěstena zůstala na straně domácích hráčů, zlatou korunu zápasu nasadil střídající Pavel Kuka. V 89. minutě Kuchař našel přesně hlavu Kuky, který nedal řeckému gólmanovi pražádnou šanci. Potom už si slávisté mohli vychutnávat skandovaný potlesk nadšených tribun a v nastaveném čase si ještě jednou zakřičeli gól po druhé Kukově trefě.
</TEXT>
</DOC>
<DOC>
<DOCID>LN-20021213087</DOCID>
<DOCNO>LN-20021213087</DOCNO>
<DATE>12/13/02</DATE>
<TITLE>
Pocity euforie si po skončení duelu se Soluní mohli vychutnat slávističtí fotbalisté. Výhra 4:0 je totiž posunula do dalších bojů v Poháru UEFA.
</TITLE>
<GEOGRAPHY>PRAHA</GEOGRAPHY>
<TEXT>
Slávisté si naplánovali, že v pražském mrazu na teplomilného soupeře pořádně "vletí" a brzy se pokusí vyrovnat jednobrankové manko z prvního zápasu ze Soluně. To se jim také povedlo. "Řekli jsme si, že začneme pěkně zostra, což se nám povedlo. Chtěli jsme dát rychlý první gól, aby oni museli hru víc otevřít," podotknul autor důležité první branky ze 13. minuty Rudolf Skácel. Právě jeho branka přišla poté, co prosvištěl levou stranou hřiště. "Dostal jsem ideální přihrávku a navíc mi to usnadnil i gólman, protože proti mně vyběhnul," usmíval se Skácel, jakoby trefit síť ve vypjatém okažiku byla ta nejjednodušší věc na světě. Definitivní pojistku postupu zajistil svými dvěma góly ze samotného závěru utkání střídající Pavel Kuka. "Měl jsem to štěstí, že jsem si ty dva góly dal," pravil Kuka. "Velice důležité byly ale první dva. Ten Rudy Skácela vyrovnal ztrátu ze Soluně a ten Štěpána Vachouška byl postupový," připojil Kuka, který by si pro další kolo přál soupeře z Německa. Na Strahově panoval mráz, který nakonec podle předpokladů víc svědčil domácím hráčům. "Bylo to nepříjemné, ale nám to asi vadilo míň než jim. Přece jenom jsme na to zvyklejší," myslí si Skácel. Nijak zvlášť se na zimu neoblékl, pod dresem měl jenom nátělník. "To bych se potom nemohl pořádně hýbat. Na to je jediná metoda: pořádně to rozběhat a tak se zahřát," zubil se záložník. Zatímco domácí hráči se po utkání oddávali radosti a děkovali fanouškům, Soluňští soptili. Například brankář Tohouroglou v tunelu do šaten sprostě nadával obránci Koutsoupoulosovi, a nic nepomohla ani konejšivá slova jednoho z řeckých kustodů...
PRAHA - Slávisté si naplánovali, že v pražském mrazu na teplomilného soupeře pořádně "vletí" a brzy se pokusí vyrovnat jednobrankové manko z prvního zápasu ze Soluně. To se jim také povedlo. "Řekli jsme si, že začneme pěkně zostra, což se nám povedlo. Chtěli jsme dát rychlý první gól, aby oni museli hru víc otevřít," podotknul autor důležité první branky ze 13. minuty Rudolf Skácel. Právě jeho branka přišla poté, co prosvištěl levou stranou hřiště. "Dostal jsem ideální přihrávku a navíc mi to usnadnil i gólman, protože proti mně vyběhnul," usmíval se Skácel, jakoby trefit síť ve vypjatém okažiku byla ta nejjednodušší věc na světě. Definitivní pojistku postupu zajistil svými dvěma góly ze samotného závěru utkání střídající Pavel Kuka. "Měl jsem to štěstí, že jsem si ty dva góly dal," pravil Kuka. "Velice důležité byly ale první dva. Ten Rudy Skácela vyrovnal ztrátu ze Soluně a ten Štěpána Vachouška byl postupový," připojil Kuka, který by si pro další kolo přál soupeře z Německa. Na Strahově panoval mráz, který nakonec podle předpokladů víc svědčil domácím hráčům. "Bylo to nepříjemné, ale nám to asi vadilo míň než jim. Přece jenom jsme na to zvyklejší," myslí si Skácel. Nijak zvlášť se na zimu neoblékl, pod dresem měl jenom nátělník. "To bych se potom nemohl pořádně hýbat. Na to je jediná metoda: pořádně to rozběhat a tak se zahřát," zubil se záložník. Zatímco domácí hráči se po utkání oddávali radosti a děkovali fanouškům, Soluňští soptili. Například brankář Tohouroglou v tunelu do šaten sprostě nadával obránci Koutsoupoulosovi, a nic nepomohla ani konejšivá slova jednoho z řeckých kustodů...
</TEXT>
</DOC>
<DOC>
<DOCID>LN-20021213088</DOCID>
<DOCNO>LN-20021213088</DOCNO>
<DATE>12/13/02</DATE>
<TITLE>
Naděje na postup fotbalistů Liberce ze třetího kola Poháru UEFA vzaly rychle za své po Fisasově bleskovém úderu. Český mistr nedokázal Panathinaikosu na jeho půdě vstřelit gól a po domácí remíze 2:2 se loučí s Pohárem UEFA.
</TITLE>
<TEXT>
Panathinaikos 1
</TEXT>
<HEADING>
Liberec 0
</HEADING>
<GEOGRAPHY>ATÉNY</GEOGRAPHY>
<TEXT>
Varování libereckých trenérů, aby mužstvo nepustilo soupeře do rychlého vedení, jako se to stalo v prvním vzájemném zápase, se záhy ukázalo naprosto marným. Při prvním přímém kopu stačil brankář Hauzr jen s vypětím všech sil vytlačit nad břevno Seitaridisovu střelu zblízka, ale následný rohový kop už přinesl radost do řad řeckých fanoušků. Po Basinasově rohu mířil přesně Kyrgiakos a hostující gólman míč vyrazil jen na kopačku číhajícího Fisase. Jelikož ho v tu chvíli nikdo nebránil, záložník Panathinaikosu bez problémů zavěsil. Hráči Slovanu pak protivníka do další šance nepustili, ale začali hrát v útlumu a sami si nevypracovali příležitost k vyrovnání, jež by je přiblížilo kýžené výhře. Domácí měli územní převahu, občas jejich útok vypadal nebezpečně, ani v jejich hře však finální přihrávka neexistovala. Nezmarův příchod na hřiště po změně stran signalizoval snahu severočeského celku hrát více dopředu, útok byl klasicky dvoučlenný. Liberec zakrátko naznačil, že by to mohlo znamenat pozitivní změnu, avšak Baffour v dobré pozici místo střely bez přípravy začal míč zpracovávat a stav se nezměnil. Horké chvíle brankáře Nikopolidise přišly v 57. minutě. Nejprve včas vyběhl a padl zblízka do Nezmarovy střely, následný Baffourův pokus přes ležícího gólmana Panathinaikosu vykopl z brankové čáry Kyrgiakos. Aténský celek se začal více soustředit na defenzivu. I když na jeho rychlé výpady si hostující obrana musela dávat pozor, těžiště hry se přeneslo před pokutové území řeckého celku, občas i dovnitř. Výsledkem byly ale jen závary, střela na branku přišla až v podobě Zbončákovy hlavičky, kterou Nikopolidis v 74. minutě kryl. Závěrečný nápor Slovanu branku rovněž nepřinesl, takže se po Slavii a Spartě stal třetím českým celkem, který v průběhu šestnácti měsíců proti Panathinaikosu neuspěl.
Ladislav Škorpil, trenér Liberce: "Bohužel naše záměry se domácím podařilo narušit hned v úvodu. Každá branka tak brzo vstřelená ovlivní následující průběh zápasu. Přesto jsme až do konce mohli pomýšlet na obrat. Ve druhé půli jsme chtěli otočit výsledek, ale jak jsme si sami vytvářeli možnosti, dávali jsme je zároveň i soupeři."
Sergio Markarian, trenér Atén: "Vyhráli jsme velice těžký zápas proti týmu, který se jen tak nevzdá. Působil nám velké těžkosti na naší polovině hřiště, a proto jsme nemohli hrát tak dobře, jak jsme chtěli."
</TEXT>
</DOC>
<DOC>
<DOCID>LN-20021213089</DOCID>
<DOCNO>LN-20021213089</DOCNO>
<DATE>12/13/02</DATE>
<TITLE>
Společnými silami uspořádají Rakousko a Švýcarsko evropský šampionát fotbalistů v roce 2008. Včera o tom rozhodl výkonný výbor Evropské fotbalové unie na svém zasedání ve švýcarském Nyonu. Hrát se bude od 7. do 29. června 2008 a finále uvidí Happelův stadion ve Vídni.
</TITLE>
<GEOGRAPHY>ŽENEVA</GEOGRAPHY>
<TEXT>
Předseda UEFA Lennart Johansson oznámil výsledek hlasování ve 14.32 v hotelu Intercontinental v Ženevě, tedy na domácí půdě jednoho z hostitelů. Alpské země porazily šest svých konkurentů a splnily při hlasování úlohu mírného favorita. Na uspořádání této vrcholné sportovní události kandidovaly také Rusko, Maďarsko, čtveřice skandinávských zemí, Irsko se Skotskem, Bosna a Hercegovina s Chorvatskem a Řecko s Tureckem. Podle expertů představitelé evropského fotbalu ocenili především výborně připravenou infrastrukturu, síť kvalitních hotelů i dopravní spojení. Dalšími trumfy vítězů byly bezproblémová bezpečnostní situace i zdařilé uspořádání ME do 21 let letos na jaře ve Švýcarsku. Na šampionát, který českým fotbalistům přinesl zlaté medaile, přišlo celkem 175 tisíc diváků, což je v této věkové kategorii zcela neobvyklé.
</TEXT>
<HEADING>
Minusem jsou malé stadiony
</HEADING>
<TEXT>
Alpským zemím experti vyčítají relativně malé stadiony, ale to se vítězové chystají v nejbližších letech změnit. Hrát se bude v osmi městech - v Rakousku padla volba na Vídeň, Salcburk, Klagenfurt a Innsbruck, ve Švýcarsku byly vybrány Curych, Ženeva, Basilej a Bern. Záložník Martin Hašek, který obléká dres Austrie Vídeň, zmiňuje úroveň rakouských stadionů jako jediný vážnější problém. "Možná by se hodně fanoušků od nás divilo, na čem se někdy v Rakousku hraje. Už jsem jim říkal, aby si vzali za příklad náš projekt Stadiony 2003, protože jsou na tom určitě hůř než v České republice," míní Hašek, ale hned vypočítává, že za šest let bude všechno jinak: "Innsbruck prý stadion přistaví, v Klagenfurtu bude úplně nový, krásný bude po rekonstrukci i Salcburk." Jiří Rosický, oblékající dres Bregenzu, už předem upozorňoval, že slabinu rakouské kandidatury vidí v malých hledištích. "Budou muset hodně změnit, ale mají na to šest let. Budou stavět a stát určitě takovou akci významně podpoří," řekl Rosický a vyjádřil radost nad tím, že fotbal v Rakousku po dnešním rozhodnutí určitě získá na popularitě. Bývalého reprezentanta Antonína Panenku, který hájil barvy vídeňského Rapidu, zastihla zpráva o volbě právě v Rakousku. "Okamžitě tady zavládla velká radost. Ale Rakušané s tím dost počítali, takže moc překvapeni nejsou," popsal atmosféru Panenka. Šampionát podle něj nebude mít chybu. "Organizátoři z obou zemí udělají všechno pro to, aby hosté byli spokojeni. Pro jejich ubytování jsou tady už teď dostatečné kapacity a také stadiony budou včas připraveny," nepochybuje Panenka a těší se na vyprodané stadiony. "Sami Rakušané by je nenaplnili. Ale je to ve středu Evropy, takže počítám s tím, že přijede hodně diváků ze zahraničí," vyslovil český internacionál to, s čím i sami pořadatelé počítají.
Alpským zemím experti vyčítají relativně malé stadiony, ale to se vítězové chystají v nejbližších letech změnit. Hrát se bude v osmi městech - v Rakousku padla volba na Vídeň, Salcburk, Klagenfurt a Innsbruck, ve Švýcarsku byly vybrány Curych, Ženeva, Basilej a Bern. Záložník Martin Hašek, který obléká dres Austrie Vídeň, zmiňuje úroveň rakouských stadionů jako jediný vážnější problém. "Možná by se hodně fanoušků od nás divilo, na čem se někdy v Rakousku hraje. Už jsem jim říkal, aby si vzali za příklad náš projekt Stadiony 2003, protože jsou na tom určitě hůř než v České republice," míní Hašek, ale hned vypočítává, že za šest let bude všechno jinak: "Innsbruck prý stadion přistaví, v Klagenfurtu bude úplně nový, krásný bude po rekonstrukci i Salcburk." Jiří Rosický, oblékající dres Bregenzu, už předem upozorňoval, že slabinu rakouské kandidatury vidí v malých hledištích. "Budou muset hodně změnit, ale mají na to šest let. Budou stavět a stát určitě takovou akci významně podpoří," řekl Rosický a vyjádřil radost nad tím, že fotbal v Rakousku po dnešním rozhodnutí určitě získá na popularitě. Bývalého reprezentanta Antonína Panenku, který hájil barvy vídeňského Rapidu, zastihla zpráva o volbě právě v Rakousku. "Okamžitě tady zavládla velká radost. Ale Rakušané s tím dost počítali, takže moc překvapeni nejsou," popsal atmosféru Panenka. Šampionát podle něj nebude mít chybu. "Organizátoři z obou zemí udělají všechno pro to, aby hosté byli spokojeni. Pro jejich ubytování jsou tady už teď dostatečné kapacity a také stadiony budou včas připraveny," nepochybuje Panenka a těší se na vyprodané stadiony. "Sami Rakušané by je nenaplnili. Ale je to ve středu Evropy, takže počítám s tím, že přijede hodně diváků ze zahraničí," vyslovil český internacionál to, s čím i sami pořadatelé počítají.
</TEXT>
</DOC>
<DOC>
<DOCID>LN-20021213090</DOCID>
<DOCNO>LN-20021213090</DOCNO>
<DATE>12/13/02</DATE>
<GEOGRAPHY>LONDÝN</GEOGRAPHY>
<TEXT>
Brazilský útočník Ronaldo je podle čtenářů časopisu World Soccer nejlepším fotbalistou roku. K ocenění, které anglický časopis vyhlašuje od roku 1982, mu pomohly především vynikající výkony na MS v Japonsku a Koreji. Útočník španělského Realu Madrid dostal celkem šestadvacet procent hlasů od čtenářů World Socceru, což mu s náskokem devíti procent zajistilo první místo před německým záložníkem Michaelem Ballackem. Na třetím místě v této čtenářské anketě skončil Ronaldův spoluhráč z Realu i brazilské reprezentace Roberto Carlos. Týmem roku byla vyhlášena reprezentace mistrů světa z Brazílie, její trenér Luis Felipe Scolari obsadil druhé místo mezi kouči. V této kategorii zvítězil Guus Hiddink, který dovedl reprezentaci Korejské republiky na světovém šampionátu až do semifinále.
</TEXT>
</DOC>
<DOC>
<DOCID>LN-20021213091</DOCID>
<DOCNO>LN-20021213091</DOCNO>
<DATE>12/13/02</DATE>
<GEOGRAPHY>BOGOTÁ</GEOGRAPHY>
<TEXT>
Kolumbijský lékař, mezi jehož pacienty patří i bývalá fotbalová hvězda Diego Maradona, byl ve středu zatčen s dvěma kilogramy kokainu. Policie zadržela Hernanda Mauricia Vergaru před nástupem do letadla, které mířilo do Buenos Aires. Lékař po zatčení tvrdil, že nemá tušení, jak se kokain do jeho tašek na notebook a fotoaparát dostal. Slavný argentinský fotbalový útočník Maradona měl během své kariéry právě s touto drogou velké problémy. Dvakrát měl kvůli kokainu pozitivní dopingovou zkoušku a v roce 1997 po druhém trestu definitivně ukončil kariéru. Z drogové závislosti a dalších zdravotních komplikací se nyní léčí i na Kubě, kam ho osobně pozval Fidel Castro.
</TEXT>
</DOC>
<DOC>
<DOCID>LN-20021213092</DOCID>
<DOCNO>LN-20021213092</DOCNO>
<DATE>12/13/02</DATE>
<GEOGRAPHY>PRAHA</GEOGRAPHY>
<TEXT>
Fotbalista Vladimír Labant se po necelém roce stal definitivně znovu hráčem pražské Sparty, kam se vrátil z anglického Westu Hamu United. Včera o tom informoval hráčův agent Juraj Vengloš. Vedení West Hamu se v úterý dohodlo se zástupci Sparty na ročním hostování s opčním právem na přestup. Vymínilo si ale, že dohoda vejde v platnost až tehdy, když Labant nepřestoupí do Austrie Vídeň, která o něj měla také zájem. Labant bude ve Spartě na hostování do 31. prosince příštího roku a pokud Sparta bude chtít využít přednostní opce na jeho definitivní přestup, může tak učinit v polovině jeho hostování během letního přestupního termínu.
</TEXT>
</DOC>
<DOC>
<DOCID>LN-20021213093</DOCID>
<DOCNO>LN-20021213093</DOCNO>
<DATE>12/13/02</DATE>
<TEXT>
Mimořádná Sazka: 1 pořadí: dvě výhry po 402.945 Kč, 2. pořadí: 78 výher po 995 Kč, 3. pořadí: 680 výher po 114 Kč. (bez záruky)
</TEXT>
</DOC>
<DOC>
<DOCID>LN-20021213094</DOCID>
<DOCNO>LN-20021213094</DOCNO>
<DATE>12/13/02</DATE>
<TITLE>
Obhájkyně titulu Hlaváčková jde do finále na 100 metrů znak druhým časem
</TITLE>
<TEXT>
Čtrnáct setin vteřiny, prakticky dohmat, dělil Květoslava Svobodu od zisku bronzové medaile. Ve finálovém závodě na 400 metrů volný způsob obsadil na ME v krátkém bazénu v Riese nepopulární čtvrté místo v čase 3: 44,82.
RIESA, Německo - Český plavec Květoslav Svoboda si přiveze z mistrovství Evropy v krátkém bazénu v Riese ze závodu na 400 metrů volný způsob neoblíbenou "bramborovou" medaili. Vicemistra světa z krátkého bazénu z jarní Moskvy nyní porazili Brembilla z Itálie, který začal pomaleji, ve finiši ale zaútočil a v cíli byl o čtyři vteřiny rychlejší, a druhý v cíli, osmnáctiletý Rus Priljukov. Svobodovi v závěrečných metrech vyfoukl medaili Řek Oikonomu. "Není to ono, prostě jsem nějak vnitřně unavený," vysoukal ze sebe bezprostředně po finále držitel stříbrné medaile na této trati z ME ve Valencii před dvěma lety. Loni byl na čtyřstovce osmý. "Letos jsem hodně chtěl medaili, byl to můj prvořadý cíl, ale nešlo to. Teď se třeba cítím dobře, ale ve vodě to nejelo," kroutil hlavou svěřenec trenéra Kyněry. Svobodovi nezačal první den šampionátu nejlépe. Dopolední rozplavba se mu příliš nepovedla a jen s malou dušičkou sledoval, zda vůbec postoupí mezi osm finalistů. Za svým letošním maximem zaostal výkonem 3: 47,78 minuty o téměř tři vteřiny. Nakonec z toho ale bylo celkově čtvrté místo a úleva. V Riese ještě Svobodu čeká dvoustovka, která je na programu v neděli. Včera poprvé plavala znakařka Ilona Hlaváčková po delší době na doraz, aby se přesvědčila, jak na tom opravdu je. "No, nic moc," hlesla s kyselým úsměvem po semifinále závodu na stometrové trati, na níž obhajuje zlato z předchozích dvou šampionátů. Do finále přesto postoupila druhým časem 59,73 sekundy, o nějž se dělila s Dánkou Louise Ornstedtovou. Rychlejší byla už pouze domácí favoritka Antje Buschschulteová ( 59,02).
Výsledky plaveckého mistrovství Evropy
</TEXT>
</DOC>
<DOC>
<DOCID>LN-20021213095</DOCID>
<DOCNO>LN-20021213095</DOCNO>
<DATE>12/13/02</DATE>
<TEXT>
VAL D'ISERE - Italka Karen Putzerová vyhrála obří slalom Světového poháru ve Val d'Isere. Vítězka superobřího slalomu z Lake Louise získala náskok už v prvním kole a ve druhém svůj triumf potvrdila. Sebejistotu získala Putzerová v Kanadě před čtrnácti dny. "Od výhry v Lake Luise se mi jezdí krásně a uvolněně. Lyžuji bez tlaku, s potěšením," řekla čtyřiadvacetiletá Italka. Na tradiční sjezdovce OK s příkrými úseky nedělala chyby a v prvním kole soupeřkám odskočila. Před druhou Nefovou měla náskok 0,74 vteřiny. "Trať byla velice těžká a technická. Sníh zase tvrdý a ledovatý podle mých představ," uvedla Putzerová.
</TEXT>
</DOC>
<DOC>
<DOCID>LN-20021213096</DOCID>
<DOCNO>LN-20021213096</DOCNO>
<DATE>12/13/02</DATE>
<TITLE>
Německý mistr o údajném zájmu Barcelony o českého reprezentanta nic neví
</TITLE>
<TEXT>
Z velkého přestupu nebude nic. Sportovní manažer německého mistra Michael Zorc označil údajný zájem španělského velkoklubu FC Barcelona o Tomáše Rosického za nesmysl a český reprezentant tak zůstává v Dortmundu.
DORTMUND/PRAHA - Přestup českého fotbalisty Tomáše Rosického z Dortmundu do Barcelony není zdaleka tak aktuální, jak by mohly naznačovat spekulace tisku. Sám hráč potvrdil, že o zájmu katalánského klubu nic oficiálního neslyšel. Manažer Borussie Michael Zorc označil v časopise Kicker úvahy na toto téma za naprostý nesmysl. Rosický se před středečním duelem Ligy mistrů s AC Milán nechtěl debatami o údajné nabídce z Nou Campu rozptylovat, ale ani po něm nemohl říct nic nového. Od těch, kteří by o přestupových jednáních měli být informováni jako první, se nic nedozvěděl. Uvedl, že nikdo neoslovil ani jeho samotného ani jeho agenta Pavla Pasku ani vedení Borussie. Pouze z tiskového oddělení dortmundského klubu se k Rosickému donesly informace, že se o zájmu Barcelony mluví. "Ale také jsem byl okamžitě ubezpečen, ať si z toho nic nedělám, že mě stejně Borussia nepustí," vzpomínal včera s úsměvem český fotbalista na narážky z útrob Vestfálského stadionu. Stanovisko současného zaměstnavatele k údajné nabídce ve výši 53 milionů eur dal ostatně jasně najevo i sportovní manažer německého mistra Michael Zorc. "Už se to doneslo k našim uším. Ale je to všechno nesmysl. Víme, co v Tomášovi máme. Jeho přestup pro nás vůbec není téma," citoval manažera ve včerejším vydání renomovaný časopis Kicker a připomněl, že před rokem se objevily zprávy o tom, že Inter Milán za Rosického nabízí osmdesát milionů marek. Český fotbalista má v Dortmundu smlouvu až do roku 2006. Spíše než na Barcelonu teď Rosický myslí na to, aby už skončil fotbalový podzim a on si mohl odpočinout od zápřahu posledních týdnů. Borussia úspěšný rok, v němž získala mistrovský titul a postoupila do finále Poháru UEFA, zakončí zítřejším duelem v Chotěbuzi. "Ještě nevíme, kdy nám začne dovolená, ale na cestu domů už se těším," přiznal Rosický. Ale s tím odpočinkem to zatím vážně nemyslí, neboť už příští neděli se ve společnosti Jana Kollera, hokejového gólmana Petra Břízy a olympijského vítěze Aleše Valenty zúčastní tradičního Vánočního sedmiboje osobností, který se letos uskuteční v Jindřichově Hradci.
</TEXT>
</DOC>
<DOC>
<DOCID>LN-20021213097</DOCID>
<DOCNO>LN-20021213097</DOCNO>
<DATE>12/13/02</DATE>
<TITLE>
Suverénně procházejí hokejisté Kladna první ligou. Klub se slavnou minulostí je po 25 kolech s velkým náskokem v čele a cíl má jediný: po roční pauze se vrátit do extraligy.
</TITLE>
<GEOGRAPHY>KLADNO</GEOGRAPHY>
<TEXT>
Ve středu sice Kladno sklidilo teprve třetí porážku v sezoně na ledě doma dosud neporaženého Prostějova (2:3), ale jeho suverenitě to nijak neubralo. Na kontě má 62 bodů o 14 víc než právě druhý Prostějov, a také kladenské skóre hovoří jasnou řečí: 110:54. Na Kladně se po jarním sestupu jasně rozhodli, že do extraligy chtějí zpátky hned za rok. "Vedení posílilo kádr několika šikovnými hokejisty, třeba mými dvěma spoluhráči ze Znojma Patrikem Finkem a Davidem Pazourkem. Navíc i ti mladí kluci, co zůstali z loňska, jsou zkušenější a psychicky otrlejší. Náš kádr by opravdu měl patřit spíš do extraligy než do první ligy," soudí útočník Robert Kysela.
</TEXT>
<HEADING>
Kysela: Dávat góly v první lize je lehčí
</HEADING>
<TEXT>
Právě on vévodí s 19 góly a 16 asistencemi kanadskému bodování soutěže i tabulce střelců. Jeho znojemští parťáci z útoku také podávají skvělé výkony, Fink zatím nasbíral 23 bodů, Pazourek o jediný méně. Dohromady tedy útok Kysela, Pazourek, Fink nastřádal doposavad 80 bodů. Kysela hrával řadu let extraligu v barvách Litvínova a vloni Kladna, první liga je tedy pro něj novinka. "Dávat góly je tady určitě lehčí. V extralize má skoro každé mužstvo tři, čtyři naprosto vyrovnané pětky, tady to většinou táhne jedna, maximálně dvě lajny," myslí si Kysela. "Navíc v extralize je mnohem víc kvalitních gólmanů." Právě prvoligovým brankářům kraluje Kyselův dlouholetý spoluhráč Zdeněk Orct, s úspěšností zásahů 93,42 % nejlepší ze všech. "Pár klubů může potrápit i extraligové mančafty, ale jinak kvalita klesá. Je to víc o tvrdosti, o zákeřnosti," srovnává Orct kvalitu první ligy s extraligou. "Ať k nám přijede kdokoliv, tak za každou cenu brání. V extralize není mezi zápasy doma a venku zase až takový rozdíl," myslí si. Pro Orcta, který řadu let chytal extraligu, je zkušenost s první ligou také nová. "Překvapuje mě třeba to, že když u nás soupeř prohrává pět minut před koncem 1:2 a my hrajeme přesilovku, tak oni čekají s jedním hráčem vepředu na brejk. To v extralize vůbec nepřipadá v úvahu."
</TEXT>
<HEADING>
Orct: Nejtěžší zápasy čekají v play off
</HEADING>
<TEXT>
Vzhledem k tomu, jak mají Kladenští první ligu rozehranou, si nemohou dávat jiný cíl než soutěž vyhrát a v baráži přehrát Havířov. "Obrovské zklamání by bylo nejen nedostat se do baráže, ale nedostat se do extraligy. Kladno po ničem jiném netouží, jak vedení, diváci, sponzoři, tak i my, hráči a trenéři," přikyvuje Kysela. "S účastí v baráži tady počítá každý," přitakává Orct. "Nejtěžší ze všeho ale bude play off první ligy, potom v baráži proti Havířovu budou šance rovnocenné, ať tam postoupí kterýkoliv klub první ligy." I když Havířov v současné době vypadá, že se nemůže v baráži udržet ani zázrakem, na Kladně jsou opatrní. "Zdání klame, ostatní kluby v extralize nedovolí Havířovu vůbec nic, nám naopak strašně moc. To se v baráži naprosto smazává, extraligový klub musí mít nějakou kvalitu," dodává Orct. "Myslím si, že se na tu baráž připraví a třeba se ještě posílí," doplňuje Kysela. "Navíc se můžou dostat do psychické pohody, protože budou mít velkou přestávku. Nebude to nic lehkého."
Vzhledem k tomu, jak mají Kladenští první ligu rozehranou, si nemohou dávat jiný cíl než soutěž vyhrát a v baráži přehrát Havířov. "Obrovské zklamání by bylo nejen nedostat se do baráže, ale nedostat se do extraligy. Kladno po ničem jiném netouží, jak vedení, diváci, sponzoři, tak i my, hráči a trenéři," přikyvuje Kysela. "S účastí v baráži tady počítá každý," přitakává Orct. "Nejtěžší ze všeho ale bude play off první ligy, potom v baráži proti Havířovu budou šance rovnocenné, ať tam postoupí kterýkoliv klub první ligy." I když Havířov v současné době vypadá, že se nemůže v baráži udržet ani zázrakem, na Kladně jsou opatrní. "Zdání klame, ostatní kluby v extralize nedovolí Havířovu vůbec nic, nám naopak strašně moc. To se v baráži naprosto smazává, extraligový klub musí mít nějakou kvalitu," dodává Orct. "Myslím si, že se na tu baráž připraví a třeba se ještě posílí," doplňuje Kysela. "Navíc se můžou dostat do psychické pohody, protože budou mít velkou přestávku. Nebude to nic lehkého."
</TEXT>
</DOC>
<DOC>
<DOCID>LN-20021213098</DOCID>
<DOCNO>LN-20021213098</DOCNO>
<DATE>12/13/02</DATE>
<TITLE>
Po čtyřech letech se útočník Josef Zajíc (34) vrátil z Německa na Kladno. "Mám jen jediný sen, postoupit s Kladnem do ligy," usmál se.
</TITLE>
<TEXT>
LN: Jak si vysvětlujete nadvládu Kladna v první lize?
Poctivou prací. Od začátku jsme ke všemu přistupovali zodpovědně, protože jsme měli veliký respekt. Nechtěli jsme první ligu podcenit a říkali jsme si, že to bude těžké. Po sérii dobrých utkání narostlo sebevědomí hráčů, takže dokážeme otočit i nepříznivě se vyvíjející zápasy. Tenhle tým má dobré jádro, jsme schopní do toho jít po hlavě, a když to přeženu, jsme ochotní dát tam jeden za druhého ruku nebo hlavu. Určitě bychom mohli hrát to, co některé extraligové mančafty.
LN: Když Kladno na jaře sestoupilo, jaký to byl pro vás pocit?
Musím upřímně říct, že hroznej. Byla to strašná rána. Nejlepší by teď bylo vrátit se do extraligy hned, protože jinak by odstoupili sponzoři. A to by znamenalo smrt, agonii zdejšího hokeje, ztráty zábavy pro děti... Já mám malýho kluka, pro mě by to byl strašnej konec. Prožíval jsem tedy po sestupu velký smutek. Nebrečel jsem, ale smutnej jsem byl moc.
LN: Jaký byl pro vás návrat na Kladno po čtyřech letech?
Jsem tu doma. Tehdy jsem odešel ne zrovna dobrovolně, takže jsem rád, že jsem se mohl vrátit. Fanoušci tu pro nás dýchají a máme skvělou partu. A že hraju první ligu? To je jedno, chci odvést nejlepší práci, abychom si mohli s klukama to pivo dát a říct, že jsme udělali maximum.
LN: Kdyby Kladno letos nepostoupilo, existuje nebezpečí, že by se mohlo vydat cestou Jihlavy, která se už ve druhé lize nepříjemně usadila?
Je to pro nás odstrašující příklad, Jihlavě se nepodařilo postoupit a je to s ní špatné. Já prostě chci postoupit hned. Říkat, že když ne letos, tak za rok - to je alibismus. Šance je a jsem přesvědčený, že na to máme.
LN: Navíc to vypadá, že Havířov je v rozkladu...
Když jsem na jaře přijel domů, taky se říkalo, že Liberec je z první ligy a že to je něco jiného než extraliga. A pak Kladno smetli 4:1. My musíme být na baráž připraveni, jako kdybychom hráli proti Spartě. Navíc se snažíme nemyslet, kdo bude posledním týmem extraligy, musíme se nejdřív koncentrovat na play off. Tam budou proti nám všichni uvolnění, my naopak budeme muset a můžeme být zrovna v křeči. Když se ale osvobodíme od nervozity, tak věřím, že ten úkol zvládneme.
</TEXT>
</DOC>
<DOC>
<DOCID>LN-20021213099</DOCID>
<DOCNO>LN-20021213099</DOCNO>
<DATE>12/13/02</DATE>
<TITLE>
Mistrovství Evropy v Dánsku: reprezentantky senzačně porazily nebezpečné Německo a v sobotu je čeká Rumunsko
</TITLE>
<TEXT>
Nejlepší výkon v průběhu celého turnaje předvedly včera na ME české házenkářky. V rozhodujícím boji o postup z osmifinálové skupiny včera v dánském Farumu rozdrtily Němky desetigólovým rozdílem 30:20. V sobotu český výběr čeká zápas o konečné sedmé místo s Rumunkami.
</TEXT>
<HEADING>
Česko - Německo 30:20
</HEADING>
<GEOGRAPHY>FARUM</GEOGRAPHY>
<TEXT>
Klíčovými postavami národního týmu byly opět brankářka Černá a střelkyně Romanová s Čumplovou. Právě ony dokázaly tým, který v předchozích dvou dnech prohrál velkým rozdílem s Norkami i Ruskami, vyburcovat k excelentnímu výkonu. "Je to fantastický úspěch. Ani si nepamatuju, kdy jsme Němky naposledy porazili. Co rozhodlo? Obrovská koncentrace a obrovské nasazení," radoval se trenér Jiří Zerzáň. Němky, jejichž domácí liga je nabitá velkými jmény a patří svou úrovní k nejlepším na světě, vedly jen v úvodu zápasu 3:1. Od té chvíle excelovaly jejich soupeřky. Němky ztratily i zbytek sebevědomí, který jim zůstal, a pak už jen dokazovaly, že přijely na turnaj se slabší formou. Toho pestře hrající český celek dokázal dokonale využít. Základem úspěchu byl znovu skvělý výkon Černé mezi tyčemi. Znalost protihráček z bundesligy dokazovala co chvíli a přiváděla Němky k zoufalství. Do přestávky si udržela více než padesátiprocentní úspěšnost a na 50 procentech zůstala i po konci utkání. V útoku pak předváděla nevídané kousky jedna z nejlepších střelkyň šampionátu Petra Čumplová. Tentokrát konto soupeřek zatížila devíti brankami, některými přitom po velmi efektních akcích. Své dobré známé z bundesligy si dokázala pořádně vychutnat. Trenér Jiří Zerzáň po utkání jen těžko hledal slova. "V roce 1994 jsem na prvním mistrovství Evropy skončil s českými hráčkami na osmém místě. Od té doby se reprezentantky na šampionát kontinentu neprobojovaly, ale teď jsem měl sen, že po letech neúspěchů tohle umístění zopakujeme. A my ještě můžeme být lepší!" uvědomil si kouč. Když měl vyjmenovat hlavní opory vítězného týmu, nezaváhal. "Skvělá Romanová, skvělá Čumplová, skvělá brankářka Černá. Ježíšmarjá - a taky Adámková, výborná v obraně a v přechodu do útoku. Ale ne, byl to výborný kolektivní výkon, super výkon. Když mi gratuloval trenér Němek Hoffmann, došlo mi, že jsme něco dokázali," neskrýval spokojenost Zerzáň.
FARUM - Klíčovými postavami národního týmu byly opět brankářka Černá a střelkyně Romanová s Čumplovou. Právě ony dokázaly tým, který v předchozích dvou dnech prohrál velkým rozdílem s Norkami i Ruskami, vyburcovat k excelentnímu výkonu. "Je to fantastický úspěch. Ani si nepamatuju, kdy jsme Němky naposledy porazili. Co rozhodlo? Obrovská koncentrace a obrovské nasazení," radoval se trenér Jiří Zerzáň. Němky, jejichž domácí liga je nabitá velkými jmény a patří svou úrovní k nejlepším na světě, vedly jen v úvodu zápasu 3:1. Od té chvíle excelovaly jejich soupeřky. Němky ztratily i zbytek sebevědomí, který jim zůstal, a pak už jen dokazovaly, že přijely na turnaj se slabší formou. Toho pestře hrající český celek dokázal dokonale využít. Základem úspěchu byl znovu skvělý výkon Černé mezi tyčemi. Znalost protihráček z bundesligy dokazovala co chvíli a přiváděla Němky k zoufalství. Do přestávky si udržela více než padesátiprocentní úspěšnost a na 50 procentech zůstala i po konci utkání. V útoku pak předváděla nevídané kousky jedna z nejlepších střelkyň šampionátu Petra Čumplová. Tentokrát konto soupeřek zatížila devíti brankami, některými přitom po velmi efektních akcích. Své dobré známé z bundesligy si dokázala pořádně vychutnat. Trenér Jiří Zerzáň po utkání jen těžko hledal slova. "V roce 1994 jsem na prvním mistrovství Evropy skončil s českými hráčkami na osmém místě. Od té doby se reprezentantky na šampionát kontinentu neprobojovaly, ale teď jsem měl sen, že po letech neúspěchů tohle umístění zopakujeme. A my ještě můžeme být lepší!" uvědomil si kouč. Když měl vyjmenovat hlavní opory vítězného týmu, nezaváhal. "Skvělá Romanová, skvělá Čumplová, skvělá brankářka Černá. Ježíšmarjá - a taky Adámková, výborná v obraně a v přechodu do útoku. Ale ne, byl to výborný kolektivní výkon, super výkon. Když mi gratuloval trenér Němek Hoffmann, došlo mi, že jsme něco dokázali," neskrýval spokojenost Zerzáň.
</TEXT>
</DOC>
<DOC>
<DOCID>LN-20021213100</DOCID>
<DOCNO>LN-20021213100</DOCNO>
<DATE>12/13/02</DATE>
<TITLE>
KODAŇ - Historický summit včera večer odstartoval. Summit, který má otevřít cestu do Evropské unie deseti zemím včetně České republiky. Patnáct delegací členských států. Třináct delegací kandidátských zemí. Přes 3000 novinářů. Dvě třetiny dánského policejního sboru. A očekávaných téměř 30 tisíc demonstrantů. To jsou základní údaje o vrcholné schůzce v dánském hlavním městě. Na rozdíl od jiných summitů EU je program kodaňské schůzky jasný. Státníci ze členských a kandidátských zemí mají ukončit složitá vyjednávání o financích a unie má pozvat do svých řad deset nových států včetně Česka. Do poslední chvíle nebylo jasné, jakou část z 42,5 miliardy eur - vyčleněné do roku 2006 - unie rozdělí mezi kandidátské země. Kompromisní dánský návrh počítá s částkou o dvě miliardy nižší. Kandidátské státy však chtějí víc. Podaří-li se ukončit vyjednávání, deset nových zemí se stane členy EU 1. května 2004.
</TITLE>
<TEXT>
Heslem Dánska, které nyní půl roku unii předsedalo, je "z Kodaně do Kodaně". Právě zde totiž v roce 1993 EU odstartovala přijímání nových států stanovením obecných podmínek pro členství. Oba summity jsou často srovnávány. Konaly se ve stejné hale Bella Center. Ten dnešní je však o mnoho větší: tehdy měla unie 12 států - dnes jich je 15 a jednání se účastní i 13 kandidátských zemí. V komplexu Bella Center bude pracovat celkem 6000 lidí. Hlavním rozdílem je ale internet: v roce 1993 neexistoval - dnes je k dispozici 4500 digitálních internetových linek. Summitu se za Česko účastní premiér Vladimír Špidla, ministři zahraničí a zemědělství Cyril Svoboda, Jaroslav Palas a státní tajemník Pavel Telička. Dnes má přiletět prezident Václav Havel. Státníky má dnes večer přijmout dánská královna. Následná večeře má summit ukončit. Premiér Rasmussen ale prohlásil, že je "připraven pokračovat v jednání o víkendu, ukáže-li se to nezbytné pro dosažení očekávaného výsledku". Kromě rozšíření o deset států má summit také slíbit Bulharsku a Rumunsku členství v roce 2007. A stanovit datum pro zahájení rozhovorů o vstupu Turecka. Francouzsko-německý návrh počítá s tím, že by Turecko mohlo začít vyjednávat v roce 2005, dostane-li od Evropské komise v roce 2004 kladný posudek. Summitu předcházel diplomatický tlak za přijetí Turecka ze strany USA. Výsledek summitu je vzrušeně očekáván také v Turecku. Tamní nejčtenější deník Hurriyet včera přinesl na první straně reprodukci obrazu "Poslední večeře Páně" od Leonarda da Vinci s nápisem: "Tento večer se státníci EU scházejí na večeři a rozhodují: bude EU, jako Kristova poslední večeře, pouze pro křesťany, nebo u stolu zasedne také muslim?"
</TEXT>
</DOC>
<DOC>
<DOCID>LN-20021213101</DOCID>
<DOCNO>LN-20021213101</DOCNO>
<DATE>12/13/02</DATE>
<GEOGRAPHY>PLZEŇ</GEOGRAPHY>
<TEXT>
Dvě devítileté školačky odcizily v Plzni poštovní doručovatelce cenné psaní. V dopise byla zlatá pamětní mince. Dívky způsobily škodu za čtyři tisíce korun. Vzhledem k jejich nízkému věku vyšetřovatel věc odloží. Včera to uvedla policejní mluvčí Michaela Altmanová. Doručovatelka nechala příruční tašku před domem v Alešově ulici a dávala poštu do schránek. Dívky toho využily a zásilku vytáhly. K jejich odhalení pomohl náhodný svědek.
</TEXT>
</DOC>
<DOC>
<DOCID>LN-20021213102</DOCID>
<DOCNO>LN-20021213102</DOCNO>
<DATE>12/13/02</DATE>
<GEOGRAPHY>VILNIUS</GEOGRAPHY>
<TEXT>
Tanker Princess Pia převážející 50 000 tun ropy najel ve středu odpoledne u litevského pobřeží na mělčinu. Potápěči nalezli v trupu plavidla argentinské společnosti plujícího pod panamskou vlajkou tři praskliny. Vylití ropy by však mohlo hrozit jen v případě výrazného zhoršení počasí. Nikdo z 21 členů posádky nebyl zraněn.
</TEXT>
</DOC>
<DOC>
<DOCID>LN-20021213103</DOCID>
<DOCNO>LN-20021213103</DOCNO>
<DATE>12/13/02</DATE>
<GEOGRAPHY>BERLÍN</GEOGRAPHY>
<TEXT>
Drastický případ sadomasochistického kanibalismu poděsil veřejnost v Německu. Policie v Rotenburgu u Kasselu ve středu zadržela 41letého počítačového odborníka, který se přiznal, že před spuštěnou videokamerou zabil, rozřezal a nakonec zčásti pojedl svého o rok staršího homosexuálního přítele, a to údajně s jeho svolením. K případu mělo dojít na jaře 2000. Aktéři děsivého dramatu se seznámili přes internet.
</TEXT>
</DOC>
<DOC>
<DOCID>LN-20021213104</DOCID>
<DOCNO>LN-20021213104</DOCNO>
<DATE>12/13/02</DATE>
<GEOGRAPHY>LINEC</GEOGRAPHY>
<TEXT>
Americký advokát Ed Fagan nesmí v Rakousku zastupovat u soudu pozůstalé po obětech katastrofálního požáru lanovky v Kaprunu před dvěma lety, protože nemá pro takovou činnost povolení. Rozhodl o tom zemský soud v Linci, který rovněž zrušil Faganovy dohody o honorářích jako "odporující dobrým mravům". Soud rozhodoval již v říjnu na základě žaloby rakouského právního zástupce Albrechta Zaunera, který Fagana obvinil z "pokoutního advokátství". Fagan proti rozsudku nepodal v zákonné lhůtě žádnou námitku a verdikt tak vstoupil nyní v platnost. Žalobci vadilo, že Fagan v období zahájení procesu s viníky kaprunské katastrofy pořádal různé "informativní schůzky" s pozůstalými po 155 obětech katastrofy z 11. listopadu 2000. S řadou z nich uzavřel dohody o zastupování, podle nichž měl dostat až třetinu částek, které by pozůstalí mohli dostat jako odškodné. To je v rakouských poměrech, ostatně jako v Evropě vůbec, považováno za přehnané a tudíž "odporující dobrým mravům" advokátského povolání. Fagan se stal známým díky obratné mediální kampani kolem odškodnění obětí nacistického režimu v Německu a Rakousku. Přislíbil také bezplatnou pomoc rakouským odpůrcům jihočeské jaderné elektrárny Temelín a zúčastnil se několika akcí na českém i rakouském území, v poslední době však v této záležitosti nevyvíjí žádnou aktivitu.
</TEXT>
</DOC>
<DOC>
<DOCID>LN-20021213105</DOCID>
<DOCNO>LN-20021213105</DOCNO>
<DATE>12/13/02</DATE>
<TITLE>
Vlajku Číny nebo Vietnamu by podle odborníků mohly připomínat symboly ruské armády, až se na ně vrátí pěticípá hvězda. MOSKVA - Ačkoli ruský prezident Vladimir Putin zjevně sympatizuje se sovětskou symbolikou a nedávno podpořil návrat pěticípé hvězdy na bojovou zástavu armády, nebude to prý vůbec jednoduché. Odborníci pověření realizací nápadu si už stěžují na "technické problémy". "Když dáme do středu rudého plátna zlatou hvězdu, budeme mít vlajku Vietnamu. Když ji umístíme v horním cípu vedle žerdi, dostaneme se k symbolice Číny," posteskl si časopisu Itogi státní heraldik, náměstek ředitele Ermitáže Georgij Vilinbachov. Sovětské zástavy se v armádě nikdy nevyhazovaly. Jsou uschované v muzeích pluků a o slavnostech byly při pochodech vynášeny společně s platnými symboly. Historické symboly však nelze pouze oprášit. Nová zlatá hvězda totiž nebude mít uvnitř srp a kladivo. Hvězda podle Vilinbachova není jen symbolem sovětské armády. Na výložkách ji totiž měli i ruští důstojníci před bolševickou revolucí. V roce 1918 však do ní byl vložen politický symbol - pluh a kladivo. Pluh byl později nahrazen srpem.
</TITLE>
<HEADING>
Stane se Volgograd zase Stalingradem?
</HEADING>
<TEXT>
Odborník míní, že na návratu hvězdy na vlajku není nic špatného. Je to podle něj pořád lepší než rudé plátno bez symbolu. To je totiž hlavně "znamení nebezpečí". Vyvěšuje se například na skladech s municí. Zlatá pěticípá hvězda tento symbol pouze přesune z kategorie politické do čistě vojenské, uvedl Vilinbachov. Ministr obrany Sergej Ivanov tvrdí, že hvězda je pro ruskou armádu "svatý pojem". Vojáci se s ní prakticky nikdy nerozloučili. I v postsovětské době ji mají nejen na výložkách, ale také na kokardě, na knoflících, na řemenech, na přídích lodí, na tancích, na letadlech či na kasárnách. Putin už vrátil Rusku sovětskou hymnu, což značná část Rusů přivítala s jásotem. Prezident má v tomto směru dostatek příležitostí zavděčit se milovníkům sovětské éry. Stále se uvažuje o tom, že se na Lubjanku před sídlo bývalé KGB vrátí pomník Felixe Dzeržinského. Váleční veteráni a poslanci místního parlamentu ve Volgogradu zase věří, že Putin jim pomůže k návratu slavného názvu města Stalingrad, kde se za druhé světové války odehrála zásadní bitva s nacisty. Rozhodnout by se mělo do počátku února, kdy se bude slavit 60. výročí této události.
Odborník míní, že na návratu hvězdy na vlajku není nic špatného. Je to podle něj pořád lepší než rudé plátno bez symbolu. To je totiž hlavně "znamení nebezpečí". Vyvěšuje se například na skladech s municí. Zlatá pěticípá hvězda tento symbol pouze přesune z kategorie politické do čistě vojenské, uvedl Vilinbachov. Ministr obrany Sergej Ivanov tvrdí, že hvězda je pro ruskou armádu "svatý pojem". Vojáci se s ní prakticky nikdy nerozloučili. I v postsovětské době ji mají nejen na výložkách, ale také na kokardě, na knoflících, na řemenech, na přídích lodí, na tancích, na letadlech či na kasárnách. Putin už vrátil Rusku sovětskou hymnu, což značná část Rusů přivítala s jásotem. Prezident má v tomto směru dostatek příležitostí zavděčit se milovníkům sovětské éry. Stále se uvažuje o tom, že se na Lubjanku před sídlo bývalé KGB vrátí pomník Felixe Dzeržinského. Váleční veteráni a poslanci místního parlamentu ve Volgogradu zase věří, že Putin jim pomůže k návratu slavného názvu města Stalingrad, kde se za druhé světové války odehrála zásadní bitva s nacisty. Rozhodnout by se mělo do počátku února, kdy se bude slavit 60. výročí této události.
</TEXT>
</DOC>
<DOC>
<DOCID>LN-20021213106</DOCID>
<DOCNO>LN-20021213106</DOCNO>
<DATE>12/13/02</DATE>
<TEXT>
Pod dohledem více než padesáti tisíc vojáků proběhly včera klíčové volby v indickém svazovém státě Gudžarát, který se začátkem tohoto roku stal dějištěm nejhorších sektářských srážek v Indii za poslední desetiletí. Podle prvních výsledků by se vítězem voleb měla stát Indická lidová strana (BJP), která sdružuje především hinduistické fundamentalisty. Právě BJP je obviňována z přiživování konfliktu mezi hinduisty a muslimy, jemuž mezi únorem a květnem padlo za oběť přes 1000 lidí. Přestože hlasování včera probíhalo klidně, po setmění došlo k několika násilným incidentům.
</TEXT>
</DOC>
<DOC>
<DOCID>LN-20021213107</DOCID>
<DOCNO>LN-20021213107</DOCNO>
<DATE>12/13/02</DATE>
<TITLE>
O čtyři procenta se ve třetím čtvrtletí zvýšil hospodářský výkon Slovenska. Česko přitom zaznamenalo růst HDP jen o 1,5 procenta.
</TITLE>
<GEOGRAPHY>BRATISLAVA</GEOGRAPHY>
<TEXT>
Růst hrubého domácího produktu Slovenska ve stálých cenách se ve třetím čtvrtletí zrychlil na 4,3 procenta z 4,0 procenta v druhém čtvrtletí. V absolutním vyjádření činil HDP 277,65 miliardy slovenských korun, což v běžných cenách znamená meziroční nárůst o 8,2 procenta. Předběžná čísla zveřejnil statistický úřad. Ve stejném období loni ekonomika vzrostla o 3,5 procenta. Vzestup ekonomiky je tak mírně vyšší než odhady analytiků, kteří v průměru očekávali růst za třetí čtvrtletí na úrovni 4,1 procenta. "Je to velmi slušný výsledek nejen v rámci střední Evropy," komentoval zveřejněná čísla analytik pražské Commerzbank Radomír Jáč. V souladu s předpoklady byla tahounem růstu spotřeba domácností, zatímco dynamika spotřeby veřejné správy klesla. Statistický úřad sice zvýšil odhad letošního růstu ekonomiky na 4,0 procenta, zatímco dosud očekával přírůstek 3,7 procenta, ale růst bude nižší než za tři čtvrtletí. "To naznačuje, že v posledním čtvrtletí roku bude přírůstek HDP pod úrovní čtyř procent," zdůraznil ekonom. Podíl soukromého sektoru na tvorbě HDP se za tři letošní čtvrtletí meziročně zvýšil o 5,1 procentního bodu na 89 procent.
BRATISLAVA - Růst hrubého domácího produktu Slovenska ve stálých cenách se ve třetím čtvrtletí zrychlil na 4,3 procenta z 4,0 procenta v druhém čtvrtletí. V absolutním vyjádření činil HDP 277,65 miliardy slovenských korun, což v běžných cenách znamená meziroční nárůst o 8,2 procenta. Předběžná čísla zveřejnil statistický úřad. Ve stejném období loni ekonomika vzrostla o 3,5 procenta. Vzestup ekonomiky je tak mírně vyšší než odhady analytiků, kteří v průměru očekávali růst za třetí čtvrtletí na úrovni 4,1 procenta. "Je to velmi slušný výsledek nejen v rámci střední Evropy," komentoval zveřejněná čísla analytik pražské Commerzbank Radomír Jáč. V souladu s předpoklady byla tahounem růstu spotřeba domácností, zatímco dynamika spotřeby veřejné správy klesla. Statistický úřad sice zvýšil odhad letošního růstu ekonomiky na 4,0 procenta, zatímco dosud očekával přírůstek 3,7 procenta, ale růst bude nižší než za tři čtvrtletí. "To naznačuje, že v posledním čtvrtletí roku bude přírůstek HDP pod úrovní čtyř procent," zdůraznil ekonom. Podíl soukromého sektoru na tvorbě HDP se za tři letošní čtvrtletí meziročně zvýšil o 5,1 procentního bodu na 89 procent.
</TEXT>
</DOC>
<DOC>
<DOCID>LN-20021213108</DOCID>
<DOCNO>LN-20021213108</DOCNO>
<DATE>12/13/02</DATE>
<GEOGRAPHY>BRATISLAVA</GEOGRAPHY>
<TEXT>
Míra nezaměstnanosti na Slovensku se ve třetím čtvrtletí letošního roku meziročně snížila o 0,8 procentního bodu na 18,2 procenta. Počet nezaměstnaných klesl o 5,1 procenta na 479 900 osob. Vyplývá to z údajů, které včera zveřejnil slovenský statistický úřad. Údaje slovenské statistiky o nezaměstnanosti se liší od údajů Národního úřadu práce (NÚP), který podle dřívějších zpráv evidoval v červenci míru nezaměstnanosti 17,61 procenta, v srpnu 17,21 procenta a v září 16,61 procenta. Rozdíly v údajích vyplývají z odlišných způsobů stanovení počtu nezaměstnaných. Průzkumy statistiky odrážejí věrněji skutečnou zaměstnanost, protože jsou založeny na vybraném vzorku osob bez ohledu na to, zda jsou lidé bez práce registrováni. Údaje úřadu práce vycházejí z počtu registrovaných nezaměstnaných, kteří jsou navíc v dané době schopni nastoupit do zaměstnání. Statistici letos Slovensku prognózují zrychlení meziročního tempa inflace na 8,7 procenta. Průměrná nominální měsíční mzda zaměstnanců by za celý letošní rok měla podle statistiků stoupnout o 9,5 procenta na 13 540 slovenských korun. Statistický úřad snížil výhled letošní nezaměstnanosti na 18,8 z dosavadních 19 procent a v prvním čtvrtletí 2003 čeká míru nezaměstnanosti 19,3 procenta.
</TEXT>
</DOC>
<DOC>
<DOCID>LN-20021213109</DOCID>
<DOCNO>LN-20021213109</DOCNO>
<DATE>12/13/02</DATE>
<TEXT>
Čínský vývoz se v listopadu meziročně zvýšil o 30 procent na 31,21 miliardy dolarů díky strojům a elektronice. Růst exportu však podruhé za sebou oslabil poté, co se vývoz v říjnu zvýšil o 31,5 procenta a v září o 33,1 procenta. Vývoz strojů a elektroniky se v období od ledna do listopadu zvýšil o 31,6 procenta, vývoz hraček o osm procent a vývoz oceli o 12,9 procenta.
</TEXT>
</DOC>
<DOC>
<DOCID>LN-20021213110</DOCID>
<DOCNO>LN-20021213110</DOCNO>
<DATE>12/13/02</DATE>
<GEOGRAPHY>LONDÝN</GEOGRAPHY>
<TEXT>
Britský provozovatel jaderných elektráren British Energy v prvním pololetí do konce září vykázal ztrátu 337 milionů liber, tedy 531 milionů dolarů. Podnik se letos dostal do potíží s deregulací energetiky v Británii, která trpí nadměrnými výrobními kapacitami. Deregulace srazila ceny elektřiny, v případě British Energy jsou nyní výrobní náklady vyšší než tržní ceny.
</TEXT>
</DOC>
<DOC>
<DOCID>LN-20021213111</DOCID>
<DOCNO>LN-20021213111</DOCNO>
<DATE>12/13/02</DATE>
<TEXT>
NEW YORK - Síť restaurací Burger King změní majitele za 1,5 miliardy dolarů. Prodávající britská firma Diageo Plc dosáhla v principu dohody s kupujícím konsorciem Texas Pacific poté, co se konsorciu podařilo cenu snížit. Uvedla to elektronická verze amerického listu New York Times. V Londýně sídlící Diageo se s Texas Pacific dohodla na prodeji již v červenci, a to za cenu přesahující dvě miliardy dolarů. Konsorcium ale snížilo cenu kvůli potížím, které mělo s financováním transakce. Manažeři firem z kupujícího konsorcia sdělili listu, že by se mohlo firmám podařit upravit detaily pozměněné dohody během několika dnů. Mluvčí Diagea v Londýně se ke zprávě odmítl vyjádřit.
</TEXT>
</DOC>
<DOC>
<DOCID>LN-20021213112</DOCID>
<DOCNO>LN-20021213112</DOCNO>
<DATE>12/13/02</DATE>
<TITLE>
Volkswagen, kam patří také automobilka Škoda Auto, zůstává i přes snižování odbytu v čele evropského trhu. Německému koncernu šlape na paty francouzská PSA. Fiat nezastavil propad.
</TITLE>
<GEOGRAPHY>BRUSEL</GEOGRAPHY>
<TEXT>
Pokles automobilového trhu 18 zemí západní Evropy se v listopadu dále prohloubil. Počet nově registrovaných vozů se snížil meziročně o 6,2 procenta na 1,062 milionu po říjnovém oslabení o 2,2 procenta. Oznámilo to včera Evropské sdružení automobilových výrobců (ACEA). Za prvních jedenáct měsíců roku byl prodej nižší proti stejnému loňskému období o 3,8 procenta. Pokračoval strmý pád Fiatu, jehož odbyt v listopadu klesl o 21,7 procenta. Podíl automobilky na evropském trhu se snížil na 7,7 procenta z 9,3 procenta před rokem.
</TEXT>
<HEADING>
Japonci bodují
</HEADING>
<TEXT>
Za jedenáct měsíců se odbyt Fiatu snížil o 18,5 procenta a tržní podíl klesl o 1,4 bodu na 8,2 procenta. Fiat bojující se zadlužeností a ztrátami na zákazníky nezapůsobil loňským modelem střední velikosti Stilo. "Údaje ukazují, jak obtížné pro Fiat bude dostat prodeje zpět nahoru," řekl jeden německý odvětvový analytik. Včele evropského trhu zůstává německá skupina Volkswagen s listopadovým tržním podílem 18,9 procenta a s podílem 18,4 procenta za období od ledna do listopadu. Koncernu, kam patří i automobilka Škoda Auto, klesl v listopadu prodej stejně jako celému trhu, tedy o 6,2 procenta na 200 623 vozů. Německému koncernu je nejblíže francouzská PSA, jejíž prodej v listopadu klesl o 6,5 procenta a podíl trhu zůstal na 15 procentech. Výrazně si naopak v západní Evropě polepšily japonské automobilky, které souhrnně zvýšily prodej o 12,5 procenta, a jejich podíl v Evropě stoupl o téměř dva procentní body, na 11,4 procenta.
Za jedenáct měsíců se odbyt Fiatu snížil o 18,5 procenta a tržní podíl klesl o 1,4 bodu na 8,2 procenta. Fiat bojující se zadlužeností a ztrátami na zákazníky nezapůsobil loňským modelem střední velikosti Stilo. "Údaje ukazují, jak obtížné pro Fiat bude dostat prodeje zpět nahoru," řekl jeden německý odvětvový analytik. Včele evropského trhu zůstává německá skupina Volkswagen s listopadovým tržním podílem 18,9 procenta a s podílem 18,4 procenta za období od ledna do listopadu. Koncernu, kam patří i automobilka Škoda Auto, klesl v listopadu prodej stejně jako celému trhu, tedy o 6,2 procenta na 200 623 vozů. Německému koncernu je nejblíže francouzská PSA, jejíž prodej v listopadu klesl o 6,5 procenta a podíl trhu zůstal na 15 procentech. Výrazně si naopak v západní Evropě polepšily japonské automobilky, které souhrnně zvýšily prodej o 12,5 procenta, a jejich podíl v Evropě stoupl o téměř dva procentní body, na 11,4 procenta.
</TEXT>
</DOC>
<DOC>
<DOCID>LN-20021213113</DOCID>
<DOCNO>LN-20021213113</DOCNO>
<DATE>12/13/02</DATE>
<TITLE>
Liga mistrů: jeho rival FC Barcelona naopak vyhrál už desátý duel v řadě, když v odloženém utkání přehrál Newcastle
</TITLE>
<TEXT>
Poslední zápasy v tomto roce má za sebou prestižní Liga mistrů a dva nejslavnější španělské kluby si zatím v tomto ročníku vedou odlišně. Zatímco FC Barcelona vyhrála už deset zápasů v řadě a vyrovnala tak rekord AC Milán ze sezony 1992/93, Real Madrid je po domácí remíze s Lokomotivem Moskva poslední ve své skupině.
PRAHA - Fotbalisté Realu Madrid mají v zimní přestávce Ligy mistrů o čem přemýšlet. Například o tom, kde najít klíč k pohárovým vítězstvím, o tom, proč se na evropské scéně nedaří Ronaldovi, nebo o tom, jak si zvyknout na novou situaci. Mají na to dva měsíce, poté se soutěž znovu rozběhne a obhájce trofeje čeká dvojzápas s Borussií Dortmund, kterou mohou hned na úvodu jarní sezony lehce sesadit ze druhého místa. Pokud ovšem Real vyhraje, což se mu v prestižní soutěži nepovedlo už šest zápasů za sebou. Jeho zápas s Lokomotivem Moskva měl být rovněž jasnou záležitostí, jenže hráči byli na konci rádi i za remízu, kterou v závěru zařídil Raúl. Real po úvodním gólu trestuhodně polevil, jako by mu hubená výhra stačila, a ruský šampion skóre senzačně otočil. Fanoušci lomili rukama především nad výkonem Ronalda, který spálil tři tutovky a v Lize mistrů stále v bílém dresu čeká na gól. Brazilec si navíc zranil lýtko a v poločase jej kouč Vicente del Bosque nahradil Gutim. Ronaldo nebyl jediným, kdo pro zdravotní problémy nedohrál. Odstoupit musel i Makélelé a deset minut před koncem jej na nosítkách následoval Hierro, který si zvrtl kotník. Protože Real vyčerpal všechny možnosti střídání, musel dohrávat v deseti. Početní výhody málem využil k vítěznému gólu Obiorah, který se už už chystal k samostatnému nájezdu na Casillase, ale zastavil jej závěrečný hvizd rozhodčího Barbera. Real v posledních pěti letech získal nejcennější trofej třikrát, ale tentokrát se mu sen o desátém triumfu rozplývá. Del Bosque se snažil po ostudném výsledku zachovat klid. "Pořád je v banku dost bodů, je předčasné říct, že bojujeme už jen o druhé místo. Věřím, že naše zkušenost nám pomůže na jaře vývoj otočit," chlácholil se kouč. Připomněl ale, že Real obvykle má před jarní částí osmifinále šest bodů, tudíž se musí adaptovat na novou situaci.
</TEXT>
<HEADING>
Čest španělského fotbalu zachraňovala Barcelona
</HEADING>
<TEXT>
Podobně jako Raúl se ve středu ze dvou gólů radoval ještě van Nistelrooij, ale Manchesteru to na vítězství nad La Coruňou stačilo. Trenér Alex Ferguson musel poněkolikáté v této sezoně zopakovat, že Nizozemec hrál prostě fantasticky. Během pouhých dvou sezon v Manchesteru nasbíral v evropských pohárech 20 gólů a v takovém tempu se brzy přežene přes klubový rekord Dennise Lawa, který je zatím o osm branek lepší. "Jeho první gól hlavou byl nádherný. Navíc rozhodčí měl v jeho prospěch odpískat dvě penalty," zastal se Ferguson kanonýra u rozhodčího. Na Nora Haugeho si stěžoval i trenér Deportiva Javier Irureta. Podle něj měl jeho tým kopat po faulu O'Sheaho na Tristána penaltu. "Byl to jasný faul, nebylo co řešit," rozčiloval se nad incidentem, jenže se odehrál ještě za jednobrankového vedení United. Čest španělskému fotbalu, který měl ve středu ve hře tři zástupce, tak zachraňovala Barcelona. Newcastle jí nadělal bez Shearera a Bellamyho víc starostí, než se čekalo, ale nakonec prohrál 1:3. "Je to bolestivý výsledek. Prožil jsem krásný návrat, užil jsem si to, ale to je vše," posteskl si lodivod Newcastlu a bývalý kouč Barcelony Bobby Robson. Potěšil jej zejména Ameobi, který po vzorové kombinaci vyrovnal a měl i další šance, a teprve góly Kluvierta a Motty odpor Angličanů zlomily definitivně. Pro Kluiverta to byl jubilejní stý gól za katalánský tým, v němž působí už čtvrtým rokem. Rekord Paulina Alcántary, který v letech 1912 - 1927 nastřílel za "Barcu" 356 branek je ale pro něj v nedohlednu, stejně jako pro ostatní. Zato postup do čtvrtfinále dostal jasnější kontury. Barcelona vede společně s Interem, zatímco jejich soupeři mají šestibodový odstup. "Nevěřím, že by byl Newcastle ze hry," dával si přesto pozor trenér Barcelony Louis van Gaal. Na paměti přitom měl výsledky Angličanů ze základní skupiny, z níž postoupili i přesto, že v úvodních třech zápasech nezískali ani bod. Čtvrtým týmem se stoprocentní osmifinálovou bilancí je AC Milán. V jeho dresu se po krátké odmlce znovu rozjíždí brankostroj jménem Filippo Inzaghi. V sobotu svým gólem do sítě AS Řím vrátil Milánu vedení v lize, tentokrát svou trefou odvedl Dortmundu čtyřbrankový debakl a následné vyřazení z jarního semifinále Poháru UEFA. "Je to muž důležitých gólů," pochvaloval si kormidelník Milána Carlo Ancelotti. Za výkon ale pochválil především obranu, jež hrála "extrémně dobře". Zatímco jeho protějšek Sammer vinil své hráče, že nedali do zápasu dost sil, záložník Sebastian Kehl hledal příčiny neúspěchu v počasí. "Na zmrzlém hřišti není jednoduché tvořit hru proti týmu, který ustavičně brání," posteskl si.
</TEXT>
<HEADING>
Trezeguet se po zranění poprvé trefil
</HEADING>
<TEXT>
Basilej zřejmě postupem do osmifinále dosáhla maxima. Manchester jí před dvěma týdny doma nastřílel tři branky, teď si švýcarský mistr odvezl z Turína další čtyři. Na sněhem poprášeném trávníku stadionu Delle Alpi sice Basilej předvedla sympatickou útočnou hru, ale za své hrubky v obraně tvrdě pykala. Početná skupina fanoušků z nedalekého Švýcarska přesto neustávala v hlučném povzbuzování, i když už bylo po prvním poločase rozhodnuto. Nejšťastnějším člověkem byl Francouz Trezeguet. Nejlepší střelec italské ligy uplynulé sezony oslavil návrat na hřiště gólem a ještě utkání ve zdraví přežil. "Koleno drželo bez problémů. A gól? Nečekal jsem, že jej vstřelím tak brzy," vykládal Trezeguet, jenž přesně zamířil už po necelých 180 sekundách. Radost měl i trenér Marcello Lippi, jehož tým přerušil sérii čtyř zápasů bez vítězství. "Konečně mám všechny hvězdy pohromadě, chybí už jen Tudor. Poprvé v sezoně jsem měl z čeho vybírat," pochvaloval si šedovlasý expert. Liga mistrů bude pokračovat devátým kolem 18. února.
Výsledky Ligy mistrů
</TEXT>
</DOC>
<DOC>
<DOCID>LN-20021213114</DOCID>
<DOCNO>LN-20021213114</DOCNO>
<DATE>12/13/02</DATE>
<TEXT>
NEW YORK - Basketbalisté New Jersey ve středu srovnali krok s lídrem Atlantické divize Philadelphií. V dramatické koncovce zápasu s Portlandem strhli vítězství na svou stranu, zatímco Philadelphia prohrála doma se Seattlem. Sixers museli v čele tabulky udělat místo pro New Jersey, které má po středečním utkání stejnou bilanci. Hráči Nets měli s Portlandem problémy až na konci zápasu. Do té doby jej totiž kontrolovali a suverénně vedli. Ještě dvě minuty před koncem musel Portland dotahovat náskok deseti bodů. Necelou půlminutu před závěrečnou sirénou ale stáhl na rozdíl dvou bodů trojkou Rasheed Wallace a utkání zdramatizoval. Jason Kidd na druhé straně neproměnil dva trestné hody, ale situaci pro Nets zachránil Rodney Rogers, který zachytil rozehrávku Portlandu a z následného protiútoku padl rozhodující koš. "Rodney nás dnes zachránil. Poté, co Jason neproměnil ani jeden trestný hod, to s námi nevypadalo dobře. Naštěstí pro nás tu byl Rodney, který zachoval chladnou hlavu a získal znovu míč," pochválil Rogerse trenér New Jersey Byron Scott. Závěrečná čtvrtina rozhodla i zápas ve Philadelphii. V ní se vyznamenal Brent Barry, kterého se domácí snažili marně ubránit. Jeho zásluhou získal Seattle rozhodující náskok. Ještě osm a půl minuty před koncem přitom prohrával o devět bodů. Philadelphia si stejně jako New Jersey udržovala po celý zápas náskok, ve druhé čtvrtině dokonce sedmnácti bodů, ale v závěru jí došly síly. Seattle byl vůbec první, kdo letos Philadelphii porazil na její palubovce.
</TEXT>
</DOC>
</CZE>