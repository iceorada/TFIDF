<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>MF-20020527001</DOCID>
<DOCNO>MF-20020527001</DOCNO>
<DATE>05/27/02</DATE>
<TITLE>
Boeing se rozlomil za letu: 225 obětí
</TITLE>
<TEXT>
U Tchaj-wanu se stalo druhé největší letecké neštěstí za tři roky
Tchaj-pej - Letoun tchajwanské letecké společnosti China Airlines (CAL) s 225 lidmi na palubě se v sobotu krátce po startu z tchajwanské metropole Tchaj-peje zřítil do moře. Příčiny havárie, kterou podle všeho nikdo nepřežil, jsou obestřeny záhadou - trosky stroje se našly ve vzdálenosti až osmdesát kilometrů od místa neštěstí. Podle záběrů vojenských radarů se letoun rozlomil na čtyři velké kusy. Místní kabelová televize TVBS informovala, že rolníci na západě Tchaj-wanu, daleko od místa tragédie, nalezli předměty z letadla, na nichž je logo letecké společnosti. Boeing, který letěl z Tchaj-peje do Hongkongu, se asi dvacet minut po startu ztratil z radarů, ačkoli bylo dobré počasí, a posléze se zřítil do moře. Dosud se nenašel nikdo, kdo by přežil. Záchranáři zatím vytáhli z moře těla třiaosmdesáti obětí, z nichž přinejmenším dvacet již bylo identifikováno. Mezi cestujícími byli převážně Tchajwanci, ale také čtrnáct osob z Macaa a Hongkongu, Singapuřan a Švýcar. Havárii by měly pomoci rozřešit záznamy z černých skříněk letadla. Záchranáři už vědí, kde jsou, ale dosud je nevyzvedli. Při leteckých neštěstích letos zahynulo osm set sedmdesát čtyři lidí.
Nejhorší letecká neštěstí za poslední 3 roky
12. 11. 2001 - New York. Airbus A300 společnosti American Airlines spadl do newyorské čtvrti Queens - 260 obětí
25. 5. 2002 - u pobřeží Tchaj-wanu. Boeing 747 společnosti China Airlines se rozlomil ve vzduchu 225 obětí
31. 10. 1999 - u východního pobřeží USA. Pilot Boeingu 767 společnosti EgyptAir zřejmě namířil stroj do moře - 217 obětí
</TEXT>
</DOC>
<DOC>
<DOCID>MF-20020527002</DOCID>
<DOCNO>MF-20020527002</DOCNO>
<DATE>05/27/02</DATE>
<TITLE>
Do sněmovny míří desítky členů KSČ
</TITLE>
<GEOGRAPHY>Praha</GEOGRAPHY>
<TEXT>
Deset ze čtrnácti krajských volebních lídrů vládnoucí sociální demokracie má ve svém životopise shodný detail: angažmá v předlistopadové komunistické straně. Obdobně je na tom dalších třiadvacet sociálních demokratů, kteří se dostali na jedno z prvních pěti míst stranických kandidátek. To znamená, že dvanáct let po listopadu 1989 je téměř polovina volitelných míst v ČSSD rezervována pro bývalé komunisty. Vyplývá to z údajů, které shromáždily regionální redakce MF DNES. Nepočítáme-li KSČM, má sociální demokracie ze všech tří uskupení, která mají šanci vstoupit po červnových volbách do sněmovny, na svých soupiskách zdaleka nejvyšší počet bývalých komunistů. Jejich množství vynikne zejména ve srovnání s opozičními stranami: ODS dala šanci na poslanecký mandát pěti někdejším členům KSČ. A z nich jediný Vlastimil Tlustý zaujal pozici lídra, a to ve středních Čechách. Koalice dokonce všechny své kandidáty přiměla k podpisu čestného prohlášení, že nikdy nebyli členy či kandidáty Komunistické strany Československa. Lidové noviny však už počátkem března zjistily, že pětina členů KDU-ČSL na volitelných místech zahájila svou kariéru v lidové straně před rokem 1989, v době, kdy tehdejší Československá strana lidová spolu se socialisty tvořila komunisty tolerovanou součást Národní fronty, záruku "socialistické demokracie".
Podle Lubomíra Zaorálka, lídra ČSSD v Moravskoslezském kraji, není vysoký počet bývalých komunistů mezi kandidáty jeho strany náhodný: "Vnímám to tak, že jsme začali budovat moderní levicovou stranu a vyzvali jsme ke spolupráci všechny, kteří o to měli zájem - tedy i ty členy KSČ, kteří pochopili, že komunistická ideologie je překonána," vysvětluje Zaorálek, který, stejně jako další tři lídři ČSSD - Vladimír Špidla, Stanislav Gross a Petra Buzková -, v KSČ nikdy nebyl. "Rozhodující je, aby se takoví lidé přihlásili k programu ČSSD. Je to i velký úkol sociální demokracie: kultivovat určitou část veřejnosti." Ani Zaorálek nepopírá, že někdejší výzva Miloše Zemana k členům KSČ "s čistýma rukama", aby vstupovali do ČSSD, byla rizikem, které nepřineslo jen klady a zkultivované exkomunisty. Sám Zaorálek to poznal při tvrdých střetech s jedním takovým "přeběhlíkem", šéfem premiérových poradců Miroslavem Šloufem. "Ano, v takových případech je třeba dát najevo distanc, a to se myslím i podařilo," míní Zaorálek a naráží tím na skutečnost, že doba Šloufa a jeho týmu poradců, vesměs někdejších kolegů ze stranických sekretariátů KSČ, odchodem Miloše Zemana z politiky pravděpodobně končí.
</TEXT>
<HEADING>
Bylo to naše mládí
</HEADING>
<TEXT>
Jak už bylo řečeno, vliv bývalých komunistů v ČSSD zatím zdaleka neslábne. Jenže na rozdíl od Šloufova vesměs "funkcionářského" týmu najdeme mezi exkomunisty v ČSSD značné rozdíly. Postupně slábnoucí, ale stále ještě vlivnou skupinu představují ti, kdo v KSČ trávili svoje mládí v šedesátých letech a po roce 1968 ze strany zmizeli: ať už vystoupili anebo byli vyloučeni. Sem patří - stejně jako premiér Zeman - například ministr kultury Pavel Dostál, zlínský lídr Miloš Melčák či jednička karlovarské kandidátky Rudolf Tomíček. "Mohla to být určitá nerozvážnost mládí. Ale řada lidí, kterých jsem si vážil, mi říkala, chceš-li něco změnit a ovlivnit, musíš do KSČ vstoupit," shrnuje vzpomínky "osmašedesátníků" v ČSSD ministr školství Eduard Zeman, který ze strany vystoupil jako dvaadvacetiletý v roce 1970. Podobný názor je možné najít i na druhé straně politického spektra. "V období pražského jara jsem to viděl jako možnost pomoci a projevit se, po okupaci jsem vystoupil," říká dvojka olomoucké kandidátky ODS Petr Krill. A jihočeská čtyřka ODS, poslanec Jaroslav Zvěřina (v KSČ 1966-68), dodává: "Moje generace do toho šla spíš z blbosti."
</TEXT>
<HEADING>
Byla to levicová strana
</HEADING>
<TEXT>
Ti kandidáti, kteří svou kariéru v KSČ zahájili až za normalizace v okupovan é zemi, mají pro svůj krok obvykle jiné vysvětlení a potvrzují: KSČ byla levicová strana - a tohle přesvědčení nelze jen tak odpárat, ale rozhodně jsem nikomu neublížil. "Do strany jsem šel dobrovolně, z levicového přesvědčení a s představou, že budu moci společně s dalšími slušnými lidmi nějak změnit tehdejší systém," říká třeba pardubický lídr ČSSD Radko Martínek, který v KSČ působil od konce sedmdesátých let do roku 1990. Hned však dodává: "Příliš pozdě jsem zjistil, že to byla naivní představa." Podobně uvažoval i jihomoravský lídr ČSSD Zdeněk Škromach: "Do strany jsem vstupoval v roce 1982 a myslel jsem si, že členství u komunistů je už něco jiného než v roce 1970. Myslel jsem, že je možné něco změnit," říká. Pro členství v KSČ v 70. a 80. letech existuje i další důvod, který kandidáti neskrývají: některé profese se prostě bez rudé knížky neobešly. "Dělal jsem ředitele Technických služeb, tak jsem tam musel být, ale ještě rok před listopadovou revolucí jsem tím sekl," říká plzeňská čtyřka ODS Jaroslav Králík. Také ústecký lídr ČSSD Josef Hojdar vysvětluje své členství v KSČ profesním vzestupem: bez stranické legitimace by se prý nemohl stát hlavním důlním inženýrem. Na rozdíl od většiny ostatních exkomunistů, kteří stranu houfně opouštěli brzy po listopadu 1989, se Hojdar v KSČ zdržel déle. Vystoupil až v roce 1992: "Zjistil jsem, že KSČ vůbec nepochopila, o co jde," říká Hojdar - stejné vysvětlení pro svůj odchod má i Miroslav Šlouf. V reflexi vlastní minulosti najdeme u oslovených různé přístupy. Jeden předvádí například bývalý Mertlíkův náměstek Jan Mládek: "Problém z mého členství v KSČ dělají akorát lidi jako jste vy a vaše plátky," odbývá Mládek otázky na svou minulost. Příliš mluvit nechce ani zlínská čtyřka ODS Ctirad Otta. I když z jiného důvodu než Mládek: "Bylo by to na dlouhé povídání. Taková věc se obhajuje těžko, asi se ani obhájit nedá, a tak to ani nezkouším. "
Počty bývalých komunistů na čelných místech kandidátek v jednotlivých krajích
Celkově:
ODS: 5
ČSSD: 30 + 3 kandidáti
Koalice: 0
ODS: 0
ČSSD: 2 (Rudolf Tomíček - 1.,
Jitka Rudolfová - 5.)
ODS: 0
ČSSD: 3 (Michal Kraus - 1.,
Oldřich Němec - 2.,
Andrej Grega - 4.)
ODS: 1 (Jaroslav Zvěřina - 4.)
ČSSD: 2 (Eduard Zeman - 3.,
Jan Mládek - 4.)
ODS: 1 (Vlastimil Tlustý - 1.)
ČSSD: 1 (Milan Urban - 2.)
ODS: 1 (Ctirad Otta - 4.)
ČSSD: 2 (Miloš Melčák - 1.,
Petr Šulák - 3.,
Josef Smýkal - 4.)
ODS: 0
ČSSD: 3+1 kandidát (Josef Hojdar - 1.,
Vladimír Laštůvka - 2., kandidát,
Robert Kopecký - 3.,
Jaroslav Krákora - 4.)
ODS: 0
ČSSD: 3 (Jan Kavan - 2.,
Miroslav Svoboda - 4.,
Karel Šplíchal - 5.)
ODS: 0
ČSSD: 2 (Radko Martínek - 1.,
Jaroslav Trávníček - 5.)
ODS: 0
ČSSD: 0 (kandidát - Jiří Rusnok - 1.)
ODS: 1 (Jaroslav Králík - 4.)
ČSSD: 1 (Milada Emmerová - 1.)
ODS: 0
ČSSD: 2+1 kandidát (Jaroslav Tvrdík - 1., kandidát,
Jaromír Schling - 4.,
Zdeněk Jičínský - 5.)
ODS: 0
ČSSD: 3 (Jaroslav Palas - 2.,
Antonín Sýkora - 3.,
Hana Šedivá - 5.)
ODS: 0
ČSSD: 3 (Zdeněk Škromach - 1.,
Ladislav Skopal - 3.,
Jiří Václavek - 5.)
ODS: 2 (Petr Krill - 2.)
ČSSD: 1 (Pavel Dostál - 1.,
Miloslav Vlček - 2.)
</TEXT>
</DOC>
<DOC>
<DOCID>MF-20020527003</DOCID>
<DOCNO>MF-20020527003</DOCNO>
<DATE>05/27/02</DATE>
<TITLE>
Holčička zmizela, našli ji mrtvou
</TITLE>
<TEXT>
Česká Třebová - Tři dny hledalo sedmdesát lidí sedmiletou romskou holčičku z České Třebové. Včera po šesté hodině večer našli Marcelu Ferkovou mrtvou. "Dívka se stala obětí násilného trestného činu," řekla mluvčí policie v Ústí nad Orlicí Eva Sichrová. Více informací odmítla poskytnout - mohlo by to podle ní zmařit vyšetřování, které okamžitě začalo. Po nezvěstné Marcele Ferkové kromě policistů od pátku pátralo čtyřicet místních dobrovolných hasičů a speciální tým deseti kynologů se psy. "Dívku naposledy viděli v cukrárně nedaleko školy. Tam ji údajně vzal bývalý přítel její babičky, čtyřiatřicetiletý muž z České Třebové," řekla Sichrová. Policisté muže pro podezření z únosu v sobotu zadrželi, ale jeho výpověď k nalezení holčičky nevedla. "Muž, který byl v minulosti trestán pro majetkové delikty, tvrdí, že pohřešovanou v cukrárně opustil. Zatím se nepodařilo prokázat, zda má muž se zmizením dívky něco společného," uvedla mluvčí. Policie okamžitě vyhlásila celostátní pátrání, prohledávala všechny ulice, sklepy a půdy, koryto řeky, nádraží i restaurace. Holčička bydlela na kraji města a do školy dojížděla městskou dopravou. "Prošli jsme i trasy všech autobusů pro případ, že by si spletla linku," řekla policejní mluvčí Eva Sichrová. Dívčino tělo pátrači našli mimo město.
</TEXT>
<HEADING>
Pokračování ze str.1
</HEADING>
<TEXT>
Sedmiletá Marcela Ferková nebyla nikdy v minulosti rodiči pohřešována, její rodina také nemá v místě bydliště pověst problémové. "Rodina Ferkových v České Třebové nepatří mezi ty, kde by si sociální pracovníci podávali kliku u dveří. Neměli jsme s nimi doposud žádné vážné problémy. Ve městě jsou jiné rodiny, u kterých by se podobné zmizení dítěte dalo mnohem spíše očekávat," potvrdila jedna z oslovených pracovnic sociálního referátu Okresního úřadu v Ústí nad Orlicí, která však není oprávněna podávat veřejnosti a médiím jakékoliv informace. Příbuzní zmizelé dívky podle tiskové mluvčí orlickoústecké policie aktivně s policisty spolupracovali, stejně jako další lidé z České Třebové. Mezi hlavními podezřelými zůstává ovšem muž, s nímž bylo děvče spatřeno naposledy. Policie prověřovala hned několik vyšetřovacích verzí. Pátrači během víkendu intenzivně prohledávali zejména střed České Třebové a jeho přilehlé okolí. V centru pozornosti pátracího týmu byly také všechny zdejší neobydlené domy i nedaleká rekreační chatová oblast. V sobotu hasiči rovněž neúspěšně prohledali koryto řeky. Nová zjištění nepřinesla v prvních hodinách pátrání ani naléhavá výzva všem občanům, zveřejněnáprostřednictvím tlampačů místního rozhlasu. Bližší podrobnosti k tomu, kde a jak byla dívka nalezena, policie s ohledem na pokračující vyšetřování okolností spáchaného násilného trestného činu neuvedla.
Sedmiletá Marcela Ferková nebyla nikdy v minulosti rodiči pohřešována, její rodina také nemá v místě bydliště pověst problémové. "Rodina Ferkových v České Třebové nepatří mezi ty, kde by si sociální pracovníci podávali kliku u dveří. Neměli jsme s nimi doposud žádné vážné problémy. Ve městě jsou jiné rodiny, u kterých by se podobné zmizení dítěte dalo mnohem spíše očekávat," potvrdila jedna z oslovených pracovnic sociálního referátu Okresního úřadu v Ústí nad Orlicí, která však není oprávněna podávat veřejnosti a médiím jakékoliv informace. Příbuzní zmizelé dívky podle tiskové mluvčí orlickoústecké policie aktivně s policisty spolupracovali, stejně jako další lidé z České Třebové. Mezi hlavními podezřelými zůstává ovšem muž, s nímž bylo děvče spatřeno naposledy. Policie prověřovala hned několik vyšetřovacích verzí. Pátrači během víkendu intenzivně prohledávali zejména střed České Třebové a jeho přilehlé okolí. V centru pozornosti pátracího týmu byly také všechny zdejší neobydlené domy i nedaleká rekreační chatová oblast. V sobotu hasiči rovněž neúspěšně prohledali koryto řeky. Nová zjištění nepřinesla v prvních hodinách pátrání ani naléhavá výzva všem občanům, zveřejněnáprostřednictvím tlampačů místního rozhlasu. Bližší podrobnosti k tomu, kde a jak byla dívka nalezena, policie s ohledem na pokračující vyšetřování okolností spáchaného násilného trestného činu neuvedla.
</TEXT>
</DOC>
<DOC>
<DOCID>MF-20020527004</DOCID>
<DOCNO>MF-20020527004</DOCNO>
<DATE>05/27/02</DATE>
<TITLE>
Nejslavnější festival skončil
</TITLE>
<TEXT>
Španělský herec Antonio Banderas se na festivalu v Cannes šklebí při polibku americké herečky Rebeky Romijn-Stamosetové. Hlavní cenu nejslavnějšího festivalu, Zlatou palmu, včera získal film Romana Polanského Pianista.
</TEXT>
</DOC>
<DOC>
<DOCID>MF-20020527005</DOCID>
<DOCNO>MF-20020527005</DOCNO>
<DATE>05/27/02</DATE>
<TITLE>
Začíná velký proces s krajskými šéfy StB
</TITLE>
<GEOGRAPHY>Praha</GEOGRAPHY>
<TEXT>
Jedenáct obžalovaných - bývalých krajských náčelníků komunistické tajné policie a jejich zástupců - se dnes sejde v soudní síni. Budou se tam zodpovídat z toho, že ve svých krajích organizovali akci s krycím názvem Asanace, v jejímž rámci vyháněli ze země nepohodlné osoby. Začíná tak jeden z největších procesů s komunistickými funkcionáři vůbec. Soudkyně Obvodního soudu pro Prahu 6 Kateřina Kohoutková pozvala do soudní síně asi sedmdesát svědků a poškozených. Varovala, že soud bude velmi komplikovaný, protože jak obžalovaní, tak svědci i poškození jsou ze všech koutů republiky. "V tom je to problematické," upozornila soudkyně Kateřina Kohoutková už v době, kdy účastníky řízení obesílala na jednání.
Proces je nepřímým pokračováním soudu s představiteli komunistického režimu, z nichž čtyři už byli za Asanaci odsouzeni k podmíněným trestům. Nyní by tedy měli stanout před soudem ti, kteří plnili roli jakýchsi převodových pák - současně plnili rozkazy z Prahy a současně také sami řídili organizované vyhánění ve svých regionech. Na lavici obžalovaných bude sedět například bývalý náčelník správy StB v Brně František Kincl, který disidenty vyháněl v roce 1978. Na straně poškozených bude vypovídat například Petr Cibulka nebo vydavatel "ilegálního" časopisu Vokno František Stárek. Akci s krycím názvem Asanace organizovala StB v letech 1978 až 1984. Odstartoval ji rozkaz tehdejšího ministra vnitra Jaromíra Obziny a byla zaměřena především na ty, kteří podepsali Chartu 77. Sám Obzina zatím odsouzen nebyl. Nejvyšší soud nyní rozhodne, zda jej nechrání poslanecká imunita.
</TEXT>
</DOC>
<DOC>
<DOCID>MF-20020527006</DOCID>
<DOCNO>MF-20020527006</DOCNO>
<DATE>05/27/02</DATE>
<TITLE>
Bushova cesta hýbe Evropou
</TITLE>
<GEOGRAPHY>Paříž</GEOGRAPHY>
<TEXT>
Přílet amerického prezidenta George Bushe z Ruska do Francie včera v Paříži provázela silná policejní opatření a protiamerická demonstrace v centru Paříže. Nynější Bushova cesta po Evropě je ve všech metropolích, které navštívil a ještě navštíví, provázena bezprecedentními bezpečnostními opatřeními z obav před hrozbou teroristických útoků a zároveň před akcemi antiglobalistických a ekologických hnutí. Po Paříži je na řadě Řím.
</TEXT>
<HEADING>
Čtěte na str. A8 a A10
</HEADING>
<TEXT>
A JE PO DEŠTI! Prezidenti Francie a USA Jacques Chirac a George Bush mají radost, že ustal déšť, který včera provázel Bushův příjezd do Elysejského paláce
A JE PO DEŠTI! Prezidenti Francie a USA Jacques Chirac a George Bush mají radost, že ustal déšť, který včera provázel Bushův příjezd do Elysejského paláce
</TEXT>
</DOC>
<DOC>
<DOCID>MF-20020527007</DOCID>
<DOCNO>MF-20020527007</DOCNO>
<DATE>05/27/02</DATE>
<TITLE>
V řadách policie chybí Romové a Vietnamci
</TITLE>
<GEOGRAPHY>Praha</GEOGRAPHY>
<TEXT>
Jaký je rozdíl mezi západoevropskou a českou policií? Mimo jiné: policejní uniformy na západ od našich hranic oblékají muži a ženy různých barev pleti. V českém čtyřicetitisícovém sboru lze Romy spočítat na prstech obou rukou, hledat v řadách policistů Vietnamce, Číňany či Rusy je zcela zbytečné. Právě příslušníci patřící k národnostním menšinám by podle expertů mnohdy ulehčili vyšetřování zločinů uvnitř jednotlivých komunit. Znají totiž jejich mentalitu, zvyky, jazyk... A je pro ně mnohem jednodušší získat si jejich důvěru. Když dnes detektivové začnou objasňovat třeba násilnou smrt mezi vietnamskými trhovci, mohou se spolehnout na jediné - nikdo z této komunity se s nimi bavit nebude. "Počet příslušníků národnostních menšin v policii je naprosto nedostatečný," upozorňuje zmocněnec ministra vnitra pro otázky ochrany národnostních menšin a současně dlouholetý kriminalista Stanislav Daniel. Za pravdu mu dávají i experti britského ministerstva vnitra, kteří v Česku působí jako poradci.
"U nás máme takové pravidlo: v policejním sboru musí být zastoupeni příslušníci všech menšin žijících v zemi," říká náměstek britského ministra vnitra Bob Ainsworth. "Zjistili jsme, že to skutečně pomáhá. Není lehké působit na komunity menšin, ale tohle je způsob, jak se k nim přiblížit a získat si u nich důvěru. O dobrém obrazu policie ani nemluvě," dodává. Zároveň podotýká, že nebudou-li se čeští policejní šéfové snažit do svých útvarů přitáhnout více lidí z minorit, může to být jeden ze zádrhelů při vstupu do EU. Ostatně začlenění do unie bez multikulturní policie by se nemuselo vůbec vyplatit. "Musíme se přece připravit, že se k nám pak nahrne množství etnik, o nichž nebudeme nic vědět. Myslet si, že k nám přijdou samí vědci a odborníci, je bláhové," říká Daniel působící ve skupině odhalování extremistické kriminality na policejním prezidiu. První muž policie Jiří Kolář si je vědom, že její personální složení má k ideálu daleko. "Vyřešení toho nepoměru je ale záležitost dlouhodobá, předpokládáme i několik let," brání se Kolář. Vláda "maximální přístup romským uchazečům ke studiu na středních policejních školách" slibovala už v roce 1997. O tři roky později proto pro zájemce začal fungovat kurz, kde se zejména Romové připravují na přijímací testy. Celkem průpravou prošlo čtyřiaosmdesát lidí, přes vstupní síto se však nakonec protlačilo jedenadvacet Romů a Poláků. "Je to úspěch. Do té doby tady nikdy tolik příslušníků etnik nesloužilo," odhaduje Daniel. Český program však paradoxně finančně hradí britské velvyslanectví v Praze.
</TEXT>
</DOC>
<DOC>
<DOCID>MF-20020527008</DOCID>
<DOCNO>MF-20020527008</DOCNO>
<DATE>05/27/02</DATE>
<TITLE>
Kavan mluvil se Šaronem, s Arafatem se nesešel
</TITLE>
<TEXT>
Události
Jeruzalém - Jan Kavan se v Izraeli sešel s Arielem Šaronem. Schůzku s Jásirem Arafatem předtím odvolal.
</TEXT>
</DOC>
<DOC>
<DOCID>MF-20020527009</DOCID>
<DOCNO>MF-20020527009</DOCNO>
<DATE>05/27/02</DATE>
<TITLE>
Klaus o Benešovi, Špidla o Heydrichovi
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Předsedové ODS a ČSSD se dnes sejdou na vzpomínkovém večeru k výročí narození prezidenta Beneše a šedesátému výročí atentátu na nacistického protektora Heydricha.
Čtěte na str. A4
</TEXT>
</DOC>
<DOC>
<DOCID>MF-20020527010</DOCID>
<DOCNO>MF-20020527010</DOCNO>
<DATE>05/27/02</DATE>
<TITLE>
Stovky lidí zahynuly v mosambickém vlaku
</TITLE>
<HEADING>
Události
</HEADING>
<GEOGRAPHY>Maputo</GEOGRAPHY>
<TEXT>
Více než dvě stě lidí zahynulo při vlakovém neštěstí v Mosambiku. Katastrofu zavinil železničář, který místo brzd použil kameny.
Maputo - Více než dvě stě lidí zahynulo při vlakovém neštěstí v Mosambiku. Katastrofu zavinil železničář, který místo brzd použil kameny.
</TEXT>
</DOC>
<DOC>
<DOCID>MF-20020527011</DOCID>
<DOCNO>MF-20020527011</DOCNO>
<DATE>05/27/02</DATE>
<TITLE>
Pákistánské raketové testy znepokojily svět
</TITLE>
<TEXT>
Události
Islámábád - Navzdory výzvám mezinárodního společenství ke zdrženlivosti ve sporu o Kašmír vyzkoušel Pákistán rakety schopné nést jaderné hlavice.
Čtěte na str. A8
</TEXT>
</DOC>
<DOC>
<DOCID>MF-20020527012</DOCID>
<DOCNO>MF-20020527012</DOCNO>
<DATE>05/27/02</DATE>
<TITLE>
Nákladný Balvínův právník
</TITLE>
<TEXT>
Pavel Kačírek vydělal v České televizi za rok více než milion korun
Praha - Pro právníka Pavla Kačírka byl nástup Jiřího Balvína do čela České televize v únoru 2001 skutečně šťastným momentem. Bez přehánění je možné říci, že to bylo štěstí za milion. Podle informací MF DNES totiž inkasoval Kačírek jako externí právník ČT za své služby od loňského dubna do letošního března celkem jeden milion a dvacet čtyři tisíc korun. "Ta suma sedí, víme o tom," potvrdil policejní zdroj. Policie se zajímá o Kačírkovu roli v kauze nákupu přenosového vozu, kvůli němuž byl Balvín minulý týden policií obviněn ze dvou trestných činů. Milan Cimirot, jednatel společnosti ČNTS, od níž ČT vůz za 75 a půl milionu loni kupovala, do policejního protokolu vypověděl, že od něj Kačírek při jednání požadoval provizi "pět procent pro Jirku". Zda tím "Jirkou" Kačírek mínil Jiřího Balvína, si Cimirot není jist. Vedení České televize považuje veškeré informace o spolupráci s Kačírkem za bedlivě střežené tajemství. Mluvčí ČT David Jirušek odmítá jakkoliv komentovat výši Kačírkova honoráře, ale nechce sdělit ani to, jakou smlouvu vlastně Kačírek s ČT má, co pro ČT dělá a kdo ho do televize vůbec přivedl. "Smlouvy ani konkrétní sumy zásadně nesdělujeme," říká Jirušek. "Na další otázky ohledně pana Kačírka nebudu vůbec odpovídat." Vnést více světla do své lukrativní spolupráce s ČT nehodlá zatím ani Kačírek. "Nemůžu nikoho informovat o tom, co dělám pro svého klienta," řekl Kačírek MF DNES už před týdnem. Policii Kačírek neprozradil o mnoho víc: pracuje prý na smlouvu, "která má rámcový charakter, pokrývá v podstatě všechny kauzy ČT" a podepsána byla koncem června 2001. Ačkoliv má ČT vlastní právní oddělení, Kačírek není jediným ani prvním právníkem, kterého si ČT najímá na externí spolupráci. Výše honoráře pro Kačírka, kterého si na Kavčí hory přivedl Jiří Balvín, je však skutečně výjimečná. Bývalí ředitelé ČT tvrdí, že "jejich" externisté vyšli televizi mnohem levněji. "Na paušál pro redakci sportu pracovala kancelář doktora Novotného, šlo o práva na sportovní přenosy a záznamy a to je velmi specifická problematika," říká Ivo Mathé, ředitel z let 1992-1998. "Měsíčně šlo až o dvacet třicet často komplikovaných smluv, a pokud se pamatuji, paušál byl nejprve dvacet a později třicet tisíc korun měsíčně." Mathého nástupci Jakub Puchalský (1998-1999) a Dušan Chmelíček (2000) využívali advokátní kanceláře Pokorný &amp; Wagner. "Měsíční paušál za veškeré poradenství i právní spory dělal zhruba 35-40 tisíc měsíčně," říká Chmelíček.
</TEXT>
<HEADING>
Možná jsem to byl já
</HEADING>
<TEXT>
Úplně stejně zamlžená je i Kačírkova role v celém tendru na přenosový vůz. O svědectví jednatele ČNTS Milana Cimirota už byla řeč. Kačírek nepopírá, že s Cimirotem jednal, jednoznačně však popírá, že by přitom vyžadoval "pět procent pro Jirku". Jenže nejasné jsou i další věci: Balvín nejprve tvrdil, že se Kačírek v celé věci neangažoval vůbec. Pak názor změnil: Kačírek prý kontroloval, jestli celé výběrové řízení proběhlo v pořádku. Ale když měl na policii vysvětlit, kdo Kačírka takovým úkolem pověřil a jakou má vůbec v ČT smlouvu, odpovídal většinou stručně: Nevím. V rozhovoru s MF DNES Balvín minulý týden řekl, že Kačírka úkolem zřejmě pověřil bývalý finanční ředitel Tomáš Oliva. Ani on kvůli policejnímu vyšetřování nechce o Kačírkovi mluvit. Jasněji by mohlo být tento týden, kdy Kačírka vyslechne policie. Snažila se o to už před dvěma týdny, jenže Kačírek odmítl s odvoláním na advokátskou mlčenlivost vypovídat. Jeho svědectví umožnil až Balvín, který jej mlčenlivosti zbavil. Ve středu se bude kauzou Balvín zabývat Rada ČT, která si již na začátku celého případu od ředitele vyžádala kompletní dokumenty. "Mám pocit, že jsme žádali i o dokumenty, které se týkají pana Kačírka," říká předseda Rady ČT Jan Mrzena. "A možná se budeme pídit i po výši jejich výdělku v ČT. Jsou ale věci, které bych zatím nerad zveřejňoval," říká poněkud tajuplně Mrzena a hned dodává: "Přesnou částku ale neznám." I kdyby se ji rada ve středu dozvěděla, generálního ředitele se na ni nebude moci zeptat. Balvín tráví celý tento týden na dovolené mimo republiku.
Co řekl Balvín na výslechu o svém právníkovi
- Otázka: Podílel se JUDr. Kačírek na vypracování kupní smlouvy na nákup přenosového vozu?
Nevím, spíš se domnívám, že ne, ale nevím to.
- Jak je upraven vztah mezi JUDr. Kačírkem a ČT?
Nevím, jestli je to obecná smlouva nebo jsou to smlouvy na jednotlivé úkoly.
- Byla sepsána s JUDr. Kačírkem na konkrétní úkon týkající se veřejné zakázky přenosového vozu u ČNTS?
Nevím o tom.
- Kdo je oprávněn podepsat smlouvu na jednotlivý úkon s panem JUDr. Kačírkem za ČT?
Může to být dost lidí, není to jen Kačírek, každý jednotlivý útvar si použije nějakého právníka nebo právní kancelář na nějaký případ.
Svědek Kačírek ve své výpovědi uvedl: "Jsem smluvním právníkem na základě smlouvy o právní pomoci z konce června 2001 s účinností od 1. 7. 2001. Je to smlouva, která má rámcový chartakter, pokrývá v podstatě všechny kauzy ČT". Kdo tu smlouvu podepsal na straně ČT? Je možné, že klidně já.
</TEXT>
</DOC>
<DOC>
<DOCID>MF-20020527013</DOCID>
<DOCNO>MF-20020527013</DOCNO>
<DATE>05/27/02</DATE>
<TITLE>
Velvyslanec Belgie objasní lobbing pro stíhačky
</TITLE>
<GEOGRAPHY>Praha</GEOGRAPHY>
<TEXT>
Velvyslanec Belgického království Bernard Pierre bude dnes na českém ministerstvu zahraničí vysvětlovat, proč v týdnu, kdy Senát rozhoduje o koupi švédských stíhaček Jas-39 Gripen, lobbuje belgický ministr obrany André Flahaut u českých politiků s nabídkou ke koupi zastaralých amerických stíhaček F-16A. Praha se tak podle důvěryhodných diplomatických zdrojů hodlá ohradit proti Flahautovu jednání, jež považuje za nekorektní vměšování do vnitřní politiky Česka. Mluvčí ministerstva zahraničí Aleš Pospíšil, který je s ministrem Janem Kavanem v Izraeli, schůzku s belgickým velvyslancem včera nevyloučil: "Je možné, že někdo v zastoupení pana ministra belgického velvyslance přijme." Ministr obrany Jaroslav Tvrdík je skálopevně přesvědčen, že jeho belgický kolega se stal nechtěným prostředníkem americké zbrojovky Lockheed Martin, která by ráda "výhodnější nabídkou" protlačila na český trh své stíhačky F-16A. "Jde o velmi tvrdý a nevybíravý tlak, jak dostat švédské gripeny ze hry," soudí Tvrdík. Kvůli Kavanově nepřítomnosti v úřadu může nicméně z pozvánky belgického velvyslance na ministerstvo zahraničí sejít. V tom případě hodlá požádat belgického velvyslance o vysvětlení nezvyklého zbrojního lobbingu ve prospěch americké firmy osobně Tvrdík. "Takové věci se mezi přáteli nedělají," dodává. Protestuje i vůči tomu, že poté, když na nabídku belgického ministra Flahauta české ministerstvo obrany nereagovalo (v minulosti ji jako nevýhodnou opakovaně odmítlo - pozn. aut.), belgický velvyslanec v Česku Pierre rozeslal návrh na prodej amerických stíhaček šestnácti českým politikům včetně cenové nabídky. Ta naopak chyběla v oficiálním dokumentu, který přišel z Bruselu. "Rádi bychom opravdu slyšeli, co ona neobvyklá diplomatická hra vlastně znamená," říká Tvrdíkův náměstek Štefan Füle. Striktně odmítá spekulaci, že za snahou prorazit s americkými stíhačkami na český trh stojí Washington. "To není jeho styl," říká Füle. Totéž si myslí vlivný český diplomat: "A právě proto Lockheed Martin zkouší prorazit přes Belgičany. Podle amerických zákonů totiž nemůže učinit nabídku bez vědomí vlády USA." Belgická zbrojovka S.A.B.C.A., která by prodej olétaných 24 stíhaček F-16A za devět miliard korun Česku zprostředkovala, tyto stroje v minulosti licenčně vyráběla.
Praha - Velvyslanec Belgického království Bernard Pierre bude dnes na českém ministerstvu zahraničí vysvětlovat, proč v týdnu, kdy Senát rozhoduje o koupi švédských stíhaček Jas-39 Gripen, lobbuje belgický ministr obrany André Flahaut u českých politiků s nabídkou ke koupi zastaralých amerických stíhaček F-16A. Praha se tak podle důvěryhodných diplomatických zdrojů hodlá ohradit proti Flahautovu jednání, jež považuje za nekorektní vměšování do vnitřní politiky Česka. Mluvčí ministerstva zahraničí Aleš Pospíšil, který je s ministrem Janem Kavanem v Izraeli, schůzku s belgickým velvyslancem včera nevyloučil: "Je možné, že někdo v zastoupení pana ministra belgického velvyslance přijme." Ministr obrany Jaroslav Tvrdík je skálopevně přesvědčen, že jeho belgický kolega se stal nechtěným prostředníkem americké zbrojovky Lockheed Martin, která by ráda "výhodnější nabídkou" protlačila na český trh své stíhačky F-16A. "Jde o velmi tvrdý a nevybíravý tlak, jak dostat švédské gripeny ze hry," soudí Tvrdík. Kvůli Kavanově nepřítomnosti v úřadu může nicméně z pozvánky belgického velvyslance na ministerstvo zahraničí sejít. V tom případě hodlá požádat belgického velvyslance o vysvětlení nezvyklého zbrojního lobbingu ve prospěch americké firmy osobně Tvrdík. "Takové věci se mezi přáteli nedělají," dodává. Protestuje i vůči tomu, že poté, když na nabídku belgického ministra Flahauta české ministerstvo obrany nereagovalo (v minulosti ji jako nevýhodnou opakovaně odmítlo - pozn. aut.), belgický velvyslanec v Česku Pierre rozeslal návrh na prodej amerických stíhaček šestnácti českým politikům včetně cenové nabídky. Ta naopak chyběla v oficiálním dokumentu, který přišel z Bruselu. "Rádi bychom opravdu slyšeli, co ona neobvyklá diplomatická hra vlastně znamená," říká Tvrdíkův náměstek Štefan Füle. Striktně odmítá spekulaci, že za snahou prorazit s americkými stíhačkami na český trh stojí Washington. "To není jeho styl," říká Füle. Totéž si myslí vlivný český diplomat: "A právě proto Lockheed Martin zkouší prorazit přes Belgičany. Podle amerických zákonů totiž nemůže učinit nabídku bez vědomí vlády USA." Belgická zbrojovka S.A.B.C.A., která by prodej olétaných 24 stíhaček F-16A za devět miliard korun Česku zprostředkovala, tyto stroje v minulosti licenčně vyráběla.
</TEXT>
</DOC>
<DOC>
<DOCID>MF-20020527014</DOCID>
<DOCNO>MF-20020527014</DOCNO>
<DATE>05/27/02</DATE>
<TITLE>
Kampaň 2002
</TITLE>
<TEXT>
JSEM SILNÝ!
Předseda ČSSD Vladimír Špidla dokazoval voličům svou dobrou kondici při běhu do vrchu v Jílovém u Děčína.
Předvolební mítink Národně demokratické strany (NDS) na Staroměstském náměstí v Praze ukázal to, co předvolební průzkumy: že NDS moc příznivců nemá.
KAMPAŇ PŘI OSLAVÁCH SVĚTICE
Koalice využila k volební propagaci v Jablonném v Podještědí víkendové oslavy 750. výročí úmrtí sv. Zdislavy.
</TEXT>
</DOC>
<DOC>
<DOCID>MF-20020527015</DOCID>
<DOCNO>MF-20020527015</DOCNO>
<DATE>05/27/02</DATE>
<TITLE>
Koalice je podle Rusnoka nespolehlivý partner
</TITLE>
<HEADING>
Volby 2002
</HEADING>
<GEOGRAPHY>Praha</GEOGRAPHY>
<TEXT>
Za nespolehlivého partnera v případné budoucí vládní koalici označil ministr financí sociálnědemokratické menšinové vlády Jiří Rusnok Koalici tvořenou KDU-ČSL a Unií svobody-DEU. Rusnok to řekl v debatě s místopředsedou KDU-ČSL Janem Kasalem v televizi Nova. Kasal se proti Rusnokovým tvrzením ohradil tím, že ministr financí příliš naslouchá lidem přejícím si po červnových volbách vznik velké koalice ODS a ČSSD. Podle Rusnoka však spojení s nejistým partnerem znamená nejistotu pro celé Česko.
Praha - Za nespolehlivého partnera v případné budoucí vládní koalici označil ministr financí sociálnědemokratické menšinové vlády Jiří Rusnok Koalici tvořenou KDU-ČSL a Unií svobody-DEU. Rusnok to řekl v debatě s místopředsedou KDU-ČSL Janem Kasalem v televizi Nova. Kasal se proti Rusnokovým tvrzením ohradil tím, že ministr financí příliš naslouchá lidem přejícím si po červnových volbách vznik velké koalice ODS a ČSSD. Podle Rusnoka však spojení s nejistým partnerem znamená nejistotu pro celé Česko.
</TEXT>
</DOC>
<DOC>
<DOCID>MF-20020527016</DOCID>
<DOCNO>MF-20020527016</DOCNO>
<DATE>05/27/02</DATE>
<TITLE>
Gross chce pro vnitro stovky nových míst
</TITLE>
<HEADING>
Volby 2002
</HEADING>
<GEOGRAPHY>Praha</GEOGRAPHY>
<TEXT>
O 1803 pracovních míst navíc chce vládu ve středu požádat ministr vnitra Stanislav Gross. Z toho 1580 lidí by nastoupilo do služebního poměru, tedy například jako policisté nebo hasiči, občanských zaměstnanců chce Gross 223. Zvýšení počtu pracovních míst přijde státní rozpočet příští rok na 635 milionů korun, řekl Jiří Hájek z tiskového oddělení ministerstva.
Praha - O 1803 pracovních míst navíc chce vládu ve středu požádat ministr vnitra Stanislav Gross. Z toho 1580 lidí by nastoupilo do služebního poměru, tedy například jako policisté nebo hasiči, občanských zaměstnanců chce Gross 223. Zvýšení počtu pracovních míst přijde státní rozpočet příští rok na 635 milionů korun, řekl Jiří Hájek z tiskového oddělení ministerstva.
</TEXT>
</DOC>
<DOC>
<DOCID>MF-20020527017</DOCID>
<DOCNO>MF-20020527017</DOCNO>
<DATE>05/27/02</DATE>
<TITLE>
ODS a ČSSD se přou o miliardy pro regiony
</TITLE>
<TEXT>
Modrá u Děčína, Ústí nad Labem - Koaliční smlouvu s ODS v Ústeckém kraji chtějí vypovědět místní sociální demokraté. Příčinou je páteční vyjádření předsedy ODS Václava Klause na tiskové konferenci v Chomutově, že pokud vyhraje ODS volby, jím sestavená vláda nemůže převzít závazek kabinetu Miloše Zemana financovat projekty v krajích za desítky miliard korun. Peníze slibuje kabinet na svých výjezdních zasedáních po regionech. První slib učinili sociální demokraté v lednu právě na severu Čech, když na odstranění důlních škod slíbili 15 miliard korun. Severočeské ČSSD se nelíbí, že Klausova slova přijal hejtman Ústeckého kraje, občanský demokrat Jiří Šulc, s porozuměním. ODS naopak v reakci na mimořádnou tiskovou konferenci, kterou vedení severočeské ČSSD svolalo na včerejšek do Modré u Děčína a na níž o krizi v severočeské koalici informovalo, uvádí, že MF DNES, která jako jediná o konferenci v Chomutově informovala, slova Václava Klause zkreslila. "Je to závazek, který je šílený a nesmyslný. My jej samozřejmě převzít nemůžeme. U vás na severu Čech vláda naslibovala 15 miliard, v součtu s ostatními kraji dohromady sto... Diskuse o 100 miliardách korun pro kraje se ukazuje jako zcela nesmyslná," uvedl v pátek Klaus na dotaz, zda na sever Čech případně jako premiér pošle i on miliardy korun, které slíbil Miloš Zeman. "MF DNES jednoznačně slova Václava Klause zkreslila," uvedl poslanec za ODS Miroslav Ouzký. "Nikde jste nemohli slyšet, že by pravicový kabinet nechtěl financovat dálnice, sanaci důlních škod či jiné projekty, na které slibuje peníze vláda ČSSD na svých výjezdních zasedáních. My jen tvrdíme, že nelze slibovat nereálné, je čtrnáct dní do voleb a například do severních Čech ještě nepřišla od vlády ČSSD z miliard ani koruna," zmírňoval Klausova slova Ouzký, který také na tiskové konferenci byl. Naopak vyjádření Václava Klause nahrálo sociálním demokratům. Na včerejších mítincích v severních Čechách už hovořili o tom, že sanace dolů a projekty, které slíbil Zemanův kabinet financovat, mohou splnit jen oni, pokud jim voliči dají hlas. "ČSSD bere své závazky velmi vážně. Prostředky, pokud budeme mít odpovídající politický vliv, budou poskytnuty," prohlásil Špidla. "Když Václav Klaus řekl, že neposkytne tyto prostředky, tak je zřejmé, že když bude mít politickou moc, tak je skutečně neposkytne," sdělil Vladimír Špidla v Modré.
</TEXT>
</DOC>
<DOC>
<DOCID>MF-20020527018</DOCID>
<DOCNO>MF-20020527018</DOCNO>
<DATE>05/27/02</DATE>
<TITLE>
Chtěl být předsedou strany, ale zůstal na druhé koleji
</TITLE>
<TEXT>
Kdo chce váš hlas Do voleb zbývá 18 dní
Muž plný neuspokojených ambicí, to je Vladimír Mlynář. Dříve úspěšný novinář, nyní méně úspěšný politik. Dostal se na krátkou dobu do Tošovského úřednické vlády, později chtěl ovládnout Unii svobody. Z Mlynářovy kandidatury na předsedu však jeho straničtí kolegové nebyli stejně nadšení, jako když ho do svých řad z ministerského postu přijímali. "Staré strategické poučky říkají, že klíčem k vítězství velkých generálů je, že dokážou zvolit bojiště, které jim vyhovuje, a vnutit je svému protivníkovi. Bohužel v našem případě platí, že od našeho vzniku bojujeme na bojišti, které definuje někdo jiný," řekl Mlynář v projevu, kterým bojoval o post prvního muže unie. Sám však stál v plné zbroji na poli, kde s ním bojovat nikdo nechtěl. S předsedkyní Unie svobody Hanou Marvanovou svůj boj prohrál stejně jako předtím s Karlem Kühnlem. Nijak se netají tím, že Marvanovou ve vedení strany nevidí rád. Stranické kolegy však přesvědčit nedokázal. Do vysoké politiky se Mlynář dostal o mnoho let později než řada jeho současných kolegů. Do druhé poloviny devadesátých let působil jako novinář, když vedl týdeník Respekt. V oboru měl zkušenosti, v disentu se podílel na vydávání samizdatových Lidových novin. V roce 1990 z jejich už legální redakce odešel. Podle tehdejšího vedoucího komentátora LN Jiřího Hanáka proto, že nebyly uspokojeny jeho mocenské ambice. "Mlynář si myslel, že jeho disidentská minulost jej opravňuje k vyšším funkcím v redakci," řekl Hanák před čtyřmi lety časopisu Týden. Během politické kariéry na sebe Mlynář asi nejvíce upozornil v souvislosti s případem vepřína v Letech, stojícího na místě bývalého koncentračního tábora pro Romy. Svými odpůrci byl tehdy obviňován z porušení zákona. Od tajné služby totiž z pozice ministra žádal informace o majiteli vepřína. Z aféry nakonec vyšel čistý. Avšak nahrazení vepřína památníkem neprosadil. Před dvěma lety chtěla Česká televize o Mlynářovi začít natáčet desetiletý sběrný dokument. Měl skončit politikovou kandidaturou na prezidenta. Než natáčení začalo, televize vizionářskou myšlenku radši zavrhla.
</TEXT>
</DOC>
<DOC>
<DOCID>MF-20020527019</DOCID>
<DOCNO>MF-20020527019</DOCNO>
<DATE>05/27/02</DATE>
<TITLE>
Komunisté ve funkcích nás provázejí celých 12 let od "sametu"
</TITLE>
<GEOGRAPHY>Praha</GEOGRAPHY>
<TEXT>
Pouze jediný ze sedmi polistopadových premiérů se může pochlubit tím, že nikdy nebyl členem komunistické strany: Václav Klaus. A předseda ODS to také rád občas připomíná. Marián Čalfa, František Pitra, Petr Pithart, Jan Stráský, Josef Tošovský i Miloš Zeman, ti všichni komunistickou stranou prošli. Byť každý v jiné době a za jiných okolností. Pithart (český premiér 1990-1992), Stráský (poslední předseda federální vlády v roce 1992) i Zeman vstoupili do KSČ jako mladí lidé v šedesátých letech a po roce 1968 byli buď vyloučeni, anebo ze strany vystoupili - se všemi následky, které to neslo. Petr Pithart pak podepsal Chartu 77. Miloš Zeman sice ne, ale často zdůrazňuje, že byl "dvacet let na seznamu nepřátel socialistického zřízení". František Pitra (český premiér z přelomu let 1989-90), a hlavně Marián Čalfa jsou jiné případy. Oba vzešli z komunistické nomenklatury a po listopadu se v čele vlád ocitli díky složitým dohodám o předání moci z konce roku 1989. Další osudy se již liší: zatímco Pitru vystřídal už v únoru 1990 Pithart, Čalfa vydržel i v nových poměrech - a na svém místě vydržel s podporou prezidenta Václava Havla až do roku 1992. A Josef Tošovský, dlouholetý šéf centrální banky a dočasný premiér z jara 1998, své členství v KSČ, díky němuž mohl v době normalizace pracovat třeba na atraktivním místě v londýnské pobočce Živnobanky, v oficiálním životopise úplně zamlčel. Ovšem ani dvě Klausovy vlády z let 1992-1996 se bez bývalých členů KSČ neobešly. Ještě koncem roku 1989 byl ve "straně" například někdejší ministr průmyslu a obchodu, člen ODA a dlouho nejpopulárnější politik země Vladimír Dlouhý. Totéž lze říct i o ministrovi financí Ivanu Kočárníkovi. Z šedesátých let si své znamení nesli už zmiňovaný Jan Stráský (u Klause ministr dopravy a zdravotnictví) či ministr hospodářství Karel Dyba. V Zemanově kabinetu bylo (zejména v jeho začátcích) spíš těžké hledat ty ministry, kteří se KSČ vyhnuli. Ale našli se: vedle "mladíků" Grosse a Březiny namátkou třeba vicepremiér a dnešní předseda ČSSD Vladimír Špidla, někdejší ministr spravedlnosti Otakar Motejl či ministr životního prostředí Miloš Kužvart. Pokud se nestane něco neočekávaného, příští premiér už s komunistickou minulostí mít problém nebude: vedle Klause a Špidly jsou "čistí" i oba lídři Koalice, Hana Marvanová a Cyril Svoboda. A ani Miroslav Grebeníček o sobě nemůže říct, že je bývalý komunista.
Praha - Pouze jediný ze sedmi polistopadových premiérů se může pochlubit tím, že nikdy nebyl členem komunistické strany: Václav Klaus. A předseda ODS to také rád občas připomíná. Marián Čalfa, František Pitra, Petr Pithart, Jan Stráský, Josef Tošovský i Miloš Zeman, ti všichni komunistickou stranou prošli. Byť každý v jiné době a za jiných okolností. Pithart (český premiér 1990-1992), Stráský (poslední předseda federální vlády v roce 1992) i Zeman vstoupili do KSČ jako mladí lidé v šedesátých letech a po roce 1968 byli buď vyloučeni, anebo ze strany vystoupili - se všemi následky, které to neslo. Petr Pithart pak podepsal Chartu 77. Miloš Zeman sice ne, ale často zdůrazňuje, že byl "dvacet let na seznamu nepřátel socialistického zřízení". František Pitra (český premiér z přelomu let 1989-90), a hlavně Marián Čalfa jsou jiné případy. Oba vzešli z komunistické nomenklatury a po listopadu se v čele vlád ocitli díky složitým dohodám o předání moci z konce roku 1989. Další osudy se již liší: zatímco Pitru vystřídal už v únoru 1990 Pithart, Čalfa vydržel i v nových poměrech - a na svém místě vydržel s podporou prezidenta Václava Havla až do roku 1992. A Josef Tošovský, dlouholetý šéf centrální banky a dočasný premiér z jara 1998, své členství v KSČ, díky němuž mohl v době normalizace pracovat třeba na atraktivním místě v londýnské pobočce Živnobanky, v oficiálním životopise úplně zamlčel. Ovšem ani dvě Klausovy vlády z let 1992-1996 se bez bývalých členů KSČ neobešly. Ještě koncem roku 1989 byl ve "straně" například někdejší ministr průmyslu a obchodu, člen ODA a dlouho nejpopulárnější politik země Vladimír Dlouhý. Totéž lze říct i o ministrovi financí Ivanu Kočárníkovi. Z šedesátých let si své znamení nesli už zmiňovaný Jan Stráský (u Klause ministr dopravy a zdravotnictví) či ministr hospodářství Karel Dyba. V Zemanově kabinetu bylo (zejména v jeho začátcích) spíš těžké hledat ty ministry, kteří se KSČ vyhnuli. Ale našli se: vedle "mladíků" Grosse a Březiny namátkou třeba vicepremiér a dnešní předseda ČSSD Vladimír Špidla, někdejší ministr spravedlnosti Otakar Motejl či ministr životního prostředí Miloš Kužvart. Pokud se nestane něco neočekávaného, příští premiér už s komunistickou minulostí mít problém nebude: vedle Klause a Špidly jsou "čistí" i oba lídři Koalice, Hana Marvanová a Cyril Svoboda. A ani Miroslav Grebeníček o sobě nemůže říct, že je bývalý komunista.
</TEXT>
</DOC>
<DOC>
<DOCID>MF-20020527020</DOCID>
<DOCNO>MF-20020527020</DOCNO>
<DATE>05/27/02</DATE>
<TITLE>
Vláda musí soudu pro lidská práva vysvětlit, proč se kauza táhne sedm let
</TITLE>
<GEOGRAPHY>Brno</GEOGRAPHY>
<TEXT>
Česká vláda musí vysvětlovat soudcům Evropského soudu pro lidská práva ve Štrasburku, proč se jeden ze soudních sporů vleče bez výsledku už od začátku roku 1995. Soud ji o stanovisko požádal poté, kdy se začal zabývat případem, v němž figuruje jméno Petra Smetky, který připravil asi tisíc lidí o miliardu korun ve svém zkrachovalém projektu levného bydlení - H-Systému. Spor, o který jde, je však ještě starší a s H-Systémem bezprostředně nesouvisí. Evropský soud začal navíc zkoumat, zda Smetkův případ není jen špičkou ledovce a průtahy neprovázejí i další soudní pře. "Je pravda, že se v českém soudnictví vyvinula praxe registrovat občanské a obchodní žaloby, nechat je několik let ležet a teprve pak začít s jejich projednáváním?" zní jedna z otázek, kterou v souvislosti se Smetkovým případem poslali české vládě soudci ze Štrasburku. Se Smetkou má prostě česká justice smůlu - před několika dny jej kvůli nejasným zákonům soudci omylem pustili z vazby. Soud ve Štrasburku je tak už druhou - tentokrát zatím jen hrozícíostudou. Štrasburský soud se případem Smetka začal zabývat poté, co se na něj obrátil se stížností Josef Havelka z Jablonce nad Nisou. Ten se do sporu se Smetkou dostal poté, kdy zrestituoval hotel v Jizerských horách. Dohodl se s ním původně na rekonstrukci hotelu, Smetka však nečekal na uzavření smlouvy a budovu nechal v roce 1992 bez Havelkova souhlasu zbořit. O rok později začal Havelka po Smetkovi vymáhat asi milionovou škodu a vlastně ji vymáhá dodnes. Od roku 1995 si jeho spis přehazují nejrůznější soudy. "Dochází k machinacím se spisem," tvrdí Havelka. Upozornil krajský soud, že chybí protokol o výpovědi důležitého svědka, který mezitím zemřel, takže jeho výpověď už nelze zopakovat. Havelka tvrdí, že původní protokol s výpověďmi dvou svědků ve spise chybí, místopředseda Krajského soudu v Ústí nad Labem Miroslav Formánek však připouští maximálně špatnou protokolaci. "Ano, v tomto bodě bych mohl říct, že se příslušný soudce dopustil pochybení. Ale dnes je to promlčené. Nemohu s tím nic dělat, další případné šetření by bylo už věcí policie," říká Formánek. Havelka si neúspěšně stěžoval, kde mohl: postupně rozeslal stížnosti předsedovi krajského soudu, ministru spravedlnosti i Ústavnímu soudu. Uspěl až ve Štrasburku, na jeho popud požádal soud českou vládu o obsáhlé stanovisko. "Myslím, že jsem soudu ve Štrasburku předložil dost důkazů o tom, jak soudí naše soudy," řekl Havelka. Jiný názor si však přečtou soudci Evropského soudu. V obsáhlém přípisu zmocněnec české vlády Vít Schorm soud požádal, aby stížnost prohlásil za nepřijatelnou. "Vláda má za to, že stížnost je zjevně nepodložená a zneužívající právo podat stížnost," píše ve stanovisku. Podle něj si Havelka za průtahy může sám: žádal rozšíření žaloby, stěžoval si na podjatost soudce i na průběh řízení a proces tím zdržel. Havelka ve svém vyjádření zaslaném do Štrasburku pochopitelně tvrdí opak. Havelka však už nemá co ztratit: i kdyby soud se Smetkou vyhrál, požadované peníze od něj nejspíš nikdy nedostane - právě kvůli průtahům. Přestože požadoval náhradu jako první (čtyři roky před prvním obviněním v kauze H-Systém), nyní po pádu H-Systému a sedmi letech soudních tahanic je jen jedním z mnoha stovek lidí, kteří chtějí po Smetkovi ztracené peníze. Štrasburský soud však může rozhodnout, zda stěžovateli nepřísluší takzvané spravedlivé zadostiučinění - což je v podstatě finanční odškodnění, které by musela vyplatit česká vláda ze státního rozpočtu za to, že nedokázala jeho případ včas a řádně vyřídit. Soud rozhodne i o jeho výši.
Brno - Česká vláda musí vysvětlovat soudcům Evropského soudu pro lidská práva ve Štrasburku, proč se jeden ze soudních sporů vleče bez výsledku už od začátku roku 1995. Soud ji o stanovisko požádal poté, kdy se začal zabývat případem, v němž figuruje jméno Petra Smetky, který připravil asi tisíc lidí o miliardu korun ve svém zkrachovalém projektu levného bydlení - H-Systému. Spor, o který jde, je však ještě starší a s H-Systémem bezprostředně nesouvisí. Evropský soud začal navíc zkoumat, zda Smetkův případ není jen špičkou ledovce a průtahy neprovázejí i další soudní pře. "Je pravda, že se v českém soudnictví vyvinula praxe registrovat občanské a obchodní žaloby, nechat je několik let ležet a teprve pak začít s jejich projednáváním?" zní jedna z otázek, kterou v souvislosti se Smetkovým případem poslali české vládě soudci ze Štrasburku. Se Smetkou má prostě česká justice smůlu - před několika dny jej kvůli nejasným zákonům soudci omylem pustili z vazby. Soud ve Štrasburku je tak už druhou - tentokrát zatím jen hrozícíostudou. Štrasburský soud se případem Smetka začal zabývat poté, co se na něj obrátil se stížností Josef Havelka z Jablonce nad Nisou. Ten se do sporu se Smetkou dostal poté, kdy zrestituoval hotel v Jizerských horách. Dohodl se s ním původně na rekonstrukci hotelu, Smetka však nečekal na uzavření smlouvy a budovu nechal v roce 1992 bez Havelkova souhlasu zbořit. O rok později začal Havelka po Smetkovi vymáhat asi milionovou škodu a vlastně ji vymáhá dodnes. Od roku 1995 si jeho spis přehazují nejrůznější soudy. "Dochází k machinacím se spisem," tvrdí Havelka. Upozornil krajský soud, že chybí protokol o výpovědi důležitého svědka, který mezitím zemřel, takže jeho výpověď už nelze zopakovat. Havelka tvrdí, že původní protokol s výpověďmi dvou svědků ve spise chybí, místopředseda Krajského soudu v Ústí nad Labem Miroslav Formánek však připouští maximálně špatnou protokolaci. "Ano, v tomto bodě bych mohl říct, že se příslušný soudce dopustil pochybení. Ale dnes je to promlčené. Nemohu s tím nic dělat, další případné šetření by bylo už věcí policie," říká Formánek. Havelka si neúspěšně stěžoval, kde mohl: postupně rozeslal stížnosti předsedovi krajského soudu, ministru spravedlnosti i Ústavnímu soudu. Uspěl až ve Štrasburku, na jeho popud požádal soud českou vládu o obsáhlé stanovisko. "Myslím, že jsem soudu ve Štrasburku předložil dost důkazů o tom, jak soudí naše soudy," řekl Havelka. Jiný názor si však přečtou soudci Evropského soudu. V obsáhlém přípisu zmocněnec české vlády Vít Schorm soud požádal, aby stížnost prohlásil za nepřijatelnou. "Vláda má za to, že stížnost je zjevně nepodložená a zneužívající právo podat stížnost," píše ve stanovisku. Podle něj si Havelka za průtahy může sám: žádal rozšíření žaloby, stěžoval si na podjatost soudce i na průběh řízení a proces tím zdržel. Havelka ve svém vyjádření zaslaném do Štrasburku pochopitelně tvrdí opak. Havelka však už nemá co ztratit: i kdyby soud se Smetkou vyhrál, požadované peníze od něj nejspíš nikdy nedostane - právě kvůli průtahům. Přestože požadoval náhradu jako první (čtyři roky před prvním obviněním v kauze H-Systém), nyní po pádu H-Systému a sedmi letech soudních tahanic je jen jedním z mnoha stovek lidí, kteří chtějí po Smetkovi ztracené peníze. Štrasburský soud však může rozhodnout, zda stěžovateli nepřísluší takzvané spravedlivé zadostiučinění - což je v podstatě finanční odškodnění, které by musela vyplatit česká vláda ze státního rozpočtu za to, že nedokázala jeho případ včas a řádně vyřídit. Soud rozhodne i o jeho výši.
</TEXT>
</DOC>
<DOC>
<DOCID>MF-20020527021</DOCID>
<DOCNO>MF-20020527021</DOCNO>
<DATE>05/27/02</DATE>
<TITLE>
Fronty jsou na mnoha úřadech věčné
</TITLE>
<TEXT>
Některé dopravní referáty dokážou lidem pomáhat bez front. Jiné ne. Proč? To nikdo neumí vysvětlit.
Praha - Zbytečné fronty na úřadech nebo nesmyslně dlouhé lhůty, které úředníci využívají při plnění svých povinností - to jsou jen některé z problémů, se kterými se lidé ve styku se státními zaměstnanci denně potýkají. Bývalé dopravní inspektoráty takovým problémem jsou. V loňském roce přešly z policie pod okresní úřady. Lidé i úředníci si od změny mnohdy slibovali, že se situace zlepší. V některých městech se tak stalo. Jinde fronty zůstaly. Proč někteří úředníci dokázali problémy vyřešit, ale jiní ne, neumí nikdo uspokojivě vysvětlit. Všechny úřady přitom měly pro řešení situace přibližně stejné podmínky. "Žádali jsme o zvýšení počtu tabulkových míst, ale dozvěděli jsme se, že ministr dopravy rozhodl, že vládě žádost o navýšení počtu lidí na dopravních referátech nepředloží," vysvětluje problémy vedoucí referátu dopravy Okresního úřadu v Hradci Králové Jan Soudek. Ve stísněných prostorech jeho oddělení musí lidé obvykle čekat i celý den. "Když přijdu v osm ráno, většinou odcházím ve tři nebo ve čtyři hodiny odpoledne," říká starší muž, který musel přijít na úřad kvůli přihlášení automobilu několikrát, než se na něho dostala řada. Celý den musí lidé čekat také například v Pardubicích, Žďáru nad Sázavou nebo v Praze. "Je možné, že se tam ještě občas tvoří fronty, lidé si zatím na nový systém nezvykli a přicházejí naráz ráno, ale i ti, kteří přijdou odpoledne, budou ten den odbaveni," slibuje mluvčí pražského magistrátu Martin Kupka. Novým systémem má na mysli elektronické zařízení vydávající lidem pořadové lístky. Podobný systém na mnoha úřadech pomohl, například v Sokolově nebo Chebu, jinde fronty neodstranil. "Funguje to tam špatně. Za hodinu nebyli schopni vyřídit ani tři lidi," stěžuje si Jiří Červín na dopravní referát v Kolíně, kde musí čekat až půl dne. "Nemůžeme to urychlit. Když má jeden klient k vyřízení třeba pět věcí, pak se čekání bohužel prodlouží," svádí problémy na příchozí vedoucí kolínského referátu Rudolf Koudelka. Přestože ve většině měst lidé s dlouhými frontami musí stále počítat, častěji dnes přiznávají, že se situace zlepšuje. "Ještě před rokem to tady bylo nejméně na dvě hodiny. Dnes je fronta menší," odpovídá muž čekající na dopravním oddělení v Ostravě. Od ledna příštího roku však může být opět všechno jinak. Dopravní agendu budou okresní úřady předávat pověřeným obcím. Z další změny nemají žádný strach v Chebu. Ale třeba ve Žďáru nad Sázavou si ji vůbec nedokážou představit.
</TEXT>
<HEADING>
Bojujete s úřady?
</HEADING>
<TEXT>
Náměty a příběhy na toto téma posílejte na adresu: souboj@mfdnes.cz V dalších dílech seriálu se budeme zabývat například obchodními rejstříky.
NEŘEŠITELNÝ PROBLÉM? Lidé čekají mnohahodinovou frontu na dopravním referátu v pražské Kongresové ulici. Stejný obrázek lze spatřit i na řadě dalších úřadů po celé republice.
</TEXT>
</DOC>
<DOC>
<DOCID>MF-20020527022</DOCID>
<DOCNO>MF-20020527022</DOCNO>
<DATE>05/27/02</DATE>
<TITLE>
Když úředníci chtějí, lze nápor zvládnout
</TITLE>
<GEOGRAPHY>Cheb</GEOGRAPHY>
<TEXT>
Jedním z úřadů, které problémy s frontami na dopravních referátech zvládly, je Okresní úřad v Chebu. Lidé chodící do jeho nové budovy říkají, že ještě loni byla situace špatná. Dnes je všechno jinak. Zástupce vedoucího referátu dopravy Jiří Jeřábek je s prací podřízených spokojen. "Nová přístavba, ve které pracujeme, je vybavena elektronickým systémem odbavování žadatelů. Pomocí systému se nám podařilo snížit čekací dobu na minimum. Navíc čekání zpříjemňuje pohodlné vybavení nové stavby. "
Elektronické systémy mají i jinde, ale nekonečné fronty u přepážek přesto nezmizely. Jak jste to dokázali vy?
"Dopravní inspektorát tady vlastně pracoval ještě před oficiálním přechodem agendy na náš úřad. Spolu se zařízením a kompletní počítačovou sítí jsme převzali i většinu pracovníků bývalého policejního inspektorátu. Je to tedy i zásluha policie. Lidé vlastně přechod ani nepoznali. Jen na začátku minulého roku jsme měli čtrnáctidenní technickou přestávku. Od té doby vše funguje zcela plynule."
</TEXT>
</DOC>
<DOC>
<DOCID>MF-20020527023</DOCID>
<DOCNO>MF-20020527023</DOCNO>
<DATE>05/27/02</DATE>
<TITLE>
Ve Žďáru se bez dovolené nikdo nedočká Žďár nad Sázavou - Pokud nechcete jít na Okresní úřad ve Žďáru nad Sázavou s dokumenty ke svému automobilu zbytečně, musíte si vzít den dovolené. Jinak se na odboru evidence vozidel potřebných služeb nedočkáte a do přeplněné čekárny půjdete znovu. "Potřeboval jsem nový techničák a bláhově jsem si myslel, že poté, co agenda přešla z policie na okresní úřad, vyřídím vše v pohodě za hodinu," popisoval svůj zážitek Petr Mareček. "Nakonec jsem na úřadu byl celý den. Je to děsivé," povzdechl si. Mareček není jediný, kdo si na fronty ve Žďáru nad Sázavou stěžuje. Úředníci o problémech vědí, ale zatím si s nimi nedokážou poradit. Řešení je v nedohlednu. "Víme, že ta situace není vůbec dobrá. Zrovna v minulých dnech jsme zjišťovali, jak to na dopravním referátu vypadá," uvádí přednosta okresního úřadu Karel Pačíska, který říká, že pro zlepšení situace udělali vše, co udělat mohli. V nových prostorách, kam se dopravní úřad přestěhoval z policejního ředitelství, v dubnu zavedli lístečkový systém. Ani to příliš nepomohlo. "Podle našeho průzkumu muselo během jediného úředního dne devět našich pracovníků vyřídit celkem 379 žádostí. To je prostě moc," říká Pačíska. Už nyní na pracovišti vypomáhají dva úředníci navíc. Tabulky s možnými počty zaměstnanců, kterými se dopravní referát řídí, jsou v tomto případě značně podhodnoceny. "Bohužel, do konce tohoto roku se situace nijak nezlepší," říká rezignovaně přednosta.
</TITLE>
<TEXT>
Kde se jak dlouho čeká:
Beroun - 1 až 3 hodiny
Blansko - 0,5 až 1 hodina
Břeclav - 1 hodina a více
Hradec Králové - až 1 den
Cheb - desítky minut
Chrudim - do 1 hodiny
Jindřichův Hradec - 1 až 2 hod.
Kolín - až půl dne
Liberec - 1 hodina
Karlovy Vary - 0,5 až1hod.
Ostrava - 0,5 až 1 hodina
Pardubice - až 1 den
Praha - až 1 den
Svitavy - do 1 hodiny
Sokolov - desítky minut
Ústí nad Orlicí - do 1 hod.
Zlín - méně než půl hodiny Žďár nad Sázavou - 1den
</TEXT>
</DOC>
<DOC>
<DOCID>MF-20020527024</DOCID>
<DOCNO>MF-20020527024</DOCNO>
<DATE>05/27/02</DATE>
<TITLE>
Volyňští Češi čekají na důchody
</TITLE>
<GEOGRAPHY>Rovná</GEOGRAPHY>
<TEXT>
Vladimír Černý z Oloví u Sokolova už od října marně žádá o důchod. Má "smůlu", že je volyňský Čech a že se na počátku devadesátých let na pozvání české vlády přestěhoval z Ukrajiny. Ve zprávě sociálního zabezpečení mu totiž napsali: Na důchod nemáte nárok, protože jste v Čechách neodpracoval povinných pětadvacet let." "Dřu od svých patnácti let," říká Černý. V podobné situaci jako on je v současnosti víc volyňských Čechů. "Připomíná nám to, že ještě nejsme zcela občany tohoto státu," říká Viktor Javůrek z Komise volyňských Čechů. Problémem je, že před dvěma lety vypršela platnost mezistátní smlouvy o sociálním zabezpečení, upravující pravidla pro vyplácení důchodů lidem, kteří dlouhodobě pracovali na Ukrajině či v Česku, anebo se přestěhovali z jednoho státu do druhého - tak jako volyňští Češi. Novou dohodu už schválil český parlament, teď se čeká na rozhodnutí Ukrajiny. Ministr sociálních věcí Vladimír Špidla sice volyňským Čechům slíbil, že až do platnosti nové dohody budou mít výjimku a důchody dostanou, někteří z nich však zatím marně čekají. "Z úřadu jsem dostal zálohu na důchod deset tisíc a oznámení, že z technických důvodů nebudu důchod pravidelně dostávat," říká Vladimír Černý. Na postup úřadů si stěžoval v sobotu v Rovné u Sokolova na setkání volyňských Čechů žijících v Karlovarském kraji. Pracovníci ministerstva sociálních věcí, kteří na setkání přijeli, slíbili, že všechny případy znovu prošetří. Jen na Sokolovsku nedostává důchod šest volyňských Čechů, po celé republice je v této situaci několik desítek krajanů. Vladimír Černý teď s manželkou žijí jenom z jednoho důchodu, jeho žena totiž požádala o důchod těsně před tím, než vypršela stará mezinárodní dohoda o sociálním zabezpečení. "Máme něco přes šest tisíc korun," říká paní Černá. "Když zaplatíme nájem, elektřinu a další poplatky, nezůstane nám skoro nic."
Rovná - Vladimír Černý z Oloví u Sokolova už od října marně žádá o důchod. Má "smůlu", že je volyňský Čech a že se na počátku devadesátých let na pozvání české vlády přestěhoval z Ukrajiny. Ve zprávě sociálního zabezpečení mu totiž napsali: Na důchod nemáte nárok, protože jste v Čechách neodpracoval povinných pětadvacet let." "Dřu od svých patnácti let," říká Černý. V podobné situaci jako on je v současnosti víc volyňských Čechů. "Připomíná nám to, že ještě nejsme zcela občany tohoto státu," říká Viktor Javůrek z Komise volyňských Čechů. Problémem je, že před dvěma lety vypršela platnost mezistátní smlouvy o sociálním zabezpečení, upravující pravidla pro vyplácení důchodů lidem, kteří dlouhodobě pracovali na Ukrajině či v Česku, anebo se přestěhovali z jednoho státu do druhého - tak jako volyňští Češi. Novou dohodu už schválil český parlament, teď se čeká na rozhodnutí Ukrajiny. Ministr sociálních věcí Vladimír Špidla sice volyňským Čechům slíbil, že až do platnosti nové dohody budou mít výjimku a důchody dostanou, někteří z nich však zatím marně čekají. "Z úřadu jsem dostal zálohu na důchod deset tisíc a oznámení, že z technických důvodů nebudu důchod pravidelně dostávat," říká Vladimír Černý. Na postup úřadů si stěžoval v sobotu v Rovné u Sokolova na setkání volyňských Čechů žijících v Karlovarském kraji. Pracovníci ministerstva sociálních věcí, kteří na setkání přijeli, slíbili, že všechny případy znovu prošetří. Jen na Sokolovsku nedostává důchod šest volyňských Čechů, po celé republice je v této situaci několik desítek krajanů. Vladimír Černý teď s manželkou žijí jenom z jednoho důchodu, jeho žena totiž požádala o důchod těsně před tím, než vypršela stará mezinárodní dohoda o sociálním zabezpečení. "Máme něco přes šest tisíc korun," říká paní Černá. "Když zaplatíme nájem, elektřinu a další poplatky, nezůstane nám skoro nic."
</TEXT>
</DOC>
<DOC>
<DOCID>MF-20020527025</DOCID>
<DOCNO>MF-20020527025</DOCNO>
<DATE>05/27/02</DATE>
<TITLE>
Při autonehodě zahynuli tři lidé
</TITLE>
<HEADING>
Z celé země
</HEADING>
<TEXT>
Mladá Boleslav - Na 66. kilometru silnice I/10 u Příšovic na Mladoboleslavsku se včera čelně střetl vůz Daewoo se Škodou Felicia. Na místě zahynula pětatřicetiletá řidička daewoo, její třináctiletá dcera a osmadvacetiletá spolujezdkyně z felicie. Nehodu způsobila řidička daewoo, která z neznámých příčin vjela mezerou ve svodidlech do protisměru na Prahu.
Mladá Boleslav - Na 66. kilometru silnice I/10 u Příšovic na Mladoboleslavsku se včera čelně střetl vůz Daewoo se Škodou Felicia. Na místě zahynula pětatřicetiletá řidička daewoo, její třináctiletá dcera a osmadvacetiletá spolujezdkyně z felicie. Nehodu způsobila řidička daewoo, která z neznámých příčin vjela mezerou ve svodidlech do protisměru na Prahu.
</TEXT>
</DOC>
<DOC>
<DOCID>MF-20020527026</DOCID>
<DOCNO>MF-20020527026</DOCNO>
<DATE>05/27/02</DATE>
<TITLE>
Nezletilý školák v hádce zavraždil muže
</TITLE>
<HEADING>
Z celé země
</HEADING>
<GEOGRAPHY>Smiřice</GEOGRAPHY>
<TEXT>
Ve vraždu vyústila o půlnoci z pátku na sobotu slovní potyčka mezi dvěma mladými muži před restaurací v centru Smiřic u Hradce Králové. Šestnáctiletý žák z šesté třídy tamní základní školy zasadil jedenatřicetiletému návštěvníkovi restaurace z nedalekého Vlkova dvě bodné rány do srdce a do břicha. "Motivem vraždy byla slovní rozepře," uvedl dispečer východočeských policistů.
Smiřice - Ve vraždu vyústila o půlnoci z pátku na sobotu slovní potyčka mezi dvěma mladými muži před restaurací v centru Smiřic u Hradce Králové. Šestnáctiletý žák z šesté třídy tamní základní školy zasadil jedenatřicetiletému návštěvníkovi restaurace z nedalekého Vlkova dvě bodné rány do srdce a do břicha. "Motivem vraždy byla slovní rozepře," uvedl dispečer východočeských policistů.
</TEXT>
</DOC>
<DOC>
<DOCID>MF-20020527027</DOCID>
<DOCNO>MF-20020527027</DOCNO>
<DATE>05/27/02</DATE>
<TITLE>
Mladík hrozil výpravčímu semtexem
</TITLE>
<HEADING>
Z celé země
</HEADING>
<TEXT>
Mariánské Lázně - V sobotu ráno přijel na jízdním kole na nádraží v Mariánských Lázních mladý muž, vešel do kanceláře a výpravčímu řekl, že položil na koleje semtex. Dodal, že pokud přijede rychlík a vystoupí z něj cestující, tak nálož exploduje. "Pachatel si počkal, až výpravčí vše oznámil policii, a ujel. Policisté se služebním psem prohlédli venkovní část nádraží, koleje, podchody i vagony, ale nenalezli žádnou bombu. Při pátrání byla přerušena osobní přeprava. Nyní policisté pátrají po šiřiteli poplašné zprávy.
Mariánské Lázně - V sobotu ráno přijel na jízdním kole na nádraží v Mariánských Lázních mladý muž, vešel do kanceláře a výpravčímu řekl, že položil na koleje semtex. Dodal, že pokud přijede rychlík a vystoupí z něj cestující, tak nálož exploduje. "Pachatel si počkal, až výpravčí vše oznámil policii, a ujel. Policisté se služebním psem prohlédli venkovní část nádraží, koleje, podchody i vagony, ale nenalezli žádnou bombu. Při pátrání byla přerušena osobní přeprava. Nyní policisté pátrají po šiřiteli poplašné zprávy.
</TEXT>
</DOC>
<DOC>
<DOCID>MF-20020527028</DOCID>
<DOCNO>MF-20020527028</DOCNO>
<DATE>05/27/02</DATE>
<TITLE>
Pravoslavní v Brně uložili ostatky svaté Ludmily
</TITLE>
<HEADING>
Z celé země
</HEADING>
<TEXT>
Při slavnostní nedělní bohoslužbě v chrámu na Gorazdově ulici v Brně uložili pravoslavní kněží do ikony část ostatků svaté Ludmily. Ostatky věnovala pravoslavným katolická církev, o což se zasloužil brněnský biskup Vojtěch Cikrle. Slavnosti přihlížely desítky věřících.
Při slavnostní nedělní bohoslužbě v chrámu na Gorazdově ulici v Brně uložili pravoslavní kněží do ikony část ostatků svaté Ludmily. Ostatky věnovala pravoslavným katolická církev, o což se zasloužil brněnský biskup Vojtěch Cikrle. Slavnosti přihlížely desítky věřících.
</TEXT>
</DOC>
<DOC>
<DOCID>MF-20020527029</DOCID>
<DOCNO>MF-20020527029</DOCNO>
<DATE>05/27/02</DATE>
<TITLE>
Klaus promluví o Benešovi, Špidla o Heydrichovi
</TITLE>
<GEOGRAPHY>Praha</GEOGRAPHY>
<TEXT>
Předsedové ODS a ČSSD se dnes večer sejdou na jedné akci. Václav Klaus a Vladimír Špidla budou vystupovat jako řečníci na vzpomínkovém večeru, který proběhne od 20 hodin v pražském kině Blaník. Večer je věnován 118. výročí narození v pořadí druhého československého prezidenta Edvarda Beneše a zároveň šedesátému výročí atentátu českých parašutistů na Reinharda Heydricha. Každý z politiků se bude věnovat jednomu z témat. Předseda sněmovny a ODS by měl přednést projev na téma "Edvard Beneš a česká státnost". Předseda sociálních demokratů a místopředseda vlády bude podle programu večera hovořit o historickém významu úspěšné akce československého odboje. Úvodní slovo na vzpomínkovém večeru přednese předseda Československé obce legionářské Antonín Špaček. Během večera bude v kině Blaník promítnut také film režiséra Jiřího Weisse z roku 1945 s názvem Věrni zůstaneme.
Praha - Předsedové ODS a ČSSD se dnes večer sejdou na jedné akci. Václav Klaus a Vladimír Špidla budou vystupovat jako řečníci na vzpomínkovém večeru, který proběhne od 20 hodin v pražském kině Blaník. Večer je věnován 118. výročí narození v pořadí druhého československého prezidenta Edvarda Beneše a zároveň šedesátému výročí atentátu českých parašutistů na Reinharda Heydricha. Každý z politiků se bude věnovat jednomu z témat. Předseda sněmovny a ODS by měl přednést projev na téma "Edvard Beneš a česká státnost". Předseda sociálních demokratů a místopředseda vlády bude podle programu večera hovořit o historickém významu úspěšné akce československého odboje. Úvodní slovo na vzpomínkovém večeru přednese předseda Československé obce legionářské Antonín Špaček. Během večera bude v kině Blaník promítnut také film režiséra Jiřího Weisse z roku 1945 s názvem Věrni zůstaneme.
</TEXT>
</DOC>
<DOC>
<DOCID>MF-20020527030</DOCID>
<DOCNO>MF-20020527030</DOCNO>
<DATE>05/27/02</DATE>
<TITLE>
Děti se přiotrávily na výletě jídlem
</TITLE>
<HEADING>
Z celé země
</HEADING>
<GEOGRAPHY>Znojmo</GEOGRAPHY>
<TEXT>
Devět osmáků ze základní školy z Moravských Budějovic se během školního výletu na Znojemsko pravděpodobně otrávilo jídlem. "Děti jsme přijali ve velmi špatném stavu v pátek navečer. Všechny trpěly stejnými příznaky. Zvracely, měly průjem a velké bolesti hlavy. Naštěstí žádné nebylo dehydrované natolik, aby bylo v ohrožení života," uvedl primář dětského oddělení nemocnice ve Znojmě Petr Bloudíček. Dnes už jsou všechny děti v domácím léčení. Příčiny a zdroj otravy zkoumají hygienici.
Znojmo - Devět osmáků ze základní školy z Moravských Budějovic se během školního výletu na Znojemsko pravděpodobně otrávilo jídlem. "Děti jsme přijali ve velmi špatném stavu v pátek navečer. Všechny trpěly stejnými příznaky. Zvracely, měly průjem a velké bolesti hlavy. Naštěstí žádné nebylo dehydrované natolik, aby bylo v ohrožení života," uvedl primář dětského oddělení nemocnice ve Znojmě Petr Bloudíček. Dnes už jsou všechny děti v domácím léčení. Příčiny a zdroj otravy zkoumají hygienici.
</TEXT>
</DOC>
<DOC>
<DOCID>MF-20020527031</DOCID>
<DOCNO>MF-20020527031</DOCNO>
<DATE>05/27/02</DATE>
<TITLE>
Pouliční slavnost v Brně skončila bez výtržností
</TITLE>
<HEADING>
Z celé země
</HEADING>
<GEOGRAPHY>Brno</GEOGRAPHY>
<TEXT>
Sobotní street party spojená se čtyřhodinovou blokádou malého městského okruhu skončila bez výtržností. Asi pět set mladých lidí na demonstraci vyjádřilo nesouhlas s rušením přechodů v Brně a s podzimním zasedáním NATO v Praze. Demonstranti obsadili čtyřproudovou silnici Koliště, kde několik hodin poslouchali hudbu a sportovali. Akci přihlížely desítky policistů, kteří také odkláněli dopravu v centru města.
Brno - Sobotní street party spojená se čtyřhodinovou blokádou malého městského okruhu skončila bez výtržností. Asi pět set mladých lidí na demonstraci vyjádřilo nesouhlas s rušením přechodů v Brně a s podzimním zasedáním NATO v Praze. Demonstranti obsadili čtyřproudovou silnici Koliště, kde několik hodin poslouchali hudbu a sportovali. Akci přihlížely desítky policistů, kteří také odkláněli dopravu v centru města.
</TEXT>
</DOC>
<DOC>
<DOCID>MF-20020527032</DOCID>
<DOCNO>MF-20020527032</DOCNO>
<DATE>05/27/02</DATE>
<TITLE>
V Benešově vile se tvořily fronty
</TITLE>
<HEADING>
Z celé země
</HEADING>
<TEXT>
Sezimovo Ústí - U příležitosti výročí sto osmnácti let od narození prezidenta Edvarda Beneše byl v neděli otevřen areál jeho bývalé vily v Sezimově Ústí. "Zájem návštěvníků byl obrovský. Dovnitř se dostalo jen přes šest set osmdesát návštěvníků, ačkoliv počet zájemců odhadujeme na jeden tisíc osob," uvedla Milena Jarolímková z Husitského muzea v Táboře.
Sezimovo Ústí - U příležitosti výročí sto osmnácti let od narození prezidenta Edvarda Beneše byl v neděli otevřen areál jeho bývalé vily v Sezimově Ústí. "Zájem návštěvníků byl obrovský. Dovnitř se dostalo jen přes šest set osmdesát návštěvníků, ačkoliv počet zájemců odhadujeme na jeden tisíc osob," uvedla Milena Jarolímková z Husitského muzea v Táboře.
</TEXT>
</DOC>
<DOC>
<DOCID>MF-20020527033</DOCID>
<DOCNO>MF-20020527033</DOCNO>
<DATE>05/27/02</DATE>
<TEXT>
Období komunistického teroru si v sobotu v Jáchymově připomněly tři stovky bývalých politických vězňů. Během ceremoniálu museli příslušníci čestné stráže křísit jednoho z kolegů, jemuž se udělalo nevolno.
</TEXT>
</DOC>
<DOC>
<DOCID>MF-20020527034</DOCID>
<DOCNO>MF-20020527034</DOCNO>
<DATE>05/27/02</DATE>
<TITLE>
Problémem není vzdělání, ale spíše rodinné vazby
</TITLE>
<GEOGRAPHY>Praha</GEOGRAPHY>
<TEXT>
Záznam v rejstříku trestů je jedním z důvodů, proč se řada Romů musí vzdát snu o kariéře policisty. Avšak nejde o jedinou bariéru. Zatímco středoškolské vzdělání si mohou doplnit, velkou překážkou bývá rodinné pouto. "Je řada Romů, kteří by byli velmi vhodní pro práci u policie, jsou ale tak začleněni do komunity, že jim to rodina nedovolí. Říkají jim třeba: Přece nepůjdeš proti nám. Víš přece, že když nás policie vidí, hned nás bere," líčí Stanislav Daniel, romský kriminalista. Proto jsou vhodnějšími ti uchazeči, kteří žijí mimo rodinné klany. Když karlovarská radnice navrhla, aby městským strážníkům v boji s kapsáři pomáhali romští pomocníci, předseda tamního romského sdružení Ladislav Bílý hned upozorňoval, že olašští kapsáři "na sebe nenechají sáhnout lidi stejné barvy pleti, proto může téct krev". Daniel, jenž u policie slouží sedmadvacet let, to komentuje jednoduše: To je holt riziko povolání. "Každý, kdo vstoupí do policie, si musí uvědomit, do čeho jde."
Praha - Záznam v rejstříku trestů je jedním z důvodů, proč se řada Romů musí vzdát snu o kariéře policisty. Avšak nejde o jedinou bariéru. Zatímco středoškolské vzdělání si mohou doplnit, velkou překážkou bývá rodinné pouto. "Je řada Romů, kteří by byli velmi vhodní pro práci u policie, jsou ale tak začleněni do komunity, že jim to rodina nedovolí. Říkají jim třeba: Přece nepůjdeš proti nám. Víš přece, že když nás policie vidí, hned nás bere," líčí Stanislav Daniel, romský kriminalista. Proto jsou vhodnějšími ti uchazeči, kteří žijí mimo rodinné klany. Když karlovarská radnice navrhla, aby městským strážníkům v boji s kapsáři pomáhali romští pomocníci, předseda tamního romského sdružení Ladislav Bílý hned upozorňoval, že olašští kapsáři "na sebe nenechají sáhnout lidi stejné barvy pleti, proto může téct krev". Daniel, jenž u policie slouží sedmadvacet let, to komentuje jednoduše: To je holt riziko povolání. "Každý, kdo vstoupí do policie, si musí uvědomit, do čeho jde."
</TEXT>
</DOC>
<DOC>
<DOCID>MF-20020527035</DOCID>
<DOCNO>MF-20020527035</DOCNO>
<DATE>05/27/02</DATE>
<TITLE>
Za hrozbou Brnu byl nejspíš žert
</TITLE>
<GEOGRAPHY>Brno</GEOGRAPHY>
<TEXT>
Zvýšená pohotovost českých vzdušných sil nad jižní Moravou v sobotu skončila. Armádní stroje byly ve vzduchu od čtvrtka kvůli anonymní hrozbě atentátem na brněnské výškové budovy. "Autora anonymního vzkazu jsme zatím nevypátrali. Naše vyšetřování nasvědčuje tomu, že za výhrůžkou se skrývá jen velmi nezdařilý žert," řekl brněnský policejní mluvčí Mojmír Popp. Hlídky nyní častěji kontrolují vytipované budovy ve městě. Armáda i nadále kontroluje vzdušný prostor nad jižní Moravou. Její stroje už však nejsou ve vzduchu nepřetržitě.
Brno - Zvýšená pohotovost českých vzdušných sil nad jižní Moravou v sobotu skončila. Armádní stroje byly ve vzduchu od čtvrtka kvůli anonymní hrozbě atentátem na brněnské výškové budovy. "Autora anonymního vzkazu jsme zatím nevypátrali. Naše vyšetřování nasvědčuje tomu, že za výhrůžkou se skrývá jen velmi nezdařilý žert," řekl brněnský policejní mluvčí Mojmír Popp. Hlídky nyní častěji kontrolují vytipované budovy ve městě. Armáda i nadále kontroluje vzdušný prostor nad jižní Moravou. Její stroje už však nejsou ve vzduchu nepřetržitě.
</TEXT>
</DOC>
<DOC>
<DOCID>MF-20020527036</DOCID>
<DOCNO>MF-20020527036</DOCNO>
<DATE>05/27/02</DATE>
<TITLE>
Vol(í)te komunisty
</TITLE>
<HEADING>
Kdo bojuje s ďáblem, nesmí jím sám být
</HEADING>
<TEXT>
Kdo nevolí, volí komunisty. Přesně takto znělo hlavní mobilizační heslo prvních svobodných voleb v roce 1990 a někteří jedinci si s ním vystačí dodnes. Podíváme-li se však na kandidátní listiny dvou největších stran pro letošní parlamentní volby, zjistíme, že bychom tento slogan mohli s klidným srdcem rozšířit: "Kdo volí, volí je též." Deset ze čtrnácti volebních jedniček ČSSD se může "pochlubit" angažmá v předlistopadové KSČ a pět bývalých straníků najdeme i na kandidátkách pravicové ODS. Šokující zjištění? Vůbec ne. Musíme se však vrátit do hektických dní přelomu let 1989 a 1990. Společnost se tehdy rozhodla, že účast komunistů ve svých strukturách přijme: předsedou vlády se stal straník Marián Čalfa a vážným kandidátem na prezidentský úřad byl komunistický expremiér Adamec. O vřelém vítání "osmašedesátníků" ani nemluvě. Zároveň však byli komunisté ostrakizováni všude tam, kde se to hodilo. Docházelo k houfnému odvolávání komunistických ředitelů podniků, začasté lidmi, kteří průkaz KSČ sami zahodili teprve před vrátnicí. Vznikla tak paradoxní situace - člen KSČ nesměl stát v čele firmy, ale mohl působit jako předseda vlády. Tato diskrepance trvá s obměnami dodnes: ODS brojí proti levici, ale chová ve svém středu Vlastimila Tlustého, ČSSD trvá na usnesení bohumínského sjezdu, ale do čela vlády si postavila Miloše Zemana, Koalice koketuje s kandidaturou Petra Pitharta na prezidentský post. I toto je jeden z důvodů znechucení občanů politikou - a také trvale vysokých preferencí KSČM. Voliči zkrátka nemají rádi politiky, kteří kážou vodu v podobě štítivosti ke KSČM, ale sami chlemtají víno vlastní komunistické minulosti. Mnohý volič pak dá raději hlas člověku, který - pro někoho snad nestoudně - alespoň přiznává barvu. Byť je to barva sytě rudá.
Kdo nevolí, volí komunisty. Přesně takto znělo hlavní mobilizační heslo prvních svobodných voleb v roce 1990 a někteří jedinci si s ním vystačí dodnes. Podíváme-li se však na kandidátní listiny dvou největších stran pro letošní parlamentní volby, zjistíme, že bychom tento slogan mohli s klidným srdcem rozšířit: "Kdo volí, volí je též." Deset ze čtrnácti volebních jedniček ČSSD se může "pochlubit" angažmá v předlistopadové KSČ a pět bývalých straníků najdeme i na kandidátkách pravicové ODS. Šokující zjištění? Vůbec ne. Musíme se však vrátit do hektických dní přelomu let 1989 a 1990. Společnost se tehdy rozhodla, že účast komunistů ve svých strukturách přijme: předsedou vlády se stal straník Marián Čalfa a vážným kandidátem na prezidentský úřad byl komunistický expremiér Adamec. O vřelém vítání "osmašedesátníků" ani nemluvě. Zároveň však byli komunisté ostrakizováni všude tam, kde se to hodilo. Docházelo k houfnému odvolávání komunistických ředitelů podniků, začasté lidmi, kteří průkaz KSČ sami zahodili teprve před vrátnicí. Vznikla tak paradoxní situace - člen KSČ nesměl stát v čele firmy, ale mohl působit jako předseda vlády. Tato diskrepance trvá s obměnami dodnes: ODS brojí proti levici, ale chová ve svém středu Vlastimila Tlustého, ČSSD trvá na usnesení bohumínského sjezdu, ale do čela vlády si postavila Miloše Zemana, Koalice koketuje s kandidaturou Petra Pitharta na prezidentský post. I toto je jeden z důvodů znechucení občanů politikou - a také trvale vysokých preferencí KSČM. Voliči zkrátka nemají rádi politiky, kteří kážou vodu v podobě štítivosti ke KSČM, ale sami chlemtají víno vlastní komunistické minulosti. Mnohý volič pak dá raději hlas člověku, který - pro někoho snad nestoudně - alespoň přiznává barvu. Byť je to barva sytě rudá.
</TEXT>
</DOC>
<DOC>
<DOCID>MF-20020527037</DOCID>
<DOCNO>MF-20020527037</DOCNO>
<DATE>05/27/02</DATE>
<TITLE>
Do fronty!
</TITLE>
<HEADING>
Kvalitní úřad je občanským právem
</HEADING>
<TEXT>
Proč stojíme fronty na úřadech? Proč na jiných musíme podplácet, abychom dostali úplně obyčejné potvrzení? Promiňte tu naivní otázku, ale možná si ji ještě nikdo nepoložil. Představme si rodinu, kde otec nutí ostatní, aby před tím, než dostanou oběd, udělali sedmdesát kliků. Babičce to odpustí, když mu dá padesát korun. Je to důvod k rozvodu, žalobě. Toho člověka budeme mít za komického idiota. Co však s námi dělají naši úředníci? Přesně totéž. Ukrást někomu šest hodin jeho času je ještě horší než ho nutit k sedmdesáti klikům. Vyřídit jednoduché podání přesně v zákonné lhůtě dvou měsíců a poslat doporučený dopis, že místo kůň jste napsali oř, a že tedy musíte martyrium opakovat, je ještě horší než požadovat po babičce výkupné. Proč si v této zemi nedokážeme zařídit elementární věci? Dvanáct let po demokratické revoluci stát občany ponižuje a šikanuje. Klasickým příkladem jsou dopravní inspektoráty, katastrální rejstříky či úřady, které vydávají stavební povolení. Samozřejmě, práce jiných úřadů se nekonečně zlepšila a můžeme se tu setkat se slušnými, kompetentními a vstřícnými lidmi. Občan ovšem nemusí děkovat za solidní službu. Naopak má plné právo děsit se nad tou nesolidní. Považujeme za normální najíst se bez sedmdesáti kliků nebo padesáti korun. Považujme tedy za normální, aby stát vyřizoval naše záležitosti rychle a slušně. Máme plné právo reformovat zlozvyk správy, jako bychom měli plné právo reformovat zlozvyk onoho otce. Všechny strany, které se teď ucházejí o naši přízeň, slibují změnu. Každá po svém. Ta více dobrých úředníků a více vyhlášek. Ta méně dobrých úředníků a méně vyhlášek. Jiná chce dokonce dát tyto věci do pořádku. Ať už bude koaliční vláda jakákoli, požadujme i po volbách, aby nás nestavěla do fronty.
Proč stojíme fronty na úřadech? Proč na jiných musíme podplácet, abychom dostali úplně obyčejné potvrzení? Promiňte tu naivní otázku, ale možná si ji ještě nikdo nepoložil. Představme si rodinu, kde otec nutí ostatní, aby před tím, než dostanou oběd, udělali sedmdesát kliků. Babičce to odpustí, když mu dá padesát korun. Je to důvod k rozvodu, žalobě. Toho člověka budeme mít za komického idiota. Co však s námi dělají naši úředníci? Přesně totéž. Ukrást někomu šest hodin jeho času je ještě horší než ho nutit k sedmdesáti klikům. Vyřídit jednoduché podání přesně v zákonné lhůtě dvou měsíců a poslat doporučený dopis, že místo kůň jste napsali oř, a že tedy musíte martyrium opakovat, je ještě horší než požadovat po babičce výkupné. Proč si v této zemi nedokážeme zařídit elementární věci? Dvanáct let po demokratické revoluci stát občany ponižuje a šikanuje. Klasickým příkladem jsou dopravní inspektoráty, katastrální rejstříky či úřady, které vydávají stavební povolení. Samozřejmě, práce jiných úřadů se nekonečně zlepšila a můžeme se tu setkat se slušnými, kompetentními a vstřícnými lidmi. Občan ovšem nemusí děkovat za solidní službu. Naopak má plné právo děsit se nad tou nesolidní. Považujeme za normální najíst se bez sedmdesáti kliků nebo padesáti korun. Považujme tedy za normální, aby stát vyřizoval naše záležitosti rychle a slušně. Máme plné právo reformovat zlozvyk správy, jako bychom měli plné právo reformovat zlozvyk onoho otce. Všechny strany, které se teď ucházejí o naši přízeň, slibují změnu. Každá po svém. Ta více dobrých úředníků a více vyhlášek. Ta méně dobrých úředníků a méně vyhlášek. Jiná chce dokonce dát tyto věci do pořádku. Ať už bude koaliční vláda jakákoli, požadujme i po volbách, aby nás nestavěla do fronty.
</TEXT>
</DOC>
<DOC>
<DOCID>MF-20020527038</DOCID>
<DOCNO>MF-20020527038</DOCNO>
<DATE>05/27/02</DATE>
<TITLE>
Pověsit na dvorku
</TITLE>
<HEADING>
Volební kauce odhalily šlendrián soudů
</HEADING>
<TEXT>
Kocourkov jde do voleb. V každém domě jinak. Některé partaje platí kauci, jiné nikoliv. Rozhodli to soudci. Někteří říkají kauce ano, jiní kauce nikoliv. Každého nesoudce, ani práva studovat nemusí, napadne: všem stejné podmínky. To je však nesplnitelné, problém kaucí nikdo už nerozplete. Kdo se o práva zajímá, přečte si odborné a věcné vysvětlení profesora Klokočky, ústavního soudce, proč to v Kocourkově takto chodí. Soudci však ať je nečtou, mohlo by je to ještě víc poplést. Kocourkovští soudci jsou nezávislí - co rozhodnou, platí. Počínají si trochu jako alchymisté, kteří jsou také svým věděním povzneseni nad naše mudrování. Letos vynalezli aféru kauce. Soudy rozhodly špatně. Zmocňují se kompetence, která přísluší jen Ústavnímu soudu, píše jeho místopředsedkyně Eliška Wagnerová, ale jejich rozhodnutí jsou pravomocná. Dejte soudci nezávislost a neodvolatelnost a on se zblázní. Takový případ se stal už za Rakouska. Zmiňuje jej politolog Jaroslav Hašek. Okresní soudce se v horku zbláznil a odsoudil bezvýznamného vandráka k trestu smrti. Pověsejí ho vzadu na dvorku, přikázal soudnímu sluhovi. Protože nemáme oprátku, použijou k tomu staré prostěradlo. Rozsudek bláznivého soudce byl sice špatný, ale pravomocný. Soud je soud. K exekuci došlo, protože pravomocnému rozsudku nelze v civilizované zemi odporovat. Pobuda přežil, protože buď prasklo staré prostěradlo, nebo se zbláznil i zřízenec. Přesně už se to neví. Jsme v podobné situaci. Za tři týdny budou volby. Možná neplatné. To však není důležité. Důležitý je právní pořádek, zákon, svoboda a nezávislost soudců. Možná však, že si v Kocourkově o svobodu všichni zlámou nohy. Mají té svobody tolik, že jim přebývá a že ji mohou pytlovat a vyvážet až do Bruselu.
Kocourkov jde do voleb. V každém domě jinak. Některé partaje platí kauci, jiné nikoliv. Rozhodli to soudci. Někteří říkají kauce ano, jiní kauce nikoliv. Každého nesoudce, ani práva studovat nemusí, napadne: všem stejné podmínky. To je však nesplnitelné, problém kaucí nikdo už nerozplete. Kdo se o práva zajímá, přečte si odborné a věcné vysvětlení profesora Klokočky, ústavního soudce, proč to v Kocourkově takto chodí. Soudci však ať je nečtou, mohlo by je to ještě víc poplést. Kocourkovští soudci jsou nezávislí - co rozhodnou, platí. Počínají si trochu jako alchymisté, kteří jsou také svým věděním povzneseni nad naše mudrování. Letos vynalezli aféru kauce. Soudy rozhodly špatně. Zmocňují se kompetence, která přísluší jen Ústavnímu soudu, píše jeho místopředsedkyně Eliška Wagnerová, ale jejich rozhodnutí jsou pravomocná. Dejte soudci nezávislost a neodvolatelnost a on se zblázní. Takový případ se stal už za Rakouska. Zmiňuje jej politolog Jaroslav Hašek. Okresní soudce se v horku zbláznil a odsoudil bezvýznamného vandráka k trestu smrti. Pověsejí ho vzadu na dvorku, přikázal soudnímu sluhovi. Protože nemáme oprátku, použijou k tomu staré prostěradlo. Rozsudek bláznivého soudce byl sice špatný, ale pravomocný. Soud je soud. K exekuci došlo, protože pravomocnému rozsudku nelze v civilizované zemi odporovat. Pobuda přežil, protože buď prasklo staré prostěradlo, nebo se zbláznil i zřízenec. Přesně už se to neví. Jsme v podobné situaci. Za tři týdny budou volby. Možná neplatné. To však není důležité. Důležitý je právní pořádek, zákon, svoboda a nezávislost soudců. Možná však, že si v Kocourkově o svobodu všichni zlámou nohy. Mají té svobody tolik, že jim přebývá a že ji mohou pytlovat a vyvážet až do Bruselu.
</TEXT>
</DOC>
<DOC>
<DOCID>MF-20020527039</DOCID>
<DOCNO>MF-20020527039</DOCNO>
<DATE>05/27/02</DATE>
<TITLE>
Báječné volby pod psa
</TITLE>
<TEXT>
Politické strany oznámily, že se jejich volební kampaň přehoupla do horké fáze. Na úvod vyslovme jedno srovnání: na rozdíl od předchozího čtvera parlamentních voleb se hlavní politický proud překvapivě orientuje na velmi praktická témata. Na základě toho vyslovme hypotézu: volební chování za tři týdny bude výrazněji než kdykoli předtím vycházet ze sociální pozice voliče. Jak se v tomto směru zatím profilují favorité voleb? Hlavním tahounem v nastolování témat je už od ledna ODS. Na nebezpečí tohoto způsobu volební kampaně ale nedávno upozornil politolog O. Krejčí, když napsal, že "...komplexnost kampaně ODS, která je spojena s pravidelným střídáním témat, obsahuje i riziko, že kampaň bude postrádat ústřední motiv. Zatím je také víc racionální než emotivní, což může být sympatické intelektuálům, ale obsahuje riziko snížení volební mobilizace sympatizující veřejnosti". Tato situace zřejmě nastala, když ODS před několika dny jako ústřední heslo zvolila bezhodnotové "Vstříc novému osudu". Pokus přehodit výhybku z všedních témat, na která veřejnost živě reagovala, na velká a "osudová" nelze bez velké ideologie, což je zase v éře po opoziční smlouvě nedostatkové zboží. Bez toho ovšem nelze osudovost ospravedlnit a dává to závěru kampaně ODS nádech zbytečného patosu. Pro sociálnědemokratickou kampaň je typická dvojí dvojkolejnost. Obrazně řečeno, volební štáb ČSSD už dlouho sídlí ve Strakově akademii. Právě odtud vychází hlavní návrhy snad pro všechny sociální skupiny z řad nižších a středních vrstev, jaké si lze představit. Už dnes představují vládní sliby učiněné na výjezdních zasedáních několik stovek miliard korun. Právě nevyřčené heslo "Sociální stát pro všechny" se může stát hlavním faktorem úspěchu. Druhá dvojkolejnost se projevuje při volební agitaci, kdy se nám ČSSD před očima rozpadá na partičky zemanovců a nezemanovců, které si pořádají vlastní akce. Na centrální úrovni se totálně rozdrobila volební kampaň Koalice. Žádný sjednocující motiv, žádná ideologie, pramalé vymezení vůči oponentům je výsledkem situace, kdy Koalice bojuje především sama se sebou. Heslo "Dáme věci do pořádku" smutně paroduje tuto bezradnost. Nicméně tyto páté svobodné volby budou současně první, které vzhledem k existenci čtrnácti krajů budou mít zčásti regionální ráz. A právě silné kandidátky v některých krajích (Královéhradecký, Pardubický, Jihočeský a tradičně Jihomoravský) mohou výrazně překvapit. Kdyby KSČM nebyla zakletá v bludném kruhu neobhajitelné obhajoby padesátých let a minulého režimu, měla by sociální demokracie silného konkurenta. Například navrhovaný daňový systém je svéráznou formou "třídní odvety" za listopad 1989, na což velká část české veřejnosti vždycky ráda slyší. Společně s heslem "S lidmi, pro lidi" a dalšími návrhy ve stylu "ať platí bohatí" by to mohlo z komunistů udělat dvacetiprocentní stranu. Místo toho se jejich kandidáti na poslance plouží s radiovozy po malých vesnicích, snaží se neprovokovat a udržet si své kmenové voliče. Do závěrečného účtování by mohla promluvit ještě Strana zelených. Toto uskupení s novým vedením se postupně stává miláčkem pražských intelektuálů a má do budoucna šanci přeměnit se v malou stranu založenou na zdůrazňování postmateriálních hodnot. Překvapit by rovněž mohla odepisovaná ODA. Při volbě této strany by mohl zafungovat jistý rys volebního rozhodování, nazývající se efekt vyděděnce (underdog effect), kdy voliči z různých subtilních důvodů dají hlas milému outsiderovi. Nezapomeňme také, že to budou první volby, do nichž většina stran nejde se záměrem dostat se do Poslanecké sněmovny, ale překročit 1,5procentní hranici. Právě to zaručuje poukázku na volební náhrady (100 Kč za hlas), což jim umožní finančně přežít dalších několik báječných politických let.
Autor je komentátorem Reflexu
</TEXT>
</DOC>
<DOC>
<DOCID>MF-20020527040</DOCID>
<DOCNO>MF-20020527040</DOCNO>
<DATE>05/27/02</DATE>
<TITLE>
BSA, nemoc šílených antipirátů
</TITLE>
<TEXT>
Používání nelegálního softwaru je věc nepěkná, odsouzeníhodná a po právu také trestná. Ví to každý, kdo takový pirátský program vlastní, užívá, či dokonce rozšiřuje. Ti ostatní, kteří úzkostlivě dodržují zákony a licenční požadavky softwarových firem, to často ani nevědí, poněvadž nepotřebují. Nečiní nic zakázaného. Organizaci Business Software Alliance (BSA) je to ovšem jedno. Vyhlásila, bůh suď s jakým mandátem, urputný boj pirátům informačních technologií a tuto válku vede velmi podivným způsobem. Před časem obdržely české firmy výhrůžnou videokazetu s fingovaným zásahem fingovaných policistů proti fingovanému pirátovi s tím, že takto by mohli dopadnout i oni, příjemci. Zasahující byli v řádných uniformách a Policie ČR se distancovala. Rozumní lidé se snažili BSA vysvětlit, že takto se legální boj nevede, a organizace se odmlčela. V těchto dnech se ve schránkách objevují obálky s logem BSA. Nejsou vhazovány náhodně, či dokonce všem. Organizace použila veřejnou databázi fyzických osob a každému přidělila referenční číslo. Pomíjím zde skutečnost, že někdo, koho jsem nepověřil, hmátl do registru a použil moji soukromou adresu. Stejně tak zde nechci diskutovat o tom, že zásilka obsahovala dopis české policie s podpisem policejního prezidenta a druhý spisek, ve kterém adresáty BSA varuje před malérem za použití fakticky lživých informací. Zaráží mne, že jsem očíslován. Toto referenční číslo je totiž vytištěno na obálce nad adresou příjemce. Mám tedy své numero, pod kterým si o mne kdosi neznámý vede jakési záznamy. To mne poněkud děsí. Prostým dotazem na horkou linku BSA jsem se dozvěděl, že mohu být klidný, protože řečené číslo je pouze pro interní potřebu. Nejsem samozřejmě klidný. Jsem rozhořčen. BSE je zkratkou pro takzvanou nemoc šílených krav. Podezření z této choroby vyvolalo v Evropě neuvěřitelně vzrušené reakce. Organizace BSA generuje podobně hysterické nálady. Všichni totiž můžeme být zločinci. Tito námezdní lovci pirátů to přece tvrdí. Dali nám trestanecké číslo a předem upozornili, že půjdeme za mříže třebas i na pět let. Nemám ve svých počítačích žádný nelegální software. Vážně však uvažuji o tom, že si nějaký urychleně nainstaluji. Abych věděl, proč mi kdosi bezskrupulózně vyhrožuje.
Autor je mediální konzultant v oblasti informačních technologií
</TEXT>
</DOC>
<DOC>
<DOCID>MF-20020527041</DOCID>
<DOCNO>MF-20020527041</DOCNO>
<DATE>05/27/02</DATE>
<TITLE>
Vyprávění mého táty
</TITLE>
<TEXT>
Když jsem byl malý kluk, vodíval mě táta po Praze. Nejen do Zlaté uličky, na Petřín a do zoologické zahrady... Ukázal mi taky nahoře v Kobylisích to místo, kterému se říkalo Heydrichova zatáčka. Tu, kde Jan Kubiš a Jozef Gabčík před šedesáti lety potrestali tyrana Reinharda. Šli jsme také k cyrilometodějskému kostelu, kde nakonec českoslovenští výsadkáři padli. Byli jsme spolu i na Prašném mostě u zapomenutého pomníčku štábního kapitána Václava Morávka, který tu taky zahynul v boji s gestapem (v březnu to bylo šedesát let). A vyprávěl mi, můj táta, jak Morávek válčil na soukromé frontě spolu s Josefem Balabánem a s Josefem Mašínem, důstojníky armády první republiky, od okamžiku, kdy nás Hitler obsadil. A že do toho šli s vědomím smrti. Tak mi tatínek vyprávěl v těch časech, kdy jsme se ve škole o těchto hrdinech nic neučili. Byl přece jenom komunistický odboj. Měl jsem na tátu štěstí. Byť oficiálně se mlčelo, věděl jsem od něho, že tu byli ještě jiní stateční. A povídal jsem to klukům ze školy. Aspoň pro pár dětí byl tatík takovou vedlejší, laickou učebnicí... Však táta mi vyprávěl taky o tom, co se u nás dělo po tom, kdy válka skončila. Jak se našli tací, kteří jenom proto, že někdo mluvil německy, pověsili ho za nohy na kandelábr, polili mu hlavu benzinem a škrtli sirkou. Jak "hrdinové" přivazovali Němce na stěny výtahových šachet a pak spustili kabinu. Jak můj strejda šel kolem sběrného střediska plného německých žen a dětí, jedno z těch děcek plakalo, že má hlad, a strýc, středoškolák, dal té "mrňavé germánské zrůdě" svou svačinu. Báječný muž z revolučních gard ho za to srazil pažbou pušky a ten kousek chleba rozšlapal. A jak s úctou mi tatínek vyprávěl příběhy o statečných z heydrichiády i o těch všelijakých Morávcích, s tak podivným žalem mi líčil ty nestvůrnosti, co se staly "po tom". Asi chtěl, abych věděl, že byla hrdinství a byly hanebnosti. Nyní se to nějak sešlo. Bojujeme za štítem národních zájmů o Benešovy dekrety. A vzpomínáme šedesátého výročí atentátu na Heydricha. Co by řekli volání po zrušení dekretů Kubiš, Gabčík, Morávek, Balabán, Mašín, vskutku nevím. Spíš by však také za většinou z nich stáli. Zažili přece hrůzu.... Cítím však kdesi uvnitř, že ten jeden dekret, který dovolil, aby byla amnestována česká poválečná zvěrstva až do několika měsíců po květnu 1945, by nepřijali. Hrdinové přece nemohli by souhlasit s podlou mstou... Alespoň tak jsem porozuměl tátovu vyprávění. Hrdý na hrdiny, za ten dekret se stydím. Stejně tak jako za ty, kteří nejsou schopni říci, že to bylo svinstvo. Však ostatně: pro ně i ti stateční se hodí, jen když jsou zrovna použitelní.
Autor je publicista
</TEXT>
</DOC>
<DOC>
<DOCID>MF-20020527042</DOCID>
<DOCNO>MF-20020527042</DOCNO>
<DATE>05/27/02</DATE>
<TITLE>
Boeing se rozlomil: 225 obětí
</TITLE>
<TEXT>
Vyšetřovatelé doufají, že záhadnou havárii pomohou objasnit černé skříňky letadla
Tchaj-pej - Pát rací letouny a záchranné týmy včera pročesávaly Tchajwanský průliv u ostrova Pcheng-chu při hledání obětí z letadla Boeing 747-200 tchajwanské společnosti China Airlines (CAL), které se v sobotu s 225 osobami na palubě zřítilo do moře. Zároveň hledaly černé skříňky stroje, jejichž záznamy by mohly vysvětlit záhadný dopad trosek letounu do vzdálenosti až osmdesát kilometrů od místa neštěstí. Stroj, který letěl z Tchaj-peje do Hongkongu, dvacet minut po startu zmizel z radarů a poté se zřítil do moře. Na jeho palubě bylo 206 cestujících, mezi nimi tři děti, a 19 členů posádky. Tchajwanská správa civilního letectví včera sdělila, že černé skříňky letounu už byly lokalizovány, s tím, že o vyzvednutí skříňek se pokusí dnes. K okolnostem havárie sdělila, že se letoun rozlomil za letu. "Jsme si naprosto jisti, že Boeing 747-200 společnosti CAL se za letu ve výši asi 9100 metrů rozlomil na čtyři velké kusy," sdělil úřad. Zhruba dvacet minut poté, co letoun odstartoval z mezinárodního letiště v Tchaj-peji, vojenský radar ukázal, že se letadlo rozlomilo na čtyři kusy. Pak se trosky dostaly mimo plochu obrazovky radaru.
</TEXT>
<HEADING>
Byla to exploze?
</HEADING>
<TEXT>
"Je záhadou, že v tak velké výšce se něco stalo a pilot neměl ani čas vyslat tísňový signál. To je velká záhada," řekl ředitel tchajwanské letecké správy. "Dříve než letadlo zmizelo, byly počasí i průběh letu normální. Úřady nezachytily žádný signál SOS od pilota," dodal. Tchajwanská kabelová televize TVBS včera informovala, že rolníci na západě Tchaj-wanu nalezli předměty z letadla, na nichž je logo společnosti China Airlines. Nelze prý proto vyloučit, že stroj před zřícením explodoval. Televize ukázala záběry, na nichž rolníci na pobřeží v Čchang-chua, asi pětasedmdesát kilometrů od místa dopadu letounu, mají v rukou několik umělohmotných částí letounu a časopisy s logem společnosti. Podle China Airlines je nepravděpodobné, že by příčinou zřícení stroje byla mechanická porucha. Místní média podrobila tchajwanskou společnost China Airlines ostré kritice. Jedná se o čtvrtou tragickou havárii společnosti od roku 1994, kdy při zřícení jejího letadla nedaleko tchajwanského letiště přišlo o život asi 200 lidí. Havarovaný Boeing 747-200 měl podle informací letecké společnosti odlétáno již 23 let a příští měsíc měl přestat sloužit.
NAJDĚTE HO! Příbuzná oběti sobotní havárie tchajwanského letounu ukazuje v Tchaj-peji podobiznu svého blízkého.
</TEXT>
</DOC>
<DOC>
<DOCID>MF-20020527043</DOCID>
<DOCNO>MF-20020527043</DOCNO>
<DATE>05/27/02</DATE>
<TITLE>
Mosambik: stovky lidí zahynuly ve vlaku
</TITLE>
<GEOGRAPHY>Maputo</GEOGRAPHY>
<TEXT>
Zhruba dvě stě lidí zemřelo a stovky jich utrpěly zranění, když v sobotu na jihu Mosambiku vykolejil vlak. Neštěstí bylo podle dosavadního vyšetřování způsobeno lidskou chybou. Nehoda se stala v sobotu ráno nedaleko města Tenga v provincii Maputo 40 kilometrů jižně od hlavního města. Předehrou k tragédii byla mechanická porucha u vlaku, který přepravoval cestující i náklad. Strojvedoucí to řešil tím, že odpojil zadní část vlaku s cestujícími a s přední, nákladní částí, odjel do nedaleké stanice Tenga. Strojvedoucí pod kola části vlaku, kterou zanechal na místě, položil čtyři velké kameny, aby zabránil jeho pohybu z kopce. Kameny se zřejmě uvolnily a vozy pak ve veliké rychlosti narazily do nákladních vagonů. Náraz připomínal velký výbuch a ve vzduchu se po něm vznášel cement z nákladních vozů, řekli železničáři ze stanice Tenga. "Vyšetřování stále pokračuje," prohlásil ministr dopravy Tomas Salomao. "Ale na první pohled byla nehoda způsobena chybou člověka," dodal. Prezident Joaquim Chissano označil nehodu za národní tragédii a vyzval obyvatelstvo, aby pomohlo zraněným tím, že darují krev.
Maputo - Zhruba dvě stě lidí zemřelo a stovky jich utrpěly zranění, když v sobotu na jihu Mosambiku vykolejil vlak. Neštěstí bylo podle dosavadního vyšetřování způsobeno lidskou chybou. Nehoda se stala v sobotu ráno nedaleko města Tenga v provincii Maputo 40 kilometrů jižně od hlavního města. Předehrou k tragédii byla mechanická porucha u vlaku, který přepravoval cestující i náklad. Strojvedoucí to řešil tím, že odpojil zadní část vlaku s cestujícími a s přední, nákladní částí, odjel do nedaleké stanice Tenga. Strojvedoucí pod kola části vlaku, kterou zanechal na místě, položil čtyři velké kameny, aby zabránil jeho pohybu z kopce. Kameny se zřejmě uvolnily a vozy pak ve veliké rychlosti narazily do nákladních vagonů. Náraz připomínal velký výbuch a ve vzduchu se po něm vznášel cement z nákladních vozů, řekli železničáři ze stanice Tenga. "Vyšetřování stále pokračuje," prohlásil ministr dopravy Tomas Salomao. "Ale na první pohled byla nehoda způsobena chybou člověka," dodal. Prezident Joaquim Chissano označil nehodu za národní tragédii a vyzval obyvatelstvo, aby pomohlo zraněným tím, že darují krev.
</TEXT>
</DOC>
<DOC>
<DOCID>MF-20020527044</DOCID>
<DOCNO>MF-20020527044</DOCNO>
<DATE>05/27/02</DATE>
<TITLE>
Bush s Putinem si padli do oka
</TITLE>
<TEXT>
Po politických jednáních v Moskvě se oba politici věnovali v Petrohradu spíše odpočinku
Petrohrad (zpravodajka ČTK) - Mimořádně pozitivní dojmy si podle svých vlastních slov odvezl z Ruska americký prezident George Bush, který včera ukončil čtyřdenní oficiální návštěvu a odletěl z Petrohradu do Paříže. Spokojen byl nejen s politickým jednáním a rozhovory v Kremlu, ale nadchla jej i nabitá kulturní část programu, zejména během petrohradského víkendu. Bush v sobotu dorazil do bývalé metropole carského Ruska z Moskvy, kde v pátek se svým ruským protějškem Vladimirem Putinem podepsali historickou smlouvu o snížení stavu strategických jaderných zbraní. Podle obou stran smlouva zahájila novou éru vzájemné důvěry. Ve městě na Něvě si Bush s manželkou Laurou půldruhého dne prohlížel kulturní skvosty Petrohradu označovaného za nejkrásnější ruské město. Petrohradský víkend byl více než pouhým kulturním výletem. Symbolické pití čaje v Ruském muzeu na závěr pobytu, stejně jako sobotní oběd v carské jídelně v Ermitáži či noční projížďka po Něvě umocnily dokonalou atmosféru. Bushe Petrohrad zjevně nadchl. Po odchodu z pravoslavného Kazanského chrámu prezident dojatě řekl: "Překrásné město." Oba státníci se loučili přátelským objetím a obě manželky dostaly polibek na tvář.
</TEXT>
<HEADING>
Bush prý uvěřil Putinově rybářské latině
</HEADING>
<TEXT>
Petrohrad měl patrně kompenzovat někdejší Putinovu návštěvu na ranči amerického prezidenta v Texasu. I když Putin nehostil Bushe ve vlastním domě, ale pouze ve státní rezidenci v Novo-Ogarjovu, Bush byl spokojen. Podobně spokojenost vyjádřil i prezident Putin. Jak přiznal po odletu Bushe z Ruska, on i všichni ruští experti jsou spokojeni s výsledky summitu ke všem otázkám, které se projednávaly. "Veškerých cílů summitu bylo dosaženo," řekl. Putin a Bush nešetřili ve svých vystoupeních vzájemnými lichotkami. "Máme co do činění s velmi slušnými lidmi," prohlásil na adresu manželů Bushových ruský prezident Putin. K dobru dal i historku ze společného stolování, kdy svým hostům vysvětloval, jak to chodí v Rusku s kaviárem. Řekl svému kolegovi, že kaviár, kterým hostil svou návštěvu, byl vyndán z ryby, která pak byla zašita a znovu puštěna do Volhy. "Všichni se smáli a uvěřil mi jen prezident USA," řekl Putin. Bush byl u Putina na návštěvě v pátek večer a sezení se protáhlo až do půlnoci. Také on řekl o Putinových, že to jsou "velmi dobří lidé". Líbilo se mu zejména, jak Putinovi vychovávají své dvě dcery. V Petrohradě Bush zvládl celý komplex kulturních akcí. Celé dvě hodiny si prohlížel sbírku obrazů v Ermitáži a značnou dobu věnoval návštěvě Ruského muzea. Putin mezitím stačil zajít na turnaj v džudu a některé ruské agentury spekulovaly, že dal přednost sportu před baletem. On však stihl i večerní představení baletu Louskáček v Marijinském divadle, které nadchlo Bushe i jeho manželku.
DŽENTLMENI. Ruský prezident Vladimir Putin nabízí pomoc první dámě USA Lauře Bushové při scházení schodů, zatímco americký prezident George Bush konverzuje s Putinovou manželkou Ludmilou.
</TEXT>
</DOC>
<DOC>
<DOCID>MF-20020527045</DOCID>
<DOCNO>MF-20020527045</DOCNO>
<DATE>05/27/02</DATE>
<TITLE>
Francie vítá hlavu USA protesty
</TITLE>
<GEOGRAPHY>Paříž</GEOGRAPHY>
<TEXT>
Americký prezident George Bush včera přiletěl do Paříže na svou vůbec první návštěvu Francie a okamžitě po příletu zahájil jednání s francouzským prezidentem Jacquesem Chirakem. Také ve Francii dvoudenní Bushovu návštěvu doprovázejí mimořádná bezpečnostní opatření, a to i vzhledem k protiamerickým demonstracím ve francouzské metropoli a mimo ni. Jak uvedly agentury, cílem Bushových konzultací v Elysejském paláci bylo získat francouzskou podporu pro další boj proti terorismu a očekávané rozšíření NATO. Oba státníci rovněž spolu povečeřeli. Protestních akcí proti Bushově návštěvě se včera v Paříži zúčastnilo několik tisíc lidí. Na Grenellském mostě se u zmenšené verze sochy Svobody sešli ještě před zahájením návštěvy demonstranti, aby odmítli fakt, že Bush podporuje trest smrti. Na most pověsili 152 papírových lidských figurín, které mají znázorňovat počet lidí popravených v Texasu v době, kdy byl v tomto americkém státě Bush guvernérem. Demonstrovalo se včera i v Normandii, kam se dnes vydají oba prezidenti, Bush a Chirac, aby si připomněli památku amerických vojáků, kteří zde zahynuli v roce 1944 při vylodění vojsk Spojenců. Demonstranti v normandském Caen protestovali proti "americkému imperialismu" a proti údajné Bushově strategii ovládnutí světa. Protestů se zúčastnili zástupci levice a různých asociací, včetně četných odpůrců globalizace.
Paříž - Americký prezident George Bush včera přiletěl do Paříže na svou vůbec první návštěvu Francie a okamžitě po příletu zahájil jednání s francouzským prezidentem Jacquesem Chirakem. Také ve Francii dvoudenní Bushovu návštěvu doprovázejí mimořádná bezpečnostní opatření, a to i vzhledem k protiamerickým demonstracím ve francouzské metropoli a mimo ni. Jak uvedly agentury, cílem Bushových konzultací v Elysejském paláci bylo získat francouzskou podporu pro další boj proti terorismu a očekávané rozšíření NATO. Oba státníci rovněž spolu povečeřeli. Protestních akcí proti Bushově návštěvě se včera v Paříži zúčastnilo několik tisíc lidí. Na Grenellském mostě se u zmenšené verze sochy Svobody sešli ještě před zahájením návštěvy demonstranti, aby odmítli fakt, že Bush podporuje trest smrti. Na most pověsili 152 papírových lidských figurín, které mají znázorňovat počet lidí popravených v Texasu v době, kdy byl v tomto americkém státě Bush guvernérem. Demonstrovalo se včera i v Normandii, kam se dnes vydají oba prezidenti, Bush a Chirac, aby si připomněli památku amerických vojáků, kteří zde zahynuli v roce 1944 při vylodění vojsk Spojenců. Demonstranti v normandském Caen protestovali proti "americkému imperialismu" a proti údajné Bushově strategii ovládnutí světa. Protestů se zúčastnili zástupci levice a různých asociací, včetně četných odpůrců globalizace.
</TEXT>
</DOC>
<DOC>
<DOCID>MF-20020527046</DOCID>
<DOCNO>MF-20020527046</DOCNO>
<DATE>05/27/02</DATE>
<TITLE>
Světu se ulevuje. Ale námluvy Rusko - USA nevoní všem
</TITLE>
<GEOGRAPHY>Praha</GEOGRAPHY>
<TEXT>
Americko-ruská dohoda o omezení počtu jaderných hlavic na třetinu je významným úspěchem a málokdo by se odvážil označit ji za škodlivou. Přesto existují vlády a diplomatické kruhy, jimž nepochybně přinesla zklamání. Nejde zdaleka jen o zarputilé komunisty ve Státní dumě či o americké zbrojní koncerny. Rozčarováno muselo být například vedení Čínské lidové republiky. Letos v dubnu to bylo přesně šest let, co byl v Pekingu bouřlivě vítán Boris Jelcin, jehož návštěva měla zahájit novou éru "čínsko-ruského strategického partnerství". Tento koncept vymyslel svého času Ťiang Ce-min, jenž tak chtěl oslabit postavení USA jakožto jediného světového hegemona. U Borise Jelcina, jenž k antiamerikanismu neměl nikdy příliš daleko, nalezl dobrého sluchu. Když Ťiang sledoval v televizi líbánky mezi Bushem a Putinem, muselo mu být jasné, že tato éra je definitivně pryč. Peking sice dohodu oficiálně přivítal jako "pozitivní" a "odpovědný" krok, avšak každému zasvěcenému pozorovateli muselo být jasné, že Čína ve skutečnosti skřípe zuby. Čína svými mezikontinentálními jadernými střelami, jejichž počet je odhadován maximálně na desítky kusů, nemůže ani jedné zemi konkurovat. To nic nemění na tom, že zůstává hlavním odběratelem ruské vojenské techniky (podle odhadů sem proudí až 70 procent exportu Moskvy), zatímco její obchodní výměna s USA je příliš vysoká na to, aby si Peking mohl dovolit komplikovat s Washingtonem vztahy.
</TEXT>
<HEADING>
Rada bezpečnosti je už vlastně NATO
</HEADING>
<TEXT>
Putinovo bratření se s Bushem nemuselo vyvolávat jen libé pocity ani v Berlíně. Německo bylo dosud vnímáno jako styčná země pro vztahy Západu s Moskvou, přičemž nové americko-ruské "přátelství" je o tuto roli připravuje. Důležitější však je, že za nové situace klesá tlak na reformu Rady bezpečnosti OSN, o niž Německo usiluje již několik let. "Reforma" v očích Berlína znamená, že by se zvýšil počet křesel stálých členů RB, z nichž jedno by obdrželo Německo. V současnosti jsou stálými členy pouze USA, Rusko, Británie, Francie a Čína, dalších deset zemí se v radě střídá po dvou letech. Deník Financial Times nedávno citoval nejmenovaného západního diplomata při OSN, jenž prohlásil: "Teď, když čtyři z pěti členů jsou prakticky součástí NATO, jsou německé šance opět nižší." Podobně je na tom také Indie a Japonsko. Německo, jež je se svým ročním příspěvkem 1,2 miliardy dolarů třetím největším přispěvatelem OSN, v posledních letech maximálně zvýšilo svou angažovanost ve světě, vyslalo jednotky do různých misí a hostilo i mírové rozhovory o Afghánistánu. Pokud by nyní reforma Rady bezpečnosti uvízla na mrtvém bodě - současní členové žádnou ochotu dělit se o moc nejeví a západoevropští zástupci jsou již v radě koneckonců dva -, bylo by to pro Berlín bezpochyby trpkým zklamáním. Zvláště poté, kdy v příštím roce obsadí jedno z křesel nestálých členů.
Co se Evropě nelíbí na USA (a na Bushovi)
- jednostranný přístup Washingtonu ke globální válce proti terorismu, snaha rozšířit ji na země "osy zla" - Irák, Írán a Severní Korea
- uplatňování trestu smrti ve Spojených státech
- Bushovo odmítnutí tzv. kjótského protokolu o omezení emisí skleníkových plynů
- americké "ne" k vytvoření stálého Mezinárodního trestního tribunálu
- přístup USA k řešení blízkovýchodního konfliktu
</TEXT>
</DOC>
<DOC>
<DOCID>MF-20020527047</DOCID>
<DOCNO>MF-20020527047</DOCNO>
<DATE>05/27/02</DATE>
<TITLE>
Kavan se sešel se Šaronem, s Arafatem ne
</TITLE>
<GEOGRAPHY>Jeruzalém</GEOGRAPHY>
<TEXT>
Český ministr zahraničí Jan Kavan se včera sešel s izraelským premiérem Arielem Šaronem, ačkoli předtím odvolal schůzku se šéfem palestinské samosprávy Jásirem Arafatem a poté oznámil, že se v zájmu vyváženosti nesetká ani se Šaronem. Kavan poté novinářům vysvětloval, že kanceláři izraelského premiéra navrhl zrušení své schůzky se Šaronem, byl prý však upozorněn, že by to mohlo vyvolat pochybnosti o izraelsko-českých vztazích. Ještě v sobotu v Ramalláhu po jednání s palestinským ministrem mezinárodní spolupráce Nabílem Šásem český ministr prohlásil, že když se nekonala jeho schůzka s palestinským předákem Jásirem Arafatem, pak se také jeho program v Jeruzalémě omezí jen na rozhovory se šéfem izraelské diplomacie. "Lituji, jestliže Palestinci dojdou k závěru, že je naše politika nevyvážená. Od rána se snažím spojit s panem Šásem a doufám, že se mi to před odletem podaří vysvětlit. Byl bych velmi nerad, aby palestinské kruhy a české sdělovací prostředky došly k závěru, že jsem tímto způsobem porušil svou zásadu vyvážené politiky," řekl včera Kavan. "Bylo mi řečeno, že schůzka (Kavan - Šaron) je v takové fázi připravenosti, že už byla medializována, že její zrušení na poslední chvíli by vyvolalo nedorozumění a navodilo by to otázky, které by zpochybňovaly vztahy ČR a Izraele. Což jsem na mysli neměl a nechci tuto interpretaci umožnit," dodal Kavan. Okolnosti, za kterých bylo zrušeno sobotní setkání Kavan - Arafat, nebyly včera zcela jasné. Podle Šáse měl Arafat důležitou schůzku týkající se reforem a palestinská strana se prý přizpůsobila Kavanovu přání sejít se hlavně s ministry zahraničí Izraele a Palestiny. Objevily se spekulace, že zrušení setkání s Arafatem mohlo být dodatečným palestinským políčkem Praze za únorové výroky Miloše Zemana, jenž podle izraelského listu Haarec přirovnal Arafata k Adolfu Hitlerovi a Izraeli doporučil odsun Palestinců po vzoru sudetských Němců; český premiér tehdy dodatečně prohlásil, že byl špatně interpretován.
Jeruzalém - Český ministr zahraničí Jan Kavan se včera sešel s izraelským premiérem Arielem Šaronem, ačkoli předtím odvolal schůzku se šéfem palestinské samosprávy Jásirem Arafatem a poté oznámil, že se v zájmu vyváženosti nesetká ani se Šaronem. Kavan poté novinářům vysvětloval, že kanceláři izraelského premiéra navrhl zrušení své schůzky se Šaronem, byl prý však upozorněn, že by to mohlo vyvolat pochybnosti o izraelsko-českých vztazích. Ještě v sobotu v Ramalláhu po jednání s palestinským ministrem mezinárodní spolupráce Nabílem Šásem český ministr prohlásil, že když se nekonala jeho schůzka s palestinským předákem Jásirem Arafatem, pak se také jeho program v Jeruzalémě omezí jen na rozhovory se šéfem izraelské diplomacie. "Lituji, jestliže Palestinci dojdou k závěru, že je naše politika nevyvážená. Od rána se snažím spojit s panem Šásem a doufám, že se mi to před odletem podaří vysvětlit. Byl bych velmi nerad, aby palestinské kruhy a české sdělovací prostředky došly k závěru, že jsem tímto způsobem porušil svou zásadu vyvážené politiky," řekl včera Kavan. "Bylo mi řečeno, že schůzka (Kavan - Šaron) je v takové fázi připravenosti, že už byla medializována, že její zrušení na poslední chvíli by vyvolalo nedorozumění a navodilo by to otázky, které by zpochybňovaly vztahy ČR a Izraele. Což jsem na mysli neměl a nechci tuto interpretaci umožnit," dodal Kavan. Okolnosti, za kterých bylo zrušeno sobotní setkání Kavan - Arafat, nebyly včera zcela jasné. Podle Šáse měl Arafat důležitou schůzku týkající se reforem a palestinská strana se prý přizpůsobila Kavanovu přání sejít se hlavně s ministry zahraničí Izraele a Palestiny. Objevily se spekulace, že zrušení setkání s Arafatem mohlo být dodatečným palestinským políčkem Praze za únorové výroky Miloše Zemana, jenž podle izraelského listu Haarec přirovnal Arafata k Adolfu Hitlerovi a Izraeli doporučil odsun Palestinců po vzoru sudetských Němců; český premiér tehdy dodatečně prohlásil, že byl špatně interpretován.
</TEXT>
</DOC>
<DOC>
<DOCID>MF-20020527048</DOCID>
<DOCNO>MF-20020527048</DOCNO>
<DATE>05/27/02</DATE>
<TITLE>
Pákistán vyhrotil krizi zkouškami svých raket
</TITLE>
<GEOGRAPHY>Islámábád</GEOGRAPHY>
<TEXT>
Navzdory výzvám mezinárodního společenství ke zdrženlivosti ve sporu o Kašmír vyzkoušel Pákistán o víkendu dvě rakety schopné nést jaderné hlavice. Šlo o první významnější pákistánský raketový test od roku 1999. Indie provedla zkoušky raket letos v lednu, také v době zvýšeného napětí vyvolaného kašmírským problémem. Islámábád oznámil, že série testů, která má pokračovat do úterka, nemá nic společného s nynějším napětím ve vztazích s Indií. "My nechceme válku, války se však nebojíme. Jsme na ni připraveni," prohlásil nicméně pákistánský prezident Parvíz Mušaraf. V interview pro Washington Post pak Mušaraf výhrůžně pronesl, že pokud odstrašení selže, Pákistán je schopen vést ofenzivní obranu. "Tato slova jsou velice důležitá. Podnikneme ofenzivu na indické území," zdůraznil podle listu. Na otázku, za jakých okolností by uvažoval o nasazení jaderných zbraní, Mušaraf podle deníku řekl, že je to scénář, "na který se mu nechce ani pomyslet".
Islámábád - Navzdory výzvám mezinárodního společenství ke zdrženlivosti ve sporu o Kašmír vyzkoušel Pákistán o víkendu dvě rakety schopné nést jaderné hlavice. Šlo o první významnější pákistánský raketový test od roku 1999. Indie provedla zkoušky raket letos v lednu, také v době zvýšeného napětí vyvolaného kašmírským problémem. Islámábád oznámil, že série testů, která má pokračovat do úterka, nemá nic společného s nynějším napětím ve vztazích s Indií. "My nechceme válku, války se však nebojíme. Jsme na ni připraveni," prohlásil nicméně pákistánský prezident Parvíz Mušaraf. V interview pro Washington Post pak Mušaraf výhrůžně pronesl, že pokud odstrašení selže, Pákistán je schopen vést ofenzivní obranu. "Tato slova jsou velice důležitá. Podnikneme ofenzivu na indické území," zdůraznil podle listu. Na otázku, za jakých okolností by uvažoval o nasazení jaderných zbraní, Mušaraf podle deníku řekl, že je to scénář, "na který se mu nechce ani pomyslet".
</TEXT>
</DOC>
<DOC>
<DOCID>MF-20020527049</DOCID>
<DOCNO>MF-20020527049</DOCNO>
<DATE>05/27/02</DATE>
<TITLE>
Kolumbie volila prezidenta
</TITLE>
<GEOGRAPHY>Bogotá</GEOGRAPHY>
<TEXT>
V atmosféře strachu a pokračujícího násilí včera proběhly prezidentské volby v Kolumbii. Marxističtí povstalci v sobotu provedli několik pumových atentátů. Obětí se stal také starosta města Montanit.
Bogotá - V atmosféře strachu a pokračujícího násilí včera proběhly prezidentské volby v Kolumbii. Marxističtí povstalci v sobotu provedli několik pumových atentátů. Obětí se stal také starosta města Montanit.
</TEXT>
</DOC>
<DOC>
<DOCID>MF-20020527050</DOCID>
<DOCNO>MF-20020527050</DOCNO>
<DATE>05/27/02</DATE>
<TITLE>
Tragédie v Oklahomě: propadl se most
</TITLE>
<TEXT>
Oklahoma City - Dálniční most přes řeku Arkansas na východě amerického státu Oklahoma se včera v délce asi 150 metrů propadl, když do mostního pilíře narazil říční člun pro přepravu ropných produktů. Do vody se z výšky 30 metrů zřítilo přinejmenším devět vozidel; bylo pohřešováno kolem deseti lidí.
</TEXT>
</DOC>
<DOC>
<DOCID>MF-20020527051</DOCID>
<DOCNO>MF-20020527051</DOCNO>
<DATE>05/27/02</DATE>
<TITLE>
Šéfa ruské dumy komunisté vyloučili
</TITLE>
<GEOGRAPHY>Moskva</GEOGRAPHY>
<TEXT>
Vyloučen ze strany byl v sobotu z rozhodnutí pléna ÚV Komunistické strany Ruské federace předseda dolní komory ruského parlamentu Gennadij Selezňov. Vyloučen byl za to, že odmítl zříci se vedoucích postů v dumě po přerozdělení funkcí šéfů výborů dolní komory parlamentu v neprospěch levice.
Moskva - Vyloučen ze strany byl v sobotu z rozhodnutí pléna ÚV Komunistické strany Ruské federace předseda dolní komory ruského parlamentu Gennadij Selezňov. Vyloučen byl za to, že odmítl zříci se vedoucích postů v dumě po přerozdělení funkcí šéfů výborů dolní komory parlamentu v neprospěch levice.
</TEXT>
</DOC>
<DOC>
<DOCID>MF-20020527052</DOCID>
<DOCNO>MF-20020527052</DOCNO>
<DATE>05/27/02</DATE>
<TITLE>
Joska Fischer nepodpořil Schilyho
</TITLE>
<GEOGRAPHY>Berlín</GEOGRAPHY>
<TEXT>
Zdrženlivě se vyjádřil německý ministr zahraničí Joschka Fischer k požadavku svého vládního kolegy, ministra vnitra Otty Schilyho, aby Česko zrušilo takzvané Benešovy dekrety. V nedělníku Welt am Sonntag především varoval před jakýmikoli reparačními nároky, které by nakonec poškodily Němce.
Berlín - Zdrženlivě se vyjádřil německý ministr zahraničí Joschka Fischer k požadavku svého vládního kolegy, ministra vnitra Otty Schilyho, aby Česko zrušilo takzvané Benešovy dekrety. V nedělníku Welt am Sonntag především varoval před jakýmikoli reparačními nároky, které by nakonec poškodily Němce.
</TEXT>
</DOC>
<DOC>
<DOCID>MF-20020527053</DOCID>
<DOCNO>MF-20020527053</DOCNO>
<DATE>05/27/02</DATE>
<TITLE>
Přijede Bush! A metropole o vládne chaos
</TITLE>
<TEXT>
Bezpečnostní opatření a dopravní omezení paralyzují život v místech, kde probíhají vrcholná jednání
</TEXT>
<HEADING>
Svět v pohybu
</HEADING>
<TEXT>
Moskva (zpravodajka ČTK) - Mimořádná bezpečnostní opatření a dopravní omezení v době návštěvy amerického prezidenta Bushe v Moskvě vyvolala značnou nervozitu na moskevských ulicích. Centrum bylo doslova prošpikováno policisty. Moskvané sice většinou tvrdí, že jsou celkem rádi, že dochází ke sbližování Ruska a Ameriky, ale bezpečnostní shon kolem návštěvy prezidenta USA je velmi roztrpčil. Rozčilení řidiči troubili v dopravních zácpách a velmi neslušně se vyjadřovali o tom, co pro provoz v městě znamenalo, když se státnická kolona složená ze 40 aut pohybovala beztak věčně ucpanou metropolí. Situaci komplikovalo zejména to, že prezident bydlel v samém centru Moskvy. V okolí hotelu Marriott Grand Hotel na Tverské třídě, kde byl Bush ubytován, byli policisté rozmístěni v rozmezí zhruba sta metrů. Stráže byly také ve všech okolních ulicích přilehlých k hotelu. Podle vedení moskevské policie byli povoláni do služby všichni moskevští policisté, dokonce i ti, kteří měli dovolenou. Narychlo se opravovaly některé vady na trase, kterou jela vozidla s delegací. Hlídky byly nasazeny také v podzemních podchodech, na střechách budov, na balkonech či v obchodech, kolem nichž se americký prezident pohyboval. Z podzemních podchodů i z chodníků se museli odklidit prodavači spotřebního zboží, potravin a květin, kteří tam obvykle obchodují. Hotel Marriott museli na dobu pobytu prezidenta USA opustit všichni hosté, kteří tam bydleli. Prvními Rusy, kteří uvítali Bushe již ve vzduchu, byli bojoví piloti. Ti letadla americké delegace doprovázeli od běloruské hranice. Všechny pluky a divize raketových systémů S-300 byly v okolí moskevského letiště Vnukovo uvedeny do zvýšené bojové pohotovosti. Ve všech směrech kolem letiště byl posílen systém protiraketov é obrany, který měl ubránit letadla delegace v případě, že by se teroristé pokusili prorazit v nízké výšce. Zhruba na pět hodin byl vzdušný prostor nad Vnukovem uzavřen pro jakékoli jiné stroje. Alexandrovův park u Kremelské zdi, kde Bush v pátek pokládal věnec k hrobu Neznámého vojína, byl od půlnoci před ceremoniálem uzavřen. Pak celý prostor kontrolovali příslušníci bezpečnostních sil se psy.
POLICISTÉ VŠUDE. Při pobytu Bushe v Berlíně policisté hlídali i restauraci, před níž stojí medvěd s pochodní ve stylu Sochy svobody.
DVOJÍ OBAVY. Úřady tak trochu nevědí, čeho se bát více: hrozby teroristických útoků nebo protiamerických demonstrací?
</TEXT>
</DOC>
<DOC>
<DOCID>MF-20020527054</DOCID>
<DOCNO>MF-20020527054</DOCNO>
<DATE>05/27/02</DATE>
<TITLE>
Něco takového tu ještě nebylo, říkají v Paříži
</TITLE>
<GEOGRAPHY>Paříž</GEOGRAPHY>
<TEXT>
Část Paříže je oddělena od světa - město navštívil americký prezident George W. Bush. Bezpečnostní opatření, která provázejí jeho návštěvu, jsou bezprecedentní. "Něco takového tu ještě nebylo," tvrdí i francouzští policisté. Úřady totiž nechaly neprodyšně uzavřít celou čtvrť okolo amerického velvyslanectví, kde je Bush ubytován. Policie varovala, že "bude čelit" každému pokusu o proniknutí do této zóny. Francouzi nepřijímají tak drakonická opatření z obav před hrozbou teroristických útoků proti Evropě, o níž Bush v posledních dnech tolik mluvil. Daleko více francouzské úřady děsí protestní akce militantních ekologů a odpůrci globalizace. Aby se předešlo každému jejich pokusu o vstup do "zakázané" zóny, povolaly úřady sedmnáct oddílů zvláštní policie a mobilního četnictva. Přitom podle francouzského tisku doprovází Bushe samého ještě asi 600 bezpečnostních agentů.
Paříž - Část Paříže je oddělena od světa - město navštívil americký prezident George W. Bush. Bezpečnostní opatření, která provázejí jeho návštěvu, jsou bezprecedentní. "Něco takového tu ještě nebylo," tvrdí i francouzští policisté. Úřady totiž nechaly neprodyšně uzavřít celou čtvrť okolo amerického velvyslanectví, kde je Bush ubytován. Policie varovala, že "bude čelit" každému pokusu o proniknutí do této zóny. Francouzi nepřijímají tak drakonická opatření z obav před hrozbou teroristických útoků proti Evropě, o níž Bush v posledních dnech tolik mluvil. Daleko více francouzské úřady děsí protestní akce militantních ekologů a odpůrci globalizace. Aby se předešlo každému jejich pokusu o vstup do "zakázané" zóny, povolaly úřady sedmnáct oddílů zvláštní policie a mobilního četnictva. Přitom podle francouzského tisku doprovází Bushe samého ještě asi 600 bezpečnostních agentů.
</TEXT>
</DOC>
<DOC>
<DOCID>MF-20020527055</DOCID>
<DOCNO>MF-20020527055</DOCNO>
<DATE>05/27/02</DATE>
<TITLE>
Lidé v Římě doufali, že bude klid, ale nebude
</TITLE>
<TEXT>
Řím (Od našeho spolupracovníka) - Z Francie Bush zamíří do Itálie na setkání devatenácti představitelů zemí NATO s ruským prezidentem Vladimirem Putinem. Bezpečnostní opatření před jednáním otřásla i Římany, na mnohé už zvyklými. "Víte, v městě, kde máte diplomatický sbor u italského státu, Vatikánu a FAO, organizace OSN pro zemědělství a výživu, si musíte zvyknout na to, že vám uzavřou střed města na půl hodiny a nikdo neprojde, ale tentokrát je toho opravdu moc," říká taxikář Carlo Frazzera. Střed města je již v těchto dnech pod intenzivní kontrolou policistů, na křižovatkách nebylo nikdy vidět tolik strážníků. Všechny hlavní umělecké památky od Panteonu, po Forum Romanum či Svatopetrské náměstí byly označeny za "ohrožené objekty". Všichni Římané doufali, že budou mít tentokrát poměrně klid, protože setkání se bude konat na letecké základně Pratica di Mare, asi 25 km na jih od Říma. Okolo základny bylo umístěno 5000 policistů a vojáků s obrněnými vozidly, kteří mají zabránit jakémukoliv útoku. Aby se však nic neponechalo náhodě, 28. května bude po celý den uzavřena i jedna z nejdůležitějších dopravních tepen jižní části římského kraje (Lazia). Čtyřproudová rychlostní silnice Via Pontina, která spojuje Věčné město s průmyslovými oblastmi na jihu kraje, bude uzavřena. Z této silnice totiž směřuje odbočka na Pratica di Mare. Další problémy budou ve vzduchu. Ministerstvo vnitra přikázalo italským leteckým společnostem, aby 28. května každý let probíhal za přítomnosti ozbrojeného bezpečnostního personálu. "Nejsme na podobnou věc připraveni," odpověděly italské firmy, a tak od 10 do 15 hodin zůstanou letadla těchto společností na zemi - provoz na římském letišti Fiumicino patrně poklesne o 50 %. Doposud není známo, jak se zachová většina zahraničních leteckých společností - prozatím se pouze ví, že Olympic již zrušil pravidelný let z Atén. Nad Věčným městem budou neustále kroužit vrtulníky policie a karabiniérů. Nad základnou budou neustále bdít dvě stíhačky Tornado, které budou zásobovány palivem za letu. A nad nimi bude kralovat letadlo Boeing AWACS, vybavené speciálním radarovým zařízením.
</TEXT>
</DOC>
<DOC>
<DOCID>MF-20020527056</DOCID>
<DOCNO>MF-20020527056</DOCNO>
<DATE>05/27/02</DATE>
<TITLE>
Papež sňal z Bulharů podezření
</TITLE>
<TEXT>
Sofia (Od našeho zvláštního zpravodaje) - "Nikdy jsem nevěřil bulharskému spojení s atentátem na mou osobu." Toto byla patrně nejdůležitější věta, kterou papež Jan Pavel II. pronesl v průběhu své včera skončené návštěvy Bulharska. Bulharská veřejnost dopředu očekávala, zda se papež zmíní o roce 1981, kdy jej v Římě postřelil Turek Mehmet Ali Agca. Atentátník uvedl, že si atentát na papeže objednala sovětská tajná služba KGB a bulharská vláda. Italská policie tehdy obvinila z účasti na atentátu tři Bulhary. Pro nedostatek důkazů je soud nikdy neodsoudil, avšak především jméno Sergeje Antonova, zaměstnance římské pobočky bulharské letecké společnosti Balkan, se stalo symbolem. Po více než třech letech vyšetřovací vazby se totiž Antonov vrátil do vlasti jako zcela zlomený muž. Podle bulharských médií se na jeho trvale poškozené psychice podepsaly psychotropní látky, které patrně dostával při policejních výsleších. Papežovo prohlášení o tom, že nevěří "bulharské stopě" v atentátu, vyvolalo velkou reakci i v Itálii, některé noviny posílají Antonovovi na svých stránkách "tisíce omluv". Papež se v Bulharsku pohyboval jen s velkými obtížemi. Většinou se nechal vozit na speciální plošině opatřené zábradlím, i při několika krocích z plošiny jej vždy podpíral někdo z jeho doprovodu. Vatikán včera naznačil, že by v budoucnosti mohly být zahraniční cesty papeže omezeny a jeho plánovaná návštěva Mexika a Guatemaly není ještě jistá.
UNAVENÝ PAPEŽ. Papež Jan Pavel II. odpočívá při včerejší mši v bulharském Plovdivu.
</TEXT>
</DOC>
<DOC>
<DOCID>MF-20020527057</DOCID>
<DOCNO>MF-20020527057</DOCNO>
<DATE>05/27/02</DATE>
<TITLE>
Pentagon povolává do zbraně i včely
</TITLE>
<GEOGRAPHY>Madrid</GEOGRAPHY>
<TEXT>
Vědci z americké agentury Projekty pokročilého výzkumu pro obranu, kterou přímo platí Pentagon, dokázali vycvičit běžný druh včel, aby svou udivující čichovou schopnost věnovaly hledání bomb, min a dalších skrytých výbušnin. Podle španělského deníku El País byly pokusy zahájeny již před třemi lety, avšak teprve v poslední době výzkumná laboratoř vzdušných sil (USA) na základně v texaském Brooksu podrobila cvičené včely řadě zkoušek. Ty potvrdily, že včely dokážou lokalizovat malé množství ukryté chemické výbušniny v 99 procentech případů. Když jedna včela objeví podezřelou substanci, není zapotřebí žádná technologie, aby na místo přivedla pyrotechnika. Včela totiž předá zprávu o nálezu všem ostatním včelám z úlu a všechny se vrhnou do skrýše s výbušninou. Pak stačí jen sledovat shluk včel Včel existuje přes 20 000 druhů. Některé sbírají pyl pouze z jedné jediné květiny, jiné navštěvují kterýkoliv květ jedné rodiny a další si s druhem naprosto nelámou hlavu, jestliže slibuje pyl. Entomologové vědí už dlouhou dobu, že tato velká rozmanitost není jen otázkou pomalého evolučního odlišování, nýbrž ji umožňuje také velmi rychlé a pružné učení. Zdá se, že včely jsou schopné přizpůsobit se květinám, které jim nabízejí lepší výživovou odměnu. A právě tuto pružnost nyní využil Pentagon. Když jedna včela narazí na pach výbušniny, vědci ji odmění kapkou cukru. A hmyzu stačí jen několik málo hodin, aby informaci o nálezu dostal celý úl.
Madrid - Vědci z americké agentury Projekty pokročilého výzkumu pro obranu, kterou přímo platí Pentagon, dokázali vycvičit běžný druh včel, aby svou udivující čichovou schopnost věnovaly hledání bomb, min a dalších skrytých výbušnin. Podle španělského deníku El País byly pokusy zahájeny již před třemi lety, avšak teprve v poslední době výzkumná laboratoř vzdušných sil (USA) na základně v texaském Brooksu podrobila cvičené včely řadě zkoušek. Ty potvrdily, že včely dokážou lokalizovat malé množství ukryté chemické výbušniny v 99 procentech případů. Když jedna včela objeví podezřelou substanci, není zapotřebí žádná technologie, aby na místo přivedla pyrotechnika. Včela totiž předá zprávu o nálezu všem ostatním včelám z úlu a všechny se vrhnou do skrýše s výbušninou. Pak stačí jen sledovat shluk včel Včel existuje přes 20 000 druhů. Některé sbírají pyl pouze z jedné jediné květiny, jiné navštěvují kterýkoliv květ jedné rodiny a další si s druhem naprosto nelámou hlavu, jestliže slibuje pyl. Entomologové vědí už dlouhou dobu, že tato velká rozmanitost není jen otázkou pomalého evolučního odlišování, nýbrž ji umožňuje také velmi rychlé a pružné učení. Zdá se, že včely jsou schopné přizpůsobit se květinám, které jim nabízejí lepší výživovou odměnu. A právě tuto pružnost nyní využil Pentagon. Když jedna včela narazí na pach výbušniny, vědci ji odmění kapkou cukru. A hmyzu stačí jen několik málo hodin, aby informaci o nálezu dostal celý úl.
</TEXT>
</DOC>
<DOC>
<DOCID>MF-20020527058</DOCID>
<DOCNO>MF-20020527058</DOCNO>
<DATE>05/27/02</DATE>
<TITLE>
V Itálii prý mají nejlehčí novorozeně
</TITLE>
<GEOGRAPHY>Řím</GEOGRAPHY>
<TEXT>
V italské Florencii se v únoru narodilo novorozeně, jehož porodní váha byla údajně nejnižší, jaká kdy byla zaznamenána. Děvčátku přezdívanému lékaři "Perla" o váze necelých 300 gramů se nyní daří dobře. Holčička se narodila o tři měsíce předčasně a vážila pouhých 285 gramů. Váha novorozeňat přitom obvykle činí zhruba desetkrát více. První týdny života strávila Perla v inkubátoru na umělé výživě. Zařízení muselo být speciálně přizpůsobeno, protože kapačky, které byly k dispozici, byly pro nedonošené dítě příliš velké. Vedení florentinské kliniky Careggi včera oznámilo, že zdraví holčičky, která teď váží dva kilogramy, je v pořádku a že bude moci vést zcela normální život. Velká část předčasně narozených dětí s nízkou váhou po porodu umírá. Perla je podle nemocnice nejlehčím dítětem v lékařské historii, jaké přežilo porod.
Řím - V italské Florencii se v únoru narodilo novorozeně, jehož porodní váha byla údajně nejnižší, jaká kdy byla zaznamenána. Děvčátku přezdívanému lékaři "Perla" o váze necelých 300 gramů se nyní daří dobře. Holčička se narodila o tři měsíce předčasně a vážila pouhých 285 gramů. Váha novorozeňat přitom obvykle činí zhruba desetkrát více. První týdny života strávila Perla v inkubátoru na umělé výživě. Zařízení muselo být speciálně přizpůsobeno, protože kapačky, které byly k dispozici, byly pro nedonošené dítě příliš velké. Vedení florentinské kliniky Careggi včera oznámilo, že zdraví holčičky, která teď váží dva kilogramy, je v pořádku a že bude moci vést zcela normální život. Velká část předčasně narozených dětí s nízkou váhou po porodu umírá. Perla je podle nemocnice nejlehčím dítětem v lékařské historii, jaké přežilo porod.
</TEXT>
</DOC>
<DOC>
<DOCID>MF-20020527059</DOCID>
<DOCNO>MF-20020527059</DOCNO>
<DATE>05/27/02</DATE>
<TITLE>
Zákaz pití alkoholu na veřejnosti
</TITLE>
<TEXT>
Neratovičtí strážníci dnes začínají pokutovat pití alkoholu na veřejných prostranstvích
Neratovice - Strážníci v Neratovicích začnou od dnešního rána pokutovat občany, kteří poruší zákaz pití alkoholu na mnoha veřejných místech. Samotný zákaz platí již od 21. května. Radní také stanovili, že všechny restaurace ve městě nesmí mít otevřeno déle než do půlnoci. V městské vyhlášce je vypsáno patnáct lokalit, kde zákaz platí. "Jsou to především místa, kde u různých stánků i obchodů nejsou záchody a popíjející lidé tam znečišťují okolí a budí veřejné pohoršení," uvedla hlavní důvod vzniku nové vyhlášky vedoucí městského odboru životního prostředí Věra Dušková. Strážníci vyhlášku uvítali, neboť jim pomůže při udržování veřejného pořádku. V prvním týdnu její platnosti však za její nerespektování nikoho nepokutovali. "Porušení vyhlášky jsme dosud řešili domluvami, ale od pondělí 27. května už začneme pokuty vybírat," řekla členka neratovické městské policie Vlasta Kohoutová. Potvrdila, že za pití na veřejnosti hrozí pokuta až do výše jednoho tisíce korun. Zákaz veřejného pití alkoholu v Neratovicích se netýká řádně povolených restauračních zahrádek, fotbalového stadionu, trhů, jarmarků a podobných akcí, kde budou pro hosty zajištěny záchody. Přestože podobné omezení mají například v nedaleké Mladé Boleslavi, Dušková popřela, že by na neratovické vyhlášce úředníci spolupracovali s kolegy z radnic jiných měst. Na rozdíl od Mladé Boleslavi stanoví navíc neratovická vyhláška ukončení provozní doby restauračních zařízení do půlnoci. Žádosti o výjimky bude posuzovat městská rada. Hostinské více než samotná vyhláška trápí nedostatečná komunikace s městskými úředníky. "Provozní dobu máme stejně jenom do deseti hodin ve všední dny a do půlnoci v pátek a v sobotu. Ale mám vůči radnici výtku, že o schválené vyhlášce nám živnostníkům ještě nikdo nedal oficiálně vědět," řekla majitelka Lobkovického sklípku Alena Opltová. S vyhláškou zakazující požívání alkoholu na veřejných prostranstvích mají už více než rok zkušenosti v Mladé Boleslavi. "Její uplatňování výrazně zklidnilo některé lokality, kde si místní lidé v souvislosti s pouličním popíjením stěžovali na hlučnost a nepořádek," řekl velitel městské policie Jaromír Pumr.
</TEXT>
</DOC>
<DOC>
<DOCID>MF-20020527060</DOCID>
<DOCNO>MF-20020527060</DOCNO>
<DATE>05/27/02</DATE>
<TITLE>
Turisté si prohlédli rezervaci
</TITLE>
<GEOGRAPHY>Karlštejn</GEOGRAPHY>
<TEXT>
Exkurzí do přírodně nejcennějších lokalit oslavili v sobotu čtvrtý Evropský den parků ochranáři z Chráněné krajinné oblasti (CHKO) Český kras. Na jediný den v roce otevřeli naučnou stezku spojující přírodní rezervaci Karlštejn, lomy Malá Amerika a na Parapleti s botanicky cennou lokalitou Svatý Jan pod Skalou. "Prohlídka podzemních štol pod Malou Amerikou s odborným výkladem speleologů je zcela unikátní a naskytne se nejvýše několikrát do roka. Turisté se přitom neobešli bez baterky," řekl ředitel CHKO Český kras Michal Pondělíček. Mimořádný zájem byl i o prohlídku lomu na Parapleti s návštěvou Muzea těžby vápence. Turisté se zde mohli svézt důlní lokomotivou a nahlédnout do štoly s ukázkami těžební techniky.
Karlštejn - Exkurzí do přírodně nejcennějších lokalit oslavili v sobotu čtvrtý Evropský den parků ochranáři z Chráněné krajinné oblasti (CHKO) Český kras. Na jediný den v roce otevřeli naučnou stezku spojující přírodní rezervaci Karlštejn, lomy Malá Amerika a na Parapleti s botanicky cennou lokalitou Svatý Jan pod Skalou. "Prohlídka podzemních štol pod Malou Amerikou s odborným výkladem speleologů je zcela unikátní a naskytne se nejvýše několikrát do roka. Turisté se přitom neobešli bez baterky," řekl ředitel CHKO Český kras Michal Pondělíček. Mimořádný zájem byl i o prohlídku lomu na Parapleti s návštěvou Muzea těžby vápence. Turisté se zde mohli svézt důlní lokomotivou a nahlédnout do štoly s ukázkami těžební techniky.
</TEXT>
</DOC>
<DOC>
<DOCID>MF-20020527061</DOCID>
<DOCNO>MF-20020527061</DOCNO>
<DATE>05/27/02</DATE>
<TEXT>
Keramici předvádějí práci na hrnčířském kruhu návštěvníkům tradičních keramických trhů v Kostelci nad Černými lesy. Letos se na ně přijelo podívat na sedm tisíc lidí.
</TEXT>
</DOC>
<DOC>
<DOCID>MF-20020527062</DOCID>
<DOCNO>MF-20020527062</DOCNO>
<DATE>05/27/02</DATE>
<TITLE>
Tragická nehoda
</TITLE>
<TEXT>
Mladá Boleslav - Na několik hodin byla zastavena doprava na rychlostní komunikaci číslo 10 na pomezí mladoboleslavského a libereckého okresu u Příšovic, kde se na 66. kilometru srazily dva osobní vozy. Při nehodě tři lidé zemřeli, jeden člověk byl těžce zraněn. "V místě bez středových svodidel se z dosud neznámého důvodu čtyřiatřicetiletá řidička vozu Daewoo dostala do protisměru, kde se střetla s protijedoucí felicií," uvedl mladoboleslavský okresní policejní mluvčí Ladislav Mareš.
Chybující řidička s třináctiletou dcerou na místě zahynuly, nehodu nepřežila ani sedmadvacetiletá spolujezdkyně ve felicii. Sedmadvacetiletého řidiče felicie s těžkým zraněním dopravil vrtulník do nemocnice ve Střešovicích. Policie podle Mareše zjistila, že řidička po průjezdu svodidly brzdila a dostala se do smyku. Chtěla tak zřejmě napravit chybu, jíž se dopustila. Zmíněný úsek silnice byl podle mluvčího nedávno rekonstruován a nelze vyloučit, že žena si pamatovala svedení dopravy do jediného směru. Nehoda se stala za deště krátce před čtvrtou hodinou odpolední a policie musela na tři hodiny uzavřít provoz. Dopravu odkláněla od benzinové čerpací stanice u Příšovic po staré mladoboleslavské silnici. Další nehoda s tragickými následky se stala na Mladoboleslavsku v sobotu u Vlkavy. "Zahraniční motocyklista nezvládl svoji Suzuki v zatáčce u Vlkavy a po lehkém střetu s protijedoucím osobním vozem Škoda Forman spadl do příkopu a na následky zranění zemřel," uvedl policejní mluvčí Mareš.
</TEXT>
</DOC>
<DOC>
<DOCID>MF-20020527063</DOCID>
<DOCNO>MF-20020527063</DOCNO>
<DATE>05/27/02</DATE>
<TITLE>
Ředitel kina si nechával část tržeb
</TITLE>
<GEOGRAPHY>Kolín</GEOGRAPHY>
<TEXT>
O pětačtyřicet tisíc korun měl podle policie připravit kolínské Kino 99 jeho ředitel Vladimír Poklop. Proto byli on i jeho spolupracovnice obviněni a radnice vypsala na funkci nového ředitele konkurz. Podle vyšetřování měl Poklop odvádět do rozpočtu kina menší částku, než jakou vybral za školní představení. Ředitel, který se k případu zatím odmítá vyjádřit, sice během vyšetřování tvrdil, že peníze použil na provoz kina, ovšem radnice tomu příliš nevěří. "Nenašel se o tom žádný písemný doklad," řekla vedoucí odboru kultury Dana Bošinová. Tu také radní pověřili řízením kina do začátku června, kdy město vybere nového ředitele. V kolínském kině nejde o první případ finančních nesrovnalostí. Už loni město podalo trestní oznámení na bývalou účetní, která měla zpronevěřit 200 tisíc korun. Její případ zatím policie stále vyšetřuje. Z vedení kina odchází Poklop po deseti letech. Kino 99 patří mezi patnáct nejnavštěvovanějších v Česku. Jen loni promítalo pro 80 tisíc diváků.
Kolín - O pětačtyřicet tisíc korun měl podle policie připravit kolínské Kino 99 jeho ředitel Vladimír Poklop. Proto byli on i jeho spolupracovnice obviněni a radnice vypsala na funkci nového ředitele konkurz. Podle vyšetřování měl Poklop odvádět do rozpočtu kina menší částku, než jakou vybral za školní představení. Ředitel, který se k případu zatím odmítá vyjádřit, sice během vyšetřování tvrdil, že peníze použil na provoz kina, ovšem radnice tomu příliš nevěří. "Nenašel se o tom žádný písemný doklad," řekla vedoucí odboru kultury Dana Bošinová. Tu také radní pověřili řízením kina do začátku června, kdy město vybere nového ředitele. V kolínském kině nejde o první případ finančních nesrovnalostí. Už loni město podalo trestní oznámení na bývalou účetní, která měla zpronevěřit 200 tisíc korun. Její případ zatím policie stále vyšetřuje. Z vedení kina odchází Poklop po deseti letech. Kino 99 patří mezi patnáct nejnavštěvovanějších v Česku. Jen loni promítalo pro 80 tisíc diváků.
</TEXT>
</DOC>
<DOC>
<DOCID>MF-20020527064</DOCID>
<DOCNO>MF-20020527064</DOCNO>
<DATE>05/27/02</DATE>
<TITLE>
Děti zpívaly a tančily
</TITLE>
<TEXT>
Mladá Boleslav - Víkendové setkání uměleckých souborů dětských domovů z celé České republiky zakončil sobotní galavečer nazvaný Nejmilejší koncert v hlavním sále Škoda Auto Muzea v Mladé Boleslavi. Děti se v průběhu soboty představily ve čtyřiceti různých vystoupeních. "Převážná většina zde přítomných opravdu talent má," pochválil účinkující v úvodu galavečera jeho moderátor Zdeněk Okleštěk z mladoboleslavského Divadýlka na dlani. V Boleslavi vystoupily také soubory z Nymburku, Mladé Boleslavi, Nového Strašecí, Býchor a Pyšel.
Členové souboru karlovarského dětského domova při svém vystoupení v Auto Škoda Muzeu v Mladé Boleslavi.
</TEXT>
</DOC>
<DOC>
<DOCID>MF-20020527065</DOCID>
<DOCNO>MF-20020527065</DOCNO>
<DATE>05/27/02</DATE>
<TITLE>
Talentovaná zpěvačka se touží prosadit
</TITLE>
<TEXT>
Mladá Boleslav - Píseň Už nejsem volná z repertoáru Petry Janů má Lucie Batyiová nacvičenou velmi pečlivě, což předvedla na sobotním Nejmilejším koncertě v Mladé Boleslavi. Diváci to ocenili tak vytrvalým potleskem, že si vynutili její návrat na jeviště. Lucie se v rozpacích jenom uklonila, ale další píseň nepřidala. Ne, že by nechtěla, ale prostě proto, že jinou neumí. "Mám ráda všechno, co zpívá Petra Janů a Whitney Houstonová, ale zatím umím jenom tu jednu," přiznala po vystoupení na 11. ročníku Nejmilejšího koncertu sedmnáctiletá zpěvačka a také už matka tříměsíční dcery z Dětského domova při zvláštní škole internátní v Mladé Boleslavi. Rozrušení s Lucií cloumalo před i po zpívání. "Na veřejnosti jsem zpívala už počtvrté, ale poprvé před tolika lidmi," omlouvala se za nervozitu z plného hlediště. Pořadatelé navíc přisoudili Lucii Batyiové nelehkou roli, neboť ji na podium poslali po vystoupení jednoho ze tří hostů galavečera, profesionálním zpěvákovi Martinu Francovi z Prahy. Lucie náročnou situaci zvládla. Možná proto, že neustále myslela na svoji malou dcerku, ale určitě zásluhou učitelky Dany Frintové. "Ta mi se zpěvem pomáhá nejvíce," poděkovala talentovaná dívka, která by se zpíváním ráda v životě prosadila.
</TEXT>
</DOC>
<DOC>
<DOCID>MF-20020527066</DOCID>
<DOCNO>MF-20020527066</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<GEOGRAPHY>Rakovník</GEOGRAPHY>
<TEXT>
Pochybila radnice?
V rozporu s platnou kolaudací patrně funguje víceúčelové hřiště Na Střelnici v Rakovníku, kde se scházejí skateboardisté. Provoz skateboardového hřiště zkolaudovali úředníci stavebního odboru radnice minulý rok na doporučení hygienika kvůli stížnostem obyvatel pouze na půldruhé hodiny denně, letos ale radní rozšířili provozní dobu hřiště na celý den. Lidé, kteří se kvůli hřišti s městem soudí, podali stížnost pracovníkům okresního úřadu. (jum)
</TEXT>
<HEADING>
Příbram - Motocyklista nepřežil dopravní nehodu
</HEADING>
<TEXT>
Čtyřiadvacetiletý motocyklista na stroji Suzuki narazil v pátek u Milína na Příbramsku za nejasných okolností do vozu Škoda Favorit. Nárazem se auto obrátilo na střechu a přitom se těžce zranil jeho třiašedesátiletý řidič. "Motocyklista přes auto přepadl a utrpěl zranění, kterým na místě podlehl," řekla mluvčí středočeské policie Soňa Budská. Okolnosti nehody se podle ní dosud vyšetřují. Policie dosud zjistila, že nehoda se stala v půl čtvrté odpoledne na křižovatce rychlostní silnice I/4 Strakonické se silnicí z Příbrami na obec Buk. Motocyklista narazil do levé zadní části vozu. (ČTK)
Dnes se děje
Mladá Boleslav - Zazpívá Jarek Nohavica
V mladoboleslavském kině Forum začíná ve 20 hodin folkový koncert písničkáře Jarka Nohavici.
</TEXT>
</DOC>
<DOC>
<DOCID>MF-20020527067</DOCID>
<DOCNO>MF-20020527067</DOCNO>
<DATE>05/27/02</DATE>
<TITLE>
Kdo koupí vodárny, není jasné
</TITLE>
<TEXT>
Zastupitelé Mladé Boleslavi chtějí neveřejně jednat o tom, koho ze čtyř zájemců vyberou
Mladá Boleslav - Atmosféra kolem lukrativního prodeje vodárenských akcií je v Mladé Boleslavi stále vypjatější. Zástupci města už měli o prodeji vyslovit definitivní verdikt, který ovšem neustále oddalují. Zatím je jisté pouze březnové usnesení zastupitelstva, které schválilo záměr prodat akcie společnosti Vivendi Water. Ta nabízí do městské pokladny kolem sta milionů korun. Stále větší zájem o akcie ale mají společnosti Ondeo, Anglian Water, International Water a ŠkoEnergo, která je dceřinou firmou automobilky Škoda Auto. Rozhádaní zastupitelé se proto chtějí sejít na osobním jednání, aby na příštím zastupitelstvu 27. června už měli jasno jak dál. "Schůzku nebude iniciovat žádná politická strana, jednat budou představitelé dvou skupin zastupitelstva, které mají zatím rozdílný názor na vodárenské akcie," prohlásil místostarosta Mladé Boleslavi Petr Kadaník. Jeho oponent z městské rady Jaroslav Jelínek není proti. "Výzvu k jednání vítám," řekl Jelínek. Kadaník má ale o svém postupu zcela jasno. "Jsem pro vypsání výběrového řízení," prohlásil a připustil, že o osudu akcií možná bude rozhodovat až zastupitelstvo, které vzejde z letošních podzimních komunálních voleb. Pokud se schůzka uskuteční, bude to hlavně proto, že při oficiálních jednáních městského zastupitelstva čím dál více převažují emotivní výstupy diskutujících nad věcnými argumenty. Potvrdilo to i květnové zasedání zastupitelstva. Problém prodeje akcií nebyl překvapivě v původním programu, což Jelínek označil za účelový záměr. Doplnění programu neprošlo hlasováním. Zastupitel Miroslav Čuban dokonce trval na úplném zastavení jednání o prodeji akcií. K tomu nedošlo.
</TEXT>
</DOC>
<DOC>
<DOCID>MF-20020527068</DOCID>
<DOCNO>MF-20020527068</DOCNO>
<DATE>05/27/02</DATE>
<TITLE>
Doba baroka se vrátila načas do Kouřimi
</TITLE>
<GEOGRAPHY>Kouřim</GEOGRAPHY>
<TEXT>
Do doby baroka se v sobotu vrátili v Kouřimi na Kolínsku. Více než pět set diváků zde mělo po celý den možnost přenést se do doby hraběte Adolfa Šternberka a užít si bohatý program druhého ročníku Kouřimského cechovního pořádku. Hlavní událostí byl příjezd krajského hejtmana Šternberka, který se setkal se zástupci kouřimských cechů v dobových kostýmech. "Už loni se nám podařilo najít řemeslníky z řad občanů, nadšené pro barokní slavnosti. Našili jsme jim krásné kostýmy a nechali vyrobit korouhve a dnes tady máme sladovníky, tesaře, pekaře a zedníky," řekla Radka Jirkovská z organizačního týmu. S nápadem uspořádat cechovní slavnosti přišli lidé v Kouřimi poté, co zde kolínské regionální muzeum loni otevřelo výstavu Baroko na Kolínsku, která ukázala, jak významným obdobím bylo baroko pro rozvoj Kouřimska. "Ostatní města, jako například Kutná Hora, Telč a Český Krumlov, propagují hlavně renesanci. My jsme se rozhodli zahrát si na baroko," dodala Jirkovská. V programu nechybělo potrestání poběhlice na pranýři, koncert barokní hudby a dobové divadlo.
</TEXT>
<HEADING>
ZMRZLINA V BAROKU?
</HEADING>
<TEXT>
Dívka pozorně sleduje program letošního už druhého ročníku Kouřimského cechovního pořádku. Na pět stovek lidí se na několik hodin vrátilo do doby baroka.
Dívka pozorně sleduje program letošního už druhého ročníku Kouřimského cechovního pořádku. Na pět stovek lidí se na několik hodin vrátilo do doby baroka.
</TEXT>
</DOC>
<DOC>
<DOCID>MF-20020527069</DOCID>
<DOCNO>MF-20020527069</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
Jan Jícha 22 let, jednička na kandidátce Humanistické aliance
"Jsme převážně mladí lidé, kterým na budoucím vývoji této země záležet nejen může, ale musí. Při očekávání dalšího půlstoletí života si nemůžeme dovolit tak krátkozraké myšlení, jak mnohdy předvádějí současní politikové," zdůvodňuje student filozofické fakulty Jícha kandidaturu své strany v parlamentních volbách. Podle Jíchova tvrzení chce Humanistická aliance prosadit větší otevřenost a dostupnost parlamentu pro občany a především uskromnění politické reprezentace. "Pod heslem přímé demokracie hodláme demokratizovat rozhodovací proces, uvolnit lidem cestu k řízení země nejen během voleb, ale také pomocí referenda. Je nepřípustné, aby se občan mohl vyjádřit pouze jednou za čtyři roky a v mezidobí mu zbývaly jen oči pro pláč a hospoda pro nadávání," říká Jan Jícha. Ve Středočeském kraji chce v první řadě zabránit stavbě dálnice D3. Humanistická aliance je odpůrcem Mezinárodního měnového fondu a Světové banky, které podle ní ještě více ožebračují chudé země třetího světa. Tyto organizace jsou podle mínění humanistů hlavními zodpovědnými za soustředění veškerého bohatství v rukách malé skupiny lidí a neskutečně rostoucí chudobu milionů lidských bytostí, píše ve svém stranickém programu.
</TEXT>
</DOC>
<DOC>
<DOCID>MF-20020527070</DOCID>
<DOCNO>MF-20020527070</DOCNO>
<DATE>05/27/02</DATE>
<TITLE>
Miss neslyšících je z Mělníka
</TITLE>
<GEOGRAPHY>Praha</GEOGRAPHY>
<TEXT>
Devatenáctiletá začínající kadeřnice z Mělníku Ludmila Šinglarová se stala nejkrásnější dívkou mezi sluchově postiženými. V Národním domě na pražských Vinohradech se o titul Miss neslyšících ucházelo 12 dívek s různým stupněm sluchového postižení z celé republiky. Vítězka bude reprezentovat Českou republiku na celosvětové soutěži Miss Deaf World, která se bude konat v Praze 12. července.
Praha - Devatenáctiletá začínající kadeřnice z Mělníku Ludmila Šinglarová se stala nejkrásnější dívkou mezi sluchově postiženými. V Národním domě na pražských Vinohradech se o titul Miss neslyšících ucházelo 12 dívek s různým stupněm sluchového postižení z celé republiky. Vítězka bude reprezentovat Českou republiku na celosvětové soutěži Miss Deaf World, která se bude konat v Praze 12. července.
</TEXT>
</DOC>
<DOC>
<DOCID>MF-20020527071</DOCID>
<DOCNO>MF-20020527071</DOCNO>
<DATE>05/27/02</DATE>
<TITLE>
Zájem o keramické trhy stoupá
</TITLE>
<TEXT>
Kostelec nad Černými lesy - Rekordní počet účastníků i návštěvníků zaznamenaly sobotní keramické trhy v Kostelci nad Černými lesy. "Je to neuvěřitelné, ale sešlo se zde sto sedmdesát jedna keramiků. Od naprostých amatérů až po vysokoškolsky vzdělané výtvarníky. Počet prodejců nijak neomezujeme. Dáme šanci každému, kdo projeví zájem," říká jeden z organizátorů Jan Svatoš. Na keramický den se přijelo podívat sedm tisíc lidí. "Chodím na trhy každý rok. Letos mne překvapila mnohem vyšší kvalita nabízeného zboží," vypráví jeden z návštěvníků Václav Bezouška. "Ještě loni se zde prezentovali i výrobci naprostých kýčů. Nabízeli třeba sádrové figurky a podobné hrůzy. Letos se nějak vytratili, a to je jen dobře." Keramici ochotně prozrazovali svá výrobní tajemství. Návštěvníkům ukazovali práci na kruhu i další postupy včetně výpalu v různých druzích pecí. K vidění byly elektrické i plynové. Ale tu nejpůvodnější technologii - pálení dřeven - představoval pouze Petr Krejník. "Glazuru používám jen na vnitřky nádob. Jejich povrch nechávám režný, aby byl vidět výsledek přímého působení ohně. Každý kousek je originál, protože se nedá předpovědět, co hlína spolu s ohněm provedou. Kdysi jsme v Kostelci předváděli výpal v peci na dřevo. Po návštěvnících zbyla kupa zamaštěných papírových tácků s kostmi od kuřat. Přiložili jsme to do pece a jen zírali. Tak krásný kovový lesk a zakouřený povrch se hned tak nepovede," dodal výtvarník.
</TEXT>
</DOC>
<DOC>
<DOCID>MF-20020527072</DOCID>
<DOCNO>MF-20020527072</DOCNO>
<DATE>05/27/02</DATE>
<TITLE>
Ceny benzinu ve středních Čechách
</TITLE>
<TEXT>
Čerpací stanice Místo Natural 95 Nafta
Tamoil Kolín 24,60 21,40
Robin Oil Poděbrady 24,90 21,90
Shell Mladá Boleslav 24,20 21,50
Benzina Zásmuky 25,80 22,70
Rabštejn Kolín 24,70 21,90
Robin Oil Stará Boleslav 25,10 22,20
Benol Nižbor 24,90 21,90
Benzina Smečno 25,50 22,50
Pap Oil Slaný 25,30 22,10
</TEXT>
</DOC>
<DOC>
<DOCID>MF-20020527073</DOCID>
<DOCNO>MF-20020527073</DOCNO>
<DATE>05/27/02</DATE>
<TITLE>
Recesistický závod vyvolával salvy smíchu
</TITLE>
<TEXT>
Velká Buková - Bez houpaček, kolotočů i střelnic slavila o víkendu Velká Buková na Rakovnicku každoroční pouť. Lidé se přitom bavili víc, než kdyby byla náves zaplavena pouťovými atrakcemi. Dělali si legraci sami ze sebe. Na kolech či trakařích se pokoušeli přejet čtyřicetimetrovou úzkou dřevěnou lávku přes místní rybníček. Většina závodníků na druhý konec nedojela a skončila v páchnoucí vodě. Diváci řvali smíchy.
</TEXT>
<HEADING>
Přišel i starosta s dcerou
</HEADING>
<TEXT>
Tři čtvrtě hodiny po ohlášeném začátku druhého ročníku Bukovské lávky byla závodní listina téměř prázdná. Chvíle nudy vyplňovaly z reproduktorů šlágry Václava Neckáře, Heleny Vondráčkové a Marie Rottrové. Děti zatím stačily potopit na rybníku pramici. Organizátoři ale nezoufali. Místní prodejna měla otevřeno, lahvové pivo šlo na odbyt. S vypitými lahvemi a stálým hecováním počet odvážných borců přibýval. Nakonec jich na lávku vyjel rekordní počet, mezi nimi i starosta s dcerou. "Napadlo nás to samozřejmě v hospodě. Lidé se tomu sice smáli, ale nevěřili, že to uděláme. Takže jsme to najust udělali," vypráví moderátor soutěže Miloš Kohout. Lávku organizátoři stavěli přes rybník v noci, aby nikdo nemohl trénovat. Připouštějí, že málem nestála. Rybník, který nemá vlastní přítok, totiž od loňska značně vyschnul. O to víc se na jeho dně naskládalo bahna.
</TEXT>
<HEADING>
Nejtěžší je na lávce vydržet
</HEADING>
<TEXT>
Nejprve vyrazily na lávku na kolech a trakařích děti. Nezatíženy alkoholem a vysokou váhou projely mnohé z nich z jednoho konce na druhý bez zaškobrtnutí. I to možná přispělo k názoru, že překonat lávku přes rybník letos nebude žádný problém. Fakt, že je tomu jinak, se dospělí závodníci dozvěděli, až když na ní stáli. "Pro ty, co koukaj, vypadá prkno celkem stabilně. Jakmile jste na něm, je najednou příliš úzký. Nejhorší je trefit se a vydržet co nejdýl," poznamenal Miroslav Jirásek. Ani on se na druhý konec prkna nedostal. O kousek dál nad odvážným, leč zmáčeným mužem ohrnovala manželka nos: "Fuj, budeš páchnout ještě tejden." "To je čistá špína, Helenko," odpověděl smířlivě. Odvahu a šikovnost organizátoři od měnili tradičními cenami. Děti dostaly míč, dort či badminton. Dospělí si odnesli láhev fernetu, šišku salámu či velkou bonboniéru. Lávka na bukovském rybníku bude ještě několik dní. "Schováme ji, až nám začnou rodiče nadávat, že už nemají, co dát dětem na sebe," ohlásil její osud Daniel Sklenička. Vyzkoušet si ji ale mohou i přespolní.
Někteří účastníci závodu v jízdě po lávce přes rybníček ve Velké Bukové se daleko od břehu nedostali. O diváky přitom neměli nouzi.
</TEXT>
</DOC>
<DOC>
<DOCID>MF-20020527074</DOCID>
<DOCNO>MF-20020527074</DOCNO>
<DATE>05/27/02</DATE>
<TITLE>
Jak založit nezvyklou mateřskou školku
</TITLE>
<TEXT>
Osmadvacetiletá psycholožka Markéta Machková se rozhodla starat o děti bez podpory ministerstva Školství
Beroun - Osmadvacetiletá dětská psycholožka Markéta Machková patří zřejmě k prvním ženám ve středních Čechách, které se pokusily zařídit si soukromou mateřskou školku. Přestože původně chtěla být zařazená do sítě škol ministerstva školství, mládeže a tělovýchovy, musela nakonec od svého záměru ustoupit. "Úředníci na ministerstvu však požadovali, abych své Studio Kytka předělala na právnickou formu podnikání, což by v konečné fázi bylo třikrát dražší než poskytnutá osmdesátitisícová dotace. To bych si nemohla dovolit," říká Machková. Učitelce by pak musela vyplácet tabulkový plat 6 800 korun hrubého. "To je samozřejmě směšné, za takové peníze by to asi nikdo nedělal," míní. Rozhodla se jít proto jinou cestou. V podkroví svého rodinného domku v Berouně založila soukromou mateřskou školu Kytička a brzy chce začít s výukou. Za sebou má už dlouholeté zkušenosti z práce s dětmi.
</TEXT>
<HEADING>
Začínala s kojeneckým plaváním své dcery
</HEADING>
<TEXT>
Osmadvacetiletá Machková začínala před deseti lety v Praze, kdy s prvorozenou dcerou Aničkou navštěvovala kurzy kojeneckého plavání. Skvělé dojmy a zážitky si ale nenechala pro sebe a začala se o tuto oblast intenzivně zajímat. Dnes má ve svém domě vlastní bazén a je majitelkou Studia Kytka, které nabízí nejen lekce plavání kojenců a batolat, předškolních či zdravotně postižených dětí, ale také aqua aerobic pro široké věkové spektrum, cvičení na gymbalonech, malování a hrátky s nemluvňátky pro děti od jednoho roku.
V soukromé mateřské školce se zatím cvičí a maluje
Jak budoucí školka vypadá? Prostornou světlou hernu rozjasňují barvy mnoha odstínů, neobvyklé barevné řešení má rovněž dětská šatna i sociální zařízení. Střídmější je snad jen přípravna jídla a šatna personálu. Dětem i rodičům, kteří už od května navštěvují odpolední programy, se prostředí jednoznačně zamlouvá. Zatím jde jen o volnočasové aktivity, od září se zde ale rozjede vzdělávací program a podkrovní místnosti budou celé dopoledne patřit výhradně dětem ze soukromé mateřské školy Kytička. "Chtěli jsme původně ještě do léta zahájit zkušební provoz. Nakonec se nám nepodařilo úplně poskládat dost dětí. Ze všech našich činností, které si doposud mohly dovolit i maminky samoživitelky se dvěma dětmi, není už tato aktivita cílená na tak širokou populaci," vysvětluje majitelka studia Markéta Machková. Je si totiž moc dobře vědoma toho, že podobné zařízení si v plném rozsahu mohou dopřát jen ekonomicky silnější rodiny. Vzhledem k tomu, že od ministerstva školství by získala pouze finanční dotaci, nedělá si velkou hlavu s tím, že mateřinka bude fungovat mimo jeho síť. "Na provozování školy mám oprávnění i potřebné vzdělání a všechny ministerské požadavky jinak na sto procent splňujeme. Odebíráme i řadu odborných časopisů a literatury, kde získáme informace o nových trendech, i ty, které jsou nezbytné pro dovzdělávání pedagogů," podotýká.
</TEXT>
<HEADING>
Děti mají v programu také angličtinu a plavání
</HEADING>
<TEXT>
Mateřská škola je určená pro předškolní děti nejrůznějšího věku. Mělo by v ní být maximálně čtrnáct dětí. Výuka angličtiny, plavání a moderní vzdělávací programy - to vše podle Markéty Machkové určuje vysokou cenu školky. "Není to ale naše stěžejní výdělečná činnost a její cena je poskládaná tak, aby se provoz zaplatil a školka se dále obnovovala," připomíná. Do vzdělávacího programu sestaveného podle pokynů ministerstva zapracovala Machková vedle angličtiny ještě výchovný program Step by step, který se v Česku používá hlavně pro integraci sociálních a etnických menšin či zdravotně postižených dětí. Lze ho ale využít i jinak. "Děti jsou podněcované k tomu vytvářet si svůj vlastní názor, učí se být otevřené k lidem i pro přijímání nových informací," vysvětluje. Step by step, který doporučuje i Open Society Fund, navíc podporuje spolupráci ve skupinách, v nichž si starší i mladší děti vzájemně pomáhají a smysluplně se zapojují v té míře, v jaké jsou schopny. Za zásadní přínos své školky považuje Markéta Machková jazykový blok. "Pro malé děti je velmi důležitá přirozená výuka jazyka. Nejprve dítě poslouchá, jak maminka společné aktivity komentuje, a pak, když se naučí slova, už svou činnost slovně doprovází samo," vysvětluje. Stejný postup bude používat i učitelka Martina Vavrušková. Děti se sice seznámí s klíčovými slovy, ale pak bez ohledu na to, jestli rozumí nebo ne, bude angličtina ve dvouhodinovém dopolední bloku dominantním jazykem. "Děti budou mít navíc spojený každý den s jinou činností, se zpěvem, pohybem či výtvarnými aktivitami, takže vstupní kanály pro naučení jazyka budou naprosto ideální," tvrdí psycholožka. Příjemnou záležitostí bude nepochybně i pravidelná lekce plavání každou středu, kterou povede instruktorka speciálně školená na skupinové plavání předškolních dětí.
Co je to za blbé podnikání? zeptal se ministerský úředník
Soukromá mateřinka zatím nabídne rodičům a jejich dětem provoz pouze do třinácti hodin. "Zatím nedokážeme dětem zajistit hotové jídlo. Podle informací hygienika by do konce roku měly být v Berouně dostavěny dvě vývařovny, odkud by nám obědy vozili. Na tom momentálně spuštění celodenního provozu vázne," říká majitelka Studia Kytka. Do té doby budou proto děti dostávat dvě svačiny. "Bohužel hygienické předpisy nedovolují, abychom si vařili ve školce sami, a pokud bychom chtěli vozit jídlo odjinud, museli bychom si na to pořídit zvláštní auto, které by bylo určené pouze na tuto činnost," upozorňuje. Zatím tedy není ani přesně stanoveno, jaké provozní hodiny by školka v konečné fázi měla. "Bude to záležet i na požadavcích rodičů. Budou-li si přát mít některý den provoz do osmnácti hodin, samozřejmě jim vyhovíme," připouští Markéta Machková. V záloze už má připravenou i druhou učitelku, která zatím od září povede pětačtyřicetiminutový odpolední program Hrátky s angličtinou. Netradiční školku si už chodí oťukávat první zájemci. Sympatická majitelka se nezájmu ze strany rodičů nebojí. "Je to natolik jiné zařízení, že nevidím důvod, proč by ji neměli využívat. Kdybych si myslela něco jiného, tak bych se do toho nikdy nepouštěla," tvrdí. Nikdy ale nezapomene na úředníka z ministerstva školství, který komentoval její aktivitu slovy: "Je tak málo dětí a vy chcete otvírat novou školku. Co je to za blbé podnikání?"
Soukromá mateřská škola Kytička s výukou angličtiny a plaváním
MAXIMÁLNÍ POČET DĚTÍ: 14, cena každý den v týdnu: 300 Kč/den
1 den v týdnu nebo vybrané dny: 450 Kč/den pouze programový blok v angličtině: 300 Kč/den pouze tento blok v angličtině za doprovodu rodičů: 250 Kč/den
úterý - výtvarné činnosti středa - pohybové aktivity a dovednosti čtvrtek - pohádky, povídání a divadlo pátek - překvapení (oslavy narozenin, výlety) Nemusí být (jen pro doplnění)
MARKÉTA MACHKOVÁ, 28 LET, DĚTSKÁ PSYCHOLOŽKA, MAJITELKA STUDIA KYTKA, ZALOŽILA SOUKROMOU MATEŘSKOU ŠKOLKU. ZAČÍNALA TAK, ŽE CHODILA SE SVOU DCEROU NA KURZY KOJENECKÉHO PLAVÁNÍ
Jedno z dětí, které navštěvují Studio Kytka v Berouně. Poté, co jeho majitelka Markéta Machková nabízí už dlouho ve svém domě například lekce plavání kojenců a batolat, cvičení na gymbalonech, malování i další věci, se rozhodla založit soukromou mateřskou školku.
</TEXT>
</DOC>
<DOC>
<DOCID>MF-20020527075</DOCID>
<DOCNO>MF-20020527075</DOCNO>
<DATE>05/27/02</DATE>
<TITLE>
Inzerát změnil mladé učitelce celý její život
</TITLE>
<GEOGRAPHY>Beroun</GEOGRAPHY>
<TEXT>
Být ve správnou dobu na správném místě se podařilo učitelce mateřské školy Martině Vavruškové. Nebýt přitom inzerátu v novinách, možná by dnes marně sháněla práci a vedla nudný život ženy na mateřské dovolené. "Když jsem si před dvěma lety úplně náhodou přečetla nabídku Studia Kytka, které zvalo na lekce plavání kojenců a batolat, vůbec jsem neváhala. O plavání jsem přemýšlela už od synova narození, jenomže v Berouně nebylo kde plavat a do Prahy se mně jezdit nechtělo," vzpomíná sedmadvacetiletá žena. Hrátky s batolaty v doslova rodinném prostředí třikrát čtyři metry velkého bazénu se jí natolik zalíbily, že se začala zajímat o možnost stát se sama instruktorkou plavání. Nyní má za sebou už roční praxi a jak tvrdí, je to pro ni při mateřské dovolené skvělé odreagování i seberealizace. Na druhou stranu však přiznává, že tato práce by nešla dělat pět dní v týdnu osm hodin denně. "Přes den mi máčení ve vodě ani tak nepřijde, ale večer přijdu domů úplně zmrzlá a liju do sebe litry čaje," říká o svém pondělním instruktorském dni. V září jí končí mateřská dovolená a sympatická Martina se po dalším zaměstnání nemusí už rozhlížet. Nastoupí totiž jako učitelka do soukromé mateřské školy Kytička. Ostatně pro tuto práci má ty nejlepší předpoklady. Před mateřskou dovolenou pracovala v soukromé školce v Praze, pak si na rok a půl odskočila jako au-pair do Anglie a po svém návratu sbírala zkušenosti ještě jako vychovatelka v anglicky mluvících rodinách. Sama je zastáncem mateřských škol pro menší počet dětí. "Nejde o to, že by učitelka dvacet dětí nezvládla, ale nemůže se jim tolik věnovat. Ještě více se to projevuje ve třídách, kam chodí děti různého věku. Ne všechny děti zvládnou určitou činnost stejně dobře a učitelka nemá prostor jim všem pomáhat," domnívá se Martina Vavrušková. Když vzpomíná na Anglii, vybaví se jí i zcela odlišný způsob tamní výchovy. "Dítě je pán rodiny, který určuje, co se bude dít, a rodiče se tomu podřizují," dodává. Dobrá znalost angličtiny jí otevřela cestu i k nové práci. "Jazyk budeme zapojovat nenásilnou formou. Běžné věty, které bych dětem říkala česky, budu říkat anglicky. Například podej mi červenou tužku nebo namaluj jablko," plánuje žena, která vždy snila o tom, že si jednou soukromou školku sama založí. Na její tvorbě se nyní může alespoň podílet. "Vždycky jsem si přála dělat, co mě baví, a to se mi teď skutečně splnilo," dodala.
Učitelka Martina Vavrušková, která sbírala zkušenosti v Anglii, se těší na výuku v mateřské školce.
</TEXT>
</DOC>
<DOC>
<DOCID>MF-20020527076</DOCID>
<DOCNO>MF-20020527076</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
KINO ATLANTIS: Showtime. Detektiv Mitch Preston slouží v losangeleském policejním sboru a nepřeje si nic jiného, než aby svoji práci dělal, jak nejlépe umí. Policista Trey Sellars je jeho naprostým opakem. Raději než strážcem zákona by byl televizní hvězdou. Osud je však spojí během jediného okamžiku nepovedené akce, kdy se Trey připlete Mitchovi do cesty během zatýkání drogového bosse. Všechno Mitchovo úsilí tak přijde vniveč a gauner prchne. Na místě je však také televizní štáb producentky Chase Renziové, která hodlá na honu za prchajícím zločincem postavit největší reality show všech dob. Od této chvíle bude Mitch ve dne v noci sledován televizní kamerou. A jako by jeho utrpení nebylo málo, dostane za parťáka právě Treye. ( 17.30, 20.00) PIARISTICKÁ KOLEJ: TRADICE PIARISTICKÉ VZDĚLANOSTI A KULTURY. Komorní expozice o vzdělávacím řádu piaristů a jeho působení v Benešově je umístěna v klášterním ambitu. Přístupný je též rajský dvůr se slunečními hodinami. Otevřeno ve všední dny od 7.00 do 18.00. RADNICE: AP ATELIER J. PLESKOTA A PŘESTAVBA BENEŠOVSKÉ RADNICE. Komorní expozice umístěná ve foyer radnice seznamuje s tvorbou známého pražského atelieru a problematikou přestavby radnice.
KINO MÍR: Král Škorpion. Před 5000 lety žil bezohledný a ctižádostivý muž jménem Memnon, který byl přesvědčen, že je povolán vládnout lidem v egyptské poušti. Postavil se proto do čela barbarské armády a vraždil nemilosrdně každého, kdo se nechtěl podřídit jeho vůli. Předcházel ho strach a hrůza, neboť mnozí tušili, že Memnonovy kroky řídí někdo jiný, kdo s jistotou ví, kdy a kde zaútočit. Proto také odcházel z každé bitvy vítězně. Jen několik rodových kmenů nelezlo sílu a odvahu zastoupit Memnonovi cestu k trůnu. Do jejich čela se postavil Mathyus, kterému generace předků vlily do žil válečnickou krev a tedy i lest. Právě on si uvědomil, že je třeba nejprve zjistit, kdo je tím záhadným Memnonovým poradcem a vyrazit mu, za jakoukoli cenu, z ruky jeho nejsilnější zbraň. Ženy a ještě k tomu krásné však vraždit neumí. Půvabná Cassandra se tedy stává jeho rukojmím a souboj na život a na smrt mezi dvěma mocnými, i když zcela rozdílnými muži začíná. ( 17.30) Čistá duše. Film inspirovaný autentickým životním příběhem Johna Forbese Nashe ml., nositele Nobelovy ceny za ekonomii. ( 20.00)
DUSÍKOVO DIVADLO: ZRCADLENÍ. Výstava fotografií Jany Bauerové. GALERIE MĚSTSKÉHO MUZEA: STÁLÁ EXPOZICE. Výtvarníci Čáslavska, Jan Ladislav Dusík, Josef Svoboda - výstava z díla profesora architekta.
</TEXT>
<HEADING>
KINO SVĚT: Čistá duše. ( 19.30)
</HEADING>
<TEXT>
MĚSTSKÉ KINO: Únos domů. Napínavé vyprávění o dospívajícím Liborovi, který se během několika krátkých minut dostává z exkluzívního prostředí dnešní bohaté vrstvy, prostředí honosných vil, snobských večírků, drahých soukromých škol a vozů s osobním řidičem do situace, kdy musí bojovat o holý život. ( 20.00)
MUZEUM BETLÉMŮ: KARLŠTEJNSKÝ KRÁLOVSKÝ BETLÉM. Největší český pohyblivý betlém a expozice starých českých betlémů. MUZEUM VOSKOVÝCH FIGURÍN: POSTAVY Z ČESKÉ HISTORIE. Voskové figuríny postav z českých dějin si lze prohlédnout denně od 9.00 do 18.00.
KINO HUTNÍK: Rok ďábla. Vyléčený alkoholik Holman přijíždí do Čech točit dokumentární film o alkoholické léčebně. Tam se setkává s Jaromírem Nohavicou a jeho "strážným andělem", Karlem Plíhalem. Plíhal inscenuje na zkoušku svůj vlastní pohřeb. Smuteční průvod doprovází hudba kapely Čechomor. Jejich energie Plíhalovi učaruje a doporučí Čechomor jako doprovodnou kapelu Nohavicovi. Karel Holas, houslista Čechomoru, pracuje jako nájemný hudebník k obveselení hostů ve výtazích luxusních hotelů. Během jedné své jízdy setkává s Jazem Colemanem, ex-zpěvákem britské kapely Killing Joke a dirigentem Sydneyské opery. Jaz nabídne Čechomoru turné se symfonickým orchestrem. Čechomor se ale nakonec rozhodne pro Nohavicu. Vyléčený Nohavica zaujme holandského dokumentaristu Holmana natolik, že opouští své původní plány a vydává se s nimi na turné. Členové skupiny i dokumentarista doufají, že odhalí tajemství tvorby legendárního písničkáře, místo toho se však musí sami vyrovnávat se zázraky, které je potkají. ( 17.30) Andělská tvář. Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila. Režie Zdeněk Troška. ( 20.00) KINO SOKOL: Milionový závod. Bohatý majitel casina Donald Sinclair připravil pro obveselení svých klientů novinku: veliký závod o dva miliony dolarů. Zbohatlíci se o ně ovšem nebudou ucházet sami, ale budou sázet na šest týmů, lačnících po bohatství. Potenciální milionáři jsou vybráni náhodně a vzniknou tak notně bizarní sestavy: rozhádaná židovská rodina s užvaněným otcem, bratři kriminálníci, upjatý obchodník a krásná pilotka, matka usmiřující se s dcerou, fotbalový rozhodčí na útěku a narkoleptický Ital. Na cestu z Las Vegas do Nového Mexika mohou vyrazit jakkoli - pěšky, autem, letadlem, na koni, nebo v balónu. Pravidla nejsou žádná. ( 17.30, 20.00) KINOKAVÁRNA: Pekelná ženská. Darren Silverman, Wayne Lo Fessier a J.D. McNugent byli od dětství nejlepší přátelé. Na střední škole hraje Wayne fotbal, J.D. je maskotem a Darren povzbuzovačem, ale stále drží pospolu. Navíc hrají v rockové skupině. Všecko se změní, když mezi ně vstoupí krásná, ale chladná a manipulující psychopatka Judith, která milého a sympatického Darrena sevře do drápů. Snaží se jejich přátelství ale i kapelu rozbít. Kamarádi se pokoušejí Darrena rozptýlit, vymanit ho z jejího negativního vlivu. Darrena chtějí dát dohromady se Sandy, která se nedávno rozhodla, že bude jeptiškou. Po poradě s fotbalovým trenérem se rozhodnou, že Judith unesou. Před ostatními předstírají, že umřela. Avšak Judith nezůstává dlouho mimo hru - a pomalu se schyluje ke svatbě. ( 20.00) GALERIE KD 55: BOSOM FRIENDS. Obrazy Pavla Sedláčka si lze prohlédnout do 7. června. GALERIE ZDEŇKA: CESTY. Kresby a akvarely Přemysla Povondry. MALÁ GALERIE SPOŘITELNY: VZESTUPNÁ - SESTUPNÁ. Fotografie Jindřicha Špicnera.
Další informace k tomuto článku najdete na internetové stránce www.idnes.cz
</TEXT>
</DOC>
<DOC>
<DOCID>MF-20020527077</DOCID>
<DOCNO>MF-20020527077</DOCNO>
<DATE>05/27/02</DATE>
<TITLE>
Tip dnes
</TITLE>
<TEXT>
Zábava pro úzký okruh zbohatlíků dostane nečekaný rozměr. Film o závodě, který nemá žádná pravidla a v němž jsou ve hře dva miliony dolarů, promítá dnes od 17.30 a 20 hodin kladenské kino Sokol.
</TEXT>
</DOC>
<DOC>
<DOCID>MF-20020527078</DOCID>
<DOCNO>MF-20020527078</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
KINO SVĚT: Babí léto. Vlídná nadgenerační komedie, v níž Vlastimil Brodský a Stella Zázvorková vytvářejí sehranou manželskou dvojici penzistů. ( 19.00) GALERIE FELIXE JENEWEINA: NOVÉ PŘÍRŮSTKY SBÍREK GFJ. Výstava obrazů, které získala galerie v letech 1996 až 2001. MALÁ GALERIE BASET: KUTNÁ HORA - MĚSTO, KDE JE MOŽNÉ SPATŘIT ANDĚLA. Obrazy Marie Brožové. SANKTURINOVSKÝ DŮM: REJ. Obrazy Romana Franty.
PAMĚTNÍ SÍŇ SLAVNÍKOVSKÉ LIBICE: STÁLÁ EXPOZICE. Historicko-archeologická expozice podává přehled od začátku slovanského osídlení regionu v 6. století do zániku hradiska ve 12. století. Zachycuje dějiny Libice ve vrcholném a pozdním středověku a v raném novověku.
PAMÁTNÍK LIDICE: STÁLÁ EXPOZICE. Tragický osud obce Lidice a jejích obyvatel za 2. světové války. MĚLNÍK KINO SOKOL: Dannyho parťáci. Lupič Danny Ocean je mužem akce. Ještě neuplynulo ani čtyřiadvacet hodin od chvíle, kdy ho propustili z věznice v New Jersey, a už plánuje další kšeft. ( 20.00) GALERIE ERASMUS: KVĚTY VODY. Obrazy vystavuje Markétka Hanzlíková Váradiová. MASARYKŮV KULTURNÍ DŮM: ROMAN VOKATÝ. Výstava obrazů potrvá do 31. května., MALÍŘI POJIZEŘÍ. Fotografie Ladislava Korce.
KINOKAVÁRNA SVĚT: Princezna a bojovník. ( 20.00) MĚSTSKÉ DIVADLO: Bouře (Divadlo F. X. Šaldy Liberec). Po dvou letech uvádí liberecké divadlo novou hru Williama Shakespeara. ( 19.30) KINO FORUM: JAROMÍR NOHAVICA. Koncert oblíbeného písničkáře a harmonikáře. ( 20.00) ŠKODA AUTO MUZEUM: STÁLÉ EXPOZICE. 100 let Škody, Galerie motorů a Jak vzniká automobil. Otevřeno denně od 9.00 do 17.00.
KINO SATURN: Rok ďábla. ( 17.30, 20.00)
MĚSTSKÉ KINO SD: Křižovatka smrti 2. ( 19.00) SPOLEČENSKÝ DŮM: PETRA 2001. Akty neratovického fotografa Jiřího Pecháčka.
MUZEUM ČESKÉHO VENKOVA (Kačina): STÁLÁ EXPOZICE.
KINO SOKOL: O. Další film, který oživuje dílo světového mistra dramatu Williama Shakespeara. ( 19.00)
ZÁMECKÝ BIOGRAF: Lásce na stopě. Jonathan a Sára jsou oba profesionálně úspěšní mladí lidé, žijící ve spokojených partnerských vztazích se svatbou na spadnutí a ve vzájemné vzdálenosti několika tisíc kilometrů. V této situaci jim oběma pár událostí připomene setkání před lety - stopováním těchto osudových znamení, která se jen zdají být náhodná, chtějí najít jeden druhého. Toto poněkud pošetilé, nicméně osudové rozhodnutí je přivádí do řady komických situací a nakonec jednoho k druhému. ( 19.30)
KINO MÍR: Návrat do Země Nezemě. ( 17.30) Klikaři. Jimmy je smolař, který neumí vykrádat banky a Rudi jeho parťák, který na to doplácí. Za mřížemi skončili už po několikáté, Rudi tentokrát na dlouho. Jimmy si uvědomuje svůj díl viny na jeho zpackaném osudu. Zapřísáhne se, že Rudiho dostane ven. Rozhodne se využít účinkování ve vězeňském divadelním představení k útěku. ( 20.00)
MĚSTSKÉ KULTURNÍ STŘEDISKO: ŘÍČANSKÝ SALON 2002. Výstava prací regionálních výtvarníků.
MĚSTSKÉ MUZEUM: STÁLÉ EXPOZICE. Z historie Sadské a Paroubkova pracovna.
MĚSTSKÉ KINO: Showtime. Detektiv Mitch Preston slouží v losangeleském policejním sboru a nepřeje si nic jiného, než aby svoji práci dělal jak nejlépe umí. Policista Trey Sellars je jeho naprostým opakem. Raději než strážcem zákona by byl televizní hvězdou. Osud je však spojí během jediného okamžiku nepovedené akce, kdy se Trey připlete Mitchovi do cesty během zatýkání drogového bosse. Všechno Mitchovo úsilí tak přijde vniveč a gauner prchne. Na místě je však také televizní štáb producentky Chase Renziové, která hodlá na honu za prchajícím zločincem postavit největší reality show všech dob. Od této chvíle bude Mitch ve dne v noci sledován televizní kamerou. A jako by jeho utrpení nebylo málo, dostane za parťáka právě Treye. ( 17.00, 19.30) GALERIE IKAROS: EMMA SRNCOVÁ. Naivní a romantické malby a grafiky.
GALERIE KIC: PRÁCE ŽÁKŮ ZUŠ. Do 30. května vystavují žáci výtvarného oboru ZUŠ.
</TEXT>
</DOC>
<DOC>
<DOCID>MF-20020527079</DOCID>
<DOCNO>MF-20020527079</DOCNO>
<DATE>05/27/02</DATE>
<TITLE>
Je hospodaření Příbrami v pořádku, nebo ne?
</TITLE>
<TEXT>
Dopisy čtenářů
</TEXT>
<HEADING>
Hospodaření vedení Příbrami se mi vůbec nelíbí
</HEADING>
<TEXT>
Často slyším nebo čtu, že hospodaření města je na velice dobré úrovni. O tom by měl vypovídat i rating města Příbram. Proto jsem si obstaral ratingové zprávy k 24.10. 2000 a k 28.11. 2001. Po jejich pročtení mě zaujala na str. 3 tabulka základních ekonomických dat. Zde je položka mimořádných nahodilých příjmů města. V roce 1999 jsou mimořádné nahodilé příjmy obzvlášť vysoké. Činily téměř 251 milion Kč. Dočetl jsem se, že mimořádné nahodilé příjmy jsou příjmy z prodeje majetku města. Součet těchto příjmů (prodejů) za léta od r. 1995 do r. 2001 činí celkem 654,5 milionu Kč. Tedy město Příbram rozprodalo majetek - přeměnilo majetek na peníze - za 654,5 milionu Kč. To je objem asi tak jednoho ročního rozpočtu města. Více jak půl miliardy korun by mělo být někde ve městě vidět. Žel, není vidět nic, ani "betonové monstrum". Dokonce město v této době o jedno "betonové monstrum" přišlo, a to o teplárnu. Její hodnota byla 1,2 miliardy Kč. V ratingové zprávě k 24. 10. 2000 na str. 25 je uvedeno: "Jisté námitky lze také vznést k přijímání nových úvěrů městem na investiční výstavbu v době, kdy město Příbram disponuje penězi z prodeje akcionářských práv k akciím rozvodných společností. Z prodeje těchto práv město obdrželo v roce 1999 více než 126 mil. Kč, z nichž proinvestovalo 85 mil. Kč. Zbývající 41 milion Kč mělo z větší části deponováno na účtech v bankách. Naproti tomu město čerpalo ve stejném roce kontokorentní úvěr a přijalo úvěr na aquapark v celkové výši 35 mil. Kč. Placené úroky z úvěrů převyšují úrokové příjmy z depozit." Tolik citát. Jinak řečeno, město mělo uloženo 41 milion Kč na účtech s malými úroky a vzalo si úvěr 35 milionů Kč s většími úroky. Kdyby byl rozdíl na úrocích 10%, tak by ztráta mohla být až 3,5 milionu Kč. Další nepochopitelnou věcí jsou příjmy a výdaje. Veškeré příjmy od r.1995 do r. 2001 činily 4433 miliony Kč. Výdaje činily 4319 milionů Kč. Podle toho by město mělo mít někde na účtech nebo v pokladně uloženo 114 milionů Kč. Proto nechápu, proč jsou některé aktivity úvěrovány. Mimořádné nahodilé příjmy z prodeje majetku města nejsou v době sestavování rozpočtu města nikomu známy. Vždy jsme přesvědčováni, že plánovaný vyrovnaný rozpočet se podařilo dodržet. Je to zajímavé, když v době schvalování rozpočtu nevíme co prodáme a na konci roku to vždy dodržíme. Asi jde o maličkosti. Za léta od r. 1995 do r. 2001 jde "jen o 654,5 milionů Kč". Ve zpravodaji města č.1/2002 Ing. Fuksa prohlašuje, že není zatěžována příští generace dluhy. Možná, že to je pravda. Za to určitě rozprodáváme majetek příští generace.
Za plného provozu se bude opravovat vnější plášť na budově příbramského aquaparku, která vyjde městský rozpočet na 1,7 milionu korun. Radnice plánuje, že nechá přistavit ještě jednu tribunu pro sportovní halu, která je součástí komplexu. Po třiceti letech se letos generální opravy dočká rovněž sauna a vnější koupaliště.
</TEXT>
</DOC>
<DOC>
<DOCID>MF-20020527080</DOCID>
<DOCNO>MF-20020527080</DOCNO>
<DATE>05/27/02</DATE>
<TITLE>
Poustevník, který měl rád zajíce
</TITLE>
<TEXT>
V 18. století žil hluboko v lese, daleko od lidí podivín. Neměl ani chalupu, byla to spíše prapodivná chýška z větví, co držela pohromadě vlastně silou vůle a popírala možnosti přitažlivosti zemské. Střecha z kůry, ale ta vyhlídka do kraje... Pohled přes Horní Krůty až ke Kutné Hoře, někdy i k namodralým hřebenům Krkonoš, docela běžně na nejvýchodnější výběžek Vysočiny, kterému říkáme Železné hory. Bydlel v té chýšce z větví jen pár kroků u lesa nad vesničkou Radlice. "Tak nevím, Ambroži, co má to tvoje snažení za cenu," hovořil takhle s podvečerem sám k sobě. Skromný ohníček na kterém si opékal z panského lesa upytlačeného zajíce. "Všelijakému bejlí sice rozumíš, chápeš i řeč zvířat, ale co je ti to, člověče, platné? Lidi za tebou chodí a pořád se ptají po nějakých radách. No, co bys jim neporadil, ale toho vděku..." Ambrož byl cosi jako poustevník, ale živnost nešla dvakrát dobře. Před léty císař Josef poustevnické řemeslo zakázal státním výnosem a stavte se proti nařízení vrchnosti. Ambrož seděl u ohníčku a zamyšleně sypal na pečícího se zajíce všemožné bylinky. Pečínka voněla až se sliny sbíhaly. Ovšem vařte sami pro sebe, není to ta chuť. Poustevník se nudil a na zajíce sypal všechno možné. Tůňka na potůčku se najednou zčeřila a hladinou vykoukla zelená hlava s kloboučkem s pentlí. Oklepala se a k poněkud vyděšenému Ambrožovi přisedl na omletý balvan paňáca ve fráčku skoro stejně zeleném jako ten klobouk. Šos potopil do potoka, ale nohy v červených botách natáhl pohodlně ke skomírajícímu ohni. "No jo, ono se řekne vodník," zabrekotal paňáca. "Jenomže dovedete si vy smrtelníci představit, že i takovej hastrman může za ty roky chytit revma? Houby si dovedete představit. Já se tady cákám ve vodě čtyři sta šestnáct roků a už to cítím ve všech kloubech. " Paňáca přistrčí nohy blíže k ohni. Chvilku mlsně koukal po rožni, který Ambrož v leknutí přestal otáčet. "Nekoukej na mě a peč toho zajíce. Kousek bych si taky dal, až bude hotovej. Né že ho připálíš, to potom není k jídlu a skřípe mezi zubama. Ježiš, to mi zase louplo v zádech... A na penzi mám nárok až za šest set dvanáct let. A představ si, že se na nás nevztahuje připojištění." Hastrman stále mlsně koukal po voňavé pečínce. Poustevník Ambrož měl sice určité zkušenosti s bojem proti nečistým silám, ale zelený panáček mu dvakrát nečistý nepřipadal. A protože byl v podstatě dobrák, s vodníčkem se o večeři rozdělil téměř bratrsky. "Víš, poustevníku, já mám v hlavě delší dobu takovou myšlenku. Podle pracovní náplně bych měl topit lidi a dušičky schovávat v hrnečcích s pokličkou. Jenomže to máš potíž. Kde tady v Radlicích sehnat hliněný hrneček a ještě s pokličkou? Nejbližší hrnčíři jsou v Kostelci a to je nějakých deset kilometrů. Vodníkovi nesmí oschnout šos. Ale jak má dojít deset kilometrů pro hrnek a deset kilometrů zpátky s hrnkem, to mi tedy ještě nikdy nikdo nedokázal vysvětlit. A potom, proč bych měl topit lidi, když mi nic neudělali?" Prackou rozehnal mlhu přicházející od vody a ze šosu vytáhl dva doutníky z orobince. Jeden s kavalírským gestem nabídl poustevníkovi. Ten poněkud rozpačitě odmítl. Tuto bylinu jaksi neznal. "Co že mi nic neudělali! Je na ně i docela hezké podívání. Třeba ta Jiřinka z Horních Krůt. No znáš jí přece, taková to hezky stavěná. Ona se mi chodí často koupat do horního rybníka. A jenom tak docela beze všeho. Řeknu ti, to je kolikrát umění se udržet na dně, když jí tak vidíš zespoda... Jé a to mi tam tuhle přišla se stárkem z pivovaru. No, koupat se. Napřed to tak vypadalo, ale potom..." Ambrože sice docela zajímalo, co bylo potom, ale včas mu došlo, že je poustevník. Rázným gestem vodníka umlčel, ale v hloubi duše ho to mrzelo. Opravdu by rád věděl, cože bylo s Jiřinkou a stárkem z pivovaru. "No nic," povídá hastrmánek a důstojně potáhne z doutníku. "Já tuhle dostal takovej docela zajímavej nápad, kterej by mi mohl pomoci a tebe dokonce i proslavit. Jak jsem řekl, lidi mě topit nebaví a ještě ke všemu mi ani trochu nechutnají ryby, které máme my hastrmani co základ stravy. Kdybys pro mě takhle mohl pytlačit zajíce a péct mi je s těmi bylinkami k obědu, měl bych návrh na malou protislužbu," dokouřil doutník. Jen skomírající ohníček a pár nejblíže stojících borovic slyšely o čem si ti dva až do rozbřesku vyprávěli. Uplynuly necelé tři týdny a kolem Radlic se začala rozšiřovat zpráva o poustevníkovi, který zkrotil zlého hastrmana. Brzy o Ambrožovi věděli od Kutné Hory až po Sázavu a Kolín. Ten svatý muž vodníka prý donutil dokonce i pracovat. Na jeho příkaz po nocích stavěl hráze rybníků a s usilovnou pílí budoval z dubových fošen stavidla. Poustevník si začal docela dobře žít. Vděční vesničané z okolí mu podstrojovali, jak mohli, a zásobovali ho ochotně vším, co potřeboval. Ztloustl a pytlačení na panském ho již nelákalo. Konečně, neměl to zapotřebí. A vůbec nikomu nebylo divné, že den co den spořádá k obědu dva zajíce...
</TEXT>
</DOC>
<DOC>
<DOCID>MF-20020527081</DOCID>
<DOCNO>MF-20020527081</DOCNO>
<DATE>05/27/02</DATE>
<TITLE>
Boleslav si udobřovala fanoušky
</TITLE>
<TEXT>
Ve druhé fotbalové lize Neratovice potrápily Plzeň, ale stejně jako Kolín na bod nedosáhly
Praha - Pouze fotbalisté Mladé Boleslavi dokázali ze středočeských mužstev v druhé nejvyšší domácí soutěži o víkendu bodovat a pohlídali si strategickou třetí příčku před dotírající Plzní. Ta po nepřesvědčivém výkonu těsně zdolala Neratovice, poslední Kolín doma nestačil na Pardubice.
</TEXT>
<HEADING>
Kolín - Pardubice 0: 2
</HEADING>
<TEXT>
Kolín předvedl, proč sestupuje z druhé fotbalové ligy. Sehrál utkání podle modelu většiny domácích zápasů v sezoně. Soupeře přestřílel, nepropadl, ale prohrál. Domácí v první půli ohrožovali branku soupeře tak často, že bylo skutečným uměním z tolika možností neskórovat. Pokaženým šancím paradoxně velel útočník Doseděl, v minulých dvou sezonách opěvovaný kanonýr mužstva. "Příležitosti, které dříve automaticky proměňoval, letos zahazuje," posteskl si kolínský kouč Stanislav Kocourek. Doseděl trefil dvakrát břevno: jednou hlavou po brilantním centru Ševinského, podruhé ranou z trestného kopu. Do třetice mířil z výhodné pozice jen do středu branky a v závěru poločasu zneškodnil jeho sólový nájezd brankář Šimon. Pardubicím stačilo mnohem méně. Po první vydařenější akci okamžitě vedli. Dosoudil naivně fauloval Pavlíka, což z penalty snadno potrestal Bednář. Ve 40. minutě mohl zvýšit Kaciáň, jehož velešanci zlikvidoval brankář Čižinský. Po pauze neměla hrstka diváků dlouho o co stát. Hru provázely série nepřesností, podobná byla i koncovka. Na tribuně tak fanoušky pobavila alespoň hádka pořadatele s hostujícími příznivci. Po trojím střídání se Kolín prakticky vzdal ambicí na vyrovnaní. Sestava se tím oslabila natolik, že už se prakticky nedostala na dostřel. Hrdinou se tak stal brankář Čižinský, jenž několikrát na poslední chvíli řešil zapeklité situace. "Jen díky němu neskončil duel debaklem," řekl v ochozech Miroslav Paták, fotbalista z disciplinárních důvodů absentující v kolínské sestavě. V nastaveném čase ale přece jen překonal Čižinského náhradník Spáčil.
Branky: 6. Bednář z penalty, 90. Spáčil. Rozhodčí: Kordula. ŽK: Kunášek, Dosoudil, Tlučhoř - Třasák. Diváků: 260. Poločas: 0:1.
Před nejnižší letošní návštěvou předvedla Mladá Boleslav nejlepší jarní domácí výkon a podruhé ve druhé polovině soutěže na svém hřišti vyhrála. Vše ale mohlo být jinak, kdyby Chomutov využil alespoň jednu ze svých velešancí z úvodních dvou minut. Benát těsně minul po hrubce Hoffmanna a Holomek trefil po následném rohu pouze břevno. "Začali jsme pod dojmem minulých domácích neúspěchů a měli velké štěstí," uznal boleslavský kouč Josef Hloušek. Pak už dominoval jeho tým, kterému k pohodě pomohla pěkná vedoucí branka Hoffmanna. Slušné hře veleli dirigent Svoboda s dravým Kroupou. Ten přinutil ve 33. minutě k ruce Džubana, což potrestal z penalty Kulvajt. Chomutov se ještě pokusil utkání zdramatizovat, když po centru Hrušky snížil šikovnou hlavičkou Rezek. Po přestávce se však hosté definitivně vytratili. Mohlo za to i vyloučení Ryšky. "Byl to důležitý moment. I díky němu jsme ve druhé půlce jasně kralovali," podotkl Hloušek. V 61. minutě dostal míč do uličky Gruber, poslal prudký centr před branku, kde se důrazem prosadil Kroupa - 3:1. Urostlý domácí forvard pak další dvě dobré možnosti zahodil. A tak další branku musel přidat až boleslavský kanonýr jara Kulvajt po další parádní akci. Přetažený centr Svobody mu hlavou vrátil před prázdnou branku Skoupý. "Speciálně za dnešní výkon chci klukům strašně moc poděkovat," řekl Hloušek.
Pouze jednobrankovým vítězstvím 2:1 se mohla plzeňská Viktoria těšit po utkání s Neratovicemi. Po celých devadesát minut měli sice její fotbalisté častěji míč na kopačkách, ale ke střelbě a do brankových příležitostí se přes dobře organizovanou obranu protivníka dostávali velmi málo. První velkou příležitost v prvním poločase měl ale neratovický Březina a teprve pak až domácí Barteska, jehož střelu brankář Winter vyrazil na břevno. "V prvních pětačtyřiceti minutách jsme si vytvořili jen jednu možnost a to je málo," řekl domácí trenér Petr Rada. Hráči Viktorie přesto zásluhou trefy Smíška v poslední minutě poločasu odcházeli do kabin s vedením 1:0. Třicet minut druhé části se většinou hrálo před neratovickou brankou. Rodily se další domácí možnosti, ale využita byla jen jedna Kašťákem, který hezkou střelou z šestnácti metrů prakticky rozhodl o výhře svého celku. "Ve druhém poločase jsme přidali, měli další velké šance, hlavně Smíšek. Ale postupem času hosté zjistili, že nemají co ztratit, více útočili a snížili," hodnotil Petr Rada. Neratovice však neměly dost sil, aby dosáhl alespoň na jeden bod.
</TEXT>
</DOC>
<DOC>
<DOCID>MF-20020527082</DOCID>
<DOCNO>MF-20020527082</DOCNO>
<DATE>05/27/02</DATE>
<TITLE>
Příbram B postupuje do III. ligy
</TITLE>
<GEOGRAPHY>Praha</GEOGRAPHY>
<TEXT>
Příbramská rezerva slaví čtyři kola před koncem divize postup do ČFL. Před druhými Vejprnicemi má náskok dvanácti bodů a lepší bilanci vzájemných duelů.
Praha - Příbramská rezerva slaví čtyři kola před koncem divize postup do ČFL. Před druhými Vejprnicemi má náskok dvanácti bodů a lepší bilanci vzájemných duelů.
</TEXT>
</DOC>
<DOC>
<DOCID>MF-20020527083</DOCID>
<DOCNO>MF-20020527083</DOCNO>
<DATE>05/27/02</DATE>
<TITLE>
Česká fotbalová liga
</TITLE>
<GEOGRAPHY>Čelákovice</GEOGRAPHY>
<TEXT>
Semice 6:2
Necelá tisícovka diváků viděla polabské derby dvou sestupem ohrožených týmů, které zcela jasně vyznělo pro domácí. Hosté začali důrazněji a již ve 3. minutě Bouda z trestného kopu nastřelil břevno, jenže to bylo ze strany Semic na dlouhou dobu vše. V 16. minutě po průniku domácího Douděry byla nařízená penalta, kterou jistě proměnil Maruška. V dalším průběhu prvního poločasu byl zápas vyrovnaný, i když více aktivity bylo na kopačkách domácích. To se potvrdilo ve 42. minutě, kdy po kombinační akci bez přípravy zvýšil Skuhravý. V úvodu druhé půle neproměnili domácí dvě šance a skóre se měnilo až v 55. minutě, kdy Kaišev hlavou zvýšil na 3:0. Po hodině hry přišla chvíle kanonýra Reka, jenž během osmnácti minut stihl hattrick. Nejprve se v 65. minutě střelecky prosadil po přihrávce Skuhravého, další dvě branky připojil v 73. a 83. minutě. Semice snižovaly Mlčkovským na 4:1 a konečnou úpravu skóre dala branka Pospíšila v samém závěru střetnutí.
Sestupové můry se valí na kladenský SK, který v dalším kole České fotbalové ligy totálně vyhořel v koncovce a přes dobrý výkon nedokázal zdolat béčko Votroků. Už v první půli divácky atraktivního duelu mohl skórovat domácí Jícha, jenže osamocen jen olízl tyč Svobodovy branky. Na druhé straně zkazil Mergancovi radost bravurně chytající Kut. Po změně stran už diváci viděli festival zahozených šancí na obou stranách. Nad všemi čněly domácí Jíchova, Brabcova a Strnadelova ze samotného závěru, na druhé straně Obermajerova a Kaplanova. Kladno mělo kromě zmíněných ještě čtyři další, ale neprosadilo se. V závěrečném tlaku se vydal do šestnáctky i brankář Kut a jeho troufalost chtěl potrestat z brejku Blüml. Kut však zázračně tygřím skokem zachránil.
Jen bod za remízu na domácím hřišti si připsali Buldoci ve včerejším utkání 28. kola České fotbalové ligy s Milínem. Karlovarští fotbalisté začali ofenzivně a pokutovým kopem Marka Hejkala vyhráli poločas. Po přestávce však přešli do defenzívy a soustředěný tlak hostů zúročil v 85. minutě Pacovský. Jeho střela křížem z dálky se odrazila od tyče do sítě za záda bezbranného Lutzbauera.
Branky: 42. Marek Hejkal - 85. Marcel Pacovský. Rozhodčí: Kabyl. ŽK:
</TEXT>
</DOC>
<DOC>
<DOCID>MF-20020527084</DOCID>
<DOCNO>MF-20020527084</DOCNO>
<DATE>05/27/02</DATE>
<TITLE>
Vítězem druhého závodu Českého poháru ve skateboardingu se v sobotu ve Strašnicích stal Tomáš Vintr z Berouna. Dobře si počínal už v kvalifikaci a své vedení potvrdil čistou finálovou jízdou s technicky náročnými triky. Vítěz úvodního dílu Petr Horvát obsadil páté místo. Seriál Českého poháru pokračuje v sobotu 8. června v Olomouci. Výsledky: Streetstyle - 2. závod: 1. Vintr (Beroun), 2. Bubla (Komárov), 3. Tovaryš (Frýdek-Místek), 4. Brož, 5. Horvát, 6. Chalupecký (všichni Praha).
</TITLE>
<TEXT>
Kůň Near Dancer pod vedením žokeje Karla Šariny vyhrál Velkou květnovou cenu na chuchelském závodišti. Výsledky: 1. Near Dancer (ž. Šarina, trenér Šatra, majitel Stavební nové izolace), 2. Gotyk, 3. Rabín.
</TEXT>
</DOC>
<DOC>
<DOCID>MF-20020527085</DOCID>
<DOCNO>MF-20020527085</DOCNO>
<DATE>05/27/02</DATE>
<TITLE>
S lékařskou péčí pomáhají města
</TITLE>
<HEADING>
Po Chebu a Karlových Varech dá i Sokolov
</HEADING>
<TEXT>
Státní nemocnice se v kraji neobejdou bez stále významnější podpory měst, v nichž sídlí. Po Chebu a Karlových Varech začala dobrovolně přispívat i sokolovská radnice
Sokolov - I přes výhrady některých zastupitelů vyplatí sokolovská radnice ze své pokladny půl milionu korun na dovybavení očního oddělení sokolovské nemocnice. To chce za celkem téměř dva a půl milionu korun zakoupit nový přístroj, který umožní zobrazit, jak se prokrvují vlásečnice očí pacientů. Po celkové modernizaci oddělení tak lékaři budou moci provádět v Sokolově operace, na které si v nejbližším okolí troufne pouze Plzeň. Město tak pomůže letos okresní nemocnici už podruhé. Už začátkem roku schválili zastupitelé pro nemocnici výměnou za pozemky jeden milion korun na úpravy jiného oddělení, kde má stát další nový přístroj - magnetická rezonance. Chebští zastupitelé letos zvýšili zvýhodněnou půjčku chebské okresní nemocnici z pěti na osm milionů korun. Podobně jako další desítky milionů od města nemusí tuto půjčku nemocnice vracet, pokud nebude privatizována. Zastupitelé navíc přislíbili pravidelnou částku šest milionů ročně. "Letošní peníze od města půjdou na pořízení lineárního urychlovače a dalších potřebných komponentů pro oddělení radiační onkologie v hodnotě přes třicet milionů korun. Třicet milionů je garantováno ze státního rozpočtu," uvedl zastupitel Ján Pobežal, který je zároveň členem zdravotního výboru krajského zastupitelstva. Chebské nemocnici tak nyní již nestojí nic v cestě k tomu, aby se stala sídlem krajského onkologického pracoviště, což by bez urychlovače nebylo možné.
Lineární urychlovač bude mít význam především pro pacienty z regionu. Karlovarský magistrát každoročně přispívá nemocnici několika miliony korun na investice. Například letos pro ni vyčlenil třináct milionů korun. Totéž se však podle tiskové mluvčí karlovarské nemocnice Zdeny Markové nedá říci o dalších městech, jejichž obyvatelé služeb zdravotnického zařízení využívají. "Zatím žádná z obcí, které leží ve spádovém území nemocnice, nepřispěla," řekla Marková.
</TEXT>
</DOC>
<DOC>
<DOCID>MF-20020527086</DOCID>
<DOCNO>MF-20020527086</DOCNO>
<DATE>05/27/02</DATE>
<TITLE>
Kolaudace problémové stavby zastupitele Bártla již začala
</TITLE>
<TEXT>
Karlovy Vary - Zastupitel Karlových Varů Milan Bártl se nakonec dočkal začátku řízení, kterým chce dosáhnout zkolaudování svého domu. Kolaudace začala poté, co dostavěl svůj dům navzdory tomu, že jeho stavbu svým rozhodnutím zablokoval před necelým rokem Krajský soud v Plzni a toto rozhodnutí potvrdil i Ústavní soud. Od dokončení jej neodradilo ani vyjádření předsedy senátu Ústavního soudu Jiřího Malenovského, který loni 2. října sdělil, že ani stížností nelze zmíněná rozhodnutí soudu změnit. Nejprve totiž musí padnout verdikt, který potvrdí či vyvrátí tvrzení v žalobě, kterou se stavbě domu bránil Bártlův soused Jiří Habart. Bártl říká, že postupuje tak jako každý jiný a kritické hlasy označuje za cílené poškozování své osoby a ODS, jíž je členem. "Tomu, že jde o kolaudaci, jsem nechtěl ani věřit. Přestože jsem účastníkem stavebního řízení, nikdo mi o ní nedal vědět. Na cestě před mým domem byl velký zmatek, protože úředníci neměli kde zaparkovat. Parkování nemá pan Bártl dosud zajištěno," řekl Jiří Habart.
Právě problematické parkování bylo jedním z důvodů, pro které se Habart brání úřednímu povolení stavby domu a podal k soudu na Bártla žalobu. "Jsem přesvědčen, že žaloba je oprávněná. Už samo rozhodnutí soudů, kterým nechali stavbu zastavit do doby vyřešení žaloby, je velmi výjimečné. Soudce musí být přesvědčen o oprávněnosti tohoto kroku," uvedl Habart. Naproti tomu Milan Bártl nevidí v kolaudaci naprosto žádný problém. "Mám právoplatné stavební povolení, na jeho základě jsem postavil dům a žádám o kolaudaci. Parkování je řešeno," konstatoval Bártl. V souvislosti se žalobou Jiřího Habarta řekl Bártl zastupitelům, že zahájení kolaudace není na překážku řízení ohledně správní žaloby. Vedoucí stavebního úřadu Ivana Doubová vysvětluje, že úřad také zjišťoval, zda je Bártlem předložená dokumentace v souladu s realitou, o což se zajímali také karlovarští zastupitelé. "Město jako účastník řízení nemělo žádné zásadní připomínky," zhodnotila kroky směřující ke kolaudaci domu Doubová. "Kolaudační řízení by mělo pokračovat za měsíc," uvedl Stanislav Wieser ze správy CHKO Slavkovský les, který posuzuje při kolaudaci kvalitu parkových úprav. Zastupitel Bártl (ODS) míní, že cílem celé kauzy je jeho diskreditace. "Celou medializaci chápu pouze jako cílené poškozování mé osoby, rodiny i strany, za kterou jsem kandidoval," řekl Bártl při jednání zastupitelů. Kauza stavby jeho domu se stala známou poté, co MF DNES informovala o tom, že začal stavět v době, kdy jeho stavební povolení nenabylo právní moci, za což dostal od stavebního úřadu pokutu. Tehdy také kontrolní komise zastupitelů zjistila, že při vyřizování záležitostí spojených se získáním pozemku a potřebných povolení vyšel magistrát bývalému radnímu Bártlovi neobvykle rychle vstříc. Karlovarský klub ODS se v loňském roce rozhodl vyčkat s reakcí na dění okolo stavby svého člena do doby, než o kauze rozhodne soud. "Kritici jeho chování byli v klubu přehlasováni," uvedl tehdejší člen ODS Václav Lamka.
</TEXT>
</DOC>
<DOC>
<DOCID>MF-20020527087</DOCID>
<DOCNO>MF-20020527087</DOCNO>
<DATE>05/27/02</DATE>
<TITLE>
VÍTEJTE V CHEBU!
</TITLE>
<TEXT>
Průvodem kejklířů a programem laděným v duchu středověké poutě začala v sobotu na náměstí Jiřího z Poděbrad čtvrtá turistická sezona v Chebu. "Ve středověku se v prosperujícím Chebu potkávali lidé různých náboženství a kultur. Město má co nabídnout i dnes a přeji návštěvníkům, aby přišli na chuť jeho zvláštnímu kouzlu," řekl starosta Chebu Václav Jakl.
</TEXT>
</DOC>
<DOC>
<DOCID>MF-20020527088</DOCID>
<DOCNO>MF-20020527088</DOCNO>
<DATE>05/27/02</DATE>
<TITLE>
Vězňové se setkali i na schodech
</TITLE>
<GEOGRAPHY>Jáchymov</GEOGRAPHY>
<TEXT>
Součástí pietního aktu Jáchmovské peklo, při němž pět stovek bývalých politických vězňů uctilo v Jáchymově památku obětí komunismu, byla i procházka po obnoveném schodišti. Jeho 260 schodů vedlo z komunistického koncentračního tábora Svornost do uranového dolu. Schodiště, v jehož blízkosti byli v roce 1950 při pokusu o útěk zastřeleni dva vězni, obnovil po téměř půl století hornický spolek Barbora v Jáchymově. Člena Barbory Petra Kadlece o víkendu příjemně překvapilo, kolik stovek bývalých muklů si prošlo schody, které jsou znovu obehnané ostnatým drátem. Na tři a půl metru širokém schodišti, kterému se podle prožitého utrpení vězňů říká mauthausenské, se setkal se spoluvězni i bývalý vyšetřovatel Úřadu dokumentace a vyšetřovaní zločinů komunismu Adolf Rázek. "O útěk ze schodiště se pokusili dva vězňové. Jeden z nich se nestačil schovat do rodinného domku a dozorce mu prostřelil hlavu. Vrcholem bylo, když sadistický dozorce sebral do čepice kus mozku a donesl jej obyvatelům domku s tím, jestli si nechtějí udělat míchaný mozeček," řekl Adolf Rázek. Dodal, že dozorce nikdo nikdy nepotrestal, protože podle tehdejších zákonů se jednalo o oprávněné použití zbraně. Spoléhat na soudy nemá podle Rázka v podobných případech smysl. Mnohem účinnější bylo, když v televizi i řekl, že ten a ten má podíl na smrti vězně. Potom Rázek dostával domů dopisy typu: Ty darebáku, já jsem byl v bydlišti čtyřicet roků váženým občanem a teď se mnou nikdo nemluví.
Jáchymov - Součástí pietního aktu Jáchmovské peklo, při němž pět stovek bývalých politických vězňů uctilo v Jáchymově památku obětí komunismu, byla i procházka po obnoveném schodišti. Jeho 260 schodů vedlo z komunistického koncentračního tábora Svornost do uranového dolu. Schodiště, v jehož blízkosti byli v roce 1950 při pokusu o útěk zastřeleni dva vězni, obnovil po téměř půl století hornický spolek Barbora v Jáchymově. Člena Barbory Petra Kadlece o víkendu příjemně překvapilo, kolik stovek bývalých muklů si prošlo schody, které jsou znovu obehnané ostnatým drátem. Na tři a půl metru širokém schodišti, kterému se podle prožitého utrpení vězňů říká mauthausenské, se setkal se spoluvězni i bývalý vyšetřovatel Úřadu dokumentace a vyšetřovaní zločinů komunismu Adolf Rázek. "O útěk ze schodiště se pokusili dva vězňové. Jeden z nich se nestačil schovat do rodinného domku a dozorce mu prostřelil hlavu. Vrcholem bylo, když sadistický dozorce sebral do čepice kus mozku a donesl jej obyvatelům domku s tím, jestli si nechtějí udělat míchaný mozeček," řekl Adolf Rázek. Dodal, že dozorce nikdo nikdy nepotrestal, protože podle tehdejších zákonů se jednalo o oprávněné použití zbraně. Spoléhat na soudy nemá podle Rázka v podobných případech smysl. Mnohem účinnější bylo, když v televizi i řekl, že ten a ten má podíl na smrti vězně. Potom Rázek dostával domů dopisy typu: Ty darebáku, já jsem byl v bydlišti čtyřicet roků váženým občanem a teď se mnou nikdo nemluví.
</TEXT>
</DOC>
<DOC>
<DOCID>MF-20020527089</DOCID>
<DOCNO>MF-20020527089</DOCNO>
<DATE>05/27/02</DATE>
<TITLE>
Koaliční lídr sbíral hlasy mezi lidmi z holobytů
</TITLE>
<GEOGRAPHY>Chodov</GEOGRAPHY>
<TEXT>
Lídr Koalice pro parlametní volby v Karlovarském kraji Tomáš Peták zajel v rámci předvolební kampaně spolu s místopředsedou Unie svobody Janem Rumlem do Železného Dvora za Chodovem, kde v holobytech bydlí sociálně nepřizpůsobiví lidé. "Dobrý den, pane Ruml," zavolalo na místopředsedu Senátu několik žen z okna, když v obleku a kravatě vystoupil z drahého zahraničního vozu. "Pojďte dolů," vyzýval Ruml, zatímco Peták začal hloučku dětí rozdávat předvolební limonádu s názvem Kola-lice. Ve třech nedávno postavených domech se šedesáti byty nižší kategorie žije v početných rodinách přibližně pět set lidí. Devadesát procent z nich nemá práci. Naplno se tu rozmohly drogy a prostituce.
Těsně před příjezdem Rumla zabrzdilo u jednoho z domů auto s německou poznávací značkou a řidič bez zaváhání vyběhl schody a najisto zmizel v kterémsi bytě. Do jiného vchodu zamířil i politik s doprovodem. "Jak se nám tu žije? Dobře," řekl trochu nesměle Rumlovi už v kuchyni svého bytu zavalitý Rom. "Jsme tu spokojeni. Víte ale, koho nenávidím? Klause!" štěkla na chodbě o pár metrů dál Romka a na adresu šéfa ODS přidala ještě nepublikovatelnou nadávku. "Kdybyste věděla, co říkají lidé o mně," uklidňoval ji Ruml. Jeho stranický kolega - předseda sokolovské Unie Svobody a zároveň správce Železného dvora Jan Hammer mezitím vyprávěl, čeho všeho je tu denně svědkem: "Fetují tu i děti. Toluen, pervitin, heroin, prostituce. Všechno ve velkém." "Musíte si děti hlídat," nabádal obyvatele Ruml a k malému chlapci u máminy sukně dodal: "Že ty nebudeš fetovat, Pepíku, viď? Půjdeš do školy a ty jim to ukážeš." Lídr Koalice Tomáš Peták se s balíkem limonády všude táhl za Rumlem jako stín. Hlavně kvůli bleskům fotoaparátů mířícím především na senátora. Venku před domem už ale Peták neodolal. "Přijďte k volbám a dejte nám hlas," vmísil se ke skupině Romů a nabádal je, aby své děti vedly ke sportování místo k fetování. Ti si mu postěžovali, že jim tady na Železném dvoře za městem chybí hlavně hřiště. Koaliční limonádou ale nepohrdli. "Thank you very much," křikly anlicky poděkování děti. "It is all right," odpověděl senátor.
</TEXT>
</DOC>
<DOC>
<DOCID>MF-20020527090</DOCID>
<DOCNO>MF-20020527090</DOCNO>
<DATE>05/27/02</DATE>
<TITLE>
Volyňští Češi už v Rovné na jeřabiny nechodí
</TITLE>
<GEOGRAPHY>Rovná</GEOGRAPHY>
<TEXT>
Je jedenáct let hodně nebo málo na to, aby člověk trvale zapustil kořeny v jiné zemi? Necelé stovce volyňských Čechů, kteří se po havárii jaderné elektrárny v Černobylu přestěhovali z Ukrajiny zpět do země svých předků - do obce Rovná, to stačilo. Jisté rozdíly mezi nimi a těmi, kdo v této socialistické vesnici žijí od jejího vzniku v šedesátých letech, jsou však prý dodnes patrné. "Za těch jedenáct let si tu dobře zvykli. Jen se mi zdá, že málo chodí mezi lidi. Máme se rádi, zdravíme se, tykáme si, ale to je tak všechno. Vlastně jsem se za celou tu dobu o nich moc nedozvěděl," zamyslel se výčepní, který obsluhoval sto padesát volyňských Čechů od Černobylu při jejich sobotním celokrajském srazu právě v Rovné na Sokolovsku. Odlišná je prý hlavně jejich zarputilá, pracovitá a přitom skromná nátura. Zdědili ji po svých předcích, kteří v polovině devatenáctého století odjeli s vidinou lepšího života na Ukrajinu, aby se tam usadili, obdělávali půdu a farmařili. Začínali z ničeho. Stejně jako jejich potomci, které radioaktivita vyhnala od Černobylu do zapadlé Rovné. Jeden příklad. Rovnou hyzdila bažina. Volyňští Češi ji zúrodnili, obdělali a změnili na zahrádky, kde pěstují zeleninu.
"Jsme dobří hospodáři. Hodně tak ušetříme na nákupech jídla. Všechno máme ze zahrady," říká hrdě Václav Erps. Před jedenácti lety přijel s rodinou do Rovné autobusem jen s taškami, ve kterých měl to nejnutnější. "Jsem tady spokojen. Mám zahradu, auto, byt, zdravé děti. Co mi tu chybí?" dodal. Ale i Volyňáci se mění, všímají si starousedlíci. "Když přijeli, divili jsme se, že všichni chodili sbírat borůvky, šípky na čaj, z jeřabin dělali džem. Přál bych vám jíst jejich šťovíkový boršč. Teď už to nemají zapotřebí, za pár korun si všechno koupí v obchodě," vypozoroval Bulhar Milčo Nikolov, který se v Rovné narodil. Václav Erps přiznává, že byli naučeni, aby všechny plody přírody zpracovali a nic nenechali spadnout pod stůl. "I díky tomu jsme si ještě dokázali naspořit. Kdybychom Čechy poslali na Ukrajinu, oni by si tak jako my neporadili." Místní tvrdí, že volyňští Češi jsou i po desetiletí stále tak trochu uzavřeni ve své komunitě víc, než by bylo zdrávo. "Oni nás mezi sebe vlastně nepustili. Víc drží pohromadě než my," myslí si Nikolov. Starosta Rovné Jaroslav Parůžek se vždycky rozčílí, když někdo přistěhovalce zjednodušeně pojmenuje jako Volyňáky. "Žádní tu nejsou," zvýšil v sobotu hlas na novináře, když se ho ptali. "Jsou to obyvatelé Rovné. Adaptovali se dobře, problémy s nimi nejsou. Ženy makají víc než muži a s místními se už navzájem promísili. Oživujeme krev," zasmál na konci svého proslovu. Podle šéfa sdružení volyňských Čechů v Rovné Viktora Javůrka je tato obec v celé republice nejpozitivnějším příkladem adaptace krajanů. " Možná je to tím, že vesnice vznikla až v šedesátých letech a ti, kteří nás tady přijímali, byli celkem nedávno ve stejné situaci, když do Rovné přicházeli."
Volyňští Češi si v nové vlasti již zvykli
Volyňští Češi se v sobotu sešli v Rovné na Sokolovsku
</TEXT>
</DOC>
<DOC>
<DOCID>MF-20020527091</DOCID>
<DOCNO>MF-20020527091</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<GEOGRAPHY>Chodov</GEOGRAPHY>
<TEXT>
Modeláři v sobotu předvedli své výtvory
Modeláři z celé republiky se v sobotu sešli v kulturním středisku v Chodově na Sokolovsku. Veřejnosti představili své modely lodí, automobilů, tanků a další technikmy z plastu. Na snímku je model nazvaný Čtyři z tanku a pes, inspirovaný známým seriálem.
Mariánské Lázně - Cyklista hrozil uložením semtexu na kolejích
Téměř celou noc z pátku na sobotu pátrali policisté po výbušnině na kolejích v okolí nádraží v Mariánských Lázních. Uložení semtexu oznámil výpravčímu hodinu a půl po půlnoci neznámý muž. Na nádraží přijel na horském kole, počkal, než železničář případ oznámí policii a odjel. "Policisté výbušninu nenašli," řekla mluvčí Milada Suchá. Vzhledem k možnému nebezpečí policie přerušila provoz osobních vlaků, nákladní vlaky jezdily bez přerušení. "Policisté se služebním psem podrobně prohlédli venkovní část nádraží, všechny koleje, podchody a stojící vagony, ale nenalezli žádnou věc, která by odpovídala semtexu," uvedla Suchá. (ČTK)
Karlovy Vary - Postižení sportovci soutěžili v Lázních V
Hendikepovaní sportovci z celé země změřili své síly při vůbec 1. ročníku plaveckých závodů tělesně postižených sportovců nazvaném Karlovarský pohárek 2002. Klání se událo v bazénu budovy Lázní V, vyhlášení vítězů bylo spojeno se setkáním ve společenském sále Lázní V, které zpestřila hudba skupiny Kozatay. "V Karlových Varech mají tělesně postižení z Karlovarského kraje příležitost zaplavat si pod dohledem instruktorů vždy v úterý a pátek," poznamenala Štěpánka Řehořková z SK Kontakt.
Dnes se děje
Karlovy Vary - Koncert tria Yamuna nabídne exotickou hudbu
Ojedinělé trio tvořené Yamuna tvořené japonskou zpěvačkou Sujatou Kimiko, Čechokanaďanem kytaristou Shepherdem a houslistou Ivo Sedláčkem dnes nabídne návštěvníkům Galerie umění od 19.30 ojedinělý zážitek v podobě koncertu, na němž zazní interpretace indických, hebrejských a japonských písní. Soubor vyniká nejen stylovou, ale i nástrojovou pestrostí, kdy při koncertu zazní kytara, housle, viola, flétna a orientální citera a tanpura.
</TEXT>
</DOC>
<DOC>
<DOCID>MF-20020527092</DOCID>
<DOCNO>MF-20020527092</DOCNO>
<DATE>05/27/02</DATE>
<TITLE>
Skanzen hornictví provázejí problémy
</TITLE>
<TEXT>
Neprávem nás obviňují, že v bývalém uranovém dole zahynul člen spolku Barbora, říká Libuše Rudolfová
Hornický spolek Barbora zastavil práce na expozici Jáchymovské peklo, která bude součástí hornického skanzenu v Jáchymově. Důvodem jsou obecní pozemky.
Jáchymov - Podzemní i nadzemní část expozice v blízkosti tábora nucených prací Svornost má připomínat utrpení tisíců odpůrců komunistického režimu, kteří byli věznění v lágrech při těžbě uranu, i historii hornictví na Jáchymovsku. Práce na skanzenu se však zastavily krátce před letošní pietní akcí Jáchymovské peklo. "Jáchymovská radnice totiž chce po Barboře nazpět pozemky, které nám pronajala na padesát let," řekla starostka hornického spolku Barbora Libuše Rudolfová. Barbora proto neví, kam umístí dva přízemní dřevěné baráky, které musí přestěhovat z bývalých kasáren v Karlových Varech. Tyto ubikace včetně vnitřního vybavení budou po dobové rekonstrukci součástí skanzenu v bývalém táboře nucených prací Svornost. Podle starosty Jáchymova Petra Fiedlera přišel právník města na to, že některé smlouvy s Barborou jsou neplatné, protože si radnice za pronájem neúčtovala ani symbolickou korunu. "Žádnou půdu nechceme Barboře vzít, chceme jenom aktualizovat rozsah pozemků, který Barbora skutečně užívá. Výstavbě skanzenu určitě nebudeme bránit," řekl starosta. Dodal, že u neplatných smluv je třeba stanovit alespoň symbolickou cenu za pronájem. Barbora zastavila práce i v podzemní části expozice. Jejím základem je štola z roku 1952. Mohutné mříže z kolejí - katr - zabraňovaly útěkům vězňům z dolu. Práce na skanzenu, kde by lidé viděli současnou důlní techniku, pracoviště dřevičů, koutek střelmistra a další exponáty, však po tisících odpracovaných hodinách nepokračují. Občanské sdružení Barbora totiž nemůže získat další povolení ke stavebním pracím, protože jí štola nepatří. "Dva roky marně žádáme správu uranových ložisek o předání štoly do užívání. Nebýt úředního šimla, mohl být skanzen otevřený už v roce 1998," říká člen Barbory Petr Kadlec. Klidu občanskému sdružení nepřidají ani některá obvinění, že při pracích na skanzenu v podzemí zahynul jeden z členů Barbory, přezdívaný Vovísek. O něm totiž čtvrtým rokem nikdo v Jáchymově neví. "Někteří lidé nás obviňují, že zatajujeme smrtelný úraz. Vovískova maminka přitom říká, že je syn několik let v cizině," vysvětluje Libuše Rudolfová. Spolek Barbora financuje stavbu skanzenu z vlastních financí a ze sbírek Konfederace politických vězňů.
Téměř pět stovek politických vězňů nebo jejich příbuzných si v sobotu na pietním aktu Jáchymovské peklo připomnělo oběti komunismu v jáchymovských dolech a pracovních lágrech
</TEXT>
</DOC>
<DOC>
<DOCID>MF-20020527093</DOCID>
<DOCNO>MF-20020527093</DOCNO>
<DATE>05/27/02</DATE>
<TITLE>
Policie stále nemá stopy po starostovi
</TITLE>
<GEOGRAPHY>Cheb</GEOGRAPHY>
<TEXT>
Ani sobotní pátrání více než dvou stovek policistů, hasičů a potápěčů mezi Chebem a Pomezím nevedlo k nalezení nezvěstného starosty bavorského Röckingenu Ericha Kundera. Ten byl naposledy spatřen 5. března při přejezdu hraničního přechodu Svatý Kříž směrem na Cheb. "Získali jsme řadu operativních poznatků, které využijí kriminalisté při dalším vyšetřování případu," informovala tisková mluvčí policejního prezidia Gabriela Škoulová. Policisté podle ní zároveň při akci objevili v pátek u Pomezí tajné políčko s marihuanou, které zničili.
Cheb - Ani sobotní pátrání více než dvou stovek policistů, hasičů a potápěčů mezi Chebem a Pomezím nevedlo k nalezení nezvěstného starosty bavorského Röckingenu Ericha Kundera. Ten byl naposledy spatřen 5. března při přejezdu hraničního přechodu Svatý Kříž směrem na Cheb. "Získali jsme řadu operativních poznatků, které využijí kriminalisté při dalším vyšetřování případu," informovala tisková mluvčí policejního prezidia Gabriela Škoulová. Policisté podle ní zároveň při akci objevili v pátek u Pomezí tajné políčko s marihuanou, které zničili.
</TEXT>
</DOC>
<DOC>
<DOCID>MF-20020527094</DOCID>
<DOCNO>MF-20020527094</DOCNO>
<DATE>05/27/02</DATE>
<TEXT>
Osmý ročník mezinárodní soutěže v akrobatickém létání o Karlovarský pohár oživil oblohu o víkendu nad Karlovými Vary. V porotě nechyběl několikanásobný mistr světa Petr Jirmus. Zájemci o techniku se na všechno podívali zblízka.
</TEXT>
</DOC>
<DOC>
<DOCID>MF-20020527095</DOCID>
<DOCNO>MF-20020527095</DOCNO>
<DATE>05/27/02</DATE>
<TITLE>
Hořící byt skrýval tělo mrtvého muže
</TITLE>
<HEADING>
Krimi
</HEADING>
<TEXT>
Mariánské Lázně - V noci na neděli vyjeli hasiči k požáru bytu v Karlovarské ulici v Mariánských Lázní. "Oheň lokalizovali a na podlaze v kuchyni objevili ležícího muže, který nejevil známky života," uvedla policejní mluvčí Milada Suchá. Jednalo se o majitele bytu. Přivolaný lékař nezjistil zevní poranění a jako předběžnou příčinu smrti stanovil udušení zplodinami. Policisté případ vyšetřují jako podezření z trestného činu ublížení na zdraví. Hmotná škoda byla vyčíslena na sto tisíc korun.
Mariánské Lázně - V noci na neděli vyjeli hasiči k požáru bytu v Karlovarské ulici v Mariánských Lázní. "Oheň lokalizovali a na podlaze v kuchyni objevili ležícího muže, který nejevil známky života," uvedla policejní mluvčí Milada Suchá. Jednalo se o majitele bytu. Přivolaný lékař nezjistil zevní poranění a jako předběžnou příčinu smrti stanovil udušení zplodinami. Policisté případ vyšetřují jako podezření z trestného činu ublížení na zdraví. Hmotná škoda byla vyčíslena na sto tisíc korun.
</TEXT>
</DOC>
<DOC>
<DOCID>MF-20020527096</DOCID>
<DOCNO>MF-20020527096</DOCNO>
<DATE>05/27/02</DATE>
<TITLE>
Opilý mladík nereagoval na výzvy policistů
</TITLE>
<HEADING>
Krimi
</HEADING>
<GEOGRAPHY>Sokolov</GEOGRAPHY>
<TEXT>
Ze spáchání trestného činu útok na veřejného činitele je obviněn mladík z Královského Poříčí. "Nezákonného jednání se měl muž dopustit tím, že v Sokolově řídil podnapilý. Navíc neuposlechl výzvu policistů k zastavení a přímo ohrozil stavějící policejní hlídku," řekla Suchá. Jeden z policistů musel uskočit, aby nedošlo k jeho zranění. Řidič pak najížděl na dalšího policistu, který se snažil mladíka zastavit. Policistům se podařilo muže zadržet až před obcí Královské Poříčí. Ke zranění osob nedošlo.
Sokolov - Ze spáchání trestného činu útok na veřejného činitele je obviněn mladík z Královského Poříčí. "Nezákonného jednání se měl muž dopustit tím, že v Sokolově řídil podnapilý. Navíc neuposlechl výzvu policistů k zastavení a přímo ohrozil stavějící policejní hlídku," řekla Suchá. Jeden z policistů musel uskočit, aby nedošlo k jeho zranění. Řidič pak najížděl na dalšího policistu, který se snažil mladíka zastavit. Policistům se podařilo muže zadržet až před obcí Královské Poříčí. Ke zranění osob nedošlo.
</TEXT>
</DOC>
<DOC>
<DOCID>MF-20020527097</DOCID>
<DOCNO>MF-20020527097</DOCNO>
<DATE>05/27/02</DATE>
<TITLE>
Události týdne
</TITLE>
<TEXT>
Cheb
</TEXT>
<HEADING>
Pátrání po starostovi je stále bez výsledku
</HEADING>
<TEXT>
Rojnicovým pročesáváním příhraničních území a průzkumem vodních nádrží Skalka a Jesenice pokračovalo společné pátrání českých a německých policistů po zmizelém Erichu Kunderovi, starostovi z Německa. Jednapadesátiletý starosta malé bavorské obce Röckingen byl naposledy spatřen 5. března, když přejížděl se svým stříbrným Mercedesem 220 CDI přes hraniční přechod Waldsassen - Svatý kříž směrem na Cheb. Pachatelé i samotný Erich Kunder nebo jeho mrtvé tělo však dosud policistům chybí.
Ostrov
</TEXT>
<HEADING>
Škodováci musí jít na dovolenou
</HEADING>
<TEXT>
Více než čtyři stovky škodováků z Ostrova, kteří nepřišli o místo při nedávném propouštění, musí jít dříve na celozávodní dovolenou. Škoda Ostrov nemá dostatek zakázek. Hospodářskému výsledku Škody, která byla loni zisková, by pomohla i výroba stovky trolejbusů pro uzbecký Taškent. Zakázka je však zpožděná.
Loket
</TEXT>
<HEADING>
Pošta nezodpovědně ignoruje chráněnou oblast
</HEADING>
<TEXT>
Státní podnik Česká pošta porušuje ve svém rekreačním zařízení v osadě Svatošské skály u Lokte pravidla, kterými ministerstvo životního prostředí omezuje dopravu v okolí této přírodní památky. Do podnikového tábora míří auty desítky rekreantů a hostů, kteří chráněnou krajinnou oblastí projíždí i přes zákaz několikrát denně. Za nedodržování stanovených pravidel lze dostat pokutu až do výše půl milionu korun.
Karlovy Vary
</TEXT>
<HEADING>
Hypermarkety v lázníc h dostaly zelenou
</HEADING>
<TEXT>
O něco blíže k zahájení své stavby mají po včerejšku připravované karlovarské hypermarkety Tesco a Carrefour. Prvního by se zákazníci mohli dočkat na přelomu roku. V případě Tesca, které se bude nacházet ve Dvorech za Hotelovým porcelánem, zastupitelé schválili důležitou směnu pozemků. Stavba Carrefouru by mohla začít na počátku příštího roku.
Karlovy Vary
</TEXT>
<HEADING>
Lázně čelí náporu pouličních zlodějů
</HEADING>
<TEXT>
Znepříjemnit život kapsářům v Karlových Varech se pokusili městští zastupitelé rozhodnutím, podle kterého budou posíleny hlídky strážníků ve městě. Vedení magistrátu se bude zabývat navýšením počtu strážníků Městské policie nebo zřízením stálých protikapsářských hlídek.
Znepříjemnit život kapsářům v Karlových Varech se pokusili městští zastupitelé rozhodnutím, podle kterého budou posíleny hlídky strážníků ve městě. Vedení magistrátu se bude zabývat navýšením počtu strážníků Městské policie nebo zřízením stálých protikapsářských hlídek.
</TEXT>
</DOC>
<DOC>
<DOCID>MF-20020527098</DOCID>
<DOCNO>MF-20020527098</DOCNO>
<DATE>05/27/02</DATE>
<TITLE>
Volyňáci chtějí zachránit hřbitov
</TITLE>
<GEOGRAPHY>Rovná</GEOGRAPHY>
<TEXT>
Více než šest tisíc korun mezi sebou vybrali přesídlení volyňští Češi od Černobylu při svém sobotním setkání v Rovné. Výtěžek sbírky poputuje na Ukrajinu do českých vesnic Malá Zubovščina a Malinovka na úpravu zdevastovaných hrobů jejich předků, kteří ve druhé polovině devatenáctého stolení odešli z Rakousko-Uherska na východ za vidinou lepšího života a půdou. "Podle dohody by se oba státy měly o hroby navzájem starat. V Čechách je to v pořádku, ale na Ukrajině ne," řekl předseda rady černobylských krajanů Boris Iljuk. "Každý z nás tam má pohřbené své nejbližší příbuzné. Tráva na hřbitově se ale neseká, pomníky jsou povalené, ploty rozvalené, všechno železné ukradené. Starosta Malé Zubovščiny - náš krajan - volá o pomoc, protože na záchranu hřbitova nemá žádné peníze," doplnil Viktor Javůrek, volyňský Čech žijící už jedenáct let v Rovné.
Rovná - Více než šest tisíc korun mezi sebou vybrali přesídlení volyňští Češi od Černobylu při svém sobotním setkání v Rovné. Výtěžek sbírky poputuje na Ukrajinu do českých vesnic Malá Zubovščina a Malinovka na úpravu zdevastovaných hrobů jejich předků, kteří ve druhé polovině devatenáctého stolení odešli z Rakousko-Uherska na východ za vidinou lepšího života a půdou. "Podle dohody by se oba státy měly o hroby navzájem starat. V Čechách je to v pořádku, ale na Ukrajině ne," řekl předseda rady černobylských krajanů Boris Iljuk. "Každý z nás tam má pohřbené své nejbližší příbuzné. Tráva na hřbitově se ale neseká, pomníky jsou povalené, ploty rozvalené, všechno železné ukradené. Starosta Malé Zubovščiny - náš krajan - volá o pomoc, protože na záchranu hřbitova nemá žádné peníze," doplnil Viktor Javůrek, volyňský Čech žijící už jedenáct let v Rovné.
</TEXT>
</DOC>
<DOC>
<DOCID>MF-20020527099</DOCID>
<DOCNO>MF-20020527099</DOCNO>
<DATE>05/27/02</DATE>
<TITLE>
Živá Češka od Černobylu se v Horním Slavkově cítí jako doma
</TITLE>
<GEOGRAPHY>Rovná</GEOGRAPHY>
<TEXT>
Snad už jen její zpívaný východní přízvuk na Marii Čerňavskou (49 let) po deseti letech života v Horním Slavkově prozradí, že je volyňskou Češkou, která se narodila na Ukrajině. Kdyby nebylo Černobylu a pozvání prezidenta Havla, asi by se spolu s příbuznými a stovkami dalších Volyňáků nikdy do vlasti svých předků nevrátila.
Víte něco o vašich předcích, proč vlastně na Ukrajinu v polovině devatenáctého století odešli?
Ani moc ne. Tenkrát tady byla těžká ekonomická situace. Na Ukrajině bylo dost půdy a dala se i levně koupit. Mí předkové pocházeli od Hradce Králové, sebrali se jako celá parta a odjeli s vozy na Ukrajinu. Vymýtili les, začali něco pěstovat a farmařit.
</TEXT>
<HEADING>
Založili rovnou čistě českou vesnici?
</HEADING>
<TEXT>
Nejdříve byli rozházeni, ale pak se začali shlukovat do jednoho místa a založili dvě vyloženě čeké vesnice Malá Zubovščina a Malinovka. Můj dědeček a jeho bratranec udělali projekt vesnice u řeky a rozplánovali ji jakoby do čtvrtí s ulicemi, podél nich vysázeli lípy a vykopali tři rybníky. Měli jsme tam svůj kulturní dům a desetiletou školu, ze které se chodilo rovnou na vysokou. Já jsem v sedmnácti odmaturovala a šla studovat farmacii do Záporoží.
</TEXT>
<HEADING>
Jak se projevovalo, že to byla česká vesnice?
</HEADING>
<TEXT>
Byli jsme velmi družní. Vdávali jsme se a ženili mezi sebou, málokdo si vzal Ukrajince z některé okolní vesnice. Tím se zachránila i naše řeč, která ale zůstala taková, jak ji přivezli naši předkové. Nevyvíjela se. Používáme proto občas i takové archaismy.
Například?
Třeba fusekle, šrajtofle.
</TEXT>
<HEADING>
Byla Malá Zubovščina jiná než okolní ukrajinské vesnice?
</HEADING>
<TEXT>
Hodně. Každý se snažil víc pracovat. Tím byla vesnice hezčí, upravenější, domy se bílily dvakrát do roka před prvním májem a říjnovou revolucí.
Měli Češi nějaké konflikty nebo problémy se Sověty, když se tak odlišovali?
Jeden čas ano. Zakazovali nám mluvit česky ve škole i o přestávkách, všechny předměty se vyučovaly v ukrajinštině a ruštině.
</TEXT>
<HEADING>
Bylo pro vás hodně těžké Ukrajinu opustit?
</HEADING>
<TEXT>
Možná by se k tomu nikdo neodhodlal, kdyby nebylo Černobylu. Bydleli jsme od něho sedmdesát kilometrů. Každý měl obavy o děti a snažil se je odvézt třeba na západní nebo východní Ukrajinu. Pak přijel do Moskvy prezident Havel, sdružení volyňských Čechů za ním vyslalo delegaci a požádali ho o humanitární pomoc.
</TEXT>
<HEADING>
Bála jste se, když vybouchl Černobyl?
</HEADING>
<TEXT>
Já jsem zrovna na Ukrajině nebyla. Můj manžel je voják z povolání a byli jsme na Dálném východě. U maminky jsem ale měla děti. Bratr byl velmi ozářený, měl zdravotní problémy, nosili jsme mu léky a čisté potraviny. Už je na tom docela dobře.
</TEXT>
<HEADING>
Rozhodli jste se odejít do Čech hned?
</HEADING>
<TEXT>
Rozhodování bylo velmi těžké, protože jsme tam zapustili kořeny. Každý ale myslel na budoucnost dětí. Trochu jsem se bála, že by se dcera mohla v české škole zhoršit. Já jsem znala lékárenskou terminologii jen v ruštině a říkala jsem si, že v Čechách bych asi stejnou práci dělat nemohla. Sice jsem ji v Horním Slavkově získala, ale české názvosloví jsem se učila v autobuse, ve vlaku, pořád.
Mohla jste si ještě na Ukrajině vybrat, kde se v Čechách usídlíte?
Mohla. Přivezli mapu s nabídkou míst, ale my jsme stejně nevěděli, co je Vřesová nebo Rovná zač. Já už jsem tu měla od roku 1991 bratra a snažila jsem se, abychom nebyli daleko od sebe. Volyňské Čechy ale rozházeli po celé republice. Bylo to dobré v tom, že adaptace proběhla rychleji.
</TEXT>
<HEADING>
Na co jste si nemohla zvyknout?
</HEADING>
<TEXT>
Byla jsem na začátku zklamaná tím, jak to tady vypadalo - zchátralé domy a tak. Měla jsem ale štěstí na dobré lidi, kteří se nám snažili pomoci. Učitelka třeba dovolila mé dceři, aby první slohovou práci napsala v ruštině.
</TEXT>
<HEADING>
Přijeli jste s celou rodinou?
</HEADING>
<TEXT>
Nechala jsem tam manžela. Jako voják z povolání by už teď mohl přijet za námi, ale má tam těžce nemocnou mámu. Jinak ale nevidím žádné problémy s adaptací. Když se člověk snaží, tak to jde.
Nelitujete toho?
Ne.
Považovala jste se vždycky za Češku?
Ano, od narození. Když jsem v osmnácti dostala pas, bylo v něm napsáno, že jsem Češka.
Jak jste se po příjezdu vyrovnala s rozdíly v řeči?
Když třeba přišli dealeři k nám do lékárny, hned se ptali: Vy jste z Moravy? Cítili nějaký přízvuk a nevěděli, kam ho zařadit. Já na to: Ne, já jsem Češka od Černobylu. A oni: Živá?
</TEXT>
</DOC>
<DOC>
<DOCID>MF-20020527100</DOCID>
<DOCNO>MF-20020527100</DOCNO>
<DATE>05/27/02</DATE>
<TITLE>
Krev darují převážně starší lidé
</TITLE>
<TEXT>
Registr dárců krve je třeba omladit Zaměstnavatelé nechtějí dárce uvolňovat z práce
Zdravotnictví
Ačkoliv si transfúzní stanice v kraji na nedostatek dárců krve stěžovat nemohou, jejich společnou snahou je omladit registr dárců.
Karlovarský kraj - Vysoký věkový průměr dárců krve signalizuje nedostatečnou osvětu mezi mladými lidmi. "Nejpočetnější skupinu dárců registrovaných na naší stanici tvoří lidé ve věku kolem padesáti let. Vzhledem k tomu, že starší dárci postupně odpadají z důvodu nemocí, je třeba registr omladit," potvrzuje vrchní sestra transfúzního oddělení chebské nemocnice Libuše Schützová. Dárci krve jsou přitom nejlépe vyšetřovanou skupinou lidí v republice. Všechny transfúzní stanice totiž provádějí lidem darujícím krev souborná vyšetření zjišťující jejich zdravotní stav. "Lidé se při každém odběru vyšetřují na základní infekční choroby jako jsou žloutenky typu B a C, HIV a syfilis, vyšetřujeme také krevní obraz a provádíme jaterní testy. Dárci tak při každém odběru krve získávají přehled o svém zdravotním stavu," vysvětluje primářka transfúzního oddělení nemocnice Sokolov Zuzana Fialová. Podmínkou dárcovství je dosažení osmnácti let a dobrý zdravotní stav. "V současné době máme v registru přibližně dva tisíce dárců a krev odebíráme dvakrát týdně. Snažíme se však odběry regulovat podle toho, jaké krevní skupiny právě potřebujeme. Na některé dárce se dostane jednou za rok, dárce s negativní krevní skupinou předvoláváme častěji," líčí Schützová. Stále více dárců se však v poslední době setkává s komplikací, kdy je zaměstnavatelé nechtějí kvůli odběru uvolňovat z práce. "Řada zaměstnavatelů dárcům skutečně nevychází v tomto ohledu vstříc, ačkoliv podle zákona má dárce v den odběru krve nárok na celý den volna," připomíná Schützová. Stejný problém zaznamenává i transfúzní stanice v Sokolově. "Dárce nechtějí ze zaměstnání uvolňovat hlavně soukromé firmy, největší nevoli zaznamenáváme zejména u firem se zahraniční účastí. Někteří lidé to řeší tím, že si berou v den odběru dovolenou," seznamuje s realitou Fialová. "Pozvolna se nám daří registr dárců omlazovat. Většinou lidi k dárcovství vedou přenesené zkušenosti rodičů a příbuzných nebo doporučení známých," doplňuje. V republice je celkem šestasedmdesát transfúzních stanic, které si v případě potřeby vzájemně vypomáhají. "Občas se vyskytnou přebytky krve, které pak nabízíme okolním transfúzním stanicím, nejvíce však do Prahy, kde je krve stále málo. Krev tedy prodáváme a v případě potřeby ji také nakupujeme," vysvětluje Fialová.
</TEXT>
</DOC>
<DOC>
<DOCID>MF-20020527101</DOCID>
<DOCNO>MF-20020527101</DOCNO>
<DATE>05/27/02</DATE>
<TITLE>
Akademický kýbl krve
</TITLE>
<GEOGRAPHY>Cheb</GEOGRAPHY>
<TEXT>
Více než 20 litrů krve darovalo na konci dubna celkem 45 studentů Ekonomické fakulty ZČU v Chebu místní transfuzní stanici. Akce má již osmiletou tradici. "V rámci akce Kýbl akademické krve tak studenti od roku 1994 poskytli v 631 odběrech na 300 litrů krve," řekl organizátor odběrů a odborný asistent fakulty Libor Michalák. Dobrovolné odběry univerzita pořádá dvakrát ročně. Minulý týden se konaly poosmnácté. Do akce se dosud zapojilo celkem 264 studentů, z nichž 226 darovalo krev poprvé v životě. První dárcovství si přišlo vyzkoušet 13 lidí. Podobné akce se konají i na jiných univerzitách.
Studenti ekonomické fakulty ZČU v Chebu dávají krev pravidelně
</TEXT>
</DOC>
<DOC>
<DOCID>MF-20020527102</DOCID>
<DOCNO>MF-20020527102</DOCNO>
<DATE>05/27/02</DATE>
<TITLE>
Sdružení chce sonograf pro děti
</TITLE>
<TEXT>
Západní Čechy - Dětem s poruchami tvorby krve z Karlovarského a Plzeňského kraje, odkázaným na dlouhodobý pobyt na oddělení dětské hematologie Dětské kliniky Fakultní nemocnice v Plzni, začalo pomáhat občancké sdružení Haima. Členy sdružení, jehož nejdůležitějším cílem je zajistit peníze na sonograf pro zmíněné oddělení a zpříjemnit dětem život v nemocničním prostředí, jsou tři desítky rodičů. "Přestože se o děti starají špičkoví odborníci jako lékaři Zdeňka Černá či Lumír Šašek a děti mají na oddělení kvalitní zázemí, jejich léčení je spojeno většinou s několikaměsíčním pobytem a náročnou a nepříjemnou chemoterapií a tedy i nutností neustále sledovat jejich zdravotní stav včetně práce srdce, jater, sleziny a dalších orgánů. K tomu je zapotřebí vyšetření sonografem, kvůli kterému musí děti opustit sterilní prostředí dětské hematologie a vydat se na cestu nemocničním areálem," vysvětluje záměr získat peníze na sonograf, který by byl dětem k dispozici přímo na oddělení Dagmar Jelínková, maminka ročního Honzíka, který onemocněl leukémií. Na sonograf lze přispět poukázáním peněz na účet číslo 1013005075/5500, bližší informace lze získat na čísle oddělení 019 / 7402378 či na adrese http://mujweb.cz/www/haimaplz. "Pomoc lidí, kterým není lhostejné utrpení malých dětí a jejich blízkých, se stane cílenou a neztratí se v moři dobročinných nadací a fondů. Každý dobrovolný dárce si může ověřit, jak byly jeho peníze využity. Bude navíc vědět, že pomáhá nemocným dětem z karlovarského kraje," doplnila Jelínková.
</TEXT>
</DOC>
<DOC>
<DOCID>MF-20020527103</DOCID>
<DOCNO>MF-20020527103</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
MUZEUM: Historická expozice. Textil Ašska. Otevřeno út-pá 8-12 a 13-17 hod.
ZÁMEK: Stálá expozice: Relikviář sv. Maura. Otevřeno út-ne 9-12 a 13-17 hod. HORNÍ
MUZEUM: Regionální obrazové galerie. Těžba cínu v západním Krušnohoří, dějiny Hornoblatenska. Otevřeno lichý týden st-pá 9.30-15 hod., sudý týden st-pá 14-18, so-ne 9-12 a 14-17 hod.
KASS: Dannyho parťáci. USA. 17 a 19.30 hod.
SVĚT: Křižovatka smrti, 2. část. USA. 17.30 hod. ART: Chléb a tulipány. 20 hod.
GALERIE VÝTVARNÉHO UMĚNÍ: James Ensor - vizionář moderny. Otevřeno denně od 9-12 a 12.30-17 hod. Stálá expozice. České moderní umění 20. století. Otevřeno denně od 9-12 a 12.30-17 hod. GALERIE RŮŽOVÝ KOPEČEK: Stálá prodejní výstava obrazů, grafiky a keramiky 30 umělců. Otevřeno út-ne 11-18 hod. GALERIE G4: Tono Stano - Fascinace. Ukázka tvorby posledních let předního figurálního fotografa. Otevřeno út-pá 10-18 hod., so 10-17 hod. KOSTEL SV. BARTOLOMĚJE: Sousedé. Obrazy, sochy, fotografie, multimedia.
ČAS: Star Wars: Epizoda II - Klony útočí. 17 a 19.30 hod. DRAHOMÍRA: Úkryt. USA. 19.30 hod.
</TEXT>
<HEADING>
do klubu GALERIE UMĚNÍ: Yamuna. 19.30 hod.
</HEADING>
<TEXT>
ZLATÝ KLÍČ: Stálá expozice: Kolekce secesních obrazů Karlových Varů z let 1894 - 1896 od vídeňského malíře Wilhelma Gauseho. Partnerská města vystavují, obrazy a fotografie umělců z Bernkas tel-Kues. Otevřeno stř-ne 9-12 a 13-17 hod. GALERIE UMĚNÍ: Stálá expozice: České umění 20. století ze sbírek Galerie umění Karlovy Vary. Jan Samec - Fragmenty malby. Otevřeno denně mimo pondělí od 9.30-12 a 13-17 hod. KOLONÁDA: Anna Vančátová -obrazy, kresby. Otevřeno denně. MUZEUM: Stříbrý lesk - Cín ze sbírek Karlovarského muzea. Stálá expozice: Historie a příroda Karlových Varů, geologie, živá příroda, lázeňství, cínařství, puškařství, porcelán, sklo. Otevřeno stř-ne 9-12 a 13-17 hod. PADEREWSKI: Médium fotografie - Stanislav Kožený, hra světel, stínů a tvarů v černobílých fotografiích. Otevřeno v době konání jiných akcí. DUHOVÁ PALETA: Naivní pohádka - Zdeněk Šimerda. Otevřeno po-út, čt-pá, ne 16-18 hod., stř 14-16 hod.
ZÁMEK: Pětadvacet místností, zámecká knihovna, kabinet kuriozit kancléře Metternicha. Otevřeno denně mimo pondělí od 9-12 a 12.30-16 hod.
HRAD: Expozice stavebního vývoje hradu a archeologie, historický porcelán, torzo románské rotundy, vězeňské kobky, věž s vyhlídkou. Otevřeno po-ne, 9- 15.30 hod.
</TEXT>
<HEADING>
SLÁVIA: Za nepřátelskou linií. USA. 19.30 hod.
</HEADING>
<TEXT>
ANGLIKÁNSKÝ KOSTEL: Stálá expozice věnovaná anglickému králi Eduardu VII. Otevřeno út-ne 9-12, 12.30 -16 hod. MĚSTSKÉ DIVADLO: Aleš Lamr - Grafika, obraz. Otevřeno v době konání jiných akcí.
FOTOGALERIE ZELENÁ SEDMA: Irena Ondrová - fotografie. Otevřeno po-pá 10-17 hod. GALERIE N 211: Moji drazí samozvanci. Otevřeno pá-ne 16-21 hod. MUZEUM: Gustav Zindel - výstava obrazů a knih ze sbírek Karlovarského muzea. Stálá expozice s národopisnými sbírkami z Nejdecka a Krušnohoří. Otevřeno st-ne 9-16 hod.
</TEXT>
<HEADING>
KINOKAVÁRNA: Sex a Lúcia. 20 hod.
</HEADING>
<TEXT>
STARÁ RADNICE: Nedělní malíř vystavuje. Druhá výstava ostrovského malíře Libora Šmejkala. Otevřeno denně 9-12 a 12.30 - 17 hod. LETOHRÁDEK: Bilance III. Česká grafika druhé poloviny 20. století ze sbírek Galerie umění Karlovy Vary. Jan Hladík - Tapisérie a grafická tvorba. Otevřeno st-ne 13-17 hod.
ALFA: Harry Potter a Kámen mudrců. USA. 17.30 a 20 hod.
MUZEUM: Stálá expozice. Příroda a historie regionu, rudné hornictví Krušných hor a Slavkovského lesa, těžba hnědého uhlí na Sokolovsku. Slavkovský porcelán 1702-2002. Jubilejní výstava. Tajemný svět lišejníků. Otevřeno stř-ne 9-12 a od 13-17 hod., zavírací dny po a út.
Možnost bezplatně upozornit na svůj pořad či expozici mají další organizátoři kulturních akcí v regionu. Redakci kontaktujte telefonicky na čísle 017/333 0111, faxem 017/333 0222 nebo el ektronickou poštou redkv@ mfdnes.cz. Další podrobné informace o kultuře a sportu v Karlových Varech a Mariánských Lázních přináší časopis Promenáda.
Práce Marie Fictumové a Tomáše Kůse vystavuje plzeňská Galerie 21
</TEXT>
</DOC>
<DOC>
<DOCID>MF-20020527104</DOCID>
<DOCNO>MF-20020527104</DOCNO>
<DATE>05/27/02</DATE>
<TITLE>
Program kin v Karlovarském kraji od 27. května do 2. června
</TITLE>
<HEADING>
Aš
</HEADING>
<TEXT>
FILMOVÝ KLUB: Arizona Dream, USA, Fr., 19.30 hod. Kynšperk 28.5.: Rok ďábla, ČR, 20.30 hod., 1.6.: Policajtka, USA, 20.30 hod.
</TEXT>
<HEADING>
Mariánské Lázně
</HEADING>
<TEXT>
FILMOVÝ KLUB OTY HOFMANA: Vůně z elené ráje, 19 hod., 30. -31.5.: Taková zvláštní rodinka, 20 hod., 31. -2.6.: Jedinečný, 17.30 hod.
Pernink
1.6.: Spy Game, Brit., 18 hod.
</TEXT>
<HEADING>
Sokolov
</HEADING>
<TEXT>
ALFA: 27. -28.5.: Harry Potter a Kámen mudrců, USA, Brit., 17.30 a 20 hod., 31.5. -2.6.: Mulholland Drive, USA, 17.30 a 20 hod.
Na snímku Mark Hamill, Carrie Fisherová a Harrison Ford (zleva)
</TEXT>
</DOC>
<DOC>
<DOCID>MF-20020527105</DOCID>
<DOCNO>MF-20020527105</DOCNO>
<DATE>05/27/02</DATE>
<TITLE>
Kalendárium týdne
</TITLE>
<HEADING>
27. KVĚTNA
</HEADING>
<TEXT>
PŘED 125 LETY se v Rokycanech narodil JAN FRANTIŠEK HEJROVSKÝ, novinář, působil v Rokycanech. Zemřel 7. 12. 1937 v Rokycanech.
PŘED 115 LETY se v Poříčí nad Sázavou na Benešovsku narodil KAREL VANĚČEK, učitel, odborný publicista, sběratel a editor lidových pohádek. Zabýval se slovesným folklórem Plzeňska, Podbrdska a Blovicka. V letech 1924-35 školní inspektor a ředitel Učitelského ústavu v Plzni. Zemřel v Praze 6. 1. 1961.
PŘED 50 LETY v Praze zemřel SVOJMÍR MIKULÍK, těsnopisec. Společně s A. Heroutem vytvořil těsnopisnou soustavu. Autor publikace Nový těsnopis československý se narodil v Klabavě 26. 3. 1869.
</TEXT>
<HEADING>
31. KVĚTNA
</HEADING>
<TEXT>
PŘED 80 LETY se v Plzni narodil ZDENĚK EMINGER, vědecký pracovník v oboru metalurgie a nauky o materiálu, zaměstnanec Výzkumného a zkušebního ústavu Škoda Plzeň. Zemřel v Plzni 7. 2. 1977.
</TEXT>
<HEADING>
1. ČERVNA
</HEADING>
<TEXT>
PŘED 125 LETY zemřel v Novém Jáchymově na Berounsku EDUARD BARTELMUS, magistr farmacie, chemik, vynálezce smaltu na železné nádobí. Roku 1869 založil v Plzni smaltovnu se slévárnou (později Železárny a smaltovny Bartelmus a.s. Plzeň). Pocházel z protestantského rodu Bartelmusů ze Švédska. Narodil se v Brně roku 1805.
</TEXT>
<HEADING>
2. ČERVNA
</HEADING>
<TEXT>
PŘED 280 LETY v Praze zemřel KRYŠTOF DIENTZHENHOFER, barokní stavitel, tvořil převážně v Praze, kam se přistěhoval z Waldsassu, ale také v západních Čechách. Otec slavného architekta Kiliána Ignáce Dientzehofera. Narodil se roku 1655.
Z materiálů Studijní a vědecké knihovny v Plzni
</TEXT>
</DOC>
<DOC>
<DOCID>MF-20020527106</DOCID>
<DOCNO>MF-20020527106</DOCNO>
<DATE>05/27/02</DATE>
<TITLE>
Výluky
</TITLE>
<TEXT>
NA TRATI KARLOVY VARY - POTŮČKY bude výluka provozu mezi stanicemi Karlovy Vary Ddolní nádraží - Karlovy Vary v pondělí a úterý, vždy 8.35 - 13.00 hodin, v úseku Nové Hamry - Pernink od středy do pátku, vždy 6.45 - 13.10 hodin.
NA TRATI CHEB - HRANICE
v Čechách bude výluka mezi stanicemi Františkovy Lázně - Hazlov od pondělí do pátku, vždy 8.45 - 13.40 hodin.
NA TRATI PLZEŇ - ŽATEC
bude výluka mezi stanicemi Třemošná u Plzně - Horní Bříza od pondělí do pátku, vždy 9.05 - 14.15 hodin.
</TEXT>
<HEADING>
NA TRATI PLZEŇ - CHEB
</HEADING>
<TEXT>
bude výluka mezi stanicemi Pňovany - Stříbro od pondělí do středy, vždy 8.35 - 11.55 hodin, v úseku Stříbro - Svojšín ve čtvrtek a pátek, vždy 8.40 - 11.35 hodin.
NA TRATI CHEB - SCHIRNDING
bude výluka v úterý a středu, vždy 5.20 -9.35 hodin.
</TEXT>
</DOC>
<DOC>
<DOCID>MF-20020527107</DOCID>
<DOCNO>MF-20020527107</DOCNO>
<DATE>05/27/02</DATE>
<TITLE>
Program regionálních rádií
</TITLE>
<GEOGRAPHY>6.00</GEOGRAPHY>
<TEXT>
Ranní sprcha
8.05 - Horoskopy
9.40 - Počasí
9.55 - Sportovní zprávy
10.10 - Narozeninový dort
10.30 - S Dragonem do kina
10.55 - Zprávy
11.55 - Kulturní tipy
12.00 - Písničky k obědu
14.30 - Spadla klec
15.10 - Narozeninový dort
15.30 - Počasí
17.00 - Pět po páté
18.55 - Sportovní zprávy
19.55 - Inzerce
20.00 - Hitparáda desítka
6.00 - Zprávy
7.00 - Zprávy BBC
7.05 - Písničky na přání
7.30 - Čteme z region. tisku
8.00 - Zprávy
8.20 - To je maso
8.45 - Kultura v regionu
9.00 - Zprávy
10.00 - Zprávy
11.00 - Sport
11.05 - Dopolední kvíz
12.00 - Zprávy
12.05 - Písničky na přání
13.00 - Zprávy
13.20 - Filmové minuty
14.00 - Zprávy
14.20 - To je maso
15.00 - Zprávy
15.20 - Kultura v regionu
15.30 - Telefonní inzerce
16.00 - Sport
16.10 - Šibenice
17.00 - Zprávy
17.05 - Písničky na přání
18.00 - Zprávy
19.00 - Přehled zpráv
19.10 - To je maso
20.00 - Black beat hour
21.10 - Filmové minuty
23.20 - Červenání
</TEXT>
</DOC>
<DOC>
<DOCID>MF-20020527108</DOCID>
<DOCNO>MF-20020527108</DOCNO>
<DATE>05/27/02</DATE>
<TITLE>
Buldoci vyhráli poločas, po přestávce přišla křeč
</TITLE>
<TEXT>
Karlovarští Buldoci v ČFL remizovali doma s Milínem 1:1
Karlovy Vary - Jen bod za remízu na domácím hřišti si připsali Buldoci ve včerejším utkání 28. kola České fotbalové ligy s Milínem. Karlovarští fotbalisté začali ofenzivně a pokutovým kopem Marka Hejkala vyhráli poločas. Po přestávce však přešli do defenzivy a soustředěný tlak hostů zúročil v 85. minutě Pacovský. Jeho střela křížem z dálky se odrazila od tyče do sítě za záda bezbranného Lutzbauera. "Je to špatné, ale když jsme doma nedokázali dát více než jednu branku, je remíza spravedlivá. V druhé půli byli hosté daleko lepší, měli lepší pohyb a součinnost, u nás se zatáhli oba stopeři i střední záloha," konstatoval karlovarský trenér Jaroslav Slabý. Jeho milínský protějšek František Barát byl stejného názoru, navíc domácí mužstvo úpřímně politoval. "Nám bod nic neříká, co potřebujeme pro jistotu, budeme muset vybojovat doma s Kladnem nebo s někým jiným. Ale Karlových Varům ty dva body budou určitě chybět, i když si myslím, že v soutěži jsou horší mužstva a Buldoci je ještě někde získají, aby ligu pro Vary zachránili. Herní projev domácích byl nepochybně horší právě v důsledku toho tlaku, bylo tam hodně nervozity. Přesto si myslím, že měli hrát více fotbalově, jít do rizika. Dnes to bylo dost stereotypní právě proto, že nikdo nechce udělat chybu. Jsem ale přesvědčen, že řada karlovarských hráčů umí fotbal hrát lépe než my," přidal poklonu Barát. Velkorysá objektivita milínského kouče, který ještě vloni ve Dvorech neunesl psychicky prohru brankou v poslední minutě, možná souvisí s nejistou budoucností jeho týmu. Po nedávné masivní posile příbramských mužstev hráči z Drnovic není vyloučeno, že Milín už do příští sezony v ČFL nenastoupí. Kouči Buldoků však tato pochvala samozřejmě nestačí. "Zklamán jsem zejména z přístupu hráčů. Když se nám nedaří, měli daleko více jezdit. Útočnící zahráli dobře, ale potřebovali větší podporu záložníků, ti měli donutit soupeře k chybám. Bohužel se k útočníkům v jednotlivých fázích utkání přidávali jen jednotlivci. Ta vůle překonat únavu a napětí nebyla u celého kolektivu stoprocentní, v Hradci jsme hráli mnohem soudržněji," zhodnotil výkon svých svěřenců kriticky kouč Slabý. Zisk jediného bodu sice vynesl Buldoky před Semice, Čelákovice a Kladno, Karlovy Vary však zůstávají v bezprostředním ohrožení sestupem. Středeční předehrávaný zápas doma ve Dvorech s předposledními Čelákovicemi tak bude pro Buldoky bojem o více než šest bodů.
Srážka karlovarského fotbalisty Františka Dřížďala (s číslem 5, nad ním spoluhráč Aleš Sochor) se soupeřem z Milína skončila špatně pro oba - včerejší zápas nedohrál ani jeden.
</TEXT>
</DOC>
<DOC>
<DOCID>MF-20020527109</DOCID>
<DOCNO>MF-20020527109</DOCNO>
<DATE>05/27/02</DATE>
<TITLE>
Karlovarský biker dojel na Šumavě druhý
</TITLE>
<TEXT>
Karlovy Vary - Stříbrnou příčku obsadil karlovarský biker Filip Eberl v tradičním maratonském závodě Král Šumavy. Eberl závodil na kratší trati o délce 68 km, kterou zvládl za 3:16:21 hodiny. Za vítězem zaostal o rovných pět minut.
</TEXT>
</DOC>
<DOC>
<DOCID>MF-20020527110</DOCID>
<DOCNO>MF-20020527110</DOCNO>
<DATE>05/27/02</DATE>
<TITLE>
Nohejbalisté Liaporu zvítězili venku
</TITLE>
<TEXT>
Karlovy Vary - Nohejbalisté extraligového Liaporu Karlovy Vary stále vévodí tabulce soutěže. V desátém kole zvítězili na kurtech Počerad 6:4 a nadále mají na kontě pouze jedinou prohru z derby utkání v Plzni. Překvapivě prohrál druhý tým tabulky Sokol Brno-Modřice, jeho přemožitelem se stal pražský celek DP Šacung, příští soupeř Liaporu.
</TEXT>
</DOC>
<DOC>
<DOCID>MF-20020527111</DOCID>
<DOCNO>MF-20020527111</DOCNO>
<DATE>05/27/02</DATE>
<TITLE>
Bučenec a Masařík kralovali v Lokti
</TITLE>
<GEOGRAPHY>Loket</GEOGRAPHY>
<TEXT>
Slovenský jezdec Tomáš Bučenec a Petr Masařík ovládli druhý díl mezinárodního motokrosového mistrovství republiky v Lokti. Bučenec vyhrál obě finálové jízdy třídy do 125 ccm, Masařík kraloval ve třídě Open. Mezi veterány byl nejrychlejší Petr Kovář. Na rozdíl od první části šampionátu chyběli na startu nejlepší čeští jezdci, neboť ve stejném termínu pokračovalo v Itálii mistrovství světa. To se ukáže i v Lokti ve dnech 31. srpna a 1. září ve všech objemových kubaturách.
Loket - Slovenský jezdec Tomáš Bučenec a Petr Masařík ovládli druhý díl mezinárodního motokrosového mistrovství republiky v Lokti. Bučenec vyhrál obě finálové jízdy třídy do 125 ccm, Masařík kraloval ve třídě Open. Mezi veterány byl nejrychlejší Petr Kovář. Na rozdíl od první části šampionátu chyběli na startu nejlepší čeští jezdci, neboť ve stejném termínu pokračovalo v Itálii mistrovství světa. To se ukáže i v Lokti ve dnech 31. srpna a 1. září ve všech objemových kubaturách.
</TEXT>
</DOC>
<DOC>
<DOCID>MF-20020527112</DOCID>
<DOCNO>MF-20020527112</DOCNO>
<DATE>05/27/02</DATE>
<TITLE>
Červenka dojel desátý, sprint hodně klouzal
</TITLE>
<TEXT>
Karlovy Vary - Na desátém místě celkového pořadí, čtvrtý ve třídě N/4, dojel karlovarský soutěžní jezdec Pavel Červenka v Autotec Rally Brno. Více než výsledek ho však těšila jiná skutečnost. "Fakt, že jsme od první rychlostní zkoušky dokázali držet krok se špičkou. To je pro mě nejdůležitější zjištění," pochvaloval si Červenka. V pořadí jednotlivých zkoušek kopíroval pozdější celkové umístění, pouze v jednom případě se propadl hlouběji. "Zvolili jsme špatné pneumatiky. Jednak se měnilo počasí, ale největší roli v tom hrál poněkud zvláštní povrch zkoušek, které byly vytyčeny na brněnském výstavišti. Něco mezi asfaltem a betonem, vlastně spíše takový naleštěný beton. Hodně to na něm klouzalo, proto bylo také na těch úsecích nejvíce havárií," vyjádřil se k netradičnímu povrchu Pavel Červenka. Rychlostní zkoušky v centru brněnského výstavního areálu byly podle něho vůbec zvláštní. "Docela špatně jsme na tom byli s orientací. Trasa byla vyznačená barevnou páskou, takzvaným mlíkem, jenže když na kluzkém povrchu někdo nezvládl zatáčku, projel mimo trať. Označení proto bylo hodně potrhané a další jezdce mátlo," vysvětlil karlovarský pilot. Další soutěží, na jejíž start se Červenka postaví, bude na sklonku června Rally Bohemia v Mladé Boleslavi. "Máme alespoň dost času podívat se pořádně na auto. Z preventivních důvodů."
</TEXT>
</DOC>
<DOC>
<DOCID>MF-20020527113</DOCID>
<DOCNO>MF-20020527113</DOCNO>
<DATE>05/27/02</DATE>
<TITLE>
Sušice v přeboru překvapivě prohrála s Nepomukem
</TITLE>
<GEOGRAPHY>Plzeň</GEOGRAPHY>
<TEXT>
Už jen bod chybí fotbalistům plzeňského Senca k postupu do divize. Jeho výkon proti Poběžovicím byl ale jen průměrný. Naopak na konci tabulky je situace stále velmi napjatá a nepřehledná. Velkým překvapením je vítězství Nepomuku na hřišti Sušice.
</TEXT>
<HEADING>
CHANOVICE - DOMAŽLICE 1:0
</HEADING>
<TEXT>
Poločas: 1:0. Branka: 19. Hanko. ŽK: 1:2. Rozhodčí: Hodač. Diváků: 200. Domácí měli po celé utkání převahu i řadu dalších možností skórovat, ale dali jen jeden gól a v závěru utkání se báli o výsledek. Nedařilo se hlavně kanonýrovi Beránkovi, který měl sám tři velké možnosti zvýšit vedení, ale nedal.
</TEXT>
<HEADING>
NÝRSKO - BLOVICE 1:1
</HEADING>
<TEXT>
Poločas: 1:1. Branky: 18. K. Presl - 36. Žežula. ŽK: 1:2. Rozhodčí: Aurel Ardeleánu. Diváků: 200. Nýrští fotbalisté dobře začali, vedli a měli šance zvýšit vedení. Jenže střelecky zklamali. Ve druhém poločase Kájínek ani neproměnil penaltu, když jeho střelu výborný Loula v blovické brance vyrazil.
</TEXT>
<HEADING>
SENCO PLZEŇ - POBĚŽOVICE 2:0
</HEADING>
<TEXT>
Poločas: 0:0. Branky: 53. Skála, 65. Míčka (penalta). ŽK: 2:4. Rozhodčí: Kafka. Diváků: 200. Po průměrné první části se domácí favorit střelecky prosadil až na začátku druhé. Dvoubranková výhra je ale jen slabým vyjádřením jeho převahy.
</TEXT>
<HEADING>
PŘIMDA - KARLOVY VARY B 5:2
</HEADING>
<TEXT>
Poločas: 2:1. Branky: 9. a 50. Brom (druhá z penalty), 70. a 81. Lébl, 4. Hořínek - 37. a 55. Kočí. ŽK: 3:5. Rozhodčí: Ulrych. Diváků: 230. Rychlé dvoubrankové vedení Přimdy mladý celek hostů nedeprimovalo. Dvakrát snížili na rozdíl gólu - 2:1 a 3:2. Až v závěrečné dvacetiminutovce domácí Lébl dvěma trefami potvrdil převahu svého mužstva.
</TEXT>
<HEADING>
MALESICE - 1. FC PLZEŇ 1:1
</HEADING>
<TEXT>
Poločas: 1:0. Branky: 7. Karbusický - 70. Dlesk. ŽK: 3:2. Rozhodčí: Štrincl. Diváků: 100. Techničtější plzeňský celek se dlouho nemohl prosadit, od sedmé minuty prohrával a až sólová akce Dleska dvacet minut před koncem stanovila výsledek na konečných 1:1.
</TEXT>
<HEADING>
PLZEŇ-BOLEVEC - STAŇKOV 1:1
</HEADING>
<TEXT>
Poločas: 0:0. Branky: 70. Koc (penalta) - 49. Trhlík. ŽK: 2:3. Rozhodčí: Votík. Diváků: 100. V zápase, který byl pro oba celky velmi důležitý, se body dělily. Blíže k vítězství měli ale přece jen bolevečtí fotbalisté. Nykles neproměnil v 60. minutě penaltu. Staňkovský brankář Vacík ji chytil.
</TEXT>
<HEADING>
CHEB - TOUŽIM 3:1
</HEADING>
<TEXT>
Poločas: 1:0. Branky: 38. Florus, 73. Hynek, 90. Kuna - 60. Mikula. ŽK: 2:2. Rozhodčí: Balák. Diváků: 350. Až v závěru utkání využil domácí celek převahu a začal střílet branky, když několik vyložených příležitostí před tím neproměnil. Začátky obou poločasů ale patřily hostům, kteří dohrávali bez vyloučeného trenéra Leitermana.
</TEXT>
<HEADING>
SUŠICE - NEPOMUK 2:3
</HEADING>
<TEXT>
Poločas: 1:1. Branky: 36. a 48. Votava - 45. a 90. Martínek, 81. Slach. ŽK: 2:2. Rozhodčí: Čermák. Diváků: 180. Překvapivé vítězství hostů se zrodilo v závěrečné desetiminutovce, když před tím domácí promarnili řadu gólových šancí. V první půli se hrál velmi dobrý fotbal, ve druhém sušický celek zklamal.
Oblastní přebor
</TEXT>
</DOC>
<DOC>
<DOCID>MF-20020527114</DOCID>
<DOCNO>MF-20020527114</DOCNO>
<DATE>05/27/02</DATE>
<TITLE>
Smiřice šokoval nezletilý vrah Školáka dopadla policie necelý den po vraždě
</TITLE>
<TEXT>
Obyvatele Smiřic u Hradce Králové šokovala brutální vražda, při níž šestnáctiletý žák základní školy o půlnoci z pátku na sobotu před tamní restaurací pobodal jednatřicetiletého hosta. Vrah a oběť se vůbec neznali.
Smiřice - Mladí muži se podle policie před restaurací Městská dvorana v centru Smiřic pohádali, nezletilec vytáhl na svého soka nůž a dvakrát ho bodl. Vraha dopadli kriminalisté patnáct hodin po hrůzném činu. "Vrah a oběť se neznali, motivem vraždy byla slovní rozepře. Vyšetřovatelům se podařilo vytipovat vraha mezi hosty restaurace," uvedl operační důstojník východočeské policie. Napadený muž ze sousedního Vlkova chodíval do restaurace nejvýš dvakrát v měsíci. Páteční večer strávil se dvěma přáteli, zaplatil a odešel. Zhruba o půlnoci ho jeden z hostů našel na zemi poblíž vchodu do hostince s ranami v oblasti srdce a břicha. Místní lidé se mu snažili poskytnout první pomoc. Dávali mu umělé dýchání a pokoušeli se zastavit krvácení. "Když odjížděla záchranka, muž ještě dýchal. Nikdo však neví, jak dlouho před restaurací ležel," řekl hostinský z Městské dvorany. Místní lidé se dohadují, že za vraždou mohl být i pokus o krádež. Vrah a jeho dva kumpáni, kteří se během večera v hostinci na chvíli objevili, podle svědků mohli také jednat pod vlivem drog nebo alkoholu. "Něco už v sobě měli, možná byli zfetovaní. Mladým nenaléváme, takže když chtěli pivo, poslal jsem je pryč a víc je neviděl," řekl hostinský. Vražda, kterou má podle policistů na svědomí šestnáctiletý propadlík z šesté třídy Základní školy ve Smiřicích, jeho vrstevníky příliš nepřekvapila. "Ve škole všechny mlátil," řekl žák tamní deváté třídy. Jeho kamarád mu ale oponoval: "Byl to pohodář. A drogy? Pořád něco kouřil."
</TEXT>
</DOC>
<DOC>
<DOCID>MF-20020527115</DOCID>
<DOCNO>MF-20020527115</DOCNO>
<DATE>05/27/02</DATE>
<TITLE>
Některé kempy v kraji už zaplnili první hosté z ciziny
</TITLE>
<TEXT>
Velký Dřevíč, Česká Skalice - Teplé jarní počasí zaplnilo některé kempy v Královéhradeckém kraji o něco dříve než obvykle. Mezi návštěvníky jsou zejména Holanďané a Němci. Hlavní nápor rekreantů z ciziny čekají provozovatelé kempů od poloviny června. "V kempu máme třiadvacet karavanů, do plné kapacity můžeme přijmout pouze jediný. Letos je to trochu neobvyklé, neboť první hosté z Holandska přijeli už koncem dubna, kdy ještě kemp oficiálně nefungoval," uvedla správcová kempu ve Velkém Dřevíči u Hronova Gerda Šimková. Podle ní se na jaře běžně objeví v kempu jen kolem patnácti rodin s karavany. Malý kemp, který patří městu, láká Holanďany již řadu let, i když kromě tenisových kurtů, koupaliště a restaurace nenabízí žádné zvláštní atrakce. Většina nizozemských penzistů díky nízkým poplatkům pobude v kempu až jeden měsíc na jaře i na podzim. Dvě osoby totiž zaplatí za den pobytu včetně karavanu, auta a elektřiny jen sto sedmdesát pět korun.
Rekreanti ve Velkém Dřevíči se už několik let znají, příliš necestují a užívají klidu mimo sezonu. Přes léto pak s týmiž karavany přijíždějí jejich děti a vnoučata. V celoročně provozovaném autokempu na přehradě Rozkoš u České Skalice v sobotu dopoledne pobývalo v karavanech kolem dvaceti německých a holandských turistů, jejich počet však kolísá podle počasí. "Část hostů tu přespí několik nocí, někteří zůstanou i tři týdny. Větší nárůst očekáváme až v polovině června," řekl zástupce vedoucího kempu Libor Macháček. Před hlavní sezonou zatím kemp nabízí minigolf, půjčovnu loděk a saunování. Autokemp Rozkoš, jehož vlastníkem je město Česká Skalice, využívají zahraniční rekreanti od jara do podzimu jako levnou přestávku na delších cestách. Za denní pobyt, auto, karavan a elektřinu mimo hlavní sezonu dva lidé zaplatí kolem dvou set korun. Levné ubytování, možnost rybaření a poloha výhodná pro další výlety v posledních letech přitahují také turisty ze sousedního Polska a projíždějící rekreanty ze severských a pobaltských zemí. Ročně kempem projde kolem čtyřiceti tisíc rekreantů, z toho čtyři a půl tisíce cizinců.
</TEXT>
<HEADING>
CENY NÍZKÉ, RYBY VELKÉ
</HEADING>
<TEXT>
Zejména pro cizince velmi výhodné ceny a šance ulovit trofejní ryby jsou hlavní důvody, proč do autokempu na přehradě Rozkoš u České Skalice už v těchto dnech přijíždí řada hostů. Na snímku Josef Levinský z Medlešic u Chrudimi, který ulovil třiasedmdesáticentimetrového kapra.
Zejména pro cizince velmi výhodné ceny a šance ulovit trofejní ryby jsou hlavní důvody, proč do autokempu na přehradě Rozkoš u České Skalice už v těchto dnech přijíždí řada hostů. Na snímku Josef Levinský z Medlešic u Chrudimi, který ulovil třiasedmdesáticentimetrového kapra.
</TEXT>
</DOC>
<DOC>
<DOCID>MF-20020527116</DOCID>
<DOCNO>MF-20020527116</DOCNO>
<DATE>05/27/02</DATE>
<TITLE>
Hradecká neurochirurgie provádí i nejnáročnější operace
</TITLE>
<HEADING>
Zdraví
</HEADING>
<TEXT>
Hradec Králové - Několika primáty se může chlubit neurochirurgická klinika Fakultní nemocnice v Hradci Králové: letošní půlstoletí od založení jí dává titul nejstarší neurochirurgické kliniky v zemi, v roce 1971, kdy dokončili současný pavilon kliniky, tu bylo jako první v tehdejším Československu otevřeno oddělení dětské neurochirurgie. Jistou zvláštností je i to, že jako volná součást kliniky působí Ústav experimentální neurochirurgie. Ač dnes neurochirurgové provádějí složité operace mozku, míchy a další zákroky spojené s nervovou soustavou, sama neurochirurgie patří mezi poměrně mladé lékařské obory. "Neurochirurgie v moderní podobě vznikla v Československu až po druhé světové válce. Před ní se sice operovalo, ale mnoho pacientů umíralo. Chyběla dokonalá diagnostika i pooperační péče, a proto se ve vývoji oboru příliš nepostupovalo," vysvětluje přednosta kliniky Jiří Náhlovský. Až v Hradci Králové neurochirurgii poprvé pojali jako komplex předoperačního vyšetření, operace a pooperační péče. Největší pokrok tento medicínský obor učinil na konci osmdesátých let minulého století, kdy rozvoj počítačové techniky umožnil zobrazovat postižení mozku pomocí tomografu a lékaři mohli začít operovat i nejvážnější neurologická postižení. "Neurologické postižení je onemocnění mozku a mozek se nedá chirurgicky propátrat snadno. Do mozkové tkáně je potřeba jít najisto," popisuje Náhlovský. Jako projevy neurologického postižení označuje problémy s motorikou, bolesti hlavy, epileptické záchvaty, poruchy citlivosti či bolesti. Na hradecké neurochirurgické klinice se třemi operačními sály a osmdesáti lůžky se ročně podrobí operaci až patnáct set pacientů. Dětské oddělení má jedenáct lůžek, na nichž se střídají pacienti od kojeneckého věku do 18 let.
"U dětí není neurochirurgických onemocnění tolik a protože se diagnostika dnes provádí i na neurologických dětských odděleních, děti k nám přicházejí až na doporučení, že jejich onemocnění vyžaduje chirurgický zásah," vysvětluje Náhlovský. U dospělých pacientů v posledních letech počet operací stoupá. Operují se složitější věci, které byly dříve považovány za neoperabilní, a posouvá se i věková hranice pacientů. "Výjimkou nejsou sedmdesátníci," říká Náhlovský. Ne všichni pacienti přicházející na kliniku končí na operačním sále. "Jsou přijímání sice k operaci, ale poté se zjistí, že jde o složitější věc, která k operování není, protože zákrokem na nesprávném místě bychom člověku spíše ublížili," říká šéf kliniky. Spolupráce s jinými pracovišti fakultní nemocnice umožňuje hradeckým neurochirurgům provádět ty nejnáročnější operace. Jde zejména o zákroky v obtížně dostupných částí mozku, k nimž si lékaři musí nejprve uvolnit přístup. "Například odstranění rozsáhlých nádorů ve spodině lebeční nám umožní speciální přístup přes obličej. To se dá dělat jen ve spolupráci se specialisty z jiných chirurgických oborů," říká Náhlovský. Velké množství operací má formu mikrochirurgických zákroků, kdy neurochirurg operuje pod mikroskopem. Specifikem hradecké neurochirurgie je Ústav experimentální neurochirurgie, který je součástí místní lékařské fakulty a s klinikou úzce spolupracuje. Výsledky výzkumu tamních laboratoří, kam putují vzorky odoperovaných tkání, dávají lékařům například možnost předvídat a v budoucnu i ovlivnit chování nádorů. "Zakladatel kliniky profesor Petr za svého pobytu v cizině viděl, jak je důležité, když klinika spolupracuje s výzkumným zařízením," oceňuje Náhlovský. I když se na hradecké klinice podrobují operacím zejména pacienti z kraje, zkušený tým odborníků vyhledávají nemocní z celé republiky, dokonce ze zahraničí, především ze Slovenska. "Není to jen proto, že provádíme některé zákroky, které se na na Slovensku nedělají, ale máme i případy, že si lidé přes tamní zdravotní pojišťovnu prosadí operaci v Hradci," říká Náhlovský. Tvrdí, že bez podpory vedení nemocnice, by se úspěchy hradecké neurochirurgie nedostavily. Obor však postupuje mílovými kroky a i v Hradci by potřebovali novinku: neuronavigátor, který umožňuje zaměřování nádorů v hloubi mozku. "Zařízení umožňuje přesně zacílit místo, kde chceme operovat, a umožní k němu nalézt tu nejvhodnější cestu. Potom jsme schopni operovat radikálněji, čili dostat se i do okrajů nádoru, kam bychom se jinak báli, abychom nepřekročili mez, při níž by pacient mohl být zákrokem poškozen," vysvětluje Náhlovský.
</TEXT>
</DOC>
<DOC>
<DOCID>MF-20020527117</DOCID>
<DOCNO>MF-20020527117</DOCNO>
<DATE>05/27/02</DATE>
<TEXT>
Na mistrovství České republiky v orientačním běhu na krátké trati, které se uskutečnilo v sobotu v Dolním Javoří u Nové Paky, odnášejí přátelé na stupně vítězů závodnici z Nového Boru Lucii Krafkovou, třetí v kategorii D 16.
</TEXT>
</DOC>
<DOC>
<DOCID>MF-20020527118</DOCID>
<DOCNO>MF-20020527118</DOCNO>
<DATE>05/27/02</DATE>
<TITLE>
Dceru budu hledat, dokud mi vystačí síly, říká otec
</TITLE>
<TEXT>
Hradec Králové - Ludvík Kubišta se nedávno vrátil z Ekvádoru, kde sedm měsíců hledal svoji dceru, jež se ztratila při turistické výpravě. Je vyčerpán, ale nevzdává se. "Budu ji hledat, dokud mi postačí síly," říká. Zmizení dcery v ekvádorských horách je pro něho stále záhadou, ale věří, že je naživu. Osmadvacetiletá Jana Kubištová se vloni počátkem července vypravila do ekvádorských hor s výpravou českých horolezců, kteří 8. července vystoupili na sopku Illiniza Norte. Její dobrá fyzický kondice jí umožnila několikaminutový náskok před ostatními, proto se po krátkém odpočinku na vrcholu rozhodla k sestupu sama. Od té doby ji nikdo nespatřil. V pátracích akcích v Ekvádoru se vystřídalo několik skupin českých horolezců, místní indiáni, po pohřešované turistce bezvýsledně pátrá Interpol i místní policie. Pro nedostatek nových důkazů a informací však hrozí, že ekvádorské úřady pátrání zastaví. Záchranáři již několikrát prohledali svahy sopky i její okolí, žádnou stopu po zmizelé však nenalezli. Vloni v říjnu do Latinské Ameriky odcestoval také otec pohřešované dívky a projel celou zem. Sám organizoval rozsáhlé pátrání. "Pro odjezd do Ekvádoru jsem se rozhodl poté, co jsem se dozvěděl, že ekvádorská policie končí pátrání, aniž by cokoli zjistila," vysvětluje Kubišta.
</TEXT>
<HEADING>
Pokračování za str. D1
</HEADING>
<TEXT>
V Ekvádoru s pomocí přátel pátral po své dceři snad všude, kde to bylo možné a jen trochu pravděpodobné. Prověřoval každou informaci, která se k němu dostala. Vypsal dokonce nálezné deset tisíc dolarů a prostřednictvím místních sdělovacích prostředků se mu podařilo dostat případ do povědomí široké veřejnosti. S průvodcem se vydal do nebezpečného kolumbijsko-ekvádorského pohraničí, a dokonce vystoupil jen několik desítek metrů pod vrchol sopky Illiniza, do míst, kde jeho dcera měla zmizet. Kvůli zdravotnímu stavu musel několikrát vyhledat lékaře, dvakrát prodělal zápal plic. Tvrdí, že v žádném případě nešlo o dovolenou, ale o tvrdou zkušenost. Přesto se vrátil domů bez jediné stopy, která by vedla k nalezení dcery. O pomoc při pátrání Kubišta požádal zkušeného horského vůdce a majitele agentury zaměřující se na vysokohorskou turistiku, který zná horský terén. Po čase se mezi oběma muži vytvořilo přátelství. Za tři měsíce prozkoumali okolí sopky znovu. "Jedním z nejhorších okamžiků byla zpráva, že v jednom místě na svazích sopky je zvýšený počet kondorů. Požádal jsem přítele, aby to místo prověřili. Naštěstí tam našli jen kosti zvířete. Tři dny čekání, než mi oznámil výsledek, pro mne byly hrozné," líčí Kubišta. Dodnes je podle odborníků záhadou, co se s Janou Kubištovou při sestupu z hory mohlo stát. Pokud by se zřítila, zanechala by v terénu stopy. Navíc bezprostřední okolí sopky je vcelku přehledné. Zpočátku se zvažovala i možnost, že by ji mohli zadržovat místní indiáni. "V okolí sopky žijí slušní lidé a jsem přesvědčen, že by jí neublížili. Nelze vyloučit, že byla unesena. Nedaleko od místa, kde se údajně ztratila, je horská chata s parkovištěm, kam vede silnice," říká Kubišta. Kubištovi vydali na pátrání po dceři téměř veškeré finanční prostředky, které měli, a ještě se zadlužili. Na své náklady a s podporou přátel Kubišta v Ekvádoru prošel každé město a vesnici v naději, že mu třeba někdo za odměnu dceru vydá. Bez výsledku. "V hledání teď pokračují spolehliví lidé znalí místních poměrů. Za pobyt bych zbytečně utrácel peníze určené na pátrání," vysvětluje Kubišta. Rodina pohřešované dívky od počátku případu kritizuje české ministerstvo zahraničí a úřady za nečinnost především v prvních týdnech po jejím zmizení, kdy naděje na nalezení Jany Kubištové byla největší. Ministerští úředníci obvinění důrazně odmítli. "S nadějí žiji pořád. Věřím, že i kdyby Janu někdo unesl, ona si poradí, i kdyby to trvalo delší dobu. V pátrání budu pokračovat do vyčerpání všech možností," říká unavený otec a dodává, že závěr je stále otevřený.
V Ekvádoru s pomocí přátel pátral po své dceři snad všude, kde to bylo možné a jen trochu pravděpodobné. Prověřoval každou informaci, která se k němu dostala. Vypsal dokonce nálezné deset tisíc dolarů a prostřednictvím místních sdělovacích prostředků se mu podařilo dostat případ do povědomí široké veřejnosti. S průvodcem se vydal do nebezpečného kolumbijsko-ekvádorského pohraničí, a dokonce vystoupil jen několik desítek metrů pod vrchol sopky Illiniza, do míst, kde jeho dcera měla zmizet. Kvůli zdravotnímu stavu musel několikrát vyhledat lékaře, dvakrát prodělal zápal plic. Tvrdí, že v žádném případě nešlo o dovolenou, ale o tvrdou zkušenost. Přesto se vrátil domů bez jediné stopy, která by vedla k nalezení dcery. O pomoc při pátrání Kubišta požádal zkušeného horského vůdce a majitele agentury zaměřující se na vysokohorskou turistiku, který zná horský terén. Po čase se mezi oběma muži vytvořilo přátelství. Za tři měsíce prozkoumali okolí sopky znovu. "Jedním z nejhorších okamžiků byla zpráva, že v jednom místě na svazích sopky je zvýšený počet kondorů. Požádal jsem přítele, aby to místo prověřili. Naštěstí tam našli jen kosti zvířete. Tři dny čekání, než mi oznámil výsledek, pro mne byly hrozné," líčí Kubišta. Dodnes je podle odborníků záhadou, co se s Janou Kubištovou při sestupu z hory mohlo stát. Pokud by se zřítila, zanechala by v terénu stopy. Navíc bezprostřední okolí sopky je vcelku přehledné. Zpočátku se zvažovala i možnost, že by ji mohli zadržovat místní indiáni. "V okolí sopky žijí slušní lidé a jsem přesvědčen, že by jí neublížili. Nelze vyloučit, že byla unesena. Nedaleko od místa, kde se údajně ztratila, je horská chata s parkovištěm, kam vede silnice," říká Kubišta. Kubištovi vydali na pátrání po dceři téměř veškeré finanční prostředky, které měli, a ještě se zadlužili. Na své náklady a s podporou přátel Kubišta v Ekvádoru prošel každé město a vesnici v naději, že mu třeba někdo za odměnu dceru vydá. Bez výsledku. "V hledání teď pokračují spolehliví lidé znalí místních poměrů. Za pobyt bych zbytečně utrácel peníze určené na pátrání," vysvětluje Kubišta. Rodina pohřešované dívky od počátku případu kritizuje české ministerstvo zahraničí a úřady za nečinnost především v prvních týdnech po jejím zmizení, kdy naděje na nalezení Jany Kubištové byla největší. Ministerští úředníci obvinění důrazně odmítli. "S nadějí žiji pořád. Věřím, že i kdyby Janu někdo unesl, ona si poradí, i kdyby to trvalo delší dobu. V pátrání budu pokračovat do vyčerpání všech možností," říká unavený otec a dodává, že závěr je stále otevřený.
</TEXT>
</DOC>
<DOC>
<DOCID>MF-20020527119</DOCID>
<DOCNO>MF-20020527119</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<GEOGRAPHY>Zaloňov</GEOGRAPHY>
<TEXT>
Spolujezdec havárii nepřežil
Opilý řidič osobního auta zavinil v sobotu v podvečer v Zaloňově u Jaroměře dopravní nehodu, při které zahynul jeho spolujezdec. Podnapilý šofér nezvládl předjíždění malého traktoru, v jeho krvi policisté naměřili dvě promile alkoholu. (tů)
Rychnov nad Kněžnou - Měřicí stanice bude ve školce
Automatickou měřicí stanici, z níž Český hydrometeorologický ústav získává údaje o klimatu, nechají radní v Rychnově nad Kněžnou umístit v prostoru Mateřské školy Láň. (tů)
</TEXT>
<HEADING>
Jaroměř - Lidé v soutěži poznávají své město
</HEADING>
<TEXT>
Obyvatelé Jaroměře a tamní dětské kolektivy mohou do 10. června zkusit štěstí v poznávací soutěži, kterou připravil městský zpravodaj spolu s místním badatelem Václavem Novákem. Lidé mají například pojmenovat muzejní exponáty či odhalit zajímavosti z jaroměřského hřbitova. (tů)
Trutnov - Fotbalisté Trutnova i Rychnova v divizi vyhráli
Divizní týmy Trutnova a Rychnova nad Kněžnou získaly o víkendu důležitá vítězství v boji o záchranu. Cenného vítězství na hřišti Satalic dosáhli i hráči Náchoda/Deštného.
Více na str. C5
</TEXT>
</DOC>
<DOC>
<DOCID>MF-20020527120</DOCID>
<DOCNO>MF-20020527120</DOCNO>
<DATE>05/27/02</DATE>
<TITLE>
Mladí objevovali své nitro psaním a kresbou
</TITLE>
<GEOGRAPHY>Pěčín</GEOGRAPHY>
<TEXT>
Tužka, papír a otevřená hlava stačily o víkendu desítce mladých lidí v Pěčíně u Rychnova nad Kněžnou, aby se vydali na cestu za fantazií a sebepoznáním. Seminář, který představuje alternativu k běžným programům pro volný čas, připravilo rychnovské centrum pro mládež Kam společně s německým spisovatelem Frankem Weissem a výtvarnicí Martinou Novotnou. "Sešla se tu různorodá společnost, přijely nejen děti s problémy, ale i ti, kteří chodí do centra Kam trávit svůj volný čas. Hra zaměřená na sebepoznání oslovila všechny. Může to nastartovat přístup k sobě i změny v životě," míní sociální pracovník centra Kam Libor Tichý. Během pobytu mladí lidé formou takzvaného intuitivního psaní zkoušeli vytvořit báseň, myšlenku nebo povídku. Nápady a komunikaci mohli projevit v neviditelném divadle, kdy herci vstupují se scénkami do všedního života svého okolí. Fantazii a vnitřní světy rozvíjeli technikou automatické kresby. "Je to pro mě něco nového. Zůstala bych tu i déle než na víkend. Napřed moje ruka jen něco kreslila, pak jsem v tom viděla i své pocity," řekla rychnovská studentka Lucie Hušková. Podle Franka Weisse, který se svou partnerkou již několik let žije a tvoří v pěčínské usedlosti, šlo o zkušební seminář. Pokud se osvědčí, spolupráce s centrem Kam by mohla pokračovat. "Pracuji s lidmi individuálně i ve skupinách. Snažím se rušit překážky, které má každý člověk v sobě. Mnohé problémy dnes plynou z nudy a nedostatku kulturní nabídky, proto se snažím nabídnout něco z hudby, tance a literatury," řekl Weisse, který v červenci chystá v Rychnově čtvrtý ročník Letní akademie pro zájemce z České republiky i ze zahraničí. Víkendové pobyty pro mladé lidi pořádá rychnovské centrum Kam již několik let, svou tradici mají například semináře arteterapie nebo primitivní exprese, při níž se lidé vyjadřují tancem. Centrum pro mládež nabízí poradenství, krizovou intervenci, kontakt a doprovod. Dva sociální asistenti tam zprostředkovávají pomoc, nabízejí alternativy využití volného času, pořádají besedy a další aktivity. Centrum provozuje občanské sdružení Via commoda s podporou města, ministerstva sociálních věcí a Nadace rozvoje občanské společnosti.
Pěčín - Tužka, papír a otevřená hlava stačily o víkendu desítce mladých lidí v Pěčíně u Rychnova nad Kněžnou, aby se vydali na cestu za fantazií a sebepoznáním. Seminář, který představuje alternativu k běžným programům pro volný čas, připravilo rychnovské centrum pro mládež Kam společně s německým spisovatelem Frankem Weissem a výtvarnicí Martinou Novotnou. "Sešla se tu různorodá společnost, přijely nejen děti s problémy, ale i ti, kteří chodí do centra Kam trávit svůj volný čas. Hra zaměřená na sebepoznání oslovila všechny. Může to nastartovat přístup k sobě i změny v životě," míní sociální pracovník centra Kam Libor Tichý. Během pobytu mladí lidé formou takzvaného intuitivního psaní zkoušeli vytvořit báseň, myšlenku nebo povídku. Nápady a komunikaci mohli projevit v neviditelném divadle, kdy herci vstupují se scénkami do všedního života svého okolí. Fantazii a vnitřní světy rozvíjeli technikou automatické kresby. "Je to pro mě něco nového. Zůstala bych tu i déle než na víkend. Napřed moje ruka jen něco kreslila, pak jsem v tom viděla i své pocity," řekla rychnovská studentka Lucie Hušková. Podle Franka Weisse, který se svou partnerkou již několik let žije a tvoří v pěčínské usedlosti, šlo o zkušební seminář. Pokud se osvědčí, spolupráce s centrem Kam by mohla pokračovat. "Pracuji s lidmi individuálně i ve skupinách. Snažím se rušit překážky, které má každý člověk v sobě. Mnohé problémy dnes plynou z nudy a nedostatku kulturní nabídky, proto se snažím nabídnout něco z hudby, tance a literatury," řekl Weisse, který v červenci chystá v Rychnově čtvrtý ročník Letní akademie pro zájemce z České republiky i ze zahraničí. Víkendové pobyty pro mladé lidi pořádá rychnovské centrum Kam již několik let, svou tradici mají například semináře arteterapie nebo primitivní exprese, při níž se lidé vyjadřují tancem. Centrum pro mládež nabízí poradenství, krizovou intervenci, kontakt a doprovod. Dva sociální asistenti tam zprostředkovávají pomoc, nabízejí alternativy využití volného času, pořádají besedy a další aktivity. Centrum provozuje občanské sdružení Via commoda s podporou města, ministerstva sociálních věcí a Nadace rozvoje občanské společnosti.
</TEXT>
</DOC>
<DOC>
<DOCID>MF-20020527121</DOCID>
<DOCNO>MF-20020527121</DOCNO>
<DATE>05/27/02</DATE>
<TEXT>
Návštěvníci sobotních manévrů na Hrádku u Nechanic, které uspořádali členové klubů vojenské historie, mohli vidět 6. prapor polních myslivců z Náchoda (snímek vlevo) či 18. řadový pěší pluk z Hradce Králové (vpravo).
</TEXT>
</DOC>
<DOC>
<DOCID>MF-20020527122</DOCID>
<DOCNO>MF-20020527122</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
František Brož, důchodce, 61 let, lídr kandidátky Strany za životní jistoty
František Brož, který stojí v čele kandidátky Strany za životní jistoty v Královéhradeckém kraji, pracoval jako učitel na základních školách na Trutnovsku. Na třetím místě kandidátky téže strany neúspěšně kandidoval v parlamentních volbách v roce 1998 a SŽJ vedl jako lídr do krajských voleb. Je členem trutnovského zastupitelstva. "V kraji nabízíme stejné teze jako v celé republice, to znamená zajistit lidem práci, právo, bydlení a bezpečí," říká Brož, který se ve volném čase věnoval amatérskému divadlu či chovu holubů. "Už jsem toho nechal, přešel jsem do důchodu a ze šesti tisíc penze dávat dvě třetiny na holuby není možné," vysvětluje kandidát. Do strany Důchodci za životní jistoty, z níž později vznikla Strana za životní jistoty, vstoupil v roce 1994. "Jsem zvyklý dávat své schopnosti do služeb lidem, pořádal jsem nezištně kabarety, divadelní představení, proto jsem se rozhodl vstoupit do politiky," tvrdí Brož. Nyní je krajským předsedou SŽJ a také místopředsedou strany. Brož přiznává, že na začátku šedesátých let vstoupil do KSČ. "V roce 1966 jsem zjistil, že je to cesta špatným směrem. Ze strany mě však nechtěli pustit, tak jsem neplatil příspěvky, nechodil na schůze, ale mé členství zaniklo až v roce 1968," říká František Brož.
</TEXT>
</DOC>
<DOC>
<DOCID>MF-20020527123</DOCID>
<DOCNO>MF-20020527123</DOCNO>
<DATE>05/27/02</DATE>
<TITLE>
Události týdne
</TITLE>
<TEXT>
Hradec Králové
</TEXT>
<HEADING>
Kraj podporuje stávkou hrozící učitele
</HEADING>
<TEXT>
Královéhradecký krajský úřad podporuje požadavky škol z Trutnovska, které v minulých dnech kvůli nízkým platům učitelů pohrozily stávkou. Kraj zároveň odmítá obvinění ministerstva školství, že snížení platů učitelů na Trutnovsku zavinili právě krajští úředníci.
Chlumec nad Cidlinou
</TEXT>
<HEADING>
Ve městě otevřeli pečovatelský dům
</HEADING>
<TEXT>
Na místě bývalé nemocnice v Chlumci nad Cidlinou vyrostl dům s pečovatelskou službou. Třípodlažní objekt, který radnice postavila za necelé dva roky, bude sloužit tělesně postiženým a seniorům. "Prvními zájemci jsou matka se dvěma postiženými syny, kteří se nastěhují do speciálně upraveného bytu v přízemí. Ostatní obyvatele teprve vybere městská rada," řekl chlumecký starosta Miroslav Uchytil.
Hradec Králové
Zájem o podporu z Unie je větší než slíbená částka
Zemědělci na východě Čech, kteří žádají o dotace z programu Evropské unie Sapard, mají slušnou šanci. Po programu, který má pomoci připravit české zemědělství a venkov na vstup do Unie, totiž požadují jen o málo vyšší sumu, než je v pokladně připravena. Daleko hůře jsou na tom města, obce a podnikatelé, kteří mohli do poloviny května žádat o příspěvek na svůj rozvoj. Z nich zřejmě program uspokojí jen zlomek.
Vrchlabí
</TEXT>
<HEADING>
V Krkonoších opraví horské cesty
</HEADING>
<TEXT>
Správa Krkonošského národního parku ve Vrchlabí letos díky mimořádné státní dotaci opraví více než sto kilometrů turistických cest ve všech částech chráněného území. Rozsáhlé opravy poškozených cest, které zabrání jejich dalšímu chátrání, připravují správci parku na druhou polovinu roku. Spuštění plánovaných prací umožní dotace ve výši bezmála 33 milionů korun, kterou na údržbu cest a zlepšení druhové skladby dřevin v nejvyšších českých horách uvolnil Státní fond životního prostředí.
Hradec Králové
</TEXT>
<HEADING>
Muž, který mluvil o mafii, čelí obžalobě
</HEADING>
<TEXT>
Okresní soud v Hradci Králové se zabývá obžalobou podnikatele Petra Klementa, který vloni média informoval o kauze takzvané hradecké mafie, případu údajného vydírání majitelů několika hradeckých klubů a restaurací. "Celá věc je vykonstruována na základě lživých výpovědí," hájil se v úterý před soudem Klement, jenž se zodpovídá z výtržnictví a ublížení na zdraví. Podle obžaloby napadl dva lidi, kteří později byli ve skupině útočníků, jež zdemolovala Klementův diskoklub.
Náchod
</TEXT>
<HEADING>
Kvůli postřiku lidé nesmí do lesů
</HEADING>
<TEXT>
Okresní úřady pro jistotu zakázaly lidem po příští tři týdny vstup do některých lesů na Náchodsku a Rychnovsku, v nichž se nedávno prováděl letecky postřik proti škůdci pilatce smrkové. V ochranné lhůtě po postřiku lidé nesmějí sbírat ani žádné lesní plodiny.
Náchod
</TEXT>
<HEADING>
Úmrtí pacientky posoudí státní zástupce
</HEADING>
<TEXT>
Okresní státní zastupitelství v Náchodě určí další postup v případu dvaašedesátileté pacientky, která před dvěma lety zemřela po gynekologické operaci v náchodské Všeobecné nemocnici. Státní zástupce má rozhodnout, zda začne stíhání konkrétní osoby. Soudní znalci nezaujali k případu jednoznačný postoj. Podle nich byla osobní odpovědnost lékařů za smrt ženy možná, ale připustili i objektivní příčiny vyplývající z chodu nemocnice.
Hradec Králové
</TEXT>
<HEADING>
Ministerstvo vyměnilo ředitele záchranné služby
</HEADING>
<TEXT>
Lékař královéhradecké fakultní nemocnice Ladislav Žabka je od čtvrtka novým ředitelem Územního střediska záchranné služby v Hradci Králové. Ministerstvo zdravotnictví totiž ve středu odvolalo z funkce dosavadního šéfa Jiřího Štětinu. Ten tvrdí, že za jeho odvoláním stojí soukromí provozovatelé letecké záchranné služby. Štětina totiž poukazuje na to, že provoz soukromých vrtulníků je minimálně dvakrát dražší než náklady policejních či armádních strojů.
Špindlerův Mlýn
</TEXT>
<HEADING>
Radnice schválila výstavbu akvaparku
</HEADING>
<TEXT>
Zastupitelé ve Špindlerově Mlýně schválili prodej městských pozemků pod Medvědínem skupině místních podnikatelů, kteří ve spolupráci s firmou Efis patřící několika tuzemským energetickým společnostem chtějí na místě chátrajícího městského koupaliště postavit akvapark s hotelem a několika penziony. Výstavba akvaparku začne ještě letos a první lidé se v něm vykoupou nejpozději do konce roku 2004.
Špindlerův Mlýn
</TEXT>
<HEADING>
Změny prázdnin vadí hoteliérům v Krkonoších
</HEADING>
<TEXT>
Od příštího školního roku přestane ministerstvo školství vypisovat termíny jarních prázdnin pro jednotlivé okresy a týdenní volno budou najednou dostávat žáci v celých krajích. Tím se podle krkonošských vlekařů a hoteliérů zbortí léty prověřený způsob rovnoměrného rozložení návštěvnosti, takže horská střediska se budou jeden týden prohýbat pod náporem lyžařů, a v dalším budou prázdná.
Hrádek u Nechanic
</TEXT>
<HEADING>
Kraje chtějí společnou spalovnu
</HEADING>
<TEXT>
Společnou výstavbu zařízení na likvidaci komunálního odpadu budou prosazovat radní Královéhradeckého a Pardubického kraje. Dohodli se o tom na společném jednání v zámku Hrádek u Nechanic. Hlavní částí zařízení, které má stát v areálu opatovické elektrárny, bude spalovna odpadu, dalším kompostárna. Teplo ze spalovny budou využívat obě krajská města.
Nové Město nad Metují
</TEXT>
<HEADING>
Město otevřelo klub mládeže
</HEADING>
<TEXT>
Klub Mandl, kde mohou starší děti a mladí lidé trávit volný čas podle svých přání, otevřela ve čtvrtek radnice v Novém Městě nad Metují. Velkorysý projekt, který město připravovalo po tři roky, má mimo jiné sloužit i k prevenci drogových závislostí a dalších negativních společenských jevů.
Klub Mandl, který ve čtvrtek otevřela radnice v Novém Městě nad Metují, je určen zejména pro mládež, která se neorganizuje v žádných oddílech či spolcích.
</TEXT>
</DOC>
<DOC>
<DOCID>MF-20020527124</DOCID>
<DOCNO>MF-20020527124</DOCNO>
<DATE>05/27/02</DATE>
<TITLE>
Zakladatel kliniky se obklopil dobrými lékaři
</TITLE>
<TEXT>
Hradec Králové - Operaci pro neurochirurgický obor v Hradci Králové průkopnickou provedl profesor Bedrna, když napravoval výhřez meziobratlové ploténky. Některým chirurgům v týmu respektovaného šéfa tehdejší chirurgické kliniky se tento typ zákroků začal zamlouvat. Mezi nimi i Rudolfu Petrovi, zakladateli hradecké neurochirurgické kliniky. "Do nemocnice nastoupil po promoci a byl Bedrnovým asistentem. Když se po válce naskytla možnost podívat se do světa, vyjel do Spojených států, kde byla neurochirurgie nejdál," říká nynější přednosta kliniky Jiří Náhlovský. Za rok a půl v Americe se Petr naučil diagnostickým metodám, nabral operačních zkušeností a když se vrátil, začal se neurochirurgii věnovat naplno. "Bedrna pochopil důležitost toho, že se z chirurgie oddělují jednotlivé specializace. Proto podporoval rozvoj neurochirurgie i kardiochirurgie, s nimiž se v rámci tehdejšího Československa začínalo v Hradci," říká Náhlovský. Hradecké klinice, která si letos připomíná padesáté výročí vzniku, předcházelo zřízení neurochirurgického oddělení. Do založení kliniky zbývaly čtyři roky. "Když na podzim 1951 vznikla v Hradci Vojenská lékařská akademie, chtěla mít všechny možné typy výukových zařízení. Protože tu bylo velmi dynamicky se rozvíjející neurochirurgické oddělení, v rámci akademie vznikla neurochirurgická klinika," říká Náhlovský. Od roku 1958 je klinika součástí lékařské fakulty a fakultní nemocnice. Náhlovský považuje za důležitou pro vznik kliniky souhru náhod a příznivých okolností i to, že se v Hradci vedle osobnosti Rudolfa Petra našlo dostatek lidí, kteří se chtěli mladému oboru věnovat. "Musí tady být osobnost jako například Petr, ale ten by kliniku sám asi neprosadil. Dokázal však nalézt tým spolupracovníků, kteří nelitovali času a mají výsledky, i získal podporu nemocnice a lékařské fakulty," říká Náhlovský. Půlstoletí si klinika připomene na počátku června na sjezdu České a Slovenské neurochirurgické společnosti v Opočně. Vedle slavnostních proslovů zazní i odborné přednášky významných evropských i zámořských neurochirurgů. "Pro nás je setkání výjimečné i tím, že profesor Petr oslaví devadesáté narozeniny," říká Náhlovský.
</TEXT>
</DOC>
<DOC>
<DOCID>MF-20020527125</DOCID>
<DOCNO>MF-20020527125</DOCNO>
<DATE>05/27/02</DATE>
<TITLE>
Lékař: Neurochirurgie u nás není zcela doceněna
</TITLE>
<TEXT>
Hradec Králové - Stát čtyři až pět hodin nad operačním stolem a po dlouhé chvíle pod mikroskopem sledovat jemné předivo nervů znamená nejen fyzickou zdatnost a výdrž, ale i psychické vypětí. Obé musí špičkový neurochirurg zvládnout. Než se jím však člověk stane, trvá to desetiletí. "Výchova mladého neurochirurga trvá minimálně sedm let. Je zkoušen a zkoušen, a i když už má z neurochirurgie atestaci, je stále mladým neurochirurgem," říká přednosta královéhradecké neurochirurgie Jiří Náhlovský. Ani pak není formování neurochirurga u konce. Většina se jich po atestaci začne specializovat. "Některé zákroky provádí častěji, například cévní neurochirurgii nebo operuje míšní nádory či se zabývá chirurgickou endokrinologií," popisuje Náhlovský. Čím delší čas neurochirurg tráví nad operačním stolem, tím lépe. " Musí operovat, protože se musí učit. Operuje pod dohledem zkušenějších, a to od jednodušších ke složitějším zákrokům. Postupně začne dělat některé věci sám a pomalu se vycvičí. Teprve pak může zastávat v hierarchii na klinice určité vedoucí místo. Proces učení mu však nikdy nekončí, protože musí stále získávat informace z oboru," říká šéf kliniky. O své disciplině tvrdí, že vyžaduje lidi, kteří jsou pro ni zapáleni. "Zejména v dnešní době, kdy naše práce není zdaleka oceněna. To nebylo nikdy, ale na Západě jsou neurochirurgové nejvíc ceněnými odborníky právě pro fyzickou a psychickou náročnost oboru," říká Náhlovský. I když lékaři hradecké neurochirurgie provedou za rok přes čtrnáct set operačních zákroků, hodnotit jejich úspěšnost považuje za ošidné. "Co to znamená úspěšnost? My si vždy musíme říct, jaký typ onemocnění zákrokem léčíme. Jsou však nádorová onemocnění, která nemůžeme a ani jinde ve světě nejsou schopni zcela odstranit, protože by to pacient nepřežil," říká přednosta. O úspěších kliniky podle něj vypovídá spíše to, že za tamními lékaři přicházejí pacienti z jiných lékařských pracovišť, protože oni jsou potřebnou operaci schopni provést. I když operace dopane dobře, lékaři nemají nikdy záruku, že je pacient vyléčen. "Nikdy nemůžeme říct, že vyléčíme všechny pacienty. Někteří zemřou i poté, co operace proběhla úspěšně, protože se u nich za čas nádor vyskytne znova, třebaže na jiném místě," říká přednosta kliniky Jiří Náhlovský. O smrti v lékařské praxi hovoří velmi otevřeně. " V medicině chápeme, že člověk je smrtelná bytost. My se snažíme lidem pomáhat, ale nejsme bozi, abychom mohli měnit osud. Nelze vytvářet nesmrtelné lidi a nebylo by to ani vhodné," uvažuje lékař, "rozhodujeme o kvalitě života, tedy třeba o tom, zda budeme znovu operovat, když se nádor vrátí. Na druhé straně respektujeme, že člověk má právo na to důstojně zemřít."
BUDOVA NEUROCHIRURGICKÉ KLINIKY
ve Fakultní nemocnici v Hradci Králové.
</TEXT>
</DOC>
<DOC>
<DOCID>MF-20020527126</DOCID>
<DOCNO>MF-20020527126</DOCNO>
<DATE>05/27/02</DATE>
<TITLE>
Zadina hledá, jak voní andělé
</TITLE>
<TEXT>
Hradec Králové - Ed McBain dal jednomu svému detektivovi jméno Meyer Meyer, Joseph Heller si pojmenoval hrdinu Major Major Major. Hlavní postava nové prózy královéhradeckého autora Jiřího Zadiny má v křestním listu Robert Robert. Spisovatelovo alter ego, středoevropský intelektuál, prochází Vůní andělů, která po svazcích Vezmi lože své a Pastviny bláznů uzavírá autorův volný triptych. V předchozích knihách se Zadina vyrovnával s minulostí a se vztahy k otci a bratrovi, ve Vůni andělů je intimnější. Sedmdesátiletý literát, jenž si své práce vydává vlastním nákladem, tentokrát reflektuje vztah ke dvěma ženám, které jeho Robert poznal v druhé půlce života: k mladičké Natálii a zralé Stele. V rychlých střizích putuje časem, vrací se do let mládí v protektorátu, své pocity srovnává s Pipem Pirrinem a Estellou z Dickensových Nadějných vyhlídek. Literární odkazy k britskému romanopisci či ke znalci třináctých komnat duše Augustu Strindbergovi střídají intimní zpovědi, úvahy, iluze se mísí s realitou. Minulé století s miléniem, do něhož však Zadinův muž vstupuje opatrně s vědomím, že jemu už nepatří. "Urostlá, v přiléhavých modrých šatech pod kolena se stehny lehce opírala o pažení paluby, oběma rukama si u očí přidržovala triedr a pozorně zkoumala obzor" - slova patřící ilustračnímu snímku na obálce brožované knihy navozují i cosi z dějů uvnitř. Brněnský literát a publicista Otakar Rydlo tvrdí, že knihu přečetl třikrát. "Pomalu, pečlivě, v naprostém duševním klidu, abych byl práv práci, kterou Jiří Zadina v tomto díle odvedl. Teď mohu říci, že jeho román milostného života je výjimkou, a to výjimkou velice zdařilou. Hned první kapitoly - Dopis do Chicaga, což je pregnantní úvod, a dále skloubení přímých zážitků z Neapole, Vesuvu, Sorrenta a Capri s historií a literaturou, obdivuhodná šíře znalostí i hluboce zažitá četba, která prostupuje jeho myšlení, polarita života a umění slovesnosti, filosofie, dokáže v čtenáři probudit pocity euforie a nadšení. Autorovi Vůně andělů se podařilo přesvědčivým způsobem postavit proti sobě smyslnou, vášnivou, výbušnou, a přesto něžnou Natálii a zdrženlivou i klidnou Stelu, v níž Robert nakonec ucítil onu 'vůni andělů', tak krásně vylíčenou a sdělenou ve chvíli havárie, ve chvíli mezi životem a smrtí, když na chvíli spočinul v jejím klíně. Kéž bychom my všichni zažili takovou chvíli ve skutečnosti, až se přiblíží náš čas," vyznal se Rydlo. Román doprovodil doslovem literární vědec Jan Dvořák z Univerzity v Hradci Králové. V něm připomíná mnohé roviny koncepce díla, propojení dějinných událostí s peripetiemi vlastních osudů postav, jejich motivy, úsečné záběry vrstvené metodou filmových střihů, které prostupují úvahovými i epickými partiemi. Dvořák upozorňuje na prolínání milostných příběhů, jež tvoří základní dějovou nit románu, plnou zámlk, elegičnosti a nedořečenosti. Oceňuje také ohlédnutí za dvacátým stoletím na prahu věku nového, které je v Zadinově podání plné spíš otevřených otázek než definitivních odpovědí. "Vtíravý pocit promarněného života, jemuž limitující faktory znemožnily úplnou realizaci, je vyvážen hodnotami, které mu uplynulý čas přinesl a které se stávají nadčasovými. Jimi Zadina poměřuje individuální selhávání a lidskou nedostatečnost. Vše, jak autor v knize uvádí, bylo jen přičichnutí k občasné květině či vůni přelétajícího anděla, které nám stačí ke štěstí, když máme svůj, ať už vysněný, nebo skutečný svět. Zda jde o reflektované skutečnosti, nebo obrazy autorovy fantazie, zůstává, stejně jako množství situací, příhod a vztahů, utajeno v mezích románu," míní Dvořák.
</TEXT>
</DOC>
<DOC>
<DOCID>MF-20020527127</DOCID>
<DOCNO>MF-20020527127</DOCNO>
<DATE>05/27/02</DATE>
<TITLE>
Psalo se před sto lety
</TITLE>
<TEXT>
Nejen nekvalitní cesty komplikovaly dopravu, cestování ztěžovalo také špatné značení cest a chybějící orientační tabule na křižovatkách:
Od povozníků jezdících po okresních silnicích docházejí nám stížnosti, že se na rozcestí dvou silnic neb na křižovatkách nenalézají sloupy s příslušným označením, kam která cesta vede. Tak se stalo jednomu povozníkovi, že neznaje cesty do Holic přijel na Horní Jelení, jel na křižovatce jiným směrem, až teprv v lese kohosi potkal. Nemusíme však ani na Horní Jelení chodit, v nejbližším okolí větších měst, tedy pod svícnem, je také dost tmy. Proto radíme každému, kdo po našich silnicích jezdit chce, aby si vzal s sebou vždy mapu generálního štábu, pak jistě nezabloudí.
Jedním z nejoblíbenějších míst zábavy a odpočinku pro obyvatele Hradce Králové byla Střelnice:
Areál Střelnice, jež byla značným nákladem várečného měšťanstva rozšířena a nově upravena, stane se v létě hledaným místem všech, kdož ve volné přírodě poseděti a dobrým douškem občerstviti se chtějí. Přikoupenými od obce pozemky byly sady velice rozšířeny, nové cesty založeny a stromořadí vhodně upraveno. V zadní části sadů jest rozsáhlé hřiště pro mládež. Starý kuželník byl rozbourán a odklizen. Jelikož plánované výdaje byly úplně vyčerpány, ponecháno zřízení prostranné a vzdušné verandy na rok příští. Jen na jedno, zdá se, bylo zapomenuto. Záchody, pověstné svojí nepohodlností a nečistotou, zůstaly netknuty a ty právě potřebují největší opravy. Pravilo se nám, že budou rozšířeny a přestavěny, ale posud nestalo se tak. Či, dojde-li k práci té, bude se konati až v létě, kdy bude každému překážet?
Hrubé chování ředitele bylo příčinou stávky, která 17. května propukla v továrně firmy Oberländer a Moravec v Hronově:
V sobotu přestali dělníci pojednou pracovati. Příčinu k této stávce zavdal ředitel továrny sám, jelikož s dělnictvem brutálně zacházel. V dělnictvu to vřelo a výbuch bylo možno každé chvíle očekávati. A tato chvíle nadešla v sobotu, kdy ředitel jednomu z dělníků, na nějž se rozzlobil, dal pohlavek. Vtom okamžiku hodil dělník prací a se slovy: "Nepečem!" opouštěl sál a s ním, jako by na povel, všichni ostatní dělníci. Započala stávka. Dělníci nechtěli a nechtějí dříve do práce vstoupiti, pokud neoblíbený ředitel propuštěn nebude. Mimo to žádají náhradu za ušlou mzdu. Ředitel je ve svém bytě uvězněn, boje se vyjíti, jelikož dělnictvo shromážděno je dílem před továrnou, dílem na náměstí, nebo prochází ulicemi, chovajíc se klidně a slušně. V zájmu obou stran bylo by žádoucno, aby ředitel přeložen byl, pokud to možno, do jiného závodu pánů továrníků Oberländra a Moravce.
Soužití civilního obyvatelstva a armády nebylo nikde jednoduché, těžkosti přinášelo i v Hradci Králové. Často šlo o zcela zbytečné spory, k jejich vyřešení by stačilo jen trochu ohleduplnosti:
Páni vojáci nemohou si odvyknouti přes opakovaná upozornění starou nepřístojnost, aby nechodili v četách po chodnících a cestičkách, které jsou určeny pro jednotlivé pěší a ne pro kumpanie vojska. Zatlačují pak chodce s cesty do příkopu, do bláta, ještě se při tom nesnázím "ubohého, mizerného" civilisty pošklebujíce. Každý rád popřeje vojákům pohodlnou cestu, ale snad ji mohou voliti tak, aby se jim nemuseli pěší jednotlivci vyhýbati do bláta.
</TEXT>
</DOC>
<DOC>
<DOCID>MF-20020527128</DOCID>
<DOCNO>MF-20020527128</DOCNO>
<DATE>05/27/02</DATE>
<TITLE>
Básnířka ruth weiss vystoupí s Vášou
</TITLE>
<TEXT>
Janské Lázně - Americká básnířka ruth weiss, blízká přítelkyně Jacka Kerouaca, které se říká Goddess of beatnics - bohyně beatníků, spojí dnes v 19.30 hodin v kině Vlast v Janských Lázních svou poezii se spřízněným Petrem Vášou. S guruem brněnské alternativy, zpěvákem, performerem a šéfem kapely Ty syčáci, se čtyřiasedmdesátiletá weiss potkala už v roce 1999. "Věřím ve staré duše. Myslím si, že my dva s Petrem se známe už mnoho tisíc let. Oba máme rádi poezii, hudbu a živý rytmus. Ale neděláme nic, co by nemohl každý člověk. Na to není třeba věnovat se divadlu. S Petrem jsme se poprvé potkali na zámku Lysicích na Moravě. Tehdy jsem slyšela Petra poprvé a hned jsem si řekla: No, to je tedy něco! S ním chci něco udělat. Je rozený básník a muzikant, takže se mi poštěstilo, že v jedné osobě mám oba," řekla experimentátorka a milovnice jazzu před časem na jedné ze svých častých návštěv České republiky. Básnířka a dramatička, které u nás vyšla sbírka Nový pohled na věc, se narodila v Berlíně. V roce 1939 s rodinou utekla před nacisty z Vídně do USA, svůj kontroverzní vztah k rodné zemi dává najevo malými písmeny svého jména. Patří k prvním ženám, které na počátku hnutí beat generation začaly recitovat poezii do jazzové hudby. Evropskému publiku se poprvé představila v roce 1998, kdy přijela vedle Lawrence Ferlinghettiho do Prahy na Beat Generation Fest. Vedle Váši se nechávala doprovázet Miroslavem Wankem z Už jsme doma či muzikanty od vážné hudby. Dnes se oba básníci - weiss i Váša - budou vzájemně podporovat svými hlasy a diváci uvidí filmy Surprise Voyage, který natočil třetí host večera, životní partner umělkyně a výtvarník Paul Blake, a Las Cuevas de Albion, pod nímž je podepsána sama ruth weiss. Petr Váša nezůstane pozadu a promítne zkrácenou verzi svého filmu Chaos, Cirkus, Minaret.
</TEXT>
</DOC>
<DOC>
<DOCID>MF-20020527129</DOCID>
<DOCNO>MF-20020527129</DOCNO>
<DATE>05/27/02</DATE>
<TITLE>
Kultura dnes
</TITLE>
<TEXT>
MĚSTSKÁ KNIHOVNA: Michaela Stejskalová - Fotografie.
ZÁMECKÁ GALERIE: Zámecké inspirace. Výtvarné práce žáků ZUŠ Habrmanova Hradec Králové inspirované zámkem Častolovice a jeho okolím.
ZOOLOGICKÁ ZAHRADA A SAFARI: Zvířata z celého světa.
</TEXT>
<HEADING>
BIOGRAF NA ŠPICI: Milionový závod. ( 20.00)
</HEADING>
<TEXT>
CINESTAR MULTIKINO: Wasabi. ( 15.00, 19.30), Star Wars: Epizoda II - Klony útočí. ( 14.45, 15.30, 17.30, 18.15, 20.15, 21.00), Příšerky s.r.o. ( 14.30), 3000 mil na útěku. ( 17.00, 21.30), Showtime. ( 14.45, 16.45, 18.45, 20.45), Kate &amp; Leopold. ( 16.30, 19.00, 21.30), Úkryt. ( 15.30, 18.00, 20.30), Král Škorpion. ( 15.15, 17.15, 19.15, 21.15), Perníková věž. ( 14.15, 16.30), Proroctví z temnot. ( 18.45, 21.15) KINO CENTRÁL: Protiúder. ( 17.30) Perníková věž. ( 20.00) KINO MLADÝCH: V ložnici. ( 17.30, 20.00) LETNÍ KINO: Nebe nad Berlínem. Andělé sledují lidské, příliš lidské smrtelníky a snaží se jim ulehčit v jejich bytí a utrpení. Někteří by se raději stali smrtelnými, jen aby mohli poznat lidské emoce. Berlín jako nejpoetičtější město, "město andělů". Projekt 100 - 2002. ( 21.15) KLICPEROVO DIVADLO: Zdenek Plachý - Jiří Šimáček: Nepohodlný indián. Soap wester pro nového člověka. ( 14.30) DIVADLO JESLIČKY: Náruč perliček. Tentokráte veřejné přijímací řízení do individuální přípravy. ( 19.30) GALERIE CELEBRIS: 4. Dámský salon - Dotek ženské krásy (Jan Vaněk). Originální oděvy, malované hedvábí, sochy a loutky. HVĚZDÁRNA A PLANETÁRIUM: Houby ve fotografii a kresbách KLICPEROVO DIVADLO: Jaroslav Šerých - Obrazy. MUZEUM VÝCHODNÍCH ČECH: Jan Kotěra (1871 - 1923) - Zakladatel moderní české architektury. Výstava věnovaná významnému architektovi z období secese a moderny. SBOR KNĚZE AMBROŽE: Bořivoj Borovský - Obrazy a grafika. ADALBERTINUM: Mexiko a Guatemala. Cestopisná přednáška CK Adventury s promítáním diapozitivů, přednáší Veronika Blažková. ( 18.00)
KINO VLAST: Večer zajímavých osobností - Ruth Weiss &amp; Paul Blake &amp; Petr Váša. Částečně recitační představení básnířky ruth weiss a Petra Váši. Součástí večera bude videoprojekce krátkých filmů, jejichž autory jsou Ruth Weiss a její životní partner, malíř Paul Blake. Během představení bude ke shlédnutí také zkrácená verze filmu Petra Váši "Chaos, Cirkus, Minaret". ( 19.30)
KINO 70 SVĚT: Taková zvláštní rodinka. ( 19.00)
BIOGRAF ČESKÝ RÁJ: Ti druzí. ( 20.00) OKRESNÍ MUZEUM A GALERIE: Ilona Chválová, Horst Bernhard - Pocta Karlu Krausovi.
KINO VESMÍR: Únos domů. ( 17.00) Perníková věž. ( 19.30) MĚSTSKÉ DIVADLO DR. JOSEFA ČÍŽKA: Johann Strauss: Netopýr. Známá opereta. ( 19.00) GALERIE U MISTRA S PALMOU: Josef Hermoch - Obrazy.
KODYMŮV NÁRODNÍ DŮM: Šárka Kovářová 2001 ATD. (obrazy). Prezentace mladých talentů.
KINO DUKLA: Milionový závod. ( 17.30) Čistá duše. ( 20.00) KINO JAS: Wasabi. ( 17.30) Gosford Park. ( 20.00) VÝCHODOČESKÉ DIVADLO -
ICKÁ SCÉNA: Pokrevní bratři. Muzikál. ( 19.00) KULTURNÍ DŮM DUBINA: Una divoká tanečnice. Akční pořad společnosti Denali spojený s besedou a promítáním. ( 18.00)
ORLICKÁ GALERIE: Umělci Orlických hor. Samostatná část je věnována tvorbě malíře Jana Trampoty. Karel Hladík (1912-1987)-Sochařské dílo.
TŘEBECHOVICKÉ MUZEUM BETLÉMŮ: Sibiř - život lovců a pastevců sobů.
KINO VESMÍR: Bulšit. ( 17.30, 20.00) KINO VESMÍR: Fotoklub Safír Trutnov. Výstava fotografií fotoklubu při Městském domě Trutnov.
MĚSTSKÉ MUZEUM - GALERIE J. W. MEZEROVÉ: Česká krajina v obrazech Viléma Pokorného.
DK STŘELNICE: A. Dumas: Tři mušketýři (DS Vlastík Vrchlabí). ( 19.30) GALERIE NA PŮDĚ: Výstava kreseb Richarda Konvičky. KRKONOŠSKÉ MUZEUM: S vůní benzínu. Tematická výstava o motoristických závodnících Vrchlabska. Patricie Heberová-Machatá a Petr Heber - Štětcem, dlátem, ohněm. Výstava obrázků a objektů.
VLASTIVĚDNÉ MUZEUM: Roubenka. Kupecký krám. Stálé expozice.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
</TEXT>
</DOC>
<DOC>
<DOCID>MF-20020527130</DOCID>
<DOCNO>MF-20020527130</DOCNO>
<DATE>05/27/02</DATE>
<TITLE>
Rezervu podržel brankář
</TITLE>
<TEXT>
V české fotbalové lize si fotbalisté Hradce B přivezli bod ze hřiště Kladna
Fotbalisté SK Foma Hradec Králové B si v dalším utkání české fotbalové ligy připsali na své konto bod, který získali v Kladně.
Kladno, Hradec Králové - Výborný výkon gólmana Martina Svobody hodně pomohl fotbalistům SK Foma Hradec Králové B k přerušení nepříjemné série tří porážek v řadě. Díky jeho zákrokům Hradečtí v utkání české fotbalové ligy v Kladně neinkasovali a přivezli si bod. "Svoboda podal výborný výkon a mnohokrát nás podržel," uvedl trenér hradecké rezervy Miloš Mejtský. Hradecký tým po třech porážkách potřeboval bodovat. "Konečně jsme toho dosáhli, i když soupeř hrál hodně aktivně," řekl Mejtský. Domácí mužstvo potřebuje body k záchraně v soutěži. "V nasazení hráčů a v bojovnosti to bylo vidět," konstatoval hradecký trenér, "my jsme zase působili fotbalovějším dojmem." Už v první půli divácky atraktivního duelu mohl skórovat domácí Jícha, jenže osamocen jen olízl tyč Svobodovy branky. Na druhé straně zkazil Mergancovi radost bravurně chytající Kut. Po změně stran už diváci viděli festival zahozených šancí. Nad všemi čněly příležitosti domácích Jíchy, Brabce a Strnadela ze samotného závěru, na druhé straně byli blízko ke vstřelení gólu Obermajer a Kaplan. "Škoda především Obermajerovy šance, jeho střela skončila na tyči," sdělil Mejtský. Kladno mělo kromě zmíněných příležitostí ještě čtyři další, ale neprosadilo se. V závěrečném tlaku se vydal do šestnáctky i brankář Kut a jeho troufalost chtěl potrestat v brejku Blüml. Kut však zázračně tygřím skokem zachránil. "Remíza byla nakonec vcelku spravedlivá," konstatoval hradecký trenér. Jím vedené mužstvo nyní čeká náročný program. Česká fotbalová liga má další kolo na programu již ve středu, kdy hradecký tým přivítá na hřišti v Třebechovicích rezervu Liberce, v neděli se rovněž v Třebechovicích střetne se Střížkovem. "Čekají nás dva těžké zápasy se silnými týmy," uvedl trenér Mejtský.
SK Kladno - SK Foma Hradec Králové B 0:0. Rozhodčí: Damková. ŽK Hradce: Košťál, Blüml, Rejnyš, Syrůček. Diváků: 150.
</TEXT>
</DOC>
<DOC>
<DOCID>MF-20020527131</DOCID>
<DOCNO>MF-20020527131</DOCNO>
<DATE>05/27/02</DATE>
<TITLE>
Tituly na krátké trati: Horáček a Brožková
</TITLE>
<TEXT>
Dolní Javoří - Mistry České republiky v orientačním běhu na krátké trati se v sobotu v Dolním Javoří u Nové Paky stali Dana Brožková ze Sportcentra Jičín a obhájce titulu Michal Horáček z Dukly Liberec. S orientačně velice náročnou tratí v kamenitém terénu na Jičínsku se Horáček dokázal vypořádat bez větších chyb a suverénně zvítězil. Obhájce loňského prvenství byl v cíli velmi spokojen. "Na velmi náročné trati, která byla hodně podobná těm, na nichž se soutěží v zahraničí, jsem se snažil neudělat zbytečnou chybu. Dobře jsem si uvědomoval, že dnes nebude rozhodovat běh, ale orientační přesnost," uvedl v cíli vítěz. Svého oddílového kolegu z liberecké Dukly Michala Jedličku vítěz porazil na čtyřapůlkilometrové trati o tři čtvrtě minuty. Pro bronz si stejně jako v minulé sezoně doběhl Radovan Čech. Brněnský orientační běžec tak přidal k letošnímu titulu na dlouhé trati bronz z trati krátké. Dramatický závěr měla elitní kategorie žen, v níž na medailových pozicích dělily nejlepší závodnice výrazně menší časové odstupy. Z premiérového titulu mezi seniorkami se radovala loňská juniorská mistryně světa Dana Brožková. "Na trati se mi podařilo doběhnout soupeřku, která startovala přede mnou, a to mě velmi povzbudilo," usmívala se v cíli šťastná vítězka. V cíli druhá Zdenka Stará z Tesly Brno ztratila na vítěznou Brožkovou 18 vteřin. O další půlminutku zaostala bronzová medailistka Zuzana Stehnová z pražské Kotlářky. Jednoho z nejvýznamnějších podniků letošní domácí sezony, v němž soutěžili o mistrovské tituly i veteráni, se zúčastnilo téměř tisíc závodníků.
</TEXT>
</DOC>
<DOC>
<DOCID>MF-20020527132</DOCID>
<DOCNO>MF-20020527132</DOCNO>
<DATE>05/27/02</DATE>
<TITLE>
Trutnov i Rychnov posílily naději na záchranu
</TITLE>
<TEXT>
Hradec Králové - Fotbalová divize C pokračovala o víkendu zápasy 26. kola. S údělem jistého sestupujícího se musela smířit hradecká Olympia.
</TEXT>
<HEADING>
Olympia - Choceň 0: 2
</HEADING>
<TEXT>
Hradecká Olympia na fotbalově vyspělejšího soupeře nestačila a její hráči opět předvedli, že vstřelit branku je pro ně v letošní sezoně velkým problémem. Choceňští si vypracovali několik slibných šancí a o výraznější výhru se připravili nepřesným zakončením. Několik jejich střeleckých příležitostí zmařil pohotovými zákroky brankář Oloympie Fiedler. Jediný vzruch v první části hry zažila hrstka diváků ve 23. minutě. Režisér hry Chocně Mikan načechral trestný kop na Vondru a jeho střelu z otočky vyrazil Fiedler pouze reflexivním zákrokem nohou. Po rohu se k míči dostal opět Vondra a po ataku hradeckého Lukáše Píši nařídil rozhodčí Vlk pokutový kop. Míč si postavil Mikan a jeho přesná střela směřovala do opačného rohu branky, než kam skočil hradecký gólman 0:1. K pojištění svého náskoku potřebovali hosté ve druhém poločasu pouhých sedm minut. Při pohledné kombinační akci putoval míč po ose Malý, Rada, Vondra a posledně jmenovaný neměl problém trefit se z několika kroků do opuštěné části branky. Pak se mohli radovat i domácí. Bartoš, který se dostal po centru Košťála k odraženému míči, ale vystřelil slabě a nepřesně. Choceňští měli ve zbývajících minutách vývoj hry pod kontrolou, ale střelecké pokusy Vondry a Flídra v síti Olympie neskončily. Při malé slavnosti před zápasem se vedení hradecké Olympie rozloučilo s hráčem Vítězslavem Šimůnkem, který hájil klubové barvy plných dvanáct sezon.
Branky: 23. Mikan z penalty, 52. Vondra. Rozhodčí: Vlk. ŽK: Martin Píša, Kotlant, Novák (všichni Olympia). Diváků: 50. Poločas: 0:1.
Olympia Hradec Králové: Fiedler - Vyplel, Bartoš, Lukáš Píša, Novák - Martin Píša (73. Poláček), Košťál, Kotlant (84. Páral), Kilevník - Vaněk, Čermák.
Penalta, kterou necelých dvacet minut před koncem utkání proměnil domácí brankář Kobos, rozhodla o cenné výhře Trutnova nad druhým mužstvem tabulky. "Nikdo jiný se na provedení pokutového kopu necítil, Kobos to vzal na sebe a proměnil," uvedl trenér trutnovského týmu Jan Jebavý. Ve výborném, v rychlém tempu vedeném utkání, jehož úrovni neuškodil ani vytrvalý déšť, se hosté představili jako kvalitní tým. Velmi záhy šli také do vedení - ve 23. minutě zahrál domácí obránce Kruliš rukou a následnou standardní situaci hráči Českého Brodu sehráli dokonale. Kruliš však svůj prohřešek ještě před přestávkou odčinil. Ve 41. minutě si naběhl na Němečkovu přihrávku a nabídnutou příležitost perfektně proměnil. Po přestávce na hřišti přibylo osobních soubojů a jeden z nich přinesl domácím vedení. Hostující obrana faulovala Němečka a gólman Kobos rozhodl zápas. O postup hrající hosté si v závěru utkání sice vypracovali výraznou převahu, ale do vyložené šance se již nedostali.
Ani pokutový kop, který soupeř zahrával a ani téměř hodinové oslabení o vyloučeného Kittlera nezlomily fotbalisty Náchoda. Ti nakonec získali cenné vítězství poté, co v předposlední minutě vstřelil jejich vítěznou branku Samek. Půlhodiny to v Satalicích vypadalo pro hostující tým dobře, jenomže pak během několika desítek vteřin mohli přijít o naději na slušný výskledek. DRama začalo ve 30. minutě, kdy domácí Čejka hlavičkoval do tyče. Už za minutu nato brankář Náchoda Tomek v pokutovém území fauloval domácího útočníka Koffiho, ale pak se vyznamenal - následnou penaltu totiž chytil. Ještě v téže minutě na hosty přišla další pohroma. Po chybě ve středu hřiště fauloval náchodský Kittler Kafku a rozhodčí ho poslal do šatny. Domácím však rušné okamžiky nepomohly. Do přestávky si žádnou vyloženou šanci nevypracovali, ve druhém poločase měli sice více ze hry, ale blíže ke vstřelení gólu byli blíže v deseti hrající hosté. V 50. minutě hlavičkoval těsně mimo domácí branku Hájek, o deset minut později neproměnil vyloženou šanci Průcha, v 70. minutě střelu Samka vykopl domácí obránce z brankové čáry. Samek se však přece jen dočkal. Minutu před koncem unikl obraně Satalic a vstřelil jedinou branku utkání.
Další důležitý krok k záchraně v divizní soutěži udělali Rychnovští až po dramatickém boji s houževnatým celkem Čáslavi. Domácí tým si v zápase vytvořil několik slibných příležitostí, do sítě se však trefil pouze Hubka. Rychnovu chyběl kvůli zranění ruky brankář Rücker a za předchozí vyloučení pyká tři zápasy i tvůrce hry Kyral. Za vytrvalého deště se v první půli střídali v útočných akcích oba soupeři. Ve 37. minutě unikl domácí Kotek, přihrál Melounkovi, ale ten v obtížné pozici přestřelil. Blíž vstřelení branky byl Rychnov i ve druhé čáti hry. Do slibných situací se potupně dostali Kotek, Židík a Placák, ale jejich střely šly mimo tyče. Spásnou branku domácího celku vstřelil po trestném kopu Rychtery, hlavičce do tyče Kotka a přiťuknutí odraženého míče Židíka střelou zblízka Hubka.
Kapitán hradecké Olympie Tomáš Vaněk (vlevo) se sice odvážně pustil do souboje s brankářem Chocně Liborem Gerčákem, ale v divizním utkání to žádnou výhodu domácímu týmu nepřineslo. Olympia nakonec Chocni podlehla 0:2.
</TEXT>
</DOC>
<DOC>
<DOCID>MF-20020527133</DOCID>
<DOCNO>MF-20020527133</DOCNO>
<DATE>05/27/02</DATE>
<TITLE>
Šéfové dvou festivalů se sešli v hospůdce
</TITLE>
<TEXT>
Jedním z prvních hostů zlínského filmového festivalu se stal Jiří Bartoška, herec a šéf největšího českého filmového festivalu v Karlových Varech. Zlínský a karlovarský festival jsou podle Jiřího Bartošky jedinými oficiálními soutěžními přehlídkami filmové tvorby u nás.
</TEXT>
</DOC>
<DOC>
<DOCID>MF-20020527134</DOCID>
<DOCNO>MF-20020527134</DOCNO>
<DATE>05/27/02</DATE>
<TITLE>
Zlín: lidem vadí akce na náměstí
</TITLE>
<HEADING>
Obyvatelé domů si stěžují u primátora Dostála
</HEADING>
<TEXT>
Pořádání kulturních akcí na náměstí Míru ve Zlíně je ohroženo. Lidé, kteří v centru bydlí, si totiž stěžují na nepřiměřený hluk.
Zlín - Oprávněnost stížností už dokonce potvrdila i hygienická měření. "Je to strašný kravál, když je na náměstí nějaký koncert. Jako kdyby nad domem létaly stíhačky. Úplně se nám třesou okna," stěžuje si Alois Junek, který bydlí v Trantírkově domu na náměstí. "Nemůžeme v tom hluku spát. Navíc to většinou bývá ve všední den, kdy musíme do práce," říká další obyvatelka stejného domu v centru města. Z posledních akcí, které se na náměstí Míru konaly, místním obyvatelům nejvíce pocuchal nervy předvolební mítink sociální demokracie, jehož součástí byl koncert českých hvězd populární hudby a vystoupení hráčů na africké bubny v rámci programu Neznámá Země. "Stížností na produkce v centru města skutečně přibývá. Dokonce mi lidé volají i domů," říká zlínský primátor Zdeněk Dostál. Přiznává, že hluk z některých vystoupení už několikrát přesáhl normou stanovenou hranici. "Hluk se dostal na osmdesát decibelů, což už povolenou hranici přesahuje," upřesňuje Dostál. Co tedy s hudebními produkcemi v centru města v budoucnosti bude? Radnice zatím přesně neví. "Budeme se muset zamyslet nad tím, jestli by náměstí mělo sloužit jako místo pro klidné bydlení, nebo pro pořádání různých kulturních akcí," uvažuje tajemník zlínského magistrátu Zdeněk Mikel. Manévrovací prostor radnice je však značně omezen. Pokud si totiž někdo požádá v souladu s vyhláškou o pronajmutí náměstí, úřad mu v tom nezabrání. Může mu pouze stanovit podmínky. Například, že akce musí skončit do desíti hodin večer, kdy začíná doba nočního klidu. Hlučnost produkce však neovlivní. "Je to také otázka vzájemného pochopení lidí, kteří na náměstí bydlí, a těch, jež se tady chtějí bavit," myslí si zlínský primátor.
</TEXT>
</DOC>
<DOC>
<DOCID>MF-20020527135</DOCID>
<DOCNO>MF-20020527135</DOCNO>
<DATE>05/27/02</DATE>
<TITLE>
Jízda vyrazila do ulic kvůli rannímu dešti pozdě
</TITLE>
<GEOGRAPHY>Vlčnov</GEOGRAPHY>
<TEXT>
Dramaticky se v sobotu vyvíjela tradiční Jízda králů ve Vlčnově na Uherskohradišťsku. Od rána pršelo a pořadatelé zvažovali, že ji odloží na jiný termín. Jízda totiž nesmí do deště vyjet, protože voda by zničila krásné vlčnovské kroje, do kterých je oblečen král se svou družinou. Dešti by podlehly také pestré ozdoby koní z krepového papíru. Nakonec se počasí umoudřilo a šestnáctičlenná královská družina s králem vyjela s půlhodinovým zpožděním do ulic. Uprostřed družiny jel na bílém koni letošní vlčnovský král, desetiletý Martin Janča, v ženském kroji a s papírovou růží v ústech. "Podle jedné legendy porazil českého panovníka Jiřího z Poděbrad uherský král Matyáš Korvín. Aby se zachránil, oblékl se Jiří do ženských šatů a do úst si dal růži, aby se mluvením neprozradil," připomněla původ jízdy králů ředitelka pořádajícího Klubu sportu a kultury Zdeňka Brandysová. Přiznala, že s dnešním ranním deštěm nastaly těžké chvíle. "Většina programu se děje venku, takže jsme museli operativně pořady přemisťovat do klubu. Jarmark místo v osm ráno začal o dvě hodiny později, protože jsme sháněli igelit na zakrytí stánků," uvedla. Pořadatelé nevylučovali ani přesunutí jízdy na příští víkend.
</TEXT>
<HEADING>
Pokračování na straně 5
</HEADING>
<TEXT>
Naposled podobnou situaci Vlčnov zažil před 36 lety. Přes všechna úskalí byli nakonec všichni spokojeni. Radost měla také králova rodina, která na dnešek musela zajistit pohoštění pro spoustu hostů. "Vystřídalo se jich u nás přes 50. Nechala jsem napéct 2000 tvarohových vdolečků, makovníčků a ořechovníčků a zákusky. Paní kuchařka uvařila skvělé vepřo-knedlo-zelo, kuřata a masové rolády. Sama bych to nezvládla," řekla spokojeně králova maminka Alena. U Jančů se dnes vypilo 50 litrů vína, proudem teklo pivo z pěti sudů a dům provoněla pravá domácí slivovice.
Viz Fotoreportáž ... strana D5
</TEXT>
</DOC>
<DOC>
<DOCID>MF-20020527136</DOCID>
<DOCNO>MF-20020527136</DOCNO>
<DATE>05/27/02</DATE>
<TITLE>
Hovězí: Důchodce vyhrožoval nožem své ženě
</TITLE>
<HEADING>
Z celého kraje DNES
</HEADING>
<TEXT>
Hodně tvrdě reagoval v hádce se svou ženou muž z Hovězí na Vsetínsku. Pod krk jí dal nůž a začal vyhrožovat, že ji zabije. Žena se mu vysmekla a doběhla pro policii. Ta násilníka zatkla.
Hodně tvrdě reagoval v hádce se svou ženou muž z Hovězí na Vsetínsku. Pod krk jí dal nůž a začal vyhrožovat, že ji zabije. Žena se mu vysmekla a doběhla pro policii. Ta násilníka zatkla.
</TEXT>
</DOC>
<DOC>
<DOCID>MF-20020527137</DOCID>
<DOCNO>MF-20020527137</DOCNO>
<DATE>05/27/02</DATE>
<TITLE>
Luhačovice: Závodů se zúčastnil rekordní počet rybářů
</TITLE>
<HEADING>
Z celého kraje DNES
</HEADING>
<TEXT>
Rekordní počet 486 rybářů do šestnácti let se zúčastnil Jarních rybářských závodů mládeže na přehradě v Luhačovicích. Akce byla největším závodem mladých rybářů na sladkovodním jezeře.
Rekordní počet 486 rybářů do šestnácti let se zúčastnil Jarních rybářských závodů mládeže na přehradě v Luhačovicích. Akce byla největším závodem mladých rybářů na sladkovodním jezeře.
</TEXT>
</DOC>
<DOC>
<DOCID>MF-20020527138</DOCID>
<DOCNO>MF-20020527138</DOCNO>
<DATE>05/27/02</DATE>
<TITLE>
Radnice ve Valašském Meziříčí už stěhuje neplatiče nájemného
</TITLE>
<TEXT>
Valašské Meziříčí - Valašskomeziříčská radnice znovu přikročila k vystěhování lidí, kteří neplatí nájemné v městských bytech. Hned dva neplatiči museli opustit byty druhé kategorie, které se původně stavěly pro lidi postižené záplavami v roce 1997. Dva nájemníci, z toho jeden se svou družkou, tak přišli o střechu nad hlavou. Soud totiž rozhodl, že budou vystěhováni bez náhrady. "Za nájemné, které se pohybuje okolo dvou set korun měsíčně a za související služby dluží jedenáct tisíc korun," uvedla Lenka Pelcová z bytového oddělení městského úřadu. Všechny nájemníky museli vystěhovat pracovníci Technických služeb, protože nesplnili soudní příkaz k vyklizení bytu. "Mám tady trvalý pobyt a jsem těhotná. Nemají právo mě vystěhovat," rozčilovala se romská nájemnice jedné z garsonek. Přestože po chvíli začala slibovat, že své dluhy urovná, porozumění nenašla. Nájemníci zřejmě jednu či dvě noci přespí v ubytovně Technických služeb a potom si budou muset hledat jiné ubytování. Podle mluvčího valašskomeziříčské radnice Josefa Beneše nebyla tato exekuce letos první ani poslední. "Chystají se další tři vystěhování," uvedl. Radnice tak pokračuje v nekompromisním postoji vůči dlužníkům. Po několika ne příliš úspěšných pokusech smazat část dluhů amnestií, putují nyní případy většiny dlužníků rovnou k soudu. Ani tak se ale zatím nepodařilo celkový dluh z nájemného v městských bytech snížit. "Městu se sice daří snižovat počet neplatičů, ale kvůli chronickým dlužníkům částky a zároveň penále z prodlení stále rostou," vysvětlil Josef Beneš. Mezi neplatiče však stále patří každý třetí nájemník obývající některý z přibližně sedmi set městských bytů. Městu dluží přes tři miliony korun.
"Mám tady trvalý pobyt a jsem těhotná. Nemají právo mě vystěhovat," rozčilovala se romská nájemnice jedné z garsonek. Přestože po chvíli začala slibovat, že své dluhy urovná,porozumění nenašla. Nájemníci zřejmě jednu či dvě noci přespí v ubytovně Technických služeb a potom si budou muset hledat jiné ubytování. Podle mluvčího valašskomeziříčské radnice Josefa Beneše nebyla tato exekuce letos první ani poslední. "Chystají se další tři vystěhování," uvedl. Radnice tak pokračuje v nekompromisním postoji vůči dlužníkům. Po několika ne příliš úspěšných pokusech smazat část dluhů amnestií putují nyní případy většiny dlužníků rovnou k soudu. Ani tak se ale zatím nepodařilo celkový dluh z nájemného v městských bytech snížit. "Městu se sice daří snižovat počet neplatičů, ale kvůli chronickým dlužníkům částky a zároveň penále z prodlení stále rostou," vysvětlil Josef Beneš. Mezi neplatiče však stále patří každý třetí nájemník obývající některý z přibližně sedmi set městských bytů. Městu dluží přes tři miliony korun.
</TEXT>
</DOC>
<DOC>
<DOCID>MF-20020527139</DOCID>
<DOCNO>MF-20020527139</DOCNO>
<DATE>05/27/02</DATE>
<TITLE>
Oldřich Holubář, Volební lídr Strany zelených ve Zlínském kraji
</TITLE>
<HEADING>
Chtějí váš hlas
</HEADING>
<TEXT>
Oldřich Holubář se narodil v roce 1960 ve Zlíně. Po absolvování gymnázia ve Zlíně vystudoval Vysokou školu dopravy a spojů v Žilině. Po absolvování školy nastoupil jako dopravní mistr na autobusové nádraží ve Zlíně. Do roku 1989 vykonával v rámci tehdejšího ČSAD různé funkce v autobusové dopravě až po vedoucího osobní dopravy. Na jaře roku 1989 nastoupil do Dopravního podniku ve Zlíně, kde prošel do roku 1994 různými funkcemi od řidiče až po zástupce ředitele pro dopravu. Od roku 1994 pracuje opět v ČSAD, v autobusové dopravě, nyní na pozici ředitele osobní dopravy ČSAD Vsetín. Oldřich Holubář nebyl nikdy členem žádné politické strany. Za Stranu zelených kandiduje rovněž jako nezávislý kandidát. S výjimkou působení v Zastupitelstvu města Zlína (jako kooptovaný člen zastupitelstva po roce 1989) nebyl doposud politicky činný.
Oldřich Holubář se narodil v roce 1960 ve Zlíně. Po absolvování gymnázia ve Zlíně vystudoval Vysokou školu dopravy a spojů v Žilině. Po absolvování školy nastoupil jako dopravní mistr na autobusové nádraží ve Zlíně. Do roku 1989 vykonával v rámci tehdejšího ČSAD různé funkce v autobusové dopravě až po vedoucího osobní dopravy. Na jaře roku 1989 nastoupil do Dopravního podniku ve Zlíně, kde prošel do roku 1994 různými funkcemi od řidiče až po zástupce ředitele pro dopravu. Od roku 1994 pracuje opět v ČSAD, v autobusové dopravě, nyní na pozici ředitele osobní dopravy ČSAD Vsetín. Oldřich Holubář nebyl nikdy členem žádné politické strany. Za Stranu zelených kandiduje rovněž jako nezávislý kandidát. S výjimkou působení v Zastupitelstvu města Zlína (jako kooptovaný člen zastupitelstva po roce 1989) nebyl doposud politicky činný.
</TEXT>
</DOC>
<DOC>
<DOCID>MF-20020527140</DOCID>
<DOCNO>MF-20020527140</DOCNO>
<DATE>05/27/02</DATE>
<TITLE>
Stezka připomíná osud parašutisty i válečnou tragédii
</TITLE>
<TEXT>
Horní Lideč, Lačnov - První turisté se v sobotu vydali na trasu nové naučné stezky, která vede z Horní Lidče do Lačnova a na Vařákovy Paseky na Vsetínsku. Jeden z patnácti informačních panelů je věnován parašutistovi Josefu Valčíkovi z obce Smolina, který se před šedesáti lety podílel na atentátu na Heydricha. Představitelé Lačnova nechali v sobotu odhalit Josefu Valčíkovi pamětní desku na budově základní školy, kterou v mládí navštěvoval. "O tom, že byl žákem lačnovské školy, jsme nevěděli. Zjistili jsme to až při přípravě naučné stezky," uvedla starostka Marie Vlčková. Nová pamětní deska, jejíhož odhalení se zúčastnili českoslovenští legionáři působící za války v Anglii, je věnována také dalšímu odbojářovi, nadporučíku Josefu Rotreklovi, který z Lačnova pocházel. Cílem trasy se staly Vařákovy Paseky, druhé místo, k němuž se váží události druhé světové války. Osadu místních horalů přepadlo komando německých fašistů den před osvobozením kraje rumunskými a ruskými vojáky. Shořelo osm z deseti chalup a zahynulo osm lidí. "Chtěli jsme, aby lidé našli na tabulích kromě popisu přírodních zajímavostí také informace o životě místních obyvatel, historii kraje a významných událostech," uvedl Milan Orálek z Českého svazu ochránců přírody ve Valašském Meziříčí.
</TEXT>
</DOC>
<DOC>
<DOCID>MF-20020527141</DOCID>
<DOCNO>MF-20020527141</DOCNO>
<DATE>05/27/02</DATE>
<TEXT>
Předseda Obce legionářské Vladimír Maděra z Velehradu, který promluvil při odhalení pamětní desky v Lačnově, působil v Anglii ve stejné jednotce jako Josef Valčík
</TEXT>
</DOC>
<DOC>
<DOCID>MF-20020527142</DOCID>
<DOCNO>MF-20020527142</DOCNO>
<DATE>05/27/02</DATE>
<TITLE>
Metláři ještě nevymřeli, jednoho mají v Zubří
</TITLE>
<GEOGRAPHY>Zubří</GEOGRAPHY>
<TEXT>
"Vyčítali nám, že pořádáme v Zubří Metlářský jarmark a že zde žádného metláře nemáme. Tak jsme přemluvili jednoho z našich bývalých členů, aby staré řemeslo na jarmarku předváděl," vysvětloval v sobotu Radomír Vašek ze souboru Beskyd. Dvaačtyřicetiletý metlář Jiří Ondřej už se výrobou březových košťat neživí. Pracuje jako nástrojař v kovovýrobě. Ale ve volném čase si rád ještě tu a tam nějakou metlu zhotoví. "Metlařina má v Zubří hluboké kořeny. Zdědil jsem tuto dovednost po svém otci, ten ji měl zase od svého otce. Zubří bylo známé svou výšivkou a výrobou metel," říká Ondřej a vysvětluje, jak na to. Nejdříve se musí vyrazit do lesa na březové proutí. A to v době, kdy jsou stromy bez listí. Oddělí se dlouhé proutí od krátkého. Potom se musí nechat proutí asi půl roku vyschnout. "Když to uděláte ze syrového, tak se po čase seschne a metla se rozpadne," varuje metlář. Je to ruční práce. Jednu metlu je Ondřej schopen vyrobit za půl hodiny, ale když se započítá příprava proutí, je to mnohem delší doba. Přitom se velká metla prodá za padesátikorunu, menší za pětatřicet. Vezme se hrst duší, k tomu šest dlouhých prutů, to vše se sváže. Říká se tomu hlavička. Dvě hlavičky se dají k sobě, dovnitř se vloží hykel, to je dřevěná výztuha, proutí se opět pevně sváže. "Březová metla vydrží dlouho, jen ji nesmíte nechat zmoknout," připojuje slovní návod k použití metlář. Metlářský jarmark v Zubří se letos za svůj název stydět nemusel.
Zubří - "Vyčítali nám, že pořádáme v Zubří Metlářský jarmark a že zde žádného metláře nemáme. Tak jsme přemluvili jednoho z našich bývalých členů, aby staré řemeslo na jarmarku předváděl," vysvětloval v sobotu Radomír Vašek ze souboru Beskyd. Dvaačtyřicetiletý metlář Jiří Ondřej už se výrobou březových košťat neživí. Pracuje jako nástrojař v kovovýrobě. Ale ve volném čase si rád ještě tu a tam nějakou metlu zhotoví. "Metlařina má v Zubří hluboké kořeny. Zdědil jsem tuto dovednost po svém otci, ten ji měl zase od svého otce. Zubří bylo známé svou výšivkou a výrobou metel," říká Ondřej a vysvětluje, jak na to. Nejdříve se musí vyrazit do lesa na březové proutí. A to v době, kdy jsou stromy bez listí. Oddělí se dlouhé proutí od krátkého. Potom se musí nechat proutí asi půl roku vyschnout. "Když to uděláte ze syrového, tak se po čase seschne a metla se rozpadne," varuje metlář. Je to ruční práce. Jednu metlu je Ondřej schopen vyrobit za půl hodiny, ale když se započítá příprava proutí, je to mnohem delší doba. Přitom se velká metla prodá za padesátikorunu, menší za pětatřicet. Vezme se hrst duší, k tomu šest dlouhých prutů, to vše se sváže. Říká se tomu hlavička. Dvě hlavičky se dají k sobě, dovnitř se vloží hykel, to je dřevěná výztuha, proutí se opět pevně sváže. "Březová metla vydrží dlouho, jen ji nesmíte nechat zmoknout," připojuje slovní návod k použití metlář. Metlářský jarmark v Zubří se letos za svůj název stydět nemusel.
</TEXT>
</DOC>
<DOC>
<DOCID>MF-20020527143</DOCID>
<DOCNO>MF-20020527143</DOCNO>
<DATE>05/27/02</DATE>
<TITLE>
Den, kdy ztratil rodinu
</TITLE>
<GEOGRAPHY>Smolina</GEOGRAPHY>
<TEXT>
Na den, kdy gestapo zatklo všech čtrnáct dospělých příbuzných parašutisty Josefa Valčíka ze Smoliny na Vsetínsku, jeho synovec Emil Beňo nikdy nezapomene. Jako jedenáctiletý kluk zpočátku jen těžko chápal, kam se poděli jeho rodiče, strýcové i tety. "Vrátil jsem se ze školy a mí mladší sourozenci, dva bratři a sestra, brečeli na zápraží. V tu chvíli jsme ještě věřili, že se tatínek a maminka večer vrátí," vzpomíná Beňo. O měsíc později jim pošťák přinesl úřední dopis s oznámením, že jejich rodiče byli odsouzeni k trestu smrti a popraveni. Doplatili na to, že Valčíka několik měsíců před atentátem ukrývali ve svém domě ve Smolině. "Strýc bydlel v malé komůrce vedle kuchyně, kam jsme dávali nádoby s mlékem a jídlo. Ven vycházel večer. Někdy se vypravil ke zpovědi do kostela," říká Beňo. Po atentátu na Heydricha vypsaly německé úřady za dopadení Valčíka odměnu sto tisíc korun. "Plakáty musel ve Smolině rozvěšovat jeho otec, který pracoval na obecním úřadu," vzpomíná Beňo. Sourozenci Beňovi se ze všech Valčíkových příbuzných jako jediní dočkali konce druhé světové války. "Když jsme zůstali sami, sousedé si nás vzali k sobě. Spal jsem u Trchalíků na půdě a z okna jsem měl spuštěný provaz, abych mohl utéct, kdyby Němci přišli i pro mne," popisuje. Válečné události sourozence natrvalo odloučily. "Mou sestru a oba bratry si po osvobození vzali k sobě lidé z různých míst republiky. Mě se ujal seleziánský řád v Pardubicích," vypráví Beňo, který se do Smoliny vrátil v padesátých letech. Osudy Valčíkových příbuzných už ve vesnici připomíná jen památník.
Smolina - Na den, kdy gestapo zatklo všech čtrnáct dospělých příbuzných parašutisty Josefa Valčíka ze Smoliny na Vsetínsku, jeho synovec Emil Beňo nikdy nezapomene. Jako jedenáctiletý kluk zpočátku jen těžko chápal, kam se poděli jeho rodiče, strýcové i tety. "Vrátil jsem se ze školy a mí mladší sourozenci, dva bratři a sestra, brečeli na zápraží. V tu chvíli jsme ještě věřili, že se tatínek a maminka večer vrátí," vzpomíná Beňo. O měsíc později jim pošťák přinesl úřední dopis s oznámením, že jejich rodiče byli odsouzeni k trestu smrti a popraveni. Doplatili na to, že Valčíka několik měsíců před atentátem ukrývali ve svém domě ve Smolině. "Strýc bydlel v malé komůrce vedle kuchyně, kam jsme dávali nádoby s mlékem a jídlo. Ven vycházel večer. Někdy se vypravil ke zpovědi do kostela," říká Beňo. Po atentátu na Heydricha vypsaly německé úřady za dopadení Valčíka odměnu sto tisíc korun. "Plakáty musel ve Smolině rozvěšovat jeho otec, který pracoval na obecním úřadu," vzpomíná Beňo. Sourozenci Beňovi se ze všech Valčíkových příbuzných jako jediní dočkali konce druhé světové války. "Když jsme zůstali sami, sousedé si nás vzali k sobě. Spal jsem u Trchalíků na půdě a z okna jsem měl spuštěný provaz, abych mohl utéct, kdyby Němci přišli i pro mne," popisuje. Válečné události sourozence natrvalo odloučily. "Mou sestru a oba bratry si po osvobození vzali k sobě lidé z různých míst republiky. Mě se ujal seleziánský řád v Pardubicích," vypráví Beňo, který se do Smoliny vrátil v padesátých letech. Osudy Valčíkových příbuzných už ve vesnici připomíná jen památník.
</TEXT>
</DOC>
<DOC>
<DOCID>MF-20020527144</DOCID>
<DOCNO>MF-20020527144</DOCNO>
<DATE>05/27/02</DATE>
<TITLE>
V pohádkovém lese byla pohoda, báli se jen ti nejmenší
</TITLE>
<TEXT>
O vzrušující dopoledne se v sobotu postaralo dětem ve Zlíně-Malenovicích občanské sdružení Fantasia. Les mezi obchodním střediskem Centro a pramenem Svatá voda ožil pohádkovými bytostmi. Král, čarodějnice, peklo, čert na motorce... Na konci však nechyběla pro utrmácené poutníky ani limonáda a špekáčky.
</TEXT>
</DOC>
<DOC>
<DOCID>MF-20020527145</DOCID>
<DOCNO>MF-20020527145</DOCNO>
<DATE>05/27/02</DATE>
<TITLE>
Hulín si oddechl, skládka už nehrozí
</TITLE>
<TEXT>
Likvidace ekologické hrozby trvala devět let, daňové poplatníky stála padesát milionů
Devět let úsilí a jednapadesát milionů korun stálo odstranění jedné z největších ekologických hrozeb na Kroměřížsku.
Hulín - Stará skládka odpadu v hulínské lokalitě Padělky, která po desetiletí sloužila jako smetiště okresu, ohrožovala bezprostředně prameniště pitné vody pro velkou část Kroměřížska, nad nimiž leží. Nyní si Hulín i celý okres mohou oddechnout. Skládka je rekultivována a zabezpečena. Za minulého režimu si nikdo s ukládáním odpadů všeho druhu velké starosti nedělal. Hulín měl tu smůlu, že ležel uprostřed okresu, takže se na skládku, která postupně vznikala v prohlubních po vytěženém štěrku, vozilo kdeco. Mimo jiné i nebezpečné odpady z nedalekého Technoplastu Chropyně. "Největší potíž spočívala v tom, že nikdo vlastně nevěděl, co skládka obsahuje," uvedla vedoucí odboru životního prostředí na hulínské radnici Miroslava Dvořáková. Úřady musely po celou dobu skládku hlídat a monitorovat pomocí zkušebních vrtů. "Naštěstí se neprokázalo, že by ve větším množství ze skládky unikly nebezpečné látky. Riziko úniku však hrozilo neustále," popsala situaci posledních let Dvořáková. Radní v čele se starostou Jaroslavem Čumpelíkem neustále bombardovali státní úřady žádostmi o vyřešení nebezpečné situace. Argumentovali tím, že Hulín ji nezavinil a nemůže tedy nést všechny náklady. Nakonec se podařilo získat dotaci od Státního fondu životního prostředí. Tím však problémy neskončily. Aby rekultivace mohla začít, bylo nutné získat stavební povolení. K tomu však byl nutný souhlas většiny majitelů pozemků, a těch bylo na 130. Někteří z nich mezitím zemřeli, jiní žijí v zahraničí. Stavební povolení se tak podařilo získat až koncem roku 2000 a bezprostředně poté začala skládku rekultivovat firma Rovina Hulín. Nyní jsou již práce hotovy. Stály 51 milionů korun, z nichž dvě třetiny poskytl Státní fond životního prostředí a zbylou třetinu hulínský městský rozpočet. "Statisíce kubických metrů materiálu ze skládky velikosti fotbalového hřiště bylo nutné odvézt a zlikvidovat. Nyní je však skládka izolována, oplocena, rekultivována a porostlá trávníkem. I nadále však ji budeme monitorovat pomocí zkušebních vrtů," dodala Miroslava Dvořáková.
</TEXT>
</DOC>
<DOC>
<DOCID>MF-20020527146</DOCID>
<DOCNO>MF-20020527146</DOCNO>
<DATE>05/27/02</DATE>
<TEXT>
Návštěvníci naučné stezky se dozví i údaje o unikátním komplexu mravenišť, o skalním masivu Čertových skal nebo o louce v Lačnově, na níž roste šafrán bělokvětý
</TEXT>
</DOC>
<DOC>
<DOCID>MF-20020527147</DOCID>
<DOCNO>MF-20020527147</DOCNO>
<DATE>05/27/02</DATE>
<TEXT>
Emil Beňo pomáhal připravit výstavu dobových fotografií a dokumentů o Valčíkově rodině.
</TEXT>
</DOC>
<DOC>
<DOCID>MF-20020527148</DOCID>
<DOCNO>MF-20020527148</DOCNO>
<DATE>05/27/02</DATE>
<TITLE>
Záchranáři patří mezi světovou špičku
</TITLE>
<TEXT>
Zlín, Jeseník - Druhé místo získala o víkendu na mezinárodní soutěži záchranných služeb Rallye Rejvíz v Jeseníkách záchranářská osádka ze Zlína. Náročné záchranářské soutěže se zúčastnilo 26 osádek z celého světa. Soutěž začala v pátek ráno a končila až v sobotu v noci ve čtyři hodiny. "Jednotlivé etapy byly perfektně připraveny," ocenila úroveň soutěže lékařka Alena Maděrová ze zlínské záchranky. Na osádku lékařky Martiny Pagáčové, záchranáře Dana Nováka a řidiče Stanislava Lacigu s plně vybaveným renaultem zlínské záchranné služby čekalo v terénu devět disciplín, například havarovaný autobus s dvaceti raněnými, zavalený člověk pod kameny v jeskyni nebo třeba topící se člověk s infarktem, ke kterému se museli dostat na loďce.
</TEXT>
</DOC>
<DOC>
<DOCID>MF-20020527149</DOCID>
<DOCNO>MF-20020527149</DOCNO>
<DATE>05/27/02</DATE>
<TITLE>
Cremer do Zlína přijet nemůže
</TITLE>
<GEOGRAPHY>Zlín</GEOGRAPHY>
<TEXT>
Jedna z hlavních hvězd letošního zlínského festivalu, francouzský herec Bruno Cremer, nepřijede. Zemřela mu totiž matka. Již včera však do Zlína proudily zástupy českých i zahraničních filmových celebrit. A jaký bude letošní festival podle jeho prezidenta Vítězslava Jandáka? "Zaměřili jsme se hlavně na kvalitu, snažili jsme se vybrat méně filmů, ale zato kvalitnějších. Přesto se letos festivalu rekordně zúčastňuje 36 zemí. Byli jsme při výběru opravdu nekompromisní a vybrali jsme to nejlepší z nejlepšího. Novinkou je, že máme daleko rozšířenější dětskou porotu, která je naprosto unikátní a nic podobného nemá žádný jiný festival. Je tu letos daleko více dokumentárních filmů, které se týkají dětí a jejich světa. Na ně navazují semináře Dítě v krizi, Dítě a reklama a seminář Sex a erotika ve filmu, který povede pan doktor Uzel," říká prezident festivalu Vítězslav Jandák. Občané Zlína podle něj uvidí, jak se doprovodné akce rozšířily skoro do celého města. "Předvádíme tvorbu dětí, pořádáme koncerty," dodává Jandák. Jeho favoritem je na festivalu film Jaro přichází polského režiséra Filipa Bajona, který dnes nabízí sekce filmů ze zemí Visegrádu. "Je to film, který může oslovit děti i dospělé. V Polsku jej už vidělo kolem 2 milionů diváků," říká prezident festivalu. Zajímavostí je podle něj také celosvětová renesance animovaného filmu. Jejich počet se letos zvýšil i ve Zlíně. Jedním z prvních hostů, kteří včera dorazili na festival ve Zlíně, je i herec a šéf karlovarského filmového festivalu Jiří Bartoška. Není to náhoda. Zlínský festival je totiž vedle karlovarského jedinou oficiální přehlídkou filmové tvorby, Karlovy Vary v kategorii A, Zlín v kategorii filmů pro děti a mládež. "Mám pocit, že jestli někdo u nás reprezentuje české festivalové dění ve světě, jsou to dva festivaly - zlínský a karlovarský," říká Jiří Bartoška. Na zlínském festivalu Jiří Bartoška obdivuje spontánnost dětí, které ho navštěvují, a to, co pro ně pořadatelé dokázali udělat. "Je výborné, že kromě promítání tady je obrovská spousta doprovodných akcí. Dítěti biják prostě nestačí a je třeba je zaujmout něčím navíc a myslím, že Zlín je v tomto směru rok od roku lepší," dodává Jiří Bartoška.
Zlín - Jedna z hlavních hvězd letošního zlínského festivalu, francouzský herec Bruno Cremer, nepřijede. Zemřela mu totiž matka. Již včera však do Zlína proudily zástupy českých i zahraničních filmových celebrit. A jaký bude letošní festival podle jeho prezidenta Vítězslava Jandáka? "Zaměřili jsme se hlavně na kvalitu, snažili jsme se vybrat méně filmů, ale zato kvalitnějších. Přesto se letos festivalu rekordně zúčastňuje 36 zemí. Byli jsme při výběru opravdu nekompromisní a vybrali jsme to nejlepší z nejlepšího. Novinkou je, že máme daleko rozšířenější dětskou porotu, která je naprosto unikátní a nic podobného nemá žádný jiný festival. Je tu letos daleko více dokumentárních filmů, které se týkají dětí a jejich světa. Na ně navazují semináře Dítě v krizi, Dítě a reklama a seminář Sex a erotika ve filmu, který povede pan doktor Uzel," říká prezident festivalu Vítězslav Jandák. Občané Zlína podle něj uvidí, jak se doprovodné akce rozšířily skoro do celého města. "Předvádíme tvorbu dětí, pořádáme koncerty," dodává Jandák. Jeho favoritem je na festivalu film Jaro přichází polského režiséra Filipa Bajona, který dnes nabízí sekce filmů ze zemí Visegrádu. "Je to film, který může oslovit děti i dospělé. V Polsku jej už vidělo kolem 2 milionů diváků," říká prezident festivalu. Zajímavostí je podle něj také celosvětová renesance animovaného filmu. Jejich počet se letos zvýšil i ve Zlíně. Jedním z prvních hostů, kteří včera dorazili na festival ve Zlíně, je i herec a šéf karlovarského filmového festivalu Jiří Bartoška. Není to náhoda. Zlínský festival je totiž vedle karlovarského jedinou oficiální přehlídkou filmové tvorby, Karlovy Vary v kategorii A, Zlín v kategorii filmů pro děti a mládež. "Mám pocit, že jestli někdo u nás reprezentuje české festivalové dění ve světě, jsou to dva festivaly - zlínský a karlovarský," říká Jiří Bartoška. Na zlínském festivalu Jiří Bartoška obdivuje spontánnost dětí, které ho navštěvují, a to, co pro ně pořadatelé dokázali udělat. "Je výborné, že kromě promítání tady je obrovská spousta doprovodných akcí. Dítěti biják prostě nestačí a je třeba je zaujmout něčím navíc a myslím, že Zlín je v tomto směru rok od roku lepší," dodává Jiří Bartoška.
</TEXT>
</DOC>
<DOC>
<DOCID>MF-20020527150</DOCID>
<DOCNO>MF-20020527150</DOCNO>
<DATE>05/27/02</DATE>
<TITLE>
Šéf VZP: Někteří praktičtí lékaři zavírají ordinace příliš brzy
</TITLE>
<HEADING>
Zdravotnictví
</HEADING>
<GEOGRAPHY>Zlín</GEOGRAPHY>
<TEXT>
Mají praktičtí lékaři, kteří se dožadují radikálního zvýšení své odměny za pohotovostní služby, pravdu? Je právo zcela na jejich straně? Ředitel Okresního střediska zdravotnické záchranné služby ve Zlíně Jiří Pudil chce vidět situaci z více stran. Upozorňuje na případy, kdy praktičtí lékaři zavírají své ordinace příliš brzy a nejsou ochotni jezdit za svými pacienty do bytu. Vedoucí dispečinku Jitka Štekovičová může doložit případy, kdy už kolem poledne praktický lékař nebere telefon a není k sehnání, takže k jeho pacientovi, za kterého praktik dostává od pojišťovny každý měsíc běžnou kapitační platbu, nakonec musí vyjet záchranka nebo v podvečerním čase pohotovost. Lékař záchranné služby Pavel Talaš může hovořit o praktických lékařích, kteří odjedou na dovolenou a nezajistí si mezi svými kolegy žádné zastupování. Jejich bezradní pacienti potom opět ve zvýšené míře volají pohotovost nebo záchranku. "Znám situaci v zahraničí. Praktičtí lékaři tam leckde ordinují třeba až do 20 hodin. Teprve potom přichází v úvahu využívání nějaké pohotovostní služby," říká Pudil. Zatímco někteří praktičtí lékaři na Zlínsku se o své pacienty obětavě starají i v mimoordinační době, není málo těch, kteří končí příliš brzy a nepřímo tak své pacienty do ordinací první pomoci vyhánějí. "Služba je mi službou, když je mi dostupná," říká Pudil a poukazuje na zvyklosti supermarketů. Jejich provozovatelé si zvykli mít otevřeno a nabízet zboží za stejnou cenu dlouho do večera i o víkendech. Neměli by podobně i praktičtí lékaři sami nabízet svou službu pacientům, kteří bývají nemocní i odpoledne a v sobotu a v neděli? Potom by jich skutečně tolik nemuselo vyhledávat pohotovostní službu. Zdravotničtí záchranáři, pod které spadá i LSPP, se domnívají, že by se o dostupnost sítě praktických lékařů měly více starat i zdravotní pojišťovny. Ředitel Všeobecné zdravotní pojišťovny ve Zlíně Tomáš Moravec však namítá, že ordinační dobu praktickým lékařům direktivně určit nemůže. "Ale je pravda, že lékař je povinen starat se o svého pacienta 24 hodin denně. A každý má povinnost za pacientem také vyjíždět. I bývají takzvaní závodní lékaři, kteří na to nebyli zvyklí," poukazuje na opačnou stránku věci Moravec. Šéf zlínské VZP považuje za oprávněné i stesky lékařů ze záchranky, že si někteří praktici nezajistí zástup za dovolenou. "Když má praktický lékař svou ordinaci tři dny po sobě zavřenu bez zajištění zastupování, ztrácí nárok na kapitační platbu za celý měsíc. Zaznamenali jsme takový případ například kolem Vánoc ve Fryštáku. Když jsme na to lékařku upozornili, okamžitě naklusala a ordinaci otevřela," uvedl Tomáš Moravec. Pacienti by si podle něj měli na takové případy stěžovat, protože pojišťovna se o nich nemusí dozvědět. "Stát na lékařskou službu první pomoci rok od roku víc a víc doplácí. Ale kde se na to má vzít? Spěje to ke krizi," dodává Jiří Pudil. VZP se shoduje se záchrankou i s okresním úřadem v tom, že je současný rozsah pohotovostní služby na Zlínsku předimenzovaný a že by zde určitá omezení byla namístě.
Zlín - Mají praktičtí lékaři, kteří se dožadují radikálního zvýšení své odměny za pohotovostní služby, pravdu? Je právo zcela na jejich straně? Ředitel Okresního střediska zdravotnické záchranné služby ve Zlíně Jiří Pudil chce vidět situaci z více stran. Upozorňuje na případy, kdy praktičtí lékaři zavírají své ordinace příliš brzy a nejsou ochotni jezdit za svými pacienty do bytu. Vedoucí dispečinku Jitka Štekovičová může doložit případy, kdy už kolem poledne praktický lékař nebere telefon a není k sehnání, takže k jeho pacientovi, za kterého praktik dostává od pojišťovny každý měsíc běžnou kapitační platbu, nakonec musí vyjet záchranka nebo v podvečerním čase pohotovost. Lékař záchranné služby Pavel Talaš může hovořit o praktických lékařích, kteří odjedou na dovolenou a nezajistí si mezi svými kolegy žádné zastupování. Jejich bezradní pacienti potom opět ve zvýšené míře volají pohotovost nebo záchranku. "Znám situaci v zahraničí. Praktičtí lékaři tam leckde ordinují třeba až do 20 hodin. Teprve potom přichází v úvahu využívání nějaké pohotovostní služby," říká Pudil. Zatímco někteří praktičtí lékaři na Zlínsku se o své pacienty obětavě starají i v mimoordinační době, není málo těch, kteří končí příliš brzy a nepřímo tak své pacienty do ordinací první pomoci vyhánějí. "Služba je mi službou, když je mi dostupná," říká Pudil a poukazuje na zvyklosti supermarketů. Jejich provozovatelé si zvykli mít otevřeno a nabízet zboží za stejnou cenu dlouho do večera i o víkendech. Neměli by podobně i praktičtí lékaři sami nabízet svou službu pacientům, kteří bývají nemocní i odpoledne a v sobotu a v neděli? Potom by jich skutečně tolik nemuselo vyhledávat pohotovostní službu. Zdravotničtí záchranáři, pod které spadá i LSPP, se domnívají, že by se o dostupnost sítě praktických lékařů měly více starat i zdravotní pojišťovny. Ředitel Všeobecné zdravotní pojišťovny ve Zlíně Tomáš Moravec však namítá, že ordinační dobu praktickým lékařům direktivně určit nemůže. "Ale je pravda, že lékař je povinen starat se o svého pacienta 24 hodin denně. A každý má povinnost za pacientem také vyjíždět. I bývají takzvaní závodní lékaři, kteří na to nebyli zvyklí," poukazuje na opačnou stránku věci Moravec. Šéf zlínské VZP považuje za oprávněné i stesky lékařů ze záchranky, že si někteří praktici nezajistí zástup za dovolenou. "Když má praktický lékař svou ordinaci tři dny po sobě zavřenu bez zajištění zastupování, ztrácí nárok na kapitační platbu za celý měsíc. Zaznamenali jsme takový případ například kolem Vánoc ve Fryštáku. Když jsme na to lékařku upozornili, okamžitě naklusala a ordinaci otevřela," uvedl Tomáš Moravec. Pacienti by si podle něj měli na takové případy stěžovat, protože pojišťovna se o nich nemusí dozvědět. "Stát na lékařskou službu první pomoci rok od roku víc a víc doplácí. Ale kde se na to má vzít? Spěje to ke krizi," dodává Jiří Pudil. VZP se shoduje se záchrankou i s okresním úřadem v tom, že je současný rozsah pohotovostní služby na Zlínsku předimenzovaný a že by zde určitá omezení byla namístě.
</TEXT>
</DOC>
<DOC>
<DOCID>MF-20020527151</DOCID>
<DOCNO>MF-20020527151</DOCNO>
<DATE>05/27/02</DATE>
<TITLE>
Kdo uvidí Manowar
</TITLE>
<HEADING>
Soutěž
</HEADING>
<GEOGRAPHY>Zlín</GEOGRAPHY>
<TEXT>
Na svém evropském turné k novému albu Warriors Of The World United vystoupí 1. června ve zlínské sportovní hale metalová kapela Manowar. Koncert je součástí oslav narozenin Rádia AZ. Předkapelou je kapela Doga. Vyhlášenou specialitou koncertů Manowar je ostrý zvuk, díky němuž se kapela dostala dokonce do Guinnessovy knihy rekordů jako nejhlučnější na světě. Ve spolupráci s pořádající agenturou Pragokoncert jsme vyhlásili soutěž o lístky na tento koncert. Vstupenku získávají Jakub Malenovský z Kroměříže, Marek Palička z Huštěnovic, Petr Šíma z Bystřice pod Hostýnem, Jan Klíma z Otrokovic, Petr Vašků z Rožnova pod Radhoštěm, Aleš Marek z Rymic, Miroslav Konečný z Kostelan, Miloslava Lišková, Jana Tomečková a Tomáš Filip ze Zlína . Výhru si mohou uvedení vyzvednout v oddělení příjmu inzerce v přízemí obchodního domu Modus v Bartošově ulici ve Zlíně ode dneška do pátku od 9 do 17 hodin.
Zlín - Na svém evropském turné k novému albu Warriors Of The World United vystoupí 1. června ve zlínské sportovní hale metalová kapela Manowar. Koncert je součástí oslav narozenin Rádia AZ. Předkapelou je kapela Doga. Vyhlášenou specialitou koncertů Manowar je ostrý zvuk, díky němuž se kapela dostala dokonce do Guinnessovy knihy rekordů jako nejhlučnější na světě. Ve spolupráci s pořádající agenturou Pragokoncert jsme vyhlásili soutěž o lístky na tento koncert. Vstupenku získávají Jakub Malenovský z Kroměříže, Marek Palička z Huštěnovic, Petr Šíma z Bystřice pod Hostýnem, Jan Klíma z Otrokovic, Petr Vašků z Rožnova pod Radhoštěm, Aleš Marek z Rymic, Miroslav Konečný z Kostelan, Miloslava Lišková, Jana Tomečková a Tomáš Filip ze Zlína . Výhru si mohou uvedení vyzvednout v oddělení příjmu inzerce v přízemí obchodního domu Modus v Bartošově ulici ve Zlíně ode dneška do pátku od 9 do 17 hodin.
</TEXT>
</DOC>
<DOC>
<DOCID>MF-20020527152</DOCID>
<DOCNO>MF-20020527152</DOCNO>
<DATE>05/27/02</DATE>
<TITLE>
Miss Luhačovice má v rodném listě Kyjov
</TITLE>
<TEXT>
Titul Miss Luhačovice 2002 a současně ocenění Miss sympatie si odvezla ze sobotního III. ročníku soutěže krásy a elegance dvaadvacetiletá Eva Blahynková z Kyjova. První a druhou vicemiss se staly Michaela Řeháková ze Zlína a Eva Čerešňáková z Uherského Hradiště. "Byly to všechno krásné a vysoké dívky. Žádná z vítězek neměla méně než 173 centimetrů," poznamenala Věra Lakomá z pořádající agentury. Do soutěže se přihlásilo osmdesát dívek z celé republiky ve věku od 14 do 24 let. Do finále se jich probojovalo jedenáct.
</TEXT>
</DOC>
<DOC>
<DOCID>MF-20020527153</DOCID>
<DOCNO>MF-20020527153</DOCNO>
<DATE>05/27/02</DATE>
<TITLE>
Pohotovostní službu čeká drastické omezení
</TITLE>
<HEADING>
Zdravotnictví
</HEADING>
<GEOGRAPHY>Zlín</GEOGRAPHY>
<TEXT>
Otázka, zdali bude po prvním červenci ve zlínském okrese někdo, kdo by v nočních hodinách a v nepracovních dnech poskytl při náhlém onemocnění lidem lékařskou pomoc, zůstává stále otevřená. Praktičtí lékaři odmítli v závěru minulého týdne nabídku okresního úřadu na mírné zvýšení odměny za lékařskou službu první pomoci a dosavadní smlouvy hromadně vypovídají. "Zdravotní rada ani přednosta okresního úřadu nám na posledním jednání nebyli schopni nabídnout nic, co by pro nás bylo přijatelné," říká Lubomír Nečas z okresního sdružení praktických lékařů. Lékaři zatím dostávali ve zlínském okrese za pohotovostní služby ve všedních dnech 65 korun na hodinu, o víkendech 96 korun. Nyní požadují 160 a 270 korun. "Lékaři stále zvyšují své nároky, ale my jim prostě nemáme z čeho přisypat," naznačuje bezvýchodnou situaci zdravotní rada Stanislav Král. Okresní úřady, jejichž existence letos končí, už nemají vlastní příjmy, které by mohly pro tento účel přerozdělit. "Služby jsou mizerně placeny, to přiznávám, ale my jiné řešení nemáme," prohlašuje Král. Podle zástupců okresního úřadu zbývá pouze možnost dosavadní rozsah pohotovostních služeb drasticky zredukovat. Podle jednoho z návrhů okresu by se lékařská služba první pomoci v Otrokovicích, Slavičíně a Valašských Kloboukách a služba pediatra ve Zlíně zkrátily pouze na dobu od 18 do 22 hodin, ve Zlíně by místo dvou lékařů vyjížděl za pacienty do bytů jen jeden. To by umožnilo zvýšit sloužícím lékařům odměnu na 100 nebo 150 korun za hodinu, o svátcích na 190 korun. Redukce se ale praktickým lékařům nelíbí. "Budeme hledat nějaký krizový plán," odpovídá Král na otázku, jaké pomoci se v mimopracovní době na Zlínsku po 1. červenci pacienti dovolají. Může se stát, že v místech, kde má své stanoviště záchranná služba, vůbec žádná lékařská služba první pomoci nebude. K pacientům v ohrožení života bude vyjíždět záchranka, ostatní se v případě nutnosti budou asi pokoušet sehnat v noci či o víkendu někde na telefonu svého praktika. Další jednání praktických lékařů se zástupci okresu zatím svoláno není.
Zlín - Otázka, zdali bude po prvním červenci ve zlínském okrese někdo, kdo by v nočních hodinách a v nepracovních dnech poskytl při náhlém onemocnění lidem lékařskou pomoc, zůstává stále otevřená. Praktičtí lékaři odmítli v závěru minulého týdne nabídku okresního úřadu na mírné zvýšení odměny za lékařskou službu první pomoci a dosavadní smlouvy hromadně vypovídají. "Zdravotní rada ani přednosta okresního úřadu nám na posledním jednání nebyli schopni nabídnout nic, co by pro nás bylo přijatelné," říká Lubomír Nečas z okresního sdružení praktických lékařů. Lékaři zatím dostávali ve zlínském okrese za pohotovostní služby ve všedních dnech 65 korun na hodinu, o víkendech 96 korun. Nyní požadují 160 a 270 korun. "Lékaři stále zvyšují své nároky, ale my jim prostě nemáme z čeho přisypat," naznačuje bezvýchodnou situaci zdravotní rada Stanislav Král. Okresní úřady, jejichž existence letos končí, už nemají vlastní příjmy, které by mohly pro tento účel přerozdělit. "Služby jsou mizerně placeny, to přiznávám, ale my jiné řešení nemáme," prohlašuje Král. Podle zástupců okresního úřadu zbývá pouze možnost dosavadní rozsah pohotovostních služeb drasticky zredukovat. Podle jednoho z návrhů okresu by se lékařská služba první pomoci v Otrokovicích, Slavičíně a Valašských Kloboukách a služba pediatra ve Zlíně zkrátily pouze na dobu od 18 do 22 hodin, ve Zlíně by místo dvou lékařů vyjížděl za pacienty do bytů jen jeden. To by umožnilo zvýšit sloužícím lékařům odměnu na 100 nebo 150 korun za hodinu, o svátcích na 190 korun. Redukce se ale praktickým lékařům nelíbí. "Budeme hledat nějaký krizový plán," odpovídá Král na otázku, jaké pomoci se v mimopracovní době na Zlínsku po 1. červenci pacienti dovolají. Může se stát, že v místech, kde má své stanoviště záchranná služba, vůbec žádná lékařská služba první pomoci nebude. K pacientům v ohrožení života bude vyjíždět záchranka, ostatní se v případě nutnosti budou asi pokoušet sehnat v noci či o víkendu někde na telefonu svého praktika. Další jednání praktických lékařů se zástupci okresu zatím svoláno není.
</TEXT>
</DOC>
<DOC>
<DOCID>MF-20020527154</DOCID>
<DOCNO>MF-20020527154</DOCNO>
<DATE>05/27/02</DATE>
<TEXT>
Zlínská sportovní hala beznadějně zaplněná více než třemi tisíci diváků přivítala v sobotu večer kapelu Kabát. Skupina odehrála více než dvouhodinové show v aréně uprostřed diváků, publikum bylo nadšené a jediné co divákům ztrpčovalo život, bylo neskutečné dusno.
</TEXT>
</DOC>
<DOC>
<DOCID>MF-20020527155</DOCID>
<DOCNO>MF-20020527155</DOCNO>
<DATE>05/27/02</DATE>
<TITLE>
CELOU NOC? BRZY UŽ NE
</TITLE>
<TEXT>
Zdravotnictví
Pokud se stanovisko praktických lékařů k pohotovostní službě nezmění, budou asi ordinační hodiny pohotovostí drasticky zredukovány
</TEXT>
</DOC>
<DOC>
<DOCID>MF-20020527156</DOCID>
<DOCNO>MF-20020527156</DOCNO>
<DATE>05/27/02</DATE>
<TITLE>
Výstavy
</TITLE>
<TEXT>
BRUMOV-BYLNICE
Galerie OKO : Okamžiky Zlín, Reflex Zlín, KFA Brumov-Bylnice - fotografie (výstava do 15. 6.)
Hrad: Historie hradu, Památky Brumova-Bylnice ve fotografii, Valašské království, Expozice CHKO Bílé Karpaty
Minigalerie Topas: Milan Motyka (výstava do 30. 6.)
Městská galerie: Ladislav Lakomý - Mámení a letokruhy (výstava do 29. 6.)
Městské muzeum: Galerie osobností (díla výtvarníků Holešovska), Holešovsko v minulosti (stálá expozice)
Šachova synagoga: expozice
Galerie Hartinger: Obrazy a grafika (stálá výstava)
Muzeum Kroměřížska, Velké náměstí 38: expozice: Příroda a člověk
výstavy: V salóně aj ve světnici (program pro ZŠ a MŠ do 31. 5.), Galerie v podloubí: Ne vždy je třeba slov aneb Písmo v obrazech (výstava dětských výtvarných prací, výstava do 26. 5.), Sto let rybářství v Kroměříži a okolí 1902-2002 (výstava do 30. 5.)
Arcibiskupský zámek: Obrazárna olomouckých arcibiskupů a zámecký mobiliář (expozice), Tvůj domov (výstava obrazů)
Podzámecká zahrada: Miloslav Fekar - Putování (výstava soch v exteri érech parku)
Art Gallery: Výstava předních českých výtvarných umělců - obrazy, grafiky, sochy, keramika, nástěnné tapiserie, Stefan Simeonov - bronzové plastiky, Vladimír Groš - keramické plastiky
Galerie Elektra: Když se řekne secese (výstava prací studentů SUPŠ Uherské Hradiště)
Vila Lipová: Lidové umění Luhačo - vického Zálesí, Luhačovické lázeň ství
Muezum Napajedla: Svědectví času (archeologické nálezy z Nap ajede l - ska, výstava do 8. 6.)
Památník Antonína Strnadla: Antonín Strnadel (pamětní síň s knižními ilustracemi, stálá expozice), Salašnictví (výstava salašnického nářadí a náčiní s dokumentárními kresbami A. Strnadla a K. Langra)
ROŽNOV P. RADHOŠTĚM
Galerie MK: Zbigniew Szmidt a Edward Knasiak - fotografie (výstava do 31. 5.)
Valašské muzeum v přírodě: Valašské dědina, Dřevěné městečko, Mlýnská dědina
Dům Karla Hofmana: Karel Hofman a Ondřej Vajce - obrazy (stálá výsta va ze soukromé sbírky)
Cukrárna Jasmín: Petra Münsterová - O vodě, ve vodě (výstava do 31. 5.)
Muzeum Slavičínska: Doklady - stálá expozice z historie obce
Dům knihy Portal, Masarykovo nám. 35: Ida Vaculková - keramika, Vladislav Vaculka - kresby, 40. léta (stálá expozice), Marie Vávrová - Svitky na papíře a hedvábí (výstava do 31. 5.)
Dům služeb (jezuitská kolej), Masarykovo nám 21: Expozice fotografií z řady zemí Afriky, Asie, Jižní Ameriky a Tichomoří (výstava do 7. 6.)
Galerie "D" L. Dopitová: Karel a Daniela Benešovi - obrazy, grafika (výstava do 27. 5.)
Galerie Slováckého muzea, Otakarova 103: Umění jihovýchodní Moravy - stálá expozice
Kino Hvězda - foyer: Milan Svatuška - Írán (výstava do 28. 5.)
Klub kultury - foyer: Evžen N. Hajdaj (výstava do 30. 6.)
Slovácké muzeum, Smetanovy sady 179: Slovácko (stálá expozice), E v žen Skula - knižní grafika
Galerie DK - Panský dům: Pavel Trucla - obrazy (výstava do 16. 6.)
Červený dům: Soukenická domác - nost, Plátenictví a barvířství (expozi ce) 0
Galerie G Gymnázia: Studentské práce (výstava do 30. 6.)
</TEXT>
<HEADING>
Galerie KZ: Prodejní výstava (malba, grafika výtvarníků regionu)
</HEADING>
<GEOGRAPHY>Muzeum</GEOGRAPHY>
<TEXT>
zámek Kinských: Valašské Meziříčí v zrcadle dějin (historie města), Sklo a gobelíny (tradiční výroba a uměleckořemeslná tvorba na Valašsku), Exhibice (Šuhájek, Tichánek, Wojaczek, Koléšek, Stanický, Dubšík, Votava, Dordová, Petrošová, Tománková, Podzemná, Strnadel, Děcká, Galia, výstava do 26. 5.), Vzpomínky malých věcí (o nejstarších dějinách Rožnovska, Valašskomeziříčska a Vsetínska, výstava do 16. 6.) , Savanou, pouští a pralesem (výstava do 23. 6.)
Karlovské muzeum: Eva Fuková - Fotografie (výstava do 26. 5.)
Galerie "V Poschodí": Jaroslav Králík - malba a grafika (výstava do 28. 6.)
Academia Centrum Univerzity T. Bati: Klapky 2002 (výstava do 31. 5.)
Fotogalerie Dios: František Chrástek - fotografie (výstava do 31. 5.)
Galerie Kincová: Michal Hlava - obrazy (výstava do 31. 5.)
Galerie Viva: Zdeněk Smetana aneb Přátelé z večerníčku (vernisáž v 16.00)
Hrad Malenovice: Hrady jihovýchodní Moravy (expozice), Šternberkové v Malenovicích a Pohořelicích 1804-1945, Řemesla ve starých Malenovicích (ukázky řemeslných dílen a výrobků)
Klub Charity, Podlesí 5302: Lubomíra Pláňavová st. - malované oděvy a textilní doplňky, Lubomíra Pláňavová ml. - olej a akverel (prodejní výstava do 6. 6.)
Knihovna F. Bartoše: Tajemný svět za zdí (výstava dětí ze ZUŠ Harmonie, do 30. 6.), Ptáci (leporela dětí z DDM Astra, do 30. 6.), Obvodní knihovna Jižní Svahy: Květinové variace ( práce dětí ZUŠ Okružní, do 30. 6.), Obvodní knihovna Malenovice: Námořníci (keramika žáků ZUŠ Malenovice, do 30. 6.), Jaro (obrázky dětí MŠ Milíčova, do 30. 6.)
Městské divadlo - foyer: Výstava výtvarného Sdružení Q
</TEXT>
</DOC>
<DOC>
<DOCID>MF-20020527157</DOCID>
<DOCNO>MF-20020527157</DOCNO>
<DATE>05/27/02</DATE>
<TITLE>
Kino Elektra: Po stopách Aztéků a Mayů (vyprávění spojené s promítáním diapozitivů z cest RnDr. Aleny Bímové , 16.00)
</TITLE>
<TEXT>
ROŽNOV P. RADHOŠTĚM
T-klub: Diskotéka ( 20.00)
Hvězdárna: Astronomická pozorová - ní ( 19.00)
Hvězdárna: Astronomická pozorování ( 19.00)
Hvězdárna: Pozorování noční oblohy ( 20.00)
</TEXT>
</DOC>
<DOC>
<DOCID>MF-20020527158</DOCID>
<DOCNO>MF-20020527158</DOCNO>
<DATE>05/27/02</DATE>
<TITLE>
Události týdne: chybí na mzdy pro učitele
</TITLE>
<TEXT>
Jiří Grygar čestným Valachem: Astronom a známý popularizátor svého oboru Jiří Grygar se stal čestným Valachem. Zástupci valašskomeziříčské radnice jej symbolicky pasovali na Valacha na zdejší hvězdárně za jeho dlouholetou přízeň městu.
Zmizely peníze na výplaty: Po celé pondělí zlínská policie pátrala po lupiči, který v samotném centru města okradl podnikatele o 280 tisíc korun na výplatu zaměstnanců. Pátrací akce ale nebyla úspěšná. Pachatel odcizil kufřík s penězi z osobního automobilu Ford, který byl nucen kvůli defektu zastavit v centru Zlína.
Vydavatel erotiky jde do voleb: Vydavatel erotického časopisu NEI Report Richard Knot kandiduje v parlamentních volbách ve Zlínském kraji na 15. místě kandidátky Komunistické strany Čech a Moravy. V pondělí řekl zlínským novinářům: "Předpokládám, že se s pomocí preferenčních hlasů posunu. Hlas mi dají lidé, kteří by jinak nikdy komunisty nevolili, nebo ti, kdo by k volbám vůbec nešli."
Ředitel zlínské správy silnic rezignoval: Oznámení o své rezignaci z funkce ředitele Správy a údržby silnic ve Zlíně předal v úterý krajským radním Miloslav Strýček. V dopise radním Strýček přiznal, že funkci ředitele nezvládl. Bezprostředním důvodem jeho odchodu z funkce byl výsledek kontroly, kterou ve zlínské SÚS uskutečnili lidé z kontrolního oddělení krajského úřadu.
ODS křtila volební auta: Dva dodávkové automobily Ford Transit pokřtili v úterý na náměstí Míru ve Zlíně přední kandidáti ODS Zlínského kraje pro volby do Poslanecké sněmovny. "Budeme s nimi jezdit mezi voliče po celém kraji. Začínáme kontaktní kampaň," ujistil přihlížející lídr kandidátky, poslanec Petr Nečas.
Kraji chybějí peníze na platy učitelů: Zlínskému kraji chybí na zvýšení mezd pracovníkům středních škol a odborných učilišť, které spravuje, přes čtyři miliony korun. Oznámil to radní Michal Hanačík. Ministerští úředníci podle něj nesprávně vypočítali konečnou částku, chybějící peníze proto bude kraj po ministerstvu požadovat.
Vyšlo jarní číslo Zvuku: Nové číslo časopisu Zvuk přináší vůbec poprvé ve své dvanáctileté historii stránky věnované dění ve Zlínském kraji. S rozšířením společenské revue o problematiku veřejného života v novém samosprávném celku souvisí i změna grafiky a úprava názvu na Zvuk Zlínského kraje.
Začaly rakouské dny: Koncertem studentského big bandu z Kremsu a vernisáží výstavy vídeňské malířky Jitky Plesz v Domě kultury začaly v úterý v Kroměříži Dny rakouské kultury. Potrvají až do 7. června.
Byla otevřena výstava filmaře Rozkopala: Na 60 výtvarných návrhů, zejména ke kresleným filmům, šest obrazů a stejný počet grafik připomíná od čtvrtka ve zlínském Muzeu jihovýchodní Moravy tvorbu filmaře Zdeňka Rozkopala. Jeho díla si mohou zájemci prohlédnout do 1. září.
Přemnožené housenky ničí trávu: Horské louky na vrcholcích Beskyd trpí invazí housenek nočních můr. Housenky jsou schopné vyžrat v ohniskách svého zvýšeného výskytu i několikahektarovou louku. Housenky jsou hlášeny například z okolí Bumbálky, Horní Bečvy, Starých Hamrů.
</TEXT>
</DOC>
<DOC>
<DOCID>MF-20020527159</DOCID>
<DOCNO>MF-20020527159</DOCNO>
<DATE>05/27/02</DATE>
<TEXT>
Slovácké divadlo: Olga a ďábel ( 19.30)
</TEXT>
</DOC>
<DOC>
<DOCID>MF-20020527160</DOCID>
<DOCNO>MF-20020527160</DOCNO>
<DATE>05/27/02</DATE>
<TITLE>
Kalendárium
</TITLE>
<HEADING>
28. května
</HEADING>
<TEXT>
- 1912 se v rakouském Fresachu narodil Roman RYDEL . Po smrti jeho otce se rodina přestěhovala do Hodslavic, odkud sice odešel na studia práv a vrátil se tam až jako důchodce, ale i v důchodu této obci pomáhal, a to nejen jako právník.
</TEXT>
<HEADING>
29. května
</HEADING>
<TEXT>
- 1637 zemřel ve slovenském Liptovském Mikuláši evangelický kněz a básník Jiří TŘANOVSKÝ , který v letech 1612 - 1625 působil jako kněz a rektor školy ve Valašském Meziříčí, kde napsal Tři knihy posvátných ód neboli hymnů Jiřího Třanovského Těšínského. Jeho nejvýznamnějším dílem ale je sbírka duchovní lyriky Cithara sanctorum.
- 1922 se narodil výtvarník a významný scénograf Květoslav BUBENÍK. Pracoval jako grafik a ilustrátor, hlavně však jako jevištní výtvarník, nejprve ve Zlíně a potom v pražském Národním divadle, zejména na inscenacích hudebně dramatického žánru.
</TEXT>
<HEADING>
30. května
</HEADING>
<TEXT>
- 1942 byl v Brně popraven Josef KOLAŘÍK , učitel Zemského ústavu pro hluchoněmé ve Valašském Meziříčí a otec člena neúspěšné výsadkové skupiny Out Distance Ivana Kolaříka.
- 1947 se narodil Petr DOBROVOLNÝ . Žije v Rožnově pod Radhoštěm, kde tančil v souboru Radhošť a je zakládajícím členem a předsedou Spolku přátel souboru Radhošť, zakládajícím členem Valašského folklorního sdružení a zakládajícím členem a místopředsedou Folklorního sdružení České republiky.
</TEXT>
<HEADING>
31. května
</HEADING>
<TEXT>
- 1892 se narodil zlínský architekt Antonín VÍTEK . Je autorem projektu školy v Malenovicích a regulačních plánů Louky a Kostelce - Štípy.
</TEXT>
<HEADING>
1. června
</HEADING>
<TEXT>
- 1907 se narodil Antonín ČERNOCH , který vystudoval medicínu a pracoval do roku 1933 v Baťově nemocnici ve Zlíně. Pak pracoval v Brně a studoval filozofii a sociologii, v letech 1948 - 1969 byl ředitelem Zemské porodnice a potom vedoucím Katedry gynekologické kliniky v Praze.
- 1957 zemřel J iří ŘEZNÍČEK , rodák z Jasenné, který byl od roku 1937 vojenským pilotem a když v roce 1939 utekl z vlasti do Francie, létal tam ve slavné peruti Čápů. V roce 1944 se nechal přeložit k naší jednotce v SSSR, s níž se zúčastnil Slovenského národního povstání, při jednom nouzovém přistání se zranil a dvanáct let po válce na následky zranění zemřel.
</TEXT>
<HEADING>
2. června
</HEADING>
<TEXT>
- 1882 zemřel Josef HANÁČÍK , rodák z Březnice u Zlína, který byl profesorem jazyků na ultrakvistickém gymnáziu v Brně. Zabýval se také překlady a jeho překlad Sofoklovy tragédie Aias je velmi zdařilý.
- 1937 se narodil fotograf Miroslav BÍLEK . Od roku 1960 pracoval v rožnovské Tesle a věnoval se fotografování, od roku 1965 jako člen skupiny Profil a od roku 1977 skupiny Setkání. Tvořil tzv. abstraktní fotografii a fotografoval i akty a krajiny, jejichž tvorbu vyučuje na Institutu tvůrčí fotografie Slezské univerzity v Opavě.
</TEXT>
</DOC>
<DOC>
<DOCID>MF-20020527161</DOCID>
<DOCNO>MF-20020527161</DOCNO>
<DATE>05/27/02</DATE>
<TITLE>
Zvíře měsíce: dvojice orlů krmí svá mláďata
</TITLE>
<GEOGRAPHY>Zlín-Lešná</GEOGRAPHY>
<TEXT>
Pozornost pracovníků zlínské zoologické zahrady se v posledních dnech upírá k jedné z voliér se vzácnými dravci. Ta se nachází v místech pro veřejnost nepřístupných. Dvojice orlů stepních se zde od pátku 17. května stará o tři mláďata. Rodiče své potomky pečlivě hlídají. Při jakémkoliv vyrušení netrpělivě přelétávají a výstražně pokřikují. Do blízkosti hnízdní expozice mají přístup pouze dva ošetřovatelé, kteří svým svěřencům přinášejí pravidelně potravu. V předchozích třech letech dosáhla Zoo Zlín v chovu orlů stepních výborných výsledků. Šestici mláďat se nepodařilo odchovat v žádné jiné české zoologické zahradě. Orel stepní je jedním z menších druhů orlů. Ve volné přírodě obývá teplé oblasti Afriky a Asie. Největší jedinci mohou vážit více než tři kilogramy a jejich rozpětí křídel se blíží sto osmdesáti centimetrům. Stepní orel je vynikajícím letcem. V období ptačího tahu dokáže při využití vzdušných proudů bez odpočinku letět i několik set kilometrů. Ve srovnání s některými příbuznými nepatří zrovna k excelentním lovcům. Jako ostatní loví drobné obratlovce - především savce, ptáky a plazy. V potravě však lze najít i hmyz a ptáci neopovrhnou ani těly mrtvých zvířat. Zajímavé je, že často a bezostyšně kradou kořist jiným ptákům. Oloupenými jsou zpravidla někteří dravci, čápi a zoborožci. Navzdory dosaženým úspěchům zvolili letos ošetřovatelé odlišnou metodu přístupu k hnízdnímu páru. Protože samice klade vejce často i s odstupem 2-3 dní, mláďata přicházejí na svět v rozdílnou dobu. Dříve narozené své mladší sourozence utlačuje takovým způsobem, že za chvíli zůstane v hnízdě orlů pouze jeden potomek. Aby této situaci zabránili, odebírali lešenští v předchozích letech z hnízda později vylíhlá mláďata. Náhradními rodiči se stali ošetřovatelé. Tento postup je však časově velmi náročný a ptáci si ve většině případů utvoří úzkou vazbu na člověka, což může být na škodu při jejich pozdějším zapojování do chovu. Také proto zůstanou letos premiérově v péči rodičů všechna mláďata. Počátek chovu orlů stepních v Zoo Zlín sahá do roku 1963, kdy byla z pražské zoo získána první samice. Dnes jsou v zdejší kolekci k vidění tři samci a dvě samice. Z šestice mláďat narozených v uplynulých třech letech zůstal pouze první z přírůstků, samec narozený v roce 1999. Zbylí ptáci putovali do Itálie, Švýcarska a Ostravy.
Soutěž
- Zvířetem měsíce května je lemur vari
- Odpovědi na otázky můžete zasílat poštou nebo je můžete odevzdávat na vrátnici zoo
- Výsledky soutěže budou vyhlášeny v úterý 28. května v rámci dětského filmového festivalu
- Nejúspěšnější řešitel obdrží volný vstup do zoo a bude moci nahlédnout do zákulisí.
Otázky
1) Na jakém ostrově žijí lemuři?
2) Čím se živí lemuři ve volné přírodě?
3) Jsou lemuři vari aktivní ve dne nebo v noci?
4) Čím jsou lemuři ve volné přírodě nejvíc ohroženi?
Adresa: Zoo a zámek Zlín - Lešná, Lukovská 112, 763 14 Zlín 12, heslo "Zvíře měsíce".
</TEXT>
</DOC>
<DOC>
<DOCID>MF-20020527162</DOCID>
<DOCNO>MF-20020527162</DOCNO>
<DATE>05/27/02</DATE>
<TITLE>
Kina
</TITLE>
<TEXT>
Kino Svět: Ti druzí ( 19.00)
Kino Nadsklepí: Protiúder ( 17.00, 20.00)
Muzeum Kroměřížska: Sex a Lucía (filmový klub, 19.30)
Kino Elektra: Čistá duše ( 19.30)
ROŽNOV P. RADHOŠTĚM
Kino Panorama: Příšerky s.r.o. ( 17.30), Perníková věž ( 20.00)
Kino Svět: E.T. Mimozemšťan ( 17.00), Hartova válka ( 19.30)
Vatra: E.T. Mimozemšťan ( 17.00), Hartova válka ( 19.30)
42. Mezinárodní filmový festival dětí a mládeže
</TEXT>
</DOC>
<DOC>
<DOCID>MF-20020527163</DOCID>
<DOCNO>MF-20020527163</DOCNO>
<DATE>05/27/02</DATE>
<TITLE>
Bajaja: Mojí vlastí je hla vně V alašsk o
</TITLE>
<TEXT>
- 1942 se ve Zlíně narodil spisovatel Antonín BAJAJA . Pracoval nejprve jako zemědělský inženýr a později jako redaktor rozhlasu, deníku Prostor a Státního zemědělského nakladatelství. Žije ve Zlíně, publikuje i v časopisech a spolupracuje se zlínským časopisem ZVUK. Zaujal už svou prvotinou Mluviti stříbro, ale jeho nejvýznamnější knihou je román Duely, odehrávající se na valašském venkově. V románě Duely střihy a časovými návraty vytvořil formou volné rodinné kroniky rodu Opálkovců uměleckou podobu přeměny valašské vesnice. O svém citovém vztahu k Valašsku napsal na záložku knihy Mluviti stříbro: "Jsem zlínský rodák, to znamená, že mou vlastí je Slovácko, Haná a Valašsko. Valašsko především, tady se mi líbí."
</TEXT>
</DOC>
<DOC>
<DOCID>MF-20020527164</DOCID>
<DOCNO>MF-20020527164</DOCNO>
<DATE>05/27/02</DATE>
<TITLE>
Výroky týdne
</TITLE>
<TEXT>
Ze všech stran budeme nejvíc mezi lidmi. Poznáte nás podle toho, že budeme nejvíc opálení a ošlehaní větrem.
Lídr kandidátky ODS Petr Nečas zahajoval ve Zlíně volební kampaň
Budeme se odvolávat proti všem povolením a klidně půjdeme i k soudu. Jsme zásadně proti rozšíření cesty a nehodláme o tom s nikým jednat.
Předseda Sdružení pro zdravý život v Malenovicích Miroslav Doležal odmítá informaci, že by se dohodl se zlínskou radnicí na rozšíření silnice I/49
Podívat se na naše zlínské politické hvězdy je vždycky zážitek.
Miloslav Štěrba si na předvolební akci ODS pochvaloval, že vidí kolem pódia samé známé tváře
</TEXT>
</DOC>
<DOC>
<DOCID>MF-20020527165</DOCID>
<DOCNO>MF-20020527165</DOCNO>
<DATE>05/27/02</DATE>
<TEXT>
V letech 1999 - 2001 na sebe ošetřovatelé třikrát vzali úlohu náhradních pěstounů narozených mláďat orla stepního. Letos poprvé zůstává péče o potomky pouze na rodičovském páru.
</TEXT>
</DOC>
<DOC>
<DOCID>MF-20020527166</DOCID>
<DOCNO>MF-20020527166</DOCNO>
<DATE>05/27/02</DATE>
<TEXT>
Oblékání do nádherného kroje dalo králi zabrat, bez pomoci několika žen by to určitě sám nezvládl. I tak strávil před zrcadlem desítky náročných minut.
</TEXT>
</DOC>
<DOC>
<DOCID>MF-20020527167</DOCID>
<DOCNO>MF-20020527167</DOCNO>
<DATE>05/27/02</DATE>
<TITLE>
Rybářská záliba se už odpradávna vždy dědí na syny i na dcery
</TITLE>
<TEXT>
Valašské Meziříčí - Čtyři sta šedesát centimetrů ryb ulovil za sobotní dopoledne v rybníku na okraji Valašského Meziříčí mladý rybář Tomáš Dorotík. Stal se vítězem letošního ročníku soutěže mladých rybářů. Jen o jedenadvacet centimetrů menší délku úlovků měla rybářka Ivana Surovcová, ale zato mezi nimi byl i slušný kapr o délce 38 centimetrů. Byla v soutěži druhá. Třicet mladých rybářů ve věku od devíti do patnácti let soutěžilo v sobotu ve Valašském Meziříčí o to, kdo nejvíc nachytá. Počítala se délka každé ulovené ryby. Polovině dětí ryba nezabrala za celé dopoledne ani jednou. Ostatní ulovily dohromady rovnou stovku ryb. Především plotice, cejny, kapry, líny. "Je to o štěstí, ale i o rodinném zázemí. Děti ze zkušených rybářských rodin je poznat," hodnotí úspěchy a neúspěchy mladých rybářů Eva Švidrnochová z přírodovědného oddělení Domu dětí a mládeže ve Valašském Meziříčí. To je i případ třináctileté Ivany Surovcové. Rybaří už tři roky. "Přivedli mě k tomu rodiče, hlavně tatínek," přiznává. Má i bratra, ale toho kupodivu rybaření nenadchlo. "Co se mi na tom líbí? - Všechno, hlavně to prostředí... Je to prostě dobré. Nejde ani tak o to něco chytit, ale krásná je ta atmosféra kolem. Asi u toho zůstanu celý život," uvažuje Surovcová. Vybavení stojí dost, ale většinu potřeb jí pořídil tatínek. Zatím se jí podařilo chytit jako největší rybu kapra o délce 53 centimetrů. Jaká návnada je nejlepší? - Své zaručené recepty má každý rybář a dědí se z otců na syny či na dcery. Ani Ivana Surovcová nebyla moc konkrétní: "Tak různě, na všechno chytám. Třeba na červy." Právě jí zabral asi pětadvaceticentimetrový cejn. Už se bezmocně třepotá ve vzduchu, za pár vteřin už mu mladá rybářka kleštěmi vytahuje z huby háček a spěchá s rybou na měrku. Potom hodí cejna zpátky do rybníka. Není jí živého tvora, kterého jen tak pro zábavu nebo soutěžení vytáhne ostrým háčkem z vody, trochu líto? "To je složitá otázka. Musela bych nad tím uvažovat," odpovídá váhavě. Pak dodává: "Když má háček nějak škaredě zažraný, tak mi ryby bývá líto. Ale myslím, že o tom rybáři nepřemýšlejí, že to k rybaření patří." Staří rybáři na břehu mohou svým ratolestem jen radit. Ulovit rybu si musí v soutěži každé dítě samo. Ostatně jsou to všechno členové rybářského kroužku, kteří se už naučili potřebnou teorii a získali řádné povolenky. Sice mladí, ale už skuteční rybáři.
</TEXT>
</DOC>
<DOC>
<DOCID>MF-20020527168</DOCID>
<DOCNO>MF-20020527168</DOCNO>
<DATE>05/27/02</DATE>
<TEXT>
Vybírání peněz pro krále patří mezi zažité povinnosti jeho družiny. Diváci se pokřikováním chlapců na koních vesele baví a rádi do pokladničky přispějí.
</TEXT>
</DOC>
<DOC>
<DOCID>MF-20020527169</DOCID>
<DOCNO>MF-20020527169</DOCNO>
<DATE>05/27/02</DATE>
<TEXT>
V ženském kroji a s papírovou růží v ústech Martin Janča symbolizoval českého panovníka Jiřího z Poděbrad uherský král Matyáš Korvín. Aby se český král při útěku neprozradil, dal si do úst růži.
</TEXT>
</DOC>
<DOC>
<DOCID>MF-20020527170</DOCID>
<DOCNO>MF-20020527170</DOCNO>
<DATE>05/27/02</DATE>
<TEXT>
Celý Vlčnov vyhlížel v sobotu ráno s velkými obavami z oken. Déšť by totiž slávu, na kterou se obec chystala celý rok, překazil. Sice o půl hodiny později, ale král vyjel.
</TEXT>
</DOC>
<DOC>
<DOCID>MF-20020527171</DOCID>
<DOCNO>MF-20020527171</DOCNO>
<DATE>05/27/02</DATE>
<TEXT>
Mistry České republiky v orientačním běhu na krátké trati se dnes v Dolním Javoří stali Dana Brožková z Jičína a obhájce titulu Michal Horáček, závodící v dresu Dukly Liberec. S orientačně velice náročnou tratí v kamenitém terénu na Jičínsku se dokázal vypořádat bez větších chyb také zlínský závodník Michal Smola. V celkové klasifikaci obsadil páté místo. Výsledky: 1. Horáček 23:31 min., 2. Jedlička (oba Liberec) -45, 3. Čech (Brno) -1:08, 4. Hora (Praga) -1:30, 5. Smola (SKOB Zlín) -1:33.
</TEXT>
</DOC>
<DOC>
<DOCID>MF-20020527172</DOCID>
<DOCNO>MF-20020527172</DOCNO>
<DATE>05/27/02</DATE>
<TITLE>
Bystřice dál ztrácí, Hošťálek je v trestu
</TITLE>
<GEOGRAPHY>Kněžpole</GEOGRAPHY>
<TEXT>
Strhnout prémie. Křičet. Být vlídný. Promlouvat do duše. Být netečný. Měnit sestavu i strategii. To všechno už trenér třetiligových fotbalistů z Bystřice pod Hostýnem Pavel Koral vyzkoušel. Marně. Bystřici se nedaří a začíná žít z bodů, které jí před měsícem zajistily první místo v prozatímním pořadí. Mužstvo definitivně vyměnilo vrchol tabulky za postavení na třetím místě. I to ale začíná být vratké. Čtvrtá Kroměříž je zpět jen o dva body (45:43). Víkendová prohra ve 26. kole MSFL s rezervou ligového Synotu 1:3 je už čtvrtým neúspěchem mužstva v řadě. "Čekání na vítězství se prodlužuje. Dolů nás táhnou nejvíc individuální chyby," povzdechl Koral. Není ovšem vyloučeno, že černou sérii utne až samotný závěr ročníku. Bystřice dokončí sezonu bez nejlepšího střelce oddílu i soutěže Marka Hošťálka. Útočník, jenž byl v podmínce za disciplinární trest, obdržel v sobotu za dva protesty červenou kartu. "Takže už dohrál a může na dovolenou," procedil nespokojený trenér Pavel Koral. Hošťálek se proti Synotu B rozloučil pohlednou trefou k pravé tyči. V 65. minutě jí srovnal dílčí výsledek na 1:1. Bystřice sehrála na hřišti v Kněžpoli, kde je doma staroměstská záloha, solidní utkání. V tempu a bez respektu před významně posíleným protivníkem. Synot B, prošpikován tentokrát už šesti hráči prvoligového týmu, byl donucen zapnout na plné obrátky. Trenér Petr Vařecha měl k dispozici kromě už tradiční brankářské opory Miroslava Ondrůška ještě obránce Alexandera Homéra a Pavla Němčického, záložníka Petra Slončíka a vyhlášený útok Meduna, Kowalík. Dva "nováčci" rozhodli utkání. V 82. minutě se trefil Meduna, v nastaveném čase pak Homér. Skóre před nimi otevřel ve 47. minutě junior Rudolf Obal. "Měli jsme od vedení jasný úkol - zvítězit, a pomoci tak B týmu k záchraně. Sám jsem spálil čtyři tutovky, takže jsem rád, že alespoň pátá střela se ujala," oddechl si Meduna.
Kněžpole - Strhnout prémie. Křičet. Být vlídný. Promlouvat do duše. Být netečný. Měnit sestavu i strategii. To všechno už trenér třetiligových fotbalistů z Bystřice pod Hostýnem Pavel Koral vyzkoušel. Marně. Bystřici se nedaří a začíná žít z bodů, které jí před měsícem zajistily první místo v prozatímním pořadí. Mužstvo definitivně vyměnilo vrchol tabulky za postavení na třetím místě. I to ale začíná být vratké. Čtvrtá Kroměříž je zpět jen o dva body (45:43). Víkendová prohra ve 26. kole MSFL s rezervou ligového Synotu 1:3 je už čtvrtým neúspěchem mužstva v řadě. "Čekání na vítězství se prodlužuje. Dolů nás táhnou nejvíc individuální chyby," povzdechl Koral. Není ovšem vyloučeno, že černou sérii utne až samotný závěr ročníku. Bystřice dokončí sezonu bez nejlepšího střelce oddílu i soutěže Marka Hošťálka. Útočník, jenž byl v podmínce za disciplinární trest, obdržel v sobotu za dva protesty červenou kartu. "Takže už dohrál a může na dovolenou," procedil nespokojený trenér Pavel Koral. Hošťálek se proti Synotu B rozloučil pohlednou trefou k pravé tyči. V 65. minutě jí srovnal dílčí výsledek na 1:1. Bystřice sehrála na hřišti v Kněžpoli, kde je doma staroměstská záloha, solidní utkání. V tempu a bez respektu před významně posíleným protivníkem. Synot B, prošpikován tentokrát už šesti hráči prvoligového týmu, byl donucen zapnout na plné obrátky. Trenér Petr Vařecha měl k dispozici kromě už tradiční brankářské opory Miroslava Ondrůška ještě obránce Alexandera Homéra a Pavla Němčického, záložníka Petra Slončíka a vyhlášený útok Meduna, Kowalík. Dva "nováčci" rozhodli utkání. V 82. minutě se trefil Meduna, v nastaveném čase pak Homér. Skóre před nimi otevřel ve 47. minutě junior Rudolf Obal. "Měli jsme od vedení jasný úkol - zvítězit, a pomoci tak B týmu k záchraně. Sám jsem spálil čtyři tutovky, takže jsem rád, že alespoň pátá střela se ujala," oddechl si Meduna.
</TEXT>
</DOC>
<DOC>
<DOCID>MF-20020527173</DOCID>
<DOCNO>MF-20020527173</DOCNO>
<DATE>05/27/02</DATE>
<TITLE>
Nejrychleji běžel Petr Bětík
</TITLE>
<HEADING>
Závod zpestřili psovodi
</HEADING>
<TEXT>
Téměř 160 účastníků ve dvaceti kategoriích se představilo v populárním krosovém závodu Běh kolem Burešova ve Zlíně. V hlavní kategorii zvítězil na trati o délce 3600 m Petr Bětík z Opavy, mezi ženami vyhrála Lada Vaněčková z Ligy 100 Zlín. Zpestřením byl závod psovodů na 600 metrů. Z vítězství se radoval Michal Řezníček se psem Nelinou.
Téměř 160 účastníků ve dvaceti kategoriích se představilo v populárním krosovém závodu Běh kolem Burešova ve Zlíně. V hlavní kategorii zvítězil na trati o délce 3600 m Petr Bětík z Opavy, mezi ženami vyhrála Lada Vaněčková z Ligy 100 Zlín. Zpestřením byl závod psovodů na 600 metrů. Z vítězství se radoval Michal Řezníček se psem Nelinou.
</TEXT>
</DOC>
<DOC>
<DOCID>MF-20020527174</DOCID>
<DOCNO>MF-20020527174</DOCNO>
<DATE>05/27/02</DATE>
<TITLE>
FK Zlín se posunul do čela
</TITLE>
<TEXT>
Jedinou branku do sítě Českých Budějovic vstřelil Michal Nehoda
Zlín - Zlínský obránce Zdeněk Kroča vypíchl ve středu hřiště rozehrávku Českých Budějovic, narazil si míč s útočníkem Tomášem Jandou, chvíli počkal a pak ho posunul dalšímu forvardovi Michalu Nehodovi. Ten přijal přihrávku v neofsajdové pozici, zleva šel sám na branku a z hranice pokutového území krásně přeloboval hostujícího brankáře Miroslava Semana. Šlo o jedinou gólovou akci zápasu. Díky Nehodově trefě porazil Zlín v parádním souboji dvou nejlepších celků druhé fotbalové ligy České Budějovice 1:0 (1:0) a předstihl je na prvním místě v tabulce. "Myslel jsem, že Michal dostane míč do ofsajdu, ale naštěstí v něm nebyl. Od útočníka to byl dobrý náběh," skromně pominul svůj podíl na jediném gólu zápasu obránce Zlína Zdeněk Kroča, který teprve potřetí v sezoně nastoupil od začátku. Zlínský návrat do nejvyšší soutěže znovu láká diváky do ochozů. Vzájemné střetnutí dvou prvoligových nováčků přitáhlo téměř čtyři tisícovky diváků. Tak velká návštěva se na stadionu Letná od pádu do druhé ligy nesešla. "Díky nim mělo utkání atmosféru, fotbalisté nechali na hřišti všechny síly," konstatoval trenér Zlína František Komňacký. Fanoušci mohli jen litovat, že neviděli víc gólů. Na obou stranách bylo šancí dostatek. Nikdo by se nemohl divit, pokud by utkání skončilo například remízou 3:3. Jen namátkou: Ještě za bezbrankového stavu trefil nejlepší kanonýr Zlína Hlavňovský tyč, po změně stran z jasné pozice střílel těsně vedle. Střídající Zemánek šel dvakrát sám na Semana, jednou ve dvojici se Salákem, ale budějovický brankář se nenechal ani jednou zaskočit. Na druhé straně se v dobrých pozicích dostali k míči Lafata nebo Svoboda, ale buď stříleli nepřesně nebo si s jejich slabými střelami poradil zlínský gólman Novák. Největší tutovku promarnil Povišer, který v malém čtverci nezpracoval skvělou přihrávku Plocka. "Určitě to nebylo menší odpovědností. Spíš k tomu přispěla uvolněnost, že mužstva svůj cíl splnila," zamyslel se nad oboustranně ofenzivní hrou Komňacký. "Velké množství šancí vyplynulo z kvality v ofenzivě," dodal kouč Českých Budějovic Pavel Tobiáš, který paradoxně litoval toho, že v zápase o nic nešlo. Oba soupeři si totiž postup do nejvyšší soutěže zajistili už před týdnem. "Nezvládli jsme první poločas, v něm jsme hráli špatně. Pokud by o postupu ještě nebylo rozhodnuto, tak by první půle z naší strany tak nevydařená určitě nebyla." Zlínští fotbalisté po zápase vystříkali pár lahví šampaňského, večer je čekalo posezení s vedením klubu. Tím oslavy návratu do první ligy končí. "Musíme se chystat na ligu. Na odpočinek a přípravu máme málo času. Nesmíme nic podcenit, abychom v nejvyšší soutěži hráli důstojnou roli," upozornil Kroča.
</TEXT>
</DOC>
<DOC>
<DOCID>MF-20020527175</DOCID>
<DOCNO>MF-20020527175</DOCNO>
<DATE>05/27/02</DATE>
<TITLE>
Inter by rád získal trenéra Radolského
</TITLE>
<TEXT>
Staré Město - Odstupující fotbalový mistr Slovenska Inter Bratislava hledá trenéra a podle slovenského tisku patří k vážným kandidátům na volné místo Dušan Radolský z 1. FC Synot. "Tu zprávu jsem zaznamenal, ale nepřikládám jí zatím žádnou váhu. Nikdo z Interu mě oficiálně neoslovil," říká Dušan Radolský, jenž dal loni v zimě přednost Starému Městu před nabídkami ze Slovanu Bratislava, Košic a Žiliny, která nakonec vystřídala na trůnu právě Inter. Vedení Interu, který dohrává Mars Superligu mimořádně pod vedením generálního manažera Jozefa Barmoše a Karola Brezíka, zúžilo údajně skupinu trenérských kandidátů pouze na dva muže. Kromě Radolského zůstal ve hře ještě Karol Pecze. Dokázal byste si představit svoji příští trenérskou budoucnost v Interu? "Nikdo se mnou nejednal, takže není co komentovat. Navíc - mám dost práce v Synotu," smetl záležitost Dušan Radolský, jenž podepsal se Starým Městem kontrakt do konce června 2003. Jméno trenéra Radolského má na Slovensku stále jasnější zvuk. Po jeho loňském návratu ze Spojených arabských emirátů (El Shabab Dubaj) se generalita slovenského svazu rozhodovala při volbě nového reprezentačního kouče mezi Radolským a Ladislavem Jurkemikem. Kredit uznávaného trenéra pak zvýšil jarní úspěch se Synotem, jenž proměnil z kandidáta sestupu v solidní ligový průměr.
</TEXT>
</DOC>
<DOC>
<DOCID>MF-20020527176</DOCID>
<DOCNO>MF-20020527176</DOCNO>
<DATE>05/27/02</DATE>
<TITLE>
Hokejový Vsetín čeká na nového vlastníka
</TITLE>
<GEOGRAPHY>Vsetín</GEOGRAPHY>
<TEXT>
Předseda hokejového svazu Karel Gut se nerozmýšlel na své víkendové chatě v Klánovicích pouze nad jménem příštího trenéra národního týmu. Ke dnešnímu jednání o setrvání či náhradě Josefa Augusty ve funkci reprezentačního kouče se má totiž přiřadit ještě rozprava o budoucnosti extraligového Vsetína. Do Prahy tak dnes mají zamířit zástupci všech tří zájemců o novou správu nad šestinásobným mistrem. Výkonný výbor ČSLH se chystá vyslechnout názory ředitele loni "poražené" akciové společnosti HC Slovnaft Vsetín Petra Grolla, současného ředitele oddílu a předsedy občanského sdružení HC Vsetín Oldřicha Štefla, a také vsetínského starosty Jiřího Čunka. Se vstupem městského úřadu do klubu počítají současní i loňští držitelé práv na extraligu. "Když nám pan Štefl vrátí 67 procent klubových akcií, k čemuž se v únoru zavázal v úmluvě podepsané také svazovým předsedou Gutem, tak můžeme slevit jedno procento a zbývajících 34 přenechat městu," říká Petr Groll, šéf HC Slovnaft. Šteflovo sdružení kalkuluje se stejným podílem pro radnici, přičemž zbytek chce rozdělit mezi sponzory.
Vsetín - Předseda hokejového svazu Karel Gut se nerozmýšlel na své víkendové chatě v Klánovicích pouze nad jménem příštího trenéra národního týmu. Ke dnešnímu jednání o setrvání či náhradě Josefa Augusty ve funkci reprezentačního kouče se má totiž přiřadit ještě rozprava o budoucnosti extraligového Vsetína. Do Prahy tak dnes mají zamířit zástupci všech tří zájemců o novou správu nad šestinásobným mistrem. Výkonný výbor ČSLH se chystá vyslechnout názory ředitele loni "poražené" akciové společnosti HC Slovnaft Vsetín Petra Grolla, současného ředitele oddílu a předsedy občanského sdružení HC Vsetín Oldřicha Štefla, a také vsetínského starosty Jiřího Čunka. Se vstupem městského úřadu do klubu počítají současní i loňští držitelé práv na extraligu. "Když nám pan Štefl vrátí 67 procent klubových akcií, k čemuž se v únoru zavázal v úmluvě podepsané také svazovým předsedou Gutem, tak můžeme slevit jedno procento a zbývajících 34 přenechat městu," říká Petr Groll, šéf HC Slovnaft. Šteflovo sdružení kalkuluje se stejným podílem pro radnici, přičemž zbytek chce rozdělit mezi sponzory.
</TEXT>
</DOC>
<DOC>
<DOCID>MF-20020527177</DOCID>
<DOCNO>MF-20020527177</DOCNO>
<DATE>05/27/02</DATE>
<TITLE>
SOUBOJ NEJLEPŠÍCH ROZHODL NEHODA
</TITLE>
<TEXT>
Útočník Zlína Michal Nehoda (vlevo) se marně snaží uvolnit ze sevření obránce Českých Budějovic Stanislava Marka. Nehoda se v utkání přesto prosadil. Vstřelil jedinou branku, díky níž Zlín vyhrál 1:0 a posunul se do čela druholigové tabulky.
</TEXT>
</DOC>
<DOC>
<DOCID>MF-20020527178</DOCID>
<DOCNO>MF-20020527178</DOCNO>
<DATE>05/27/02</DATE>
<TITLE>
Města se zlobí na spořitelnu kvůli prodeji vodáren
</TITLE>
<GEOGRAPHY>Praha</GEOGRAPHY>
<TEXT>
Angažmá České spořitelny pro francouzskou společnost Vivendi Water vyvolalo sílící bouři nevole mezi českými městy a obcemi, v nichž se banka uchází o koupi akcií vodárenských společností. Obcím se nelíbí smlouvy, které banka navrhuje na odkup hlasovacích práv k jinak nepřevoditelným akciím vodáren. Na obsah smluv si radní Mladé Boleslavi stěžovali u centrální banky. Starostové menších obcí ze zlínského okresu jsou zase rozhořčeni, že jim transakce města Zlín se spořitelnou zavřela cestu k sedmisetmilionové dotaci z fondů Evropské unie. Zlínský zastupitel Vladimír Daťka, který hlasoval proti prodeji spořitelně, se obrátil na jejího generálního ředitele Jacka Stacka. Upozornil jej, že usnesení, kterým město prodalo hlasovací práva bance, bylo projednáno v rozporu se zákonem. Daťka a jeho spojenci argumentují tím, že spořitelna ve smlouvách se Zlínem neříká dost jasně, že vodárny kupuje pro Vivendi. Pokud by si spořitelna držela vodárny dlouhodobě, mohla by se tím dostat do konfliktu se zákonem, který bankám zakazuje držet významné podíly v nefinančních podnicích. Daťka a další starostové ze Zlínska chtějí v krajním případě transakci napadnout u soudu. Nejdříve však hledají kompromis. "Chceme přesvědčit spořitelnu, aby neprodávala VaK soukromému investorovi, ale nám," říká Radomír Zemánek, tajemník sdružení obcí "Zlínsko-likvidace odpadních vod". Jack Stack však na Daťkův dopis reagoval v tom smyslu, že pro banku jde o uzavřenou věc: "Respektujeme nezávislost rozhodování orgánů obcí a měst. Pro spořitelnu je rozhodující, že zastupitelstvo Zlína odsouhlasilo nabídku spořitelny drtivou většinou," stojí v jeho odpovědi. Spořitelna už složila zálohu za to, že jí Zlín počátkem května prodal 42 procent zlínského VaK celkem za 72 milionů korun. Skoro poloviční podíl VaK se dostal do rukou soukromého investora, čímž zanikla možnost získat pro vodárenskou infrastrukturu zlínského okresu dotace z EU. Ty totiž směřují jen na financování zařízení v majetku obcí. Se vstupem do EU přitom mají obce povinnost nejpozději do roku 2010 postavit čističky odpadních vod, na něž ze svého nemají. Malé obce jsou postupem Zlína pobouřeny, jejich sdružení o dotaci usiluje už dva roky. Projekt, který měla EU podpořit 700 miliony korun, je už těsně před dokončením. Ministerstvo životního prostředí už informovalo, že prodej akcií VaK Zlín spořitelně peníze z Bruselu zablokoval. "Došlo k porušení podmínek získání prostředků z ISPA," uvedl ředitel odboru ministerstva Ctibor Kocman. Starostové se chystají za generálním ředitelem Stackem osobně. Stížnost dali i ministru vnitra Stanislavu Grossovi a chtějí se obrátit i na vicepremiéra Vladimíra Špidlu. Na kroky spořitelny ve vodárenství se snesla kritika i v Mladé Boleslavi. Tam minulý čtvrtek již podruhé neprošel záměr prodat místní VaK spořitelně bez výběrového řízení. Banka i zde pracuje pro Vivendi Water. "Ze smluv, které spořitelna navrhuje, vůbec nelze vyčíst, kdy se v odáren ujme Vivendi, naopak je zřejmé, že bance akcie mohou zůstat i dvacet let," říká zastupitel Miroslav Čuban. Upozornil proto centrální banku, že mohlo jít o porušení zákona o bankách. Pokud by ovšem spořitelna podíl jednoznačně držela pro klienta, nic by nezanedbala. "Určitě se spořitelny dotážeme. Kdybychom pojali podezření, že došlo k porušení zákona, budeme konat," říká Pavel Zúbek z tiskového oddělení ČNB.
Česká spořitelna ve vodárenství
Je partnerem francouzského vodárenského gigantu Vivendi Water.
Financuje nákup akcií, jejichž budoucím vlastníkem se má stát Vivendi.
Společně se ucházejí o nákup vodárenských firem především na Moravě.
Zatím uspěla jen u zastupitelstva Zlína, které jí prodalo hlasovací práva k 44 procentům akcií VaK.
</TEXT>
</DOC>
<DOC>
<DOCID>MF-20020527179</DOCID>
<DOCNO>MF-20020527179</DOCNO>
<DATE>05/27/02</DATE>
<TITLE>
JAK PŘILÁKAT?
</TITLE>
<TEXT>
Počítačové hry hrají hlavně dospělí muži. Bylo to vidět i na největším světovém veletrhu elektronické zábavy "E3", který skončil v pátek v Los Angeles. Na snímku lákají hráče hostesky firmy JoWood, propagující její taktickou válečnou hru. Reportáž od našeho zvláštního zpravodaje přímo z místa najdete na straně B3.
</TEXT>
</DOC>
<DOC>
<DOCID>MF-20020527180</DOCID>
<DOCNO>MF-20020527180</DOCNO>
<DATE>05/27/02</DATE>
<TITLE>
Bonton hledá partnera
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Zábavní společnost Bonton hledá ve spolupráci se zahraničním investičním poradcem strategického partnera, který by vstoupil přímo do Bontonu nebo některé jeho části
Praha - Zábavní společnost Bonton hledá ve spolupráci se zahraničním investičním poradcem strategického partnera, který by vstoupil přímo do Bontonu nebo některé jeho části
</TEXT>
</DOC>
<DOC>
<DOCID>MF-20020527181</DOCID>
<DOCNO>MF-20020527181</DOCNO>
<DATE>05/27/02</DATE>
<TITLE>
Deutsche Telekom zruší 22 tisíc pracovních míst
</TITLE>
<HEADING>
Události
</HEADING>
<TEXT>
Frankfurt Německá telekomunikační skupina Deutsche Telekom, vlastník Radiomobilu, sníží do konce roku 2004 počet zaměstnanců zhruba o 22 tisíc ze současných 260 tisíc. Tato zpráva se objevila poté, co akcie firmy klesly na rekordní minimum kvůli obavám investorů ohledně realizace jejího plánu na snížení dluhu.
Frankfurt Německá telekomunikační skupina Deutsche Telekom, vlastník Radiomobilu, sníží do konce roku 2004 počet zaměstnanců zhruba o 22 tisíc ze současných 260 tisíc. Tato zpráva se objevila poté, co akcie firmy klesly na rekordní minimum kvůli obavám investorů ohledně realizace jejího plánu na snížení dluhu.
</TEXT>
</DOC>
<DOC>
<DOCID>MF-20020527182</DOCID>
<DOCNO>MF-20020527182</DOCNO>
<DATE>05/27/02</DATE>
<TITLE>
Mersch vyzval k rozpočtové disciplíně uvnitř i mimo EU
</TITLE>
<HEADING>
Události
</HEADING>
<GEOGRAPHY>Lucemburk</GEOGRAPHY>
<TEXT>
Člen rady Evropské centrální banky Yves Merch v sobotu na lucemburské konferenci o devizovém trhu vyzval země Evropské unie i kandidáty na vstup do tohoto uskupení k rozpočtové disciplíně.
Lucemburk - Člen rady Evropské centrální banky Yves Merch v sobotu na lucemburské konferenci o devizovém trhu vyzval země Evropské unie i kandidáty na vstup do tohoto uskupení k rozpočtové disciplíně.
</TEXT>
</DOC>
<DOC>
<DOCID>MF-20020527183</DOCID>
<DOCNO>MF-20020527183</DOCNO>
<DATE>05/27/02</DATE>
<TITLE>
Rokytnice začíná s dražbami majetku
</TITLE>
<HEADING>
Události
</HEADING>
<TEXT>
Rokytnice nad Jizerou - Prvních 11 nemovitostí za šest milionů korun z obecního majetku zadlužené Rokytnice nad Jizerou nabídne dnes v dražbě pražská aukční síň Naxos.
Rokytnice nad Jizerou - Prvních 11 nemovitostí za šest milionů korun z obecního majetku zadlužené Rokytnice nad Jizerou nabídne dnes v dražbě pražská aukční síň Naxos.
</TEXT>
</DOC>
<DOC>
<DOCID>MF-20020527184</DOCID>
<DOCNO>MF-20020527184</DOCNO>
<DATE>05/27/02</DATE>
<TITLE>
Vlastníci Prazdroje vyjednávají v USA o obří fúzi
</TITLE>
<GEOGRAPHY>Londýn</GEOGRAPHY>
<TEXT>
Jihoafrická pivovarnická skupina SAB by během několika dnů měla oznámit koupi druhého největšího amerického pivovaru Miller. Tím si chce doplnit svůj sortiment a vylepšit image převzetím světoznámé zavedené značky. Informoval o tom britský deník Financial Times. Završila by se tím jednání s dosavadním vlastníkem Milleru, tabákovým a potravinářským koncernem Philip Morris. Koupě Milleru by znamenala jednu z největších fúzí v pivovarnickém průmyslu. Významného a o poznání většího bratra by tak dostal Plzeňský Prazdroj, který spolu s nošovickým Radegastem a Velkopopovickým kozlem patří do skupiny SAB déle než dva roky. SAB má nyní silné postavení v Africe a ve střední a východní Evropě, prodává také v Číně, v Indii a Střední Americe. Začlenění americké dvojky by znamenalo zásadní zvrat v životě firmy, která by rázem přesunula těžiště své činnosti do USA. Firmy SAB i Philip Morris již dříve potvrdily, že jednání probíhají. O tom, že transakce je na spadnutí, psaly v poslední době i jiné světové deníky, například Wall Street Journal. Podle dosavadních zpráv by Afričané měli Philipu Morris zaplatit kolem pěti miliard dolarů. Investiční bankéři považují tuto cenu za výhodný obchod pro SAB, ale vesměs považují rozhodnutí Afričanů za velmi odvážné. Objevují se i varovné hlasy, že americká dvojka by pro SAB (osmý největší pivovar na světě) mohla být příliš velké sousto. "Málokdo na světě dokáže řídit rozvoj značek tak dobře jako Philip Morris. A pokud nedokázal s Millerem pohnout, proč by měl být jihoafrický tým jiný," uvedl Mike Lawrenson, analytik společnosti Coronation Fund Managers z Kapského Města. Nedůvěra analytiků vychází hlavně ze skutečnosti, že SAB se dosud profiloval jako skupina operující v rozvíjejících se zemích, jako je její domácí trh nebo právě střední Evropa. Zvrat, po němž bude firma muset ukázat sílu také na zralém americkém trhu, analytiky znepokojuje. Přínos transakce má spočívat v tom, že SAB bude schopna prosadit piva Miller i mimo USA.
Londýn - Jihoafrická pivovarnická skupina SAB by během několika dnů měla oznámit koupi druhého největšího amerického pivovaru Miller. Tím si chce doplnit svůj sortiment a vylepšit image převzetím světoznámé zavedené značky. Informoval o tom britský deník Financial Times. Završila by se tím jednání s dosavadním vlastníkem Milleru, tabákovým a potravinářským koncernem Philip Morris. Koupě Milleru by znamenala jednu z největších fúzí v pivovarnickém průmyslu. Významného a o poznání většího bratra by tak dostal Plzeňský Prazdroj, který spolu s nošovickým Radegastem a Velkopopovickým kozlem patří do skupiny SAB déle než dva roky. SAB má nyní silné postavení v Africe a ve střední a východní Evropě, prodává také v Číně, v Indii a Střední Americe. Začlenění americké dvojky by znamenalo zásadní zvrat v životě firmy, která by rázem přesunula těžiště své činnosti do USA. Firmy SAB i Philip Morris již dříve potvrdily, že jednání probíhají. O tom, že transakce je na spadnutí, psaly v poslední době i jiné světové deníky, například Wall Street Journal. Podle dosavadních zpráv by Afričané měli Philipu Morris zaplatit kolem pěti miliard dolarů. Investiční bankéři považují tuto cenu za výhodný obchod pro SAB, ale vesměs považují rozhodnutí Afričanů za velmi odvážné. Objevují se i varovné hlasy, že americká dvojka by pro SAB (osmý největší pivovar na světě) mohla být příliš velké sousto. "Málokdo na světě dokáže řídit rozvoj značek tak dobře jako Philip Morris. A pokud nedokázal s Millerem pohnout, proč by měl být jihoafrický tým jiný," uvedl Mike Lawrenson, analytik společnosti Coronation Fund Managers z Kapského Města. Nedůvěra analytiků vychází hlavně ze skutečnosti, že SAB se dosud profiloval jako skupina operující v rozvíjejících se zemích, jako je její domácí trh nebo právě střední Evropa. Zvrat, po němž bude firma muset ukázat sílu také na zralém americkém trhu, analytiky znepokojuje. Přínos transakce má spočívat v tom, že SAB bude schopna prosadit piva Miller i mimo USA.
</TEXT>
</DOC>
<DOC>
<DOCID>MF-20020527185</DOCID>
<DOCNO>MF-20020527185</DOCNO>
<DATE>05/27/02</DATE>
<TITLE>
Pracujte a dožijete se vyššího věku, tvrdí výzkum berlínské univerzity
</TITLE>
<GEOGRAPHY>Brusel</GEOGRAPHY>
<TEXT>
Když má člověk zaměstnání, může to být nebezpečné. Na pracovišti je dost zdravotních rizik. Ale bez práce je to ještě horší: když lidé nemají zaměstnání, umírají dříve - aspoň v Evropě a v USA. "Hlavní faktory, které od druhé světové války ovlivňují úmrtnost a očekávanou délku života, se vztahují zejména k úrovni zaměstnanosti a k ekonomickému růstu," uvádí evropská studie o vztahu mezi veřejným zdravím a prací. Jinak řečeno: čím více lidí nemá práci, tím větší je úmrtnost. Ta někdy roste či klesá už v tom roce, kdy se mění míra zaměstnanosti, ale většinou odděluje tyto dva jevy roční až dvouletá časová mezera. Autor studie, profesor Berlínské technické univerzity Harvey Brenner, uvádí, že vliv nedostatku práce na úmrtnost je tak velký, že vyrovná i přínosy zvýšené životní úrovně, pokud je toto zvyšování provázeno růstem nezaměstnanosti. S výkyvy počtu lidí bez práce lze spojit i různou míru úmrtnosti na nemoci srdce, což je nejčastější příčina úmrtí v Evropě i USA. S nezaměstnaností souvisí i výskyt AIDS - když roste, "šíří se sexuální podnikání a roste spotřeba drog a alkoholu", což má na zdraví společnosti devastující účinky. Východiskem není podle autora prosté snižování míry nezaměstnanosti, například posíláním lidí do předčasného důchodu. "Jen zvýšení zaměstnanosti přináší prospěch pro zdraví populace," tvrdí profesor Brenner.
Brusel - Když má člověk zaměstnání, může to být nebezpečné. Na pracovišti je dost zdravotních rizik. Ale bez práce je to ještě horší: když lidé nemají zaměstnání, umírají dříve - aspoň v Evropě a v USA. "Hlavní faktory, které od druhé světové války ovlivňují úmrtnost a očekávanou délku života, se vztahují zejména k úrovni zaměstnanosti a k ekonomickému růstu," uvádí evropská studie o vztahu mezi veřejným zdravím a prací. Jinak řečeno: čím více lidí nemá práci, tím větší je úmrtnost. Ta někdy roste či klesá už v tom roce, kdy se mění míra zaměstnanosti, ale většinou odděluje tyto dva jevy roční až dvouletá časová mezera. Autor studie, profesor Berlínské technické univerzity Harvey Brenner, uvádí, že vliv nedostatku práce na úmrtnost je tak velký, že vyrovná i přínosy zvýšené životní úrovně, pokud je toto zvyšování provázeno růstem nezaměstnanosti. S výkyvy počtu lidí bez práce lze spojit i různou míru úmrtnosti na nemoci srdce, což je nejčastější příčina úmrtí v Evropě i USA. S nezaměstnaností souvisí i výskyt AIDS - když roste, "šíří se sexuální podnikání a roste spotřeba drog a alkoholu", což má na zdraví společnosti devastující účinky. Východiskem není podle autora prosté snižování míry nezaměstnanosti, například posíláním lidí do předčasného důchodu. "Jen zvýšení zaměstnanosti přináší prospěch pro zdraví populace," tvrdí profesor Brenner.
</TEXT>
</DOC>
<DOC>
<DOCID>MF-20020527186</DOCID>
<DOCNO>MF-20020527186</DOCNO>
<DATE>05/27/02</DATE>
<TITLE>
Počítačové hry překonaly tržby kin
</TITLE>
<HEADING>
Los Angeles ukázalo budoucnost elektronické zábavy
</HEADING>
<TEXT>
Los Angeles (Od našeho zvláštního zpravodaje) - Už dnes Američané utrácejí za počítačové hry více než za vstupenky do kina. A za pár let prý kybernetická zábava v USA překoná i tržby za hudbu a videokazety. Vášeň pro počítačové hry a videohry se rozmáhá v celém světě a propadá jí stále větší počet dospělých. Největší světová událost v oboru - veletrh E3 v Los Angeles - minulý týden ukázala, že celé odvětví se proměňuje v jeden z nejpevnějších pilířů celého zábavního průmyslu.
</TEXT>
<HEADING>
Dospělí si hrají (a utrácejí)
</HEADING>
<TEXT>
Taxíky, metro a autobusy chrlily celý minulý týden před monumentální prosklenou bránu Convention Centra v Los Angeles tisíce lidí denně. Nad branou se rozprostírala obrovská reklama na připravovanou hru Age of Mythology. Nápis Electronic Entertainment Expo, zkráceně E3, tak zní označení největší světové výstavy elektronické zábavy. Doba, kdy si na počítači hrály hlavně děti, je už dávno pryč. Ani na veletrhu se nehemžila žádná drobotina, většina návštěvníků byli dospělí. Odpovídá to průzkumům sdružení vydavatelů počítačových her IDSA o vývoji trhu. Hráčů, kteří mají více než 18 let, je plných 66 procent. S rostoucím věkem příznivců přitéká více peněz a lidé v branži si mnou ruce. Jen v USA loni tržby celého odvětví stouply o 40 procent. Celosvětově dosáhly 6,35 miliardy dolarů, což je dvakrát více než před pěti lety. Odhady za Českou republiku jsou velmi hrubé a pohybují se kolem částky 500 milionů korun.
</TEXT>
<HEADING>
Nabídce dominují filmoví hrdinové
</HEADING>
<TEXT>
Návštěvníci veletrhu si letos museli víc než kdy jindy připadat jako na filmovém plátně. Po chodbách bloudili X-mani či zamračení mimozemšťané ze Star-Treku. Na projekčních obrazovkách, plakátech a u stánků bylo možné potkat další známé: hrdiny z Pána prstenů, z Hvězdných válek, Indiana Jonese, Jamese Bonda, Spidermana, Muže v černém a samozřejmě i mladého kouzelníka Harryho Pottera. V mnoha případech jde o několikátá pokračování úspěšných her. Většina vydavatelů se totiž snaží držet osvědčených postupů a zajistit si jméno, na které by hráče nalákala. Spolupráce funguje i na druhou stranu - poplatky za komerční využití autorských práv jsou dnes pro filmové tvůrce důležitějším zdrojem příjmů než samotné vstupenky.
</TEXT>
<HEADING>
Kdo je pánem monitorů?
</HEADING>
<TEXT>
Letošní ročník E3 mimo jiné jasně ukázal, že Češi jsou v odvětví elektronické zábavy hodně pozadu. Hrát hry na počítači už ve světě na rozdíl od tuzemska vůbec není v módě, takže mluvit o počítačových hrách vlastně není přesné. Hlavně v USA už dnes dominují takzvané konzole čili zařízení, která se připojí k televizi a hrají se na nich hry. Nejpompéznější stánek má rozhodně Sony, jejíž konzole Playstation ovládají zábavu v milionech domácností. Pozadu nezůstává ani Microsoft s konzolí Xbox - a to jak svou prezentací, tak zejména masivní reklamní kampaní. Obrovskou plochu si pronajalo i Nintendo (firma, v níž se zrodili Pokémoni). Za hry na konzole se loni ve světě utratilo 4,6 miliardy, tedy o půl miliardy více než v roce 2000. Naopak u her na počítače tržby mírně poklesly na 1,75 miliardy. Letos na E3 konzoloví giganti představili téměř tisíc her, což je mnohem víc než u titulů pro počítače. Zatímco v USA má podle posledních odhadů herní konzoli 60 procent domácností, v Česku je situace úplně jiná a stále dominují počítače a pirátské kopie her. Až 95 procent her, které mají Češi dnes v počítačích, má podle některých odhadů nelegální původ.
</TEXT>
<HEADING>
Čechů na E3 přibývá
</HEADING>
<TEXT>
Mezi elitou počítačové zábavy se začíná objevovat stále více Čechů. Brněnská firma Altar Interactive letos přivezla jeden z očekávaných letošních hitů: počítačovou hru UFO: Aftermath, v níž se planeta Země brání mimozemšťanům. Své zástupce mělo v Los Angeles také Bohemia Interactive Studio, které letos představilo přídavek k válečné hře Operation Flashpoint. Kromě něj je na E3 i vydavatelská společnost Cenega, která vedle uzavírání kontraktů na dovoz her vydává hororovou hru Nefandus.
FILM A HRY. Komiksy, filmy a videohry se stále více prolínají. Takto vypadal na veletrhu E3 stánek firmy Activision, která chce oslovit příznivce bojových her svou verzí filmového X-mana.
DOOM POTŘETÍ. Akční Doom je jednou z nejznámějších her. V příštím roce by se mělo objevit už třetí pokračování. Na E3 se objevily první obrázky ze hry.
HOBIT PODLE SIERRY. Takto vypadá Bilbo Pytlík ve hře Hobit, kterou na rok 2003 připravuje pro konzolu GameCube od Nintenda známá firma Sierra.
US ARMY MÁ SVOU HRU. Hráč bude procházet vojenskou službou, plnit různé úkoly a podstupovat výcvik. Jako ve skutečnosti.
</TEXT>
</DOC>
<DOC>
<DOCID>MF-20020527187</DOCID>
<DOCNO>MF-20020527187</DOCNO>
<DATE>05/27/02</DATE>
<TITLE>
Dolary probudily Laru Croft z mrtvých, zpět je i Indiana Jones
</TITLE>
<TEXT>
Los Angeles - Tisíce zarmoucených fanoušků Lary Croft jezdí do anglického města Derby. Obdivovatelé mladé archeoložky ze série her Tomb Raider tam pokládali své virtuální lásce kytičky nebo alespoň zapalovali svíčky. Proč to všechno? Tým, který Laru stvořil, totiž sídlí právě v Derby. A ve čtvrtém dílu hry ji nechal zahynout. Byla to však chyba. Lara byla totiž stroj na peníze, který je škoda jen tak odstavit. Takže se slovy "opravdu naposledy" přišel pátý díl, ve kterém se vzpomínalo na "nebožčiny" příhody. Fanoušci už do Derby jezdit nemusí. Lara vstala z mrtvých, krásnější než kdykoli předtím (počítačová grafika totiž pokročila zase o kus dál). Autoři her s Larou oznámili již šesté pokračování s podtitulem The Angel of Darkness. Děj začíná krátce poté, co Lara Croft ve čtvrtém dílu zemřela. Jak je možné, že hrdinka vstala z mrtvých? S vysvětlením si vývojáři práci nedali. Prostě je najednou zase živá. A trošku jiná než dříve: z inteligentní archeoložky je najednou spíše drsná bojovnice. Podobně jako Lara se do světa počítačových her vrací i další odvážný archeolog - Indiana Jones. Jemu však změna charakteru nehrozí. Tvůrci z firmy LucasArts ho opět vybaví bičem a revolverem, aby prožíval dobrodružství ve svém dalším příběhu Indiana Jones and the Emperor's Tomb, který se bude mimo jiné odehrávat i v Praze patnáctého století. Kromě toho nás tvůrci nechají nahlédnout do podvodních paláců v Istanbulu či horských pevností v Číně. Hrdinové to prostě v počítačových hrách nemají lehké a jejich stvořitelé je nenechají vydechnout ani během života, ani po smrti. Vždyť peníze jsou peníze.
VZKŘÍŠENÁ LARA. Hezčí než kdykoli dříve - počítačová grafika opět pokročila.
</TEXT>
</DOC>
<DOC>
<DOCID>MF-20020527188</DOCID>
<DOCNO>MF-20020527188</DOCNO>
<DATE>05/27/02</DATE>
<TITLE>
Hry pronikají na displeje mobilů i do nabídky kabelových televizí
</TITLE>
<TEXT>
Los Angeles, Praha - Před dvanácti lety posedávali majitelé osobních počítačů okouzleně před monitory a ovládali poněkud kostrbatou postavičku prince, který přeskakoval z plošinky na plošinku, šermoval se zloduchy v turbanech a na konci zachránil princeznu. Teď se tenhle starý hit, nesoucí jméno Prince of Persia, stěhuje na displeje mobilních telefonů. Umožňuje to programovací jazyk Jamé, se kterým přišli výrobci telefonů a vývojáři her. Na mobilech, které jsou jím vybaveny (například Nokia 6310i), se již začínají objevovat právě takové staré hity jako Prince of Persia. Kromě nich také klasické vesmírné střílečky či populární logická hra Tetris. Také provozovatelé kabelových televizí začínají větřit slušné zisky. Vývoj techniky a stále širší možnosti rychlého přenosu dat i jim nabízejí šanci přivydělat si na poskytování elektronické zábavy. Technický zázrak, který jim to začíná umožňovat, se jmenuje digitální televize. Její vysílání již zkušebně funguje v řadě zemí a připravuje se i v České republice, přičemž například ve Velké Británii patří její zábavní kanál k velmi oblíbeným. Je to zejména díky jednoduchosti a uživatelské přítulnosti. Na veletrhu elektronické zábavy E3 byly představovány první hry určené právě pro digitální televize. Jak všechno funguje? Velice jednoduše: K získání takové hry vám totiž stačí navolit si na televizním ovladači příslušný titul z nabídky. Hra se poté přes satelit či kabel nahraje do televizního přijímače a vy už pak jen můžete nerušeně hrát. Budoucnosti tohoto odvětví si je vědomo množství firem a mezi ty, které převádějí své hry pro digitální televize, patří řada gigantů ze světa her pro počítače a herní konzoly (jako příklad je možné jmenovat francouzské Infogrames či německé CDV. Stále silnější pozici má také hraní her na internetu. Díky on-line hrám se lidé ponořují do propracovaných vymyšlených světů. V nich potom "žijí" své životy a setkávají se se stovkami dalších reálných lidí, převtělených do virtuálních postav. Vývoj takových her je velice drahý, na trhu se udrží jen nejlepší. A pokud hráč propadne některému titulu, jen těžko jej přetahuje konkurence. Na E3 jsou příkladem takových her Star Wars Galaxies, Asheron's Call 2, Sims Online či World of Warcraft.
</TEXT>
</DOC>
<DOC>
<DOCID>MF-20020527189</DOCID>
<DOCNO>MF-20020527189</DOCNO>
<DATE>05/27/02</DATE>
<TITLE>
V Cannes zvítězil Polanského Pianista
</TITLE>
<TEXT>
Snímky na lehčí notu byly na letošním ročníku slavné filmové přehlídky spíše výjimkou
Cannes (Od naší spolupracovnice) - Film o holocaustu vyhrál pětapadesátý Canneský festival: Zlatou palmu z rukou předsedy letošní poroty, režiséra Davida Lynche, včera dostal Roman Polanski za snímek Pianista. O cenu za režii se podělili tvůrci dvou filmů - korejského titulu Opojen ženami a milováním a amerického snímku Láskou zmámení. Olivier Gourmet z belgického Syna si odnesl cenu pro nejlepšího herce, cenu pro herečku pak získala Kati Outinenová za roli ve finském filmu Muž bez paměti, který obdržel i velkou cenu poroty. Hlavní program letos nabídl ještě komplexnější pohled na stěžejní proudy současné kinematografie než v minulých letech. Jaká tedy jsou témata dnešních filmů? Realistické portréty příslušníků vrstvy žijící na pokraji bídy ve filmu Všechno nebo nic a v díle Sladkých šestnáct let odměněném za scénář načrtli zkušení, v canneských soutěžích už zdomácnělí britští tvůrci Mike Leigh a Ken Loach. Doplňoval je přece jen optimističtěji laděný Muž bez paměti, jímž si odbyl svůj soutěžní křest finský tvůrce Aki Kaurismäki. Světoobčan Roman Polanski se po více než půlstoletí odhodlal ve vítězném Pianistovi hovořit o tématu holocaustu, k němuž jej vážou vlastní vzpomínky z dětství. Otázkou kořenů zášti mezi etniky, po staletí rozdělenými náboženským vyznáním i nároky na sebeurčení, se zabývali další častí hosté canneského festivalu - Kanaďan arménského původu Atom Egoyan, jehož Ararat byl uveden mimo soutěž, a známý izraelský režisér Amos Gitai ve filmu Kedma, zachycujícím počátky židovského státu. Nováček soutěže, palestinský tvůrce Elia Suleiman, pak nabídl ve snímku Boží zásah mimořádně zajímavý pohled na naprostou ztrátu schopnosti dorozumění mezi současnými Židy a Palestinci; snímek získal cenu kritiky a na závěr i cenu poroty. Náboženství vnímané jako "opium lidstva" zneklidňuje známého bouřliváka italské filmové scény konce šedesátých let Marka Bellocchia, který v Úsměvu mé matky podal důkaz své filmařské virtuozity. Postavení žen ve společnosti zbudované na principu mužské nadvlády vykreslil v miniportrétech tvořících film Deset slavný íránský tvůrce Abbas Kiarostami. Nejpolitičtější film přivezl do Cannes Američan Michael Moore. Jeho Bowling pro Columbine, věnovaný násilí na amerických školách, jímž byl po několika desetiletích poprvé začleněn do soutěže dokumentární film, ostře polemizuje se zákony prosazovanými výrobci zbraní. Snímek obdržel zvláštní cenu 55. ročníku. Různé formy a projevy násilí byly tématy hned tří ze čtyř francouzských příspěvků soutěže. Nejméně kontroverzních reakcí vzbudil Protivník, v němž se Nicole Garciaová snaží dopídit pohnutek, jež aktéra skutečné události z černé kroniky - znamenitě ho ztělesnil Daniel Auteuil - vedly k hrůznému činu. Naproti tomu výprava Oliviera Assayase do zákulisí pornografických internetových sítí v thrilleru Demonlover i pozpátku vyprávěný snímek Nezvratný Gaspara Noého vzbudily pochyby, zda jejich šokující provokativnost není vedena spíše touhou tvůrců po zviditelnění než pobouřením nad zachycenými jevy. Intimnější tón vnesl do soutěže čtvrtý francouzský film s výmluvným titulem Marie-Jo a její dvě lásky, který natočil Robert Guédiguian. Američan Alexander Payne se spolehl ve své studii osamělosti a zatrpklosti pojmenované O Schmidtovi nejen na kvality literární předlohy, ale především na fascinující hereckou osobnost Jacka Nicolsona. Freudovsko-kafkovskou atmosféru dal Pavoukovi David Cronenberg, který se v této ponuré, působivé studii schizofrenie mohl opřít o výkon Ralpha Fiennese. Jako další variace na osobitý výklad dějin působilo dílo Alexand ra Sokurova Ruský oblouk - tradičně překvapující svou formou. Pod hlavičku úvah o morálních zásadách lze zařadit film Manoela De Oliveiry Princip nejistoty, dílo Jeana-Pierra a Luca Dardennových Syn či film Číňana Jia Zhangkeho Neznámé požitky. Další reprezentant asijského kontinentu a držitel ceny za režii, Korejec Im Kwon-Taek, který natočil pozoruhodný výpravný film Opojen ženami a malováním, se inspiroval životem slavného korejského malíře konce 19. století. Lehčí notu vnesl do letošní soutěže napůl dokumentární, napůl hraný film Michaela Winterbottoma 24hodinový mejdan vyprávějící o hudebních skupinách, jež se v poslední čtvrtině 20. století proslavily v Manchesteru, a zejména příjemně romantická komedie Láskou zmámení Američana Paula Thomase Andersona, druhého držitele ceny za režii. V nesoutěžních sekcích otevřel canneský festival dveře novým i málo známým kinematografiím. Byly mezi nimi Turecko, Thajsko, Alžírsko, Tádžikistán, Sýrie, Libanon či Mauritánie - zato české filmy žádnou z výběrových komisí nezaujaly.
GRATULACE OD SHARON. Americká herečka Sharon Stoneová gratuluje Romanu Polanskému ke Zlaté palmě. Hlavní cenu festivalu v Cannes tento polsko-francouzský režisér dostal včera za film Pianista.
</TEXT>
</DOC>
<DOC>
<DOCID>MF-20020527190</DOCID>
<DOCNO>MF-20020527190</DOCNO>
<DATE>05/27/02</DATE>
<TITLE>
Do Prahy zavítal herec Oleg Tabakov
</TITLE>
<GEOGRAPHY>Praha</GEOGRAPHY>
<TEXT>
Ruský divadelní a filmový herec a režisér Oleg Tabakov přiletěl včera dopoledne do Prahy. Během nadcházejících dnů by se měl sejít například s ministrem kultury Pavlem Dostálem a spisovatelem Pavlem Kohoutem. Ve čtvrtek Tabakov odjede do Zlína, kde na festivalu filmů pro děti představí svůj film Prezident a jeho vnučka.
Praha - Ruský divadelní a filmový herec a režisér Oleg Tabakov přiletěl včera dopoledne do Prahy. Během nadcházejících dnů by se měl sejít například s ministrem kultury Pavlem Dostálem a spisovatelem Pavlem Kohoutem. Ve čtvrtek Tabakov odjede do Zlína, kde na festivalu filmů pro děti představí svůj film Prezident a jeho vnučka.
</TEXT>
</DOC>
<DOC>
<DOCID>MF-20020527191</DOCID>
<DOCNO>MF-20020527191</DOCNO>
<DATE>05/27/02</DATE>
<TITLE>
Soutěž Eurovize vyhrálo Lotyšsko
</TITLE>
<GEOGRAPHY>Tallinn</GEOGRAPHY>
<TEXT>
Letošní soutěž Eurovize o nejkrásnější píseň vyhrála v sobotu v estonském Tallinnu lotyšská popová a jazzová zpěvačka Marie Naumova s písní I Wanna. Druhou příčku za Lotyšskem, které tuto cenu získalo vůbec poprvé, obsadila těsně Malta. Letošního 47. písňového ročníku soutěže Eurovize se účastnili zpěváci a hudebníci z 24 států. Soutěžní klání v přímém televizním přenosu sledovalo 300 milionů televizních diváků ze zúčastněných zemí, kteří svými telefonáty rozhodovali o vítězi.
Tallinn - Letošní soutěž Eurovize o nejkrásnější píseň vyhrála v sobotu v estonském Tallinnu lotyšská popová a jazzová zpěvačka Marie Naumova s písní I Wanna. Druhou příčku za Lotyšskem, které tuto cenu získalo vůbec poprvé, obsadila těsně Malta. Letošního 47. písňového ročníku soutěže Eurovize se účastnili zpěváci a hudebníci z 24 států. Soutěžní klání v přímém televizním přenosu sledovalo 300 milionů televizních diváků ze zúčastněných zemí, kteří svými telefonáty rozhodovali o vítězi.
</TEXT>
</DOC>
<DOC>
<DOCID>MF-20020527192</DOCID>
<DOCNO>MF-20020527192</DOCNO>
<DATE>05/27/02</DATE>
<TITLE>
Čeští hudebníci hráli na festivalu Esprit Jazz
</TITLE>
<GEOGRAPHY>Paříž</GEOGRAPHY>
<TEXT>
Několik uznávaných českých hudebníků se uplynulý týden představilo v Paříži v rámci festivalu Esprit Jazz, který tradičně hostí čtvrt Saint-Germain de Pres. Francouzskému publiku postupně zahráli flétnista Jiří Stivín, trio Emil Viklický - Zuzana Lapčíková - Petr Růžička a trio Naj Ponk. Účast českých hudebníků na festivalu Esprit Jazz byl první z řady ukázek současné české hudební tvorby v rámci České sezony ve Francii 2202, pro niž sami Francouzi užívají název Bohemia Magica.
Paříž - Několik uznávaných českých hudebníků se uplynulý týden představilo v Paříži v rámci festivalu Esprit Jazz, který tradičně hostí čtvrt Saint-Germain de Pres. Francouzskému publiku postupně zahráli flétnista Jiří Stivín, trio Emil Viklický - Zuzana Lapčíková - Petr Růžička a trio Naj Ponk. Účast českých hudebníků na festivalu Esprit Jazz byl první z řady ukázek současné české hudební tvorby v rámci České sezony ve Francii 2202, pro niž sami Francouzi užívají název Bohemia Magica.
</TEXT>
</DOC>
<DOC>
<DOCID>MF-20020527193</DOCID>
<DOCNO>MF-20020527193</DOCNO>
<DATE>05/27/02</DATE>
<TITLE>
Vanessa Mae vystoupila v Brně
</TITLE>
<GEOGRAPHY>Brno</GEOGRAPHY>
<TEXT>
Přes 4000 lidí se přišlo podívat na sobotní koncert houslistky Vanessy Mae v brněnské hale Rondo. Třiadvacetiletá rodačka ze Singapuru, jejíž povrchní pokusy o smíření klasiky a popu slaví velký komerční úspěch, střídala hru na housle a zpěv; během devadesáti minut přehrála všechny známé skladby z alb The Violin Player, Storm a Subject to Change. Doprovodilo ji šest houslistů, tři violisté, dva violoncellisté a jeden kontrabasista Státní filharmonie Brno.
Brno - Přes 4000 lidí se přišlo podívat na sobotní koncert houslistky Vanessy Mae v brněnské hale Rondo. Třiadvacetiletá rodačka ze Singapuru, jejíž povrchní pokusy o smíření klasiky a popu slaví velký komerční úspěch, střídala hru na housle a zpěv; během devadesáti minut přehrála všechny známé skladby z alb The Violin Player, Storm a Subject to Change. Doprovodilo ji šest houslistů, tři violisté, dva violoncellisté a jeden kontrabasista Státní filharmonie Brno.
</TEXT>
</DOC>
<DOC>
<DOCID>MF-20020527194</DOCID>
<DOCNO>MF-20020527194</DOCNO>
<DATE>05/27/02</DATE>
<TITLE>
V Divadle Na Zábradlí dávají Happy end
</TITLE>
<GEOGRAPHY>Praha</GEOGRAPHY>
<TEXT>
Pražské Divadlo Na zábradlí uvádí dnes druhou premiéru hry Happy end. Její autorka Dorothy Laneová (což je pseudonym Elisabeth Hauptmannové) dopracovala námět Bertolta Brechta, text navíc obohatily písně Kurta Weilla. Hra vznikala v letech 1928 až 1929 a pro potřeby Divadla Na zábradlí ji upravil režisér inscenace Ota Ornest a Radka Denemarková. Nový kabát dostaly i Weillovy písně, které upravil jazzový trumpetista Laco Déczi. Ornest do hlavních rolí obsadil Evu Holubovou, Igora Chmelu, Jana Budaře či Perta Čtvrtníčka.
Praha - Pražské Divadlo Na zábradlí uvádí dnes druhou premiéru hry Happy end. Její autorka Dorothy Laneová (což je pseudonym Elisabeth Hauptmannové) dopracovala námět Bertolta Brechta, text navíc obohatily písně Kurta Weilla. Hra vznikala v letech 1928 až 1929 a pro potřeby Divadla Na zábradlí ji upravil režisér inscenace Ota Ornest a Radka Denemarková. Nový kabát dostaly i Weillovy písně, které upravil jazzový trumpetista Laco Déczi. Ornest do hlavních rolí obsadil Evu Holubovou, Igora Chmelu, Jana Budaře či Perta Čtvrtníčka.
</TEXT>
</DOC>
<DOC>
<DOCID>MF-20020527195</DOCID>
<DOCNO>MF-20020527195</DOCNO>
<DATE>05/27/02</DATE>
<TITLE>
Chaovy hudební údery do srdeční krajiny
</TITLE>
<HEADING>
Recenze
</HEADING>
<TEXT>
Před pětadvaceti lety nastínil legendární jamajský muzikant Bob Marley budoucnost populární hudby jako punky-reggae party. Francouzský zpěvák a kytarista Manu Chao přidal k punku a reggae ještě hudbu z Martiniku, Kuby, Bolívie, Guiney, Galicie a z dalších koutů světa. Tvrdí, že jeho hlavním cílem je bavit lidi a spolu se sedmi svými kolegy to v sobotu na louce za Jízdárnou Pražského hradu dokázal. V průběhu strhujícího dvouapůlhodinového hudebního sprintu roztancoval několik tisíc posluchačů, kteří se s rozkoší nechali unášet mohutnými vlnami pozitivní energie. Emotivní zábava byla nepochybně v prvním plánu Chaova vystoupení, ale komu se chtělo poslouchat, nestačil se divit, jak chytře vymyšlený muzikologický výlet se za bujarým zvukovým náletem skrýval. Manu Chao vystoupil v Praze po dvanácti letech. Poprvé tu byl ještě jako člen skupiny Les Négresses Vertes v květnu 1990 na povolebním koncertě na Staroměstském náměstí. Od té doby jeho hudba zprůzračněla, ke Středozemnímu moři přidala ještě Karibské, ale zůstala stejně bezstarostná a svobodná. Chao se srozumitelně pohybuje napříč lidovou kulturou všech světadílů. Chvílemi to zní jako řádně odvázané, španělsky zpívající Tři sestry, chvílemi jako cikánská kapela ze zapadlé vesničky odkudsi z Pyrenejí. Zdálo se, že charizmatickému zpěvákovi v poslední době učarovalo hlavně mexické conjunto, ale většinou se všechny styly slily do jedné temperamentní směsi, v níž bylo dostatek prostoru pro bezprostřednost i promyšlenou dramaturgii, postavenou na stále intenzivněji gradujících, zhruba půlhodinových blocích. Na rozdíl od mnoha souborů, které hudebně směřují k podobné fúzi, užíval Manu Chao se svou kapelou velmi střídmě elektroniky; jen tam, kde musel a kam nezbytně patřila. Proti jeho loňskému bestselleru Esperanza znělo více punku, ale bohužel chyběly dechové nástroje, které zvláště jamajské hudbě dávají říz. Přestože se zvláště starší, pamětnická část českého publika stále ještě těžko a možná i zápecnicky vyrovnává s některými symboly sympatií ke třetímu světu a ponižovaným minoritám, česká mise Manu Chaova hudebního cirkusu skončila vítězstvím. Jeho hlavní příčinu vyjadřuje několikrát opakované zpěvákovo gesto - údery mikrofonem o krajinu vlastního srdce.
Manu Chao Radio Bemba Sound System. Úvodní koncert festivalu Respect, pořádala agentura Rachot a týdeník Respekt. Pražský hrad, 25. května.
</TEXT>
</DOC>
<DOC>
<DOCID>MF-20020527196</DOCID>
<DOCNO>MF-20020527196</DOCNO>
<DATE>05/27/02</DATE>
<TITLE>
Eurotelevizi už máme, teď ještě něco prodat
</TITLE>
<HEADING>
Tv glosář
</HEADING>
<TEXT>
Jsme v Evropě a ani to nebolelo. Zatímco v politických eurodebatách horečně přemýšlíme, jak si po přijetí do Evropské unie uchovat vonné eurosyrečky či eurotuzemák, nestačili jsme si všimnout, že eurotelevizi už dávno máme. A napříč stanicemi. Stačí sečíst rakouského Komisaře Rexe, německé policajty Sisku se Schimanským, hrdinného Zorra na italsko-francouzský způsob a cyklus ženských románků Rosamunde Pilcherové - opět z Německa. Předepsané kvóty - povinná většina evropských pořadů ve vysílání - se utěšeně plní a hrdý divák se hned cítí blíže k Bruselu. Co na tom, že německá romantika, kde dáma plave daleko do moře, jen aby se zachytila člunu s vybledlým seladonem a šeptla mu navlhle "miluji tě", je stejně uslintaně pitomá jako latinskoamerické telenovely. Co na tom, že z dobré sedmdesátky filmů o mstiteli pod maskou si Česká televize vybere zrovna dýchavičný, více než čtvrtstoletí starý příběh s lidově revoluční náladou, vyčpělými akčními scénami a se ztuha dabovanými výkřiky "děti, pojďme na pomoc Zorrovi". Vladimír Železný si možná myslí, že do televize veřejné služby šermíř nepatří vůbec. Ale proč ne? ČT ať Zorra vysílá, ovšem pokud možno toho nejlepšího. Veřejnoprávnost přece není otázkou "povolených" žánrů, nýbrž konkrétní kvality. Ještě že o Zorra se Železný neotřel, na filmové půdě mívá totiž smůlu. Komu čest, tomu čest, ve Volejte řediteli se omluvil za své minulé překlepy, kdy zaměnil Hřebejkův snímek za Svěrákův a upravil název jeho soupeře v bitvě o Oscara, filmu Tygr a drak. Znovu se však rozvášnil na téma, jak velice je tenhle oscarový vítěz komerční - odkdy právě komerce Nově vadí? - a ve svatém rozhořčení jej označil za produkt čínský. Jenže Tygr a drak i jeho režisér Ang Lee si jako zemi původu připisují Tchaj-wan. Tam naštěstí snad Nova ještě nevysílá, zato další Železného výrok, týkající se Jakubiskova filmu Lepší je být bohatý a zdravý než chudý a nemocný, padl na horkou domácí půdu. Ředitel na dotaz diváka vysvětlil, že film se v kinech nehraje, na videokazetách nevydává a do televize nekupuje, neboť asi není úspěšný. Úspěch je věc relativní, ale jinak film vyjde v červnu na videu, poté i na DVD a na podzim se vrací v obnovené premiéře do kin. Aby nadšený eurodivák dočista nezapomněl, čím má podle kazatelů eurovkusu pohrdat, zástupci zdejších televizí právě nakupují novinky v Hollywoodu. Děkujeme, hoši, za nákupy - ale neměli bychom už začít také něco prodávat? Představme si tu senzaci, ten triumf krámku s českou zábavou, kde se nákupčí z celého světa rvou a překřikují: Nám to prodejte, na cenu a množství nehledíme, to tu ještě nebylo! Je to totiž vskutku geniální: v popředí zpěvák, za ním sborové křoví a v pozadí na plátně zpěvák i křoví znovu - tentokrát z archivů. A navíc to byl vlastně disident, když říkají, jak odvážný baret na svou dobu nosíval! Nebo ty ohromující oslí můstky bavičů: Chtěl jsem holit chlupaté, oni oholili mě, a u tématu zůstaneme, neboť přichází zpěvačka s hlasem jako břitva. Brusel už cinká eury, Los Angeles dolary a volají: Bereme obojí, bereme pořad Jsou hvězdy, které nehasnou i Zlatou mříž! Jaká škoda, že tuhle mezinárodní obchodní sílu české estrády ještě nikdo neobjevil.
Jsme v Evropě a ani to nebolelo. Zatímco v politických eurodebatách horečně přemýšlíme, jak si po přijetí do Evropské unie uchovat vonné eurosyrečky či eurotuzemák, nestačili jsme si všimnout, že eurotelevizi už dávno máme. A napříč stanicemi. Stačí sečíst rakouského Komisaře Rexe, německé policajty Sisku se Schimanským, hrdinného Zorra na italsko-francouzský způsob a cyklus ženských románků Rosamunde Pilcherové - opět z Německa. Předepsané kvóty - povinná většina evropských pořadů ve vysílání - se utěšeně plní a hrdý divák se hned cítí blíže k Bruselu. Co na tom, že německá romantika, kde dáma plave daleko do moře, jen aby se zachytila člunu s vybledlým seladonem a šeptla mu navlhle "miluji tě", je stejně uslintaně pitomá jako latinskoamerické telenovely. Co na tom, že z dobré sedmdesátky filmů o mstiteli pod maskou si Česká televize vybere zrovna dýchavičný, více než čtvrtstoletí starý příběh s lidově revoluční náladou, vyčpělými akčními scénami a se ztuha dabovanými výkřiky "děti, pojďme na pomoc Zorrovi". Vladimír Železný si možná myslí, že do televize veřejné služby šermíř nepatří vůbec. Ale proč ne? ČT ať Zorra vysílá, ovšem pokud možno toho nejlepšího. Veřejnoprávnost přece není otázkou "povolených" žánrů, nýbrž konkrétní kvality. Ještě že o Zorra se Železný neotřel, na filmové půdě mívá totiž smůlu. Komu čest, tomu čest, ve Volejte řediteli se omluvil za své minulé překlepy, kdy zaměnil Hřebejkův snímek za Svěrákův a upravil název jeho soupeře v bitvě o Oscara, filmu Tygr a drak. Znovu se však rozvášnil na téma, jak velice je tenhle oscarový vítěz komerční - odkdy právě komerce Nově vadí? - a ve svatém rozhořčení jej označil za produkt čínský. Jenže Tygr a drak i jeho režisér Ang Lee si jako zemi původu připisují Tchaj-wan. Tam naštěstí snad Nova ještě nevysílá, zato další Železného výrok, týkající se Jakubiskova filmu Lepší je být bohatý a zdravý než chudý a nemocný, padl na horkou domácí půdu. Ředitel na dotaz diváka vysvětlil, že film se v kinech nehraje, na videokazetách nevydává a do televize nekupuje, neboť asi není úspěšný. Úspěch je věc relativní, ale jinak film vyjde v červnu na videu, poté i na DVD a na podzim se vrací v obnovené premiéře do kin. Aby nadšený eurodivák dočista nezapomněl, čím má podle kazatelů eurovkusu pohrdat, zástupci zdejších televizí právě nakupují novinky v Hollywoodu. Děkujeme, hoši, za nákupy - ale neměli bychom už začít také něco prodávat? Představme si tu senzaci, ten triumf krámku s českou zábavou, kde se nákupčí z celého světa rvou a překřikují: Nám to prodejte, na cenu a množství nehledíme, to tu ještě nebylo! Je to totiž vskutku geniální: v popředí zpěvák, za ním sborové křoví a v pozadí na plátně zpěvák i křoví znovu - tentokrát z archivů. A navíc to byl vlastně disident, když říkají, jak odvážný baret na svou dobu nosíval! Nebo ty ohromující oslí můstky bavičů: Chtěl jsem holit chlupaté, oni oholili mě, a u tématu zůstaneme, neboť přichází zpěvačka s hlasem jako břitva. Brusel už cinká eury, Los Angeles dolary a volají: Bereme obojí, bereme pořad Jsou hvězdy, které nehasnou i Zlatou mříž! Jaká škoda, že tuhle mezinárodní obchodní sílu české estrády ještě nikdo neobjevil.
</TEXT>
</DOC>
<DOC>
<DOCID>MF-20020527197</DOCID>
<DOCNO>MF-20020527197</DOCNO>
<DATE>05/27/02</DATE>
<TITLE>
Správně dýchám, plachost zaženu
</TITLE>
<TEXT>
Sopranistka June Andersonová si ihned všimla zdejší popularity muzikálů
Praha (Od naší spolupracovnice) - Úlohy vyzdobené rychlými běhy, skoky, trylky, ale také hladkými a měkkými melodickými linkami, to byla vždy doména americké sopranistky June Andersonové. Však také Andersonová propůjčila svůj lehký pohyblivý hlas i Královně noci ve Formanově Amadeovi. Letos padesátiletá umělkyně včera po patnácti letech - v rámci Pražského jara - vystoupila v české metropoli. Tentokrát s písňovým recitálem. Ještě víc než Mozart Andersonovou ve světě proslavily opery Verdiho předchůdců - Rossiniho, Belliniho a Donizettiho. Názory na tuto oblou, leč psychologicky méně hlubokou hudbu se rozdvojují: někdo v ní slyší výkřiky duše, jiný nudné poskakování nahoru a dolů. "Je to nuda, souhlasím," přitaká nečekaně odpůrcům Andersonová. "Dostala jsem se k těmto skladatelům tak, že jsem si jejich árie mohla sama zahrát na klavír, poněvadž mají strašně jednoduchý doprovod." Vzápětí svůj názor koriguje: "Všechny výhrady platí tehdy, pokud se zpěvák nedokáže vcítit do obsahu a nemá správnou techniku. Když neumíte správně dýchat, nepomůže vám sebehezčí barva hlasu a sebelepší výslovnost. A pak je bel canto skutečně velká nuda," poodkrývá Andersonová význam všech kouzel s dechem a bránicí. Tenhle trénink Andersonovou zpočátku nebavil. K umělecké profesi ji směrovala matka. Studovala v New Yorku, napřed se nemohla uchytit. Ale pak šla její hvězda rychle nahoru: roku 1989 debutovala v Metropolitní opeře po boku Pavarottiho. "Jsem od přírody plachá, před publikem se necítím moc dobře, nejradši jsem sama doma s pianem. V tomhle směru je pro mne opera lehčí než recitály - na jevišti se mohu skrýt do kostýmu, převtělit do jiné postavy, kdežto na pódiu jsem pořád June Andersonovou," líčí své pocity pěvkyně, která poprvé veřejně zpívala už v necelých třech letech. "Pamatuji se, že jsem si tehdy připadala moc vysoká a nechtěla jsem si sundat brýle," vzpomíná. Strach se však naučila zvládat mistrně: na koncertních pódiích dosáhla obdobných úspěchů jako na divadelních prknech. June Andersonová žije střídavě v New Yorku a v Paříži. Nemá vlastní rodinu. "Zkrátka jsem ještě pořád nepotkala krásného prince," směje se. Zato se náruživě věnuje svým koníčkům. "Moc mě baví navrhovat šperky," prozrazuje. Také ji zajímají předměty spjaté s historií. "Sbírám starožitný nábytek a vlastním velkou sbírku textilií a bordur. Některé kousky pocházejí ze 16. století, ale pár jich je ještě starších." Přehoz, který pěvkyni halil ramena při včerejším koncertě, pocházel "jen" z 18. století. "Ale kdo ho tenkrát nosil, to nevím," podotýká. Při takovém rozhledu do dějin odívaní je celkem logické, že tahle diva ráda mluví do řemesla výtvarníkům divadelních kostýmů: "Trochu se v tom vyznám, a tak na určitých věcech trvám." V Praze měla Andersonová o něco víc času, a tak obcházela obchody. Spíš než textiliemi se však probírala notami. Jejímu estetickému cítění lahodily zvláště vazby. "Některé noty byly tak nádherně svázány, že si je vystavím v obývacím pokoji." Pěvkyně, která má na repertoáru také muzikálová čísla, si při svém vjezdu do české metropole všimla ještě n ěčeho. "U vás je muzikál asi hodně populární, že? To první, co jsem totiž v Praze uviděla, byl nápis - jakže se to čte - Po-ma-da..."
</TEXT>
</DOC>
<DOC>
<DOCID>MF-20020527198</DOCID>
<DOCNO>MF-20020527198</DOCNO>
<DATE>05/27/02</DATE>
<TITLE>
Roztančené a podmanivé příběhy Pata Methenyho
</TITLE>
<HEADING>
Recenze
</HEADING>
<TEXT>
Na desku Speaking Of Now zapsal jazzový kytarista Pat Metheny své další harmonicky podmanivé příběhy. Dnes je bude vyprávět ve velkém sále pražské Lucerny, kam zavítá se skupinou Pat Metheny Group. Ta v tuzemsku poprvé vystupovala v roce 1993. Methenyho sdělná muzika přitahovala a stále láká tisíce posluchačů. Děje se tak od prvního alba z roku 1978, které vzniklo v produkci pověstné mnichovské společnosti ECM, stejně jako u American Garage (1979) a dalších titulů. Počínaje nahrávkou Still Life z roku 1987 získalo sedm titulů Pat Metheny Group cenu Grammy. Obaly disků obvykle tvoří koláže složené z různých vizuálních detailů sehnaných během cest kapely. Dílem odpovídají stylistice hudebního obsahu, který je multikulturním mixem s pečetí Methenyho osobnosti. Novinka Speaking Of Now je opět hudebním dobrodružstvím. Pauzy jsou vzácné, oceán tónů se vlní v jakémsi nepřetržitém rytmu. Okolní tóny jsou hlasitější než melodie. Metheny totiž čtyři roky bydlel v Riu de Janeiro, v prostředí latinskoamerické hudby. A jeho styl ovlivnil brazilský skladatel Antonio Carlos Jobim, spolutvůrce bossa-novy. Ten Methenymu napověděl, že melodii je dobré šeptat, zatímco doprovodný rytmus spolu s harmonií zní vždycky hlasitěji. Důraz je přitom kladen na lehké doby, hudební proud jakoby tančí a improvizuje po špičkách. Metheny si tento přístup znamenitě osvojil, navíc spolu s Jobimem čerpal i z americké muziky country &amp;western a řady dalších etnických kultur. Díky těmto vlivům lze styl Methenyho alba označit jako world music - avšak je to "jazz jak zákon káže" a s jeho pomocí Metheny maluje jemné náladové obrazy. Například desetiminutová skladba Proof může být umělcovou vzpomínkou, jak v pubertě opisoval sóla Charlieho Parkera, zatímco jeho vrstevníci se proháněli po ulicích. Jádro kapely, které tvoří vedle Methenyho hráč na klávesy Lile Mays a kontrabasista Steve Rodby, obohatili tři noví členové: zpívající baskytarista z Kamerunu Richard Bona, původem vietnamský zpívající trumpetista Cuong Vu a Mexičan Antonio Sanchez hrající na perkuse a bicí nástroje. S jejich přispěním je Methenyho hudba stylově bohatá, kompozičně rozmáchlá, vzdušná i pocitově romantická.
Pat Metheny Group: Speaking Of Now, CD 72 minut. Vydala firma Universal Music.
</TEXT>
</DOC>
<DOC>
<DOCID>MF-20020527199</DOCID>
<DOCNO>MF-20020527199</DOCNO>
<DATE>05/27/02</DATE>
<TITLE>
Juda Makabejský je atraktivní dílo
</TITLE>
<HEADING>
Glosy
</HEADING>
<TEXT>
Oratorium Sylvie Bodorové Juda Makabejský, jehož premiéra se uskutečnila v pátek v katedrále sv. Víta v rámci festivalu Pražské jaro, má dvě velké přednosti: řemeslo a žánr. Skladatelka nabízí vše, co dělá oratorium oratoriem: monumentalitu, emocionální výpověď, vypjaté gradace, melodické árie, ale i intimní ztišení. Třebaže Bodorová nevypráví historicky konkrétní příběh (Juda je pouze mluvená postava), lze tu vysledovat posluchačsky účinný dramatický oblouk, inspirovaný biblí a odkazující k událostem dvacátého století: od jásavého úvodu, opěvání Jeruzaléma, přes první úzkostné ataky, následný královský zákaz, dobývání Jeruzaléma, orgie v chrámu, stupňující se utrpení, které vrcholí německy vyřvávanými povely a předčítáním židovských jmen, až po odhodlání ke vzpouře, vítěznou bitvu a závěrečné aleluja. Autorka dokázala bez tříštění sklenout různé stylové obrazy: do díla přirozeně zapadly ozvuky židovských zpěvů, muzikálová melodika i atraktivní scéna rabování chrámu. Ta je vylíčena vskutku originálně: pomocí chorálů a skandování znějících obvykle v ochozech fotbalových stadionů. Škoda, že nedostatek času na závěrečné zkoušky v katedrále neumožnil "doladit" akustické záležitosti. Provedení - v němž figurovala řada sólistů i recitátorů a které řídil Vladimír Válek - však i přes tento handicap nepoznamenaly rušivé kolize.
Oratorium Sylvie Bodorové Juda Makabejský, jehož premiéra se uskutečnila v pátek v katedrále sv. Víta v rámci festivalu Pražské jaro, má dvě velké přednosti: řemeslo a žánr. Skladatelka nabízí vše, co dělá oratorium oratoriem: monumentalitu, emocionální výpověď, vypjaté gradace, melodické árie, ale i intimní ztišení. Třebaže Bodorová nevypráví historicky konkrétní příběh (Juda je pouze mluvená postava), lze tu vysledovat posluchačsky účinný dramatický oblouk, inspirovaný biblí a odkazující k událostem dvacátého století: od jásavého úvodu, opěvání Jeruzaléma, přes první úzkostné ataky, následný královský zákaz, dobývání Jeruzaléma, orgie v chrámu, stupňující se utrpení, které vrcholí německy vyřvávanými povely a předčítáním židovských jmen, až po odhodlání ke vzpouře, vítěznou bitvu a závěrečné aleluja. Autorka dokázala bez tříštění sklenout různé stylové obrazy: do díla přirozeně zapadly ozvuky židovských zpěvů, muzikálová melodika i atraktivní scéna rabování chrámu. Ta je vylíčena vskutku originálně: pomocí chorálů a skandování znějících obvykle v ochozech fotbalových stadionů. Škoda, že nedostatek času na závěrečné zkoušky v katedrále neumožnil "doladit" akustické záležitosti. Provedení - v němž figurovala řada sólistů i recitátorů a které řídil Vladimír Válek - však i přes tento handicap nepoznamenaly rušivé kolize.
</TEXT>
</DOC>
<DOC>
<DOCID>MF-20020527200</DOCID>
<DOCNO>MF-20020527200</DOCNO>
<DATE>05/27/02</DATE>
<TITLE>
Balet, který divákům pošimrá bránice
</TITLE>
<HEADING>
Glosy
</HEADING>
<TEXT>
V nejnovější premiéře přišel Pražský komorní balet s poněkud odlehčeným programem. Otevírá jej groteskní baletní zkratka Saturnin, v níž se choreografka Marika Blahoutová-Hanušová poctivě pokusila o předem prohrané převedení půvabného Jirotkova slovního humoru do řeči pohybu. I když volba námětu i hudební suity na téma Bizetovy Carmen nebyla příliš šťastná, sama choreografie účelně pracuje s rekvizitami, je sycená povětšinou povedenými a rozvedenými tanečními gagy. Málokdy se ovšem vídá tak vydařený komický balet, jakým je Mariin sen Petra Zusky, který pomocí značné nadsázky propojil Pas de quatre na starobaletní hudbu Cesara Pugniho a známé číslo Umírající labuť. V jeho mystifikačním příběhu sní tanečnice-labuť o slavném kvartetu, v němž však místo obvyklých balerín tančí muži v bílých romantických sukénkách (výborní Petr Kolář, Lubor Kvaček, Tomáš Rychetský a Radek Vrátil). Zuska paroduje taneční výstupy a pózy z legendární Perrotovy choreografie z roku 1845, některá místa prozrazují inspiraci u švédského modernisty Matse Eka, jiné drobnosti jsou odpozorované například ze sportu nebo ze zprofanovaných módních přehlídek. Večer uzavírají Tance podle Brahmse. Choreograf Libor Vaculík vybral devět čísel z Uherských tanců. Daří se mu jemná stylizace folkloru, zajímavá je jeho práce s prostorem, vystižení kontrastních nálad. Přesto však tentokrát trochu chybí větší emocionální zásah do publika.
V nejnovější premiéře přišel Pražský komorní balet s poněkud odlehčeným programem. Otevírá jej groteskní baletní zkratka Saturnin, v níž se choreografka Marika Blahoutová-Hanušová poctivě pokusila o předem prohrané převedení půvabného Jirotkova slovního humoru do řeči pohybu. I když volba námětu i hudební suity na téma Bizetovy Carmen nebyla příliš šťastná, sama choreografie účelně pracuje s rekvizitami, je sycená povětšinou povedenými a rozvedenými tanečními gagy. Málokdy se ovšem vídá tak vydařený komický balet, jakým je Mariin sen Petra Zusky, který pomocí značné nadsázky propojil Pas de quatre na starobaletní hudbu Cesara Pugniho a známé číslo Umírající labuť. V jeho mystifikačním příběhu sní tanečnice-labuť o slavném kvartetu, v němž však místo obvyklých balerín tančí muži v bílých romantických sukénkách (výborní Petr Kolář, Lubor Kvaček, Tomáš Rychetský a Radek Vrátil). Zuska paroduje taneční výstupy a pózy z legendární Perrotovy choreografie z roku 1845, některá místa prozrazují inspiraci u švédského modernisty Matse Eka, jiné drobnosti jsou odpozorované například ze sportu nebo ze zprofanovaných módních přehlídek. Večer uzavírají Tance podle Brahmse. Choreograf Libor Vaculík vybral devět čísel z Uherských tanců. Daří se mu jemná stylizace folkloru, zajímavá je jeho práce s prostorem, vystižení kontrastních nálad. Přesto však tentokrát trochu chybí větší emocionální zásah do publika.
</TEXT>
</DOC>
<DOC>
<DOCID>MF-20020527201</DOCID>
<DOCNO>MF-20020527201</DOCNO>
<DATE>05/27/02</DATE>
<TITLE>
Tady sboristi bohužel zpívají sóla
</TITLE>
<TEXT>
Jan Hřebejk - další ze série rozhovorů se zajímavými lidmi o tom, jak vnímají současnou společnost
Režisér a scenárista Jan Hřebejk postupně získal pověst občanského kverulanta, který podepisuje petice a pro své názorové oponenty - včetně filmových kritiků - má vždy při ruce kalibr ostrých a vášnivých slov.
Úspěšný filmař se však nepovažuje za bůhvíjak kritického k místním poměrům. Říká, že mu jen vadí někteří konkrétní lidé, určité zvyky a události. Argumentuje hlavně příklady, které se ho nějak osobně dotkly.
Kdy jste byl poprvé na Západě?
V devadesátém roce. V Římě.
</TEXT>
<HEADING>
Co jste při tom cítil?
</HEADING>
<TEXT>
Byl to první krok k těžkému poznání. Že se nacházíme v ekonomickém srabu, tady většina lidí už za komunistů v podstatě věděla. Ale spousta z nás netušila rozměr trapnosti, v níž jsme žili. Včetně jedné velké "výhody", která se týkala výhradně kultury: co komunismus nějakým způsobem omezoval či zamlčoval, to bylo něčím dobrý. Třeba v hudbě jsem poznal kapelu Jasná páka, zpěváky Mertu, Třešňáka nebo Mišíka právě díky zákazům. Podobně v literatuře: když mi spolužačka přinesla Havla, bylo povinností si Audienci přečíst - tušili jsme, že to bude dobrý. Ne proto, že jsme byli tak chytří, ale protože komouš říkal, že to není dobrý nebo, dokonce, že to vůbec neexistuje.
Rodinná anamnéza
Váš otec byl v padesátých letech zavřený. Za co?
Za nic. Chodil na faru do knihovny, k faráři, kterého zatkli v rámci zátahů na církevní hodnostáře. Šlo o proces, v němž soudili síť duchovních z okolí Prahy, a s tím se svezli i další. Tátovi při procesu pomohlo, že pocházel z dělnických poměrů, takže vyfasoval "pouze" rok. Odkroutil si ho v Jáchymově a na Mariánské a potom byl deset let zbaven občanských práv. V šedesátých letech ho rehabilitovali.
</TEXT>
<HEADING>
Kdy vám tohle otec řekl?
</HEADING>
<TEXT>
V rodině se to přirozeně vědělo, nebylo to tajemství, které se musí vyjevit až ve vhodném okamžiku. Za normalizace u nás doma vládlo klasický dvojí myšlení: Takhle se věci mají, ale o tom venku nemluv. Přitom jsme pravidelně chodili do kostela.
</TEXT>
<HEADING>
Poznamenala vás neblaze tahle rozpolcenost?
</HEADING>
<TEXT>
Myslím, že ne. Vyrůstal jsem v sedmdesátých letech, v podstatě na vesnici, v Řeporyjích, na okraji Prahy, politiku jsem nevnímal. Pro mě například 1. máj nebyla služebnost režimu, prostě jsem si vyzdobil kolo bužírkou a jezdil po ulici... A někdy od pátý třídy jsme na 1. máje už ani nechodili. A v osmdesátých letech, když jsem začal brát rozum, jsem nežil v iluzích, cítil jsem trapnost všech těch zákazů. Nehledě na to, že druhá půlka osmdesátých let už byla o poznání volnější.
Po převratu došlo v nejedné rodině k nesouladům: třeba i rodiče, kteří desítky let nadávali na komunisty, najednou přestali chápat, co se to ve společnosti děje, a začali smířlivě mluvit o minulých pořádcích. Zažil jste to?
Ne, moji rodiče byli šťastní, že změna přišla. Nicméně jednou nastal chvilkový nelad. V devadesátém roce jsme se dívali na přenos z federálního parlamentu. Mluvil poslanec Ladislav Lis. Pro mě hrdina disentu, pro tátu svědek v jejich procesu - žádal pro ně smrt. Táta se rozčiloval: Kam jsme to dopracovali?! Já mu říkal: V době, kdy Lis byl ve vězení, jsi dostával knížky s věnováním od režimního básníka Jana Pilaře za to, že jste mu opravili auto - otec totiž v sedmdesátých letech začal pracovat v Mototechně a jezdili k nim i někteří papaláši.
</TEXT>
<HEADING>
Takže žádný generační konflikt u vás doma nenastal?
</HEADING>
<TEXT>
Když jsem se rodičům narodil, bylo jim čtyřicet. Tudíž u nás se nikdy nevyskytoval typický nesoulad - třeba, že já poslouchám hlasitou hudbu, a oni to nechápou. Ale měl jsem starší sestry, o jedenáct a třináct let. A když v sedmdesátých letech moji kamarádi poslouchali Boney M, já díky sestrám poslouchal Suchého se Šlitrem. Díky rodinné konstelaci jsem vždycky byl retro týpek. Nikdy jsem nebyl a nebudu progresivní. Když jsme točili Pelíšky, říkal mi kameraman Honza Malíř: To by mělo být vůči komunismu tvrdší! Oponoval jsem mu: Nemám s čím tvrdě účtovat, v KSČ jsem nebyl, nemusím teď práskat bičem nad hlavou.
</TEXT>
<HEADING>
Fotečka z plesu Playboye
</HEADING>
<TEXT>
Když počátkem devadesátých let privatizoval producent Václav Marhoul Filmové studio Barrandov, žil jste jako příslušník nastupující generace v privatizačně-kapitalistické euforii?
Ano. A když Chaun točil televizní dokument Léčba Klausem, podílel jsem se na něm z čistého přesvědčení. Kdyby se dneska tenhle film pustil, možná by se i spousta z těch, kterým tehdy připadal levicový filozof Ivan Sviták úplně směšný, podepsala pod většinu jeho slov, která v dokumentu pronáší. I mně Sviták přišel jako kuriozita. Dneska to vidím jinak. Ale ne tak, abych kvůli tomu, že jsem vůči některým klausovským tezím časem nabyl silnou skepsi, tvrdil, že pravda už tehdy vlastně stála na straně Svitáka. Prostě se o věcech veřejných učíme diferencovaně přemýšlet za pochodu.
</TEXT>
<HEADING>
Co vás vyléčilo z léčby Klausem?
</HEADING>
<TEXT>
Nejprve musím vytknout před závorku: Václav Klaus je nesporná veličina a správné hodnoty plusu a minusu mu jednou přisoudí budoucnost. Ale povím vám, co mě postupně vyléčilo. Otázky a pochyby začaly brzy. Při přípravě Léčby Klausem jsem měl na starosti rešerše včetně výstřižků z tisku. A v nich jsem narazil na fotku z plesu Playboye: Klaus na ní stojí s Vladem Tichým a Ivanem Chocholoušem, kteří ten časopis rozjížděli. První byl za bolševika na FAMU šéfem KSČ, Chocholouš byl vyhlášenej svazáckej funkcionář, stejnej kalibr. Samozřejmě, známého člověka občas vyfotí s kdekým, ale stejně jsem tomu nerozuměl: Sakra, copak Klaus neví, že ti vedle něj jsou provařený komouši?! A on se s nimi producíruje, kolem nich holky s ouškama. Říkal jsem si: Hm, asi to neví, dokonce připouštím, že to nevěděl. Ale ta neochota to vědět, ta demoralizuje! Podobných zklamání následovalo víc. A definitivním zlomem pro mě byl Klausův křest deníku Super, novinářskýho humusu. To je jako když knížku Přemysla Svory křtil Miloš Zeman. Předseda vlády slavnostně polejvá bulvární žvásty nějakého píšícího parazita. Tak si nad těmi křty říkám: Sakra, Klausi a Zemane, proč to děláte? Jste stejná parta? Jestliže ano, tak to je strašný, nebo tedy ne - ale proč tomu pak dáváte nějakou vizitku? Politika je přece precedenční činnost, ustavuje zvyky, společenské normy, celkové poměry.
Takže především politici jsou odpovědni za různé blbé nálady a za frustrace, kterými tahle společnost po listopadu 1989 procházela a prochází?
Není to samozřejmě jen vinou politiků, za něco mohou média, za něco možná každý z nás tím, jak se chová k bližním a ke společnosti jako celku - jak kupříkladu podléhá svůdnému filutovství něco obejít a napálit, nikoli tvořivě vymyslet a odpracovat. Myslím si, že na lidi má vysloveně frustrující vliv pocit nespravedlivosti v té nejvulgárnější podobě. Pochopitelně, člověk, jenž například celý život pracoval ve fabrice, kterou teď zavírají, protože se nerentuje, to cítí jako nespravedlnost. Ale nejvíc demoralizující je to, když lidi mají dojem, že se nemohou dobrat spravedlnosti. Jistě, svět je nespravedlivej už například proto, že jsou krásný holky, a jsou holky ošklivý, že jsou zdraví, ale i lidi nemocní. O tom teď nemluvím. Mluvím o tom, co demonstrují politika, právo či ekonomika. Dám vám příklad. Někdy zkraje devadesátých let otevřela v Řeporyjích svou pobočku Agrobanka. Založil jsem si v ní účet, stejně jako místní důchodci, kteří se z vesnice pomalu už nikam nehnou. A v tom okamžiku do obce vtrhla Česká spořitelna - v bývalém holičství založila pobočku. Mnoho z nás přešlo k ní, protože nabízela komfortnější služby. A když byl přechod dokonán, pobočka ČS se odstěhovala někam na sídliště, kam je složitá doprava. Tak jsem se tam vypravil a ptám se: Proč jste to odstěhovali? Odpověděli mi: Protože se to nerentovalo. Ve stejný den, kdy jsem tohle slyšel, se objevila zpráva, že Česká spořitelna prodělala osm miliard na investicích v Rusku. Koukám na to a ptám se: Tak jak to tady vlastně funguje? Je to selhání jedinců? Je to daň kapitalismu?
</TEXT>
<HEADING>
Co si myslíte, že to je?
</HEADING>
<TEXT>
Částečně to je přirozená daň, která nastupuje vždy, když dochází k velkým majetkovým přesunům. Ale jen částečně! Když po revoluci začaly fungovat berňáky a museli jsme jim začít platit daně, moje sestra říkala: Přece to tomu Vendovi nemůžeme nedat! Myslela tím Havla - on že reprezentuje stát, který je už opravdu náš, a občan by ten stát neměl okrádat. A tenhle pocit mezi lidmi strašlivě zeslábl. Spousta si jich řekla: Proč bychom měli dávat Vendovi prachy, když soused taky nedává a je naprosto v klidu? Ten pocit odpovědnosti mizí právě proto, že se babičkám zavře spořitelna v Řeporyjích a ve stejnou dobu ta samá firma prodělá osm tisíc milionů. To je třeba zdůrazňovat: osm tisíc milionů! Podle mě to zdejší amatérství a nabobství souvisí s tím, co tvrdí můj kamarád a scenárista Petr Jarchovský: Žijeme v zemi, kde každej sedí o sesli vejš, než má sedět. A má pravdu. Výborný producent selhal jako šéf filmového studia; kdo je trošku dobrej divadelník nebo novinář, už je to kandidát na ministra kultury či mluvčího vlády... Tady lidi, kteří ještě mají zpívat ve sboru, už zpívají sóla. To je problém.
</TEXT>
<HEADING>
Chci tři sta let trpět!
</HEADING>
<TEXT>
Zpátky ke konkrétní politice a politikům. ODS tedy pro vás není, ČSSD taky ne, tudíž sympatizujete s Koalicí, rozumím-li dobře.
Podívejte, nejenže pocházím z lidovecké roviny, ale mám obecně blízko ke středovému způsobu politiky. Kde se vyskytne slovo socialismus, mám vůči tomu blok - a v sociální demokracii je pro mě taky přítomen socialismus. Navíc Zeman mě nebaví, a když něco říká Špidla, nepřijde mi to perspektivní. A ODS není konzervativní strana, ale pragmaticko-machiavelistická partaj. Ale aby mi bylo dobře rozuměno: trvám zásadně na tom, že všechno, úplně VŠECHNO je tu lepší, než bylo za bolševika. Považuju si třeba toho, že žádná rozhodující politická síla tady není postkomunistická. Jestliže jsme se radovali, když Občanské fórum mělo v devadesátém roce ve volbách sedmdesát či kolik procent, dneska v zásadě můžeme říct, že má přes osmdesát procent, protože ODS, ČSSD, unie a značná část KDU-ČSL byly postaveny na lidech z OF. Moje nechuť míří ke konkrétním lidem a praktikám, ne k podstatě! Jsem například velmi rád, že tu není prezidentem bejvalej svazák.
</TEXT>
<HEADING>
Narážíte na Polsko?
</HEADING>
<TEXT>
Nenarážím, protože si myslím, že jak Polsko, tak Maďarsko znám natolik dobře, abych věděl, že jsou to země s jinou historií, s jinými tradicemi. A my se podle potřeby buď bičujeme, že nejsme jako oni, či se naopak chlubíme, že nejsme jako oni, což je všechno nesmysl. Jednou se chlubíme: Podívejte se na ně, na Poláky, na veksláky - prezident je tam postbolševik, předseda vlády jakbysmet. A podruhý pro změnu tvrdíme: Tady bylo pár stovek chartistů, tam deset milionů členů Solidarity, jsme proti nim sráči. Tohle je náš národní rys: sebepřeceňování leží hned vedle sebepodceňování. Megalomanii střídáme s masochismem. A když nás někdo zvenku chválí, euforicky to přebíráme s tím, že má určitě pravdu. Ale když nás kritizuje, určitě se mýlí, ohrožuje nás, propadáme skepsi. Je fajn, říkáme si třeba, že Angláni rádi jezdí škodovkama, ale už není fajn, když Angláni stojí na kontrolách na letišti. Co si tedy o nás vlastně myslí? Nejsou divní? Tohle je naše uvažování.
Jak s tímhle uvažováním "vstoupíme do Evropy"? A jak potom akceptovat například tlak a vliv bruselské byrokracie?
Brusel sem byrokracii nezavede, poněvadž příšerná byrokracie už tady vládne i bez něj. Tím nechci příští možné potíže bagatelizovat. Po vstupu do EU tady samozřejmě nenastane ráj na zemi, lidi nebudou lepší, fabriky nebudou ihned výkonnější... Ale bude pokračovat to, co už běží: udělalo se u nás od devadesátého roku leccos dobrýho, protože se to nemohlo neudělat - pod tlakem jiných zemí a okolností. Vnímám to zkrátka tak, že když jedu do Francie nebo do Itálie, vím, že jsou to země, kde se neodehrávají jen samý hezký věci, ale mluvím tam s lidmi, koukám se kolem sebe a vím: Jo, s vámi chci být v jedný partě... Tohle je Evropa, jejíž chci být součástí. To zakládá můj mírný optimismus. A jestli tohle má být nové Rakousko-Uhersko? Pak volám: Chci zase tři sta let trpět!
Jan Hřebejk
- narodil se 27. června roku 1967 v Praze
- maturoval na gymnáziu, vystudoval scenáristiku a dramaturgii na pražské FAMU; absolvoval v roce 1992 adaptací novely Egona Hostovského Dobročinný večírek, kterou natočil pro Československou televizi
- v roce 1990 vydal básnickou sbírku Patosání a v kinech se promítal film Pějme píseň dohola, ke kterému napsal spolu s Petrem Jarchovským scénář
- v roce 1993 přišel celovečerní filmový debut - Šakalí léta, který získal pět Českých lvů
- režíroval v pražském Divadle pod Palmovkou (Nebezpečné vztahy, Výstřely na Broadwayi, Amadeus)
- autorsky se podílel na satirickém cyklu Česká soda, vytvořil několik televizních dokumentů, od roku 1996 občas točí reklamy
- roku 1999 režíroval Pelíšky, které získaly dva České lvy, o rok později natočil film Musíme si pomáhat, jenž obdržel pět Českých lvů a byl nominován na Oscara
Příští rozhovor: historik Dušan Třeštík
</TEXT>
</DOC>
<DOC>
<DOCID>MF-20020527202</DOCID>
<DOCNO>MF-20020527202</DOCNO>
<DATE>05/27/02</DATE>
<TITLE>
Romská dívka asi byla zavražděna
</TITLE>
<HEADING>
Tělo dívky našli policisté za Českou Třebovou
</HEADING>
<TEXT>
Česká Třebová, Pardubice - Sedmiletá Marcela Ferková, po které od pátku pátraly v ústeckoorlickém okrese desítky policistů, dobrovolných hasičů i kynologů byla v neděli večer nalezena mrtvá. "Dívka se stala obětí násilného trestného činu. Pátrači ji nalezli mimo město. Více informací nelze v tuto chvíli vzhledem k rozbíhajícímu se vyšetřování poskytnout," řekla mluvčí orlickoústecké policie Eva Sichrová. Romské děvčátko bylo viděno naposledy v pátek odpoledne, kdy se čtyřiatřicetiletým přítelem své babičky navštívilo cukrárnu v České Třebové. Muže policisté zadrželi. "Jeho výslech zatím nic neprokázal. Je to však jedna z vyšetřovacích verzí. Obvinění mu zatím sděleno nebylo," uvedla mluvčí. Do pátrání po zmizelé sedmileté dívce se v České Třebové o víkendu zapojilo doslova celé město. Dobrovolným hasičům se nabízeli další zájemci z řad obyvatel na prohledávání okolí. Policisté od pátku obcházeli herny a restaurace ve městě s fotografií dívky a ptali se, zda dívku někdo nezahlédl. "Nikomu z hostů fotografie nic neřekla. Lidé nabízeli své služby, třeba vycvičené psy, policie ale prý má speciální jednotku. U romských dětí prý není tak neobvyklé, že na pár dní někam zmizí, tady ale asi půjde o něco vážnějšího. Rodina je prý bez nějakých potíží a dívka nic podobného ještě nikdy neudělala," řekl Petr Jebousek, zaměstnanec jedné z českotřebovských restaurací Zpráva o zmizelé dívce lidmi v Třebové otřásla. "Je to hrozná představa, sama mám dítě a ode dneška se budeme všichni bát a hlídat děti, aby se nám včas vracely ze školy. Člověk si myslí, že se takové věci malého města netýkají a ono je to úplně jinak," konstatovala matka desetileté dívky Lenka Novotná. Policejní pátrání po pohřešované dívce bylo soustředěné výhradně do okolí České Třebové a ústeckoorlického regionu. Své kolegy v sousedních okresech policisté o pomoc nepožádali. Pohotovost při hledání pohřešovaných dětí označují sami policisté za zvlášť zostřenou mobilizaci, při které vylučují jakékoli podcenění. "Jakmile se ztratí dítě, jde do služby doslova každý, kdo má ruce a nohy," zdůrazňuje Fojtíková. Zatím poslední pátrání po malém školákovi mají za sebou pardubičtí policisté. Na začátku května museli v Pardubicích na sídlišti Polabiny několik hodin hledat chlapce, který se kvůli špatné známce ve škole bál přijít domů. Případ, který policii oznámila školákova matka, naštěstí skončil ještě tentýž den v podvečer. Policie chlapce našla v domě, ve kterém bydlí, ukrytého v suterénu u výtahové šachty. Tragický konec však mělo v Pardubicích více než pět let staré pátrání, při kterém se v ulici V ráji ztratilo malé dítě. "Tehdy to nedopadlo dobře. Dítě jsme hledali několik dní a když jsme ho objevili, bylo už mrtvé. Případ se vyšetřoval jako násilný trestný čin," sdělila Fojtíková.
Česká Třebová, Pardubice - Sedmiletá Marcela Ferková, po které od pátku pátraly v ústeckoorlickém okrese desítky policistů, dobrovolných hasičů i kynologů byla v neděli večer nalezena mrtvá. "Dívka se stala obětí násilného trestného činu. Pátrači ji nalezli mimo město. Více informací nelze v tuto chvíli vzhledem k rozbíhajícímu se vyšetřování poskytnout," řekla mluvčí orlickoústecké policie Eva Sichrová. Romské děvčátko bylo viděno naposledy v pátek odpoledne, kdy se čtyřiatřicetiletým přítelem své babičky navštívilo cukrárnu v České Třebové. Muže policisté zadrželi. "Jeho výslech zatím nic neprokázal. Je to však jedna z vyšetřovacích verzí. Obvinění mu zatím sděleno nebylo," uvedla mluvčí. Do pátrání po zmizelé sedmileté dívce se v České Třebové o víkendu zapojilo doslova celé město. Dobrovolným hasičům se nabízeli další zájemci z řad obyvatel na prohledávání okolí. Policisté od pátku obcházeli herny a restaurace ve městě s fotografií dívky a ptali se, zda dívku někdo nezahlédl. "Nikomu z hostů fotografie nic neřekla. Lidé nabízeli své služby, třeba vycvičené psy, policie ale prý má speciální jednotku. U romských dětí prý není tak neobvyklé, že na pár dní někam zmizí, tady ale asi půjde o něco vážnějšího. Rodina je prý bez nějakých potíží a dívka nic podobného ještě nikdy neudělala," řekl Petr Jebousek, zaměstnanec jedné z českotřebovských restaurací Zpráva o zmizelé dívce lidmi v Třebové otřásla. "Je to hrozná představa, sama mám dítě a ode dneška se budeme všichni bát a hlídat děti, aby se nám včas vracely ze školy. Člověk si myslí, že se takové věci malého města netýkají a ono je to úplně jinak," konstatovala matka desetileté dívky Lenka Novotná. Policejní pátrání po pohřešované dívce bylo soustředěné výhradně do okolí České Třebové a ústeckoorlického regionu. Své kolegy v sousedních okresech policisté o pomoc nepožádali. Pohotovost při hledání pohřešovaných dětí označují sami policisté za zvlášť zostřenou mobilizaci, při které vylučují jakékoli podcenění. "Jakmile se ztratí dítě, jde do služby doslova každý, kdo má ruce a nohy," zdůrazňuje Fojtíková. Zatím poslední pátrání po malém školákovi mají za sebou pardubičtí policisté. Na začátku května museli v Pardubicích na sídlišti Polabiny několik hodin hledat chlapce, který se kvůli špatné známce ve škole bál přijít domů. Případ, který policii oznámila školákova matka, naštěstí skončil ještě tentýž den v podvečer. Policie chlapce našla v domě, ve kterém bydlí, ukrytého v suterénu u výtahové šachty. Tragický konec však mělo v Pardubicích více než pět let staré pátrání, při kterém se v ulici V ráji ztratilo malé dítě. "Tehdy to nedopadlo dobře. Dítě jsme hledali několik dní a když jsme ho objevili, bylo už mrtvé. Případ se vyšetřoval jako násilný trestný čin," sdělila Fojtíková.
</TEXT>
</DOC>
<DOC>
<DOCID>MF-20020527203</DOCID>
<DOCNO>MF-20020527203</DOCNO>
<DATE>05/27/02</DATE>
<TEXT>
Na dostihovém závodišti se v sobotu běžela Velká cena města Pardubic, první kvalifikace pro 112. ročník Velké pardubické.
</TEXT>
</DOC>
<DOC>
<DOCID>MF-20020527204</DOCID>
<DOCNO>MF-20020527204</DOCNO>
<DATE>05/27/02</DATE>
<TITLE>
Při pátrání po dívce nasadili policisté také vůz s tlampači
</TITLE>
<TEXT>
Česká Třebová - Při pátrání po sedmiletém romském děvčátku, které se v pátek odpoledne ztratilo v České Třebové a v neděli večer bylo nalezeno mrtvé, nasadili policisté do akce veškerou dostupnou techniku. Při snaze získat od obyvatel města co nejvíce informací, použili i vůz se silnými tlampači. "Vůz, který jezdil ulicemi města, rozhlašoval popis zmizelého děvčátka a také upozorňoval případné svědky, kam mohou informace týkající se pátrání nahlásit," vysvětluje mluvčí ústeckoorlické policie Eva Sichrová.
</TEXT>
<HEADING>
Jak dlouho vůz po městě jezdil?
</HEADING>
<TEXT>
Po České Třebové jsme v sobotu odpoledne jezdili tři hodiny. Po celou dobu jsme opakovali popis dívky a také stručnou rekapitulaci toho, od kdy a za jakých okolností po děvčátku pátráme.
Využili jste nabídky lidí na pomoc při hledání? Mohou vůbec lidé policistům pomáhat tak, aby současně nehrozilo nebezpečí, že třeba poškodí důležité stopy?
Obyvatele České Třebové jsme požádali, aby prohledávali sklepy svých domů, půdy, stodoly, kůlny nebo zahradní chatky.
</TEXT>
</DOC>
<DOC>
<DOCID>MF-20020527205</DOCID>
<DOCNO>MF-20020527205</DOCNO>
<DATE>05/27/02</DATE>
<TITLE>
Málotřídka stojí na důvěře
</TITLE>
<GEOGRAPHY>Vejvanovice</GEOGRAPHY>
<TEXT>
Zatímco většina málotřídních škol se potýká se zoufalým nedostatkem dětí a hrozí jim proto zánik, ve Vejvanovicích na Chrudimsku si překvapivě nestěžují. "Děti ubývají na všech školách, málotřídky nevyjímaje, ale nám kupodivu přibyly," říká ředitel školy Vladimír Dvořák. Aby nedocházelo k odlivu žáků do jiných, většinou velkých škol, razí proto filozofii, že je nutné, aby rodiče do naší školy zapsali dítě proto, že je dobrá, a ne proto, že je nejblíž. Jediné co ředitele školy s dvaačtyřiceti žáky ohledně jejich současného počtu mrzí, že nezískal prostředky na dalšího učitele, který by se věnoval celkem třinácti prvňákům. Žáci pátého ročníku proto musí chodit do jiné školy. Ač mají podobná zařízení jako je vejvanovická málotřídka své specifické problémy, při dobrých vztazích s obecním úřadem si mohou dovolit v lecčems konkurovat i velkým školám ve městě. Některé nové metody dokáží dokonce zavést do výuky rychleji a bez velkých potíží.
Více čtěte na str. D3
</TEXT>
</DOC>
<DOC>
<DOCID>MF-20020527206</DOCID>
<DOCNO>MF-20020527206</DOCNO>
<DATE>05/27/02</DATE>
<TITLE>
Jen jeden podpis od Jágra některým nestačil
</TITLE>
<GEOGRAPHY>Pardubice</GEOGRAPHY>
<TEXT>
Sobotní odpoledne nebylo na pardubickém závodišti jen svátkem dostihových fanoušků, ale na své si přišli i příznivci hokeje. Mítinku, jehož součástí byla i první kvalifikace na Velkou pardubickou, se totiž zúčastnil i jeden z nejlepších hokejistů NHL, český reprezentant Jaromír Jágr. Na autogram od svého "nejlepšího hokejisty planety" vydržela hrstka skalních čekat ve frontě téměř hodinu, a to ve stanu, který se v parném počasí proměnil ve skleník. "Mám od Jágra podepsaný dres. Letos jsem si přinesl knihu," hlásil hrdě desetiletý Patrik Hora, zatímco přijímal úkoly od své matky. "Nezapomeň na fotky, slíbili jsme i babičce. Táta tě s Jágrem vyfotí, jestli se dostane tak blízko," organizovala žena energicky rodinu. Někteří měli připravené balíčky Jágrových fotografií - pro kamarádku, pro sousedku či spolužáka, někteří se spokojili s podpoisem na dostihovém programu. Našly se i odvážné dívky, připravené nastavit vlastní kůži. "Mohl by se mi podepsat třeba na rameno," plánovala si patnáctiletá Alena Korčáková. "To ti nevydrží, lepší je fotka," nesouhlasila kamarádka. Když moderátor začal zkracovat časové intervaly do Jágrova příjezdu na posledních pár minut, praskal stan připravený pro autogramiádu ve švech. Jakmile do areálu závodiště vjel jeho stříbrný Mercedes, ocitl se hokejista v obležení fanoušků. První záběry fotoaparátem či kamerou získali ti nejrychlejší nebo nejvytrvalejší. "Počkáme si, bude tady celé odpoledne, někde si ho natočíme," uklidňoval otec smutné ratolesti, kterým se nepodařilo zachytit hokejistu, jak vystupuje z auta. Jaromír Jágr působil nejprve trochu unaveně. Nápor zájemců o podpisy odrážel však zkušeně, s fanoušky rozverně konverzoval a odpovídal na stále stejné otázky. "Snad se mě koně nepolekají," komentoval svůj úkol odstartovat hlavní sobotní dostih Jágr. Jestli si na některého koně vsadí a kolik, nechtěl prozradit. "Pardubické dostihy mám rád, nejsem tady poprvé. Pochybuji však, že by mě nějaký kůň unesl alespoň k první překážce," odpověděl pobaveně Jágr na dotaz, zda by si nechtěl jízdu na dostihovém koni vyzkoušet.
O podpis hokejisty Washingtonu Capitals Jaromíra Jágra byl mezi jeho fanoušky velký zájem.
</TEXT>
</DOC>
<DOC>
<DOCID>MF-20020527207</DOCID>
<DOCNO>MF-20020527207</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<HEADING>
Česká Třebová - Železničáři chystají fotbalový turnaj
</HEADING>
<TEXT>
Zítra a ve středu se poprvé v České Třebové na fotbalovém stadionu Pod Jelenicí uskuteční mezinárodní železničářský fotbalový turnaj USIC za účasti reprezentačních mužstev z Holandska, Německa, Švýcarska a České republiky. (mal)
</TEXT>
<HEADING>
Přelouč - Zastupitelstvo bude jednat o schodku rozpočtu
</HEADING>
<TEXT>
Ve středu 29. května 2002 se uskuteční zasedání zastupitelstva Přelouče. Jednání má začít v 15.30 hodin ve velkém sále Občanské záložny. Na tomto jednání má vedení města předložit návrh, jak vyřešit schodek v příjmech města, který nastal v prvním čtvrtletí letošního roku. Radní již jeden návrh předložili při minulém zasedání, ten ale zastupitelstvo neschválilo. (tum)
Moravská Třebová - Okradená žena nedala souhlas ke stíhání
V dubnu letošního roku ukradl jednadvacetiletý muž z Moravskotřebovska své o dva roky starší družce barevnou televizi, kterou dostala darem od své matky. Televizi v hodnotě osm tisíc odnesl z pronajatého bytu na Svitavsku, kde společně žili. Případ bude odložen, poněvadž žena nedala souhlas k trestnímu stíhání svého druha. (mal)
</TEXT>
<HEADING>
Pardubice - Policisté dopadli zloděje trubek
</HEADING>
<TEXT>
Pardubická policie zadržela minulý týden devětadvacetiletého muže z České Lípy, který je podezřelý ze série krádeží hliníkových trubek z lesních školek po celém okrese. Majitelé školek začali policii na krádeže upozorňovat zhruba před rokem. Celková škoda činí 340 000 korun. Trubky zloděj zřejmě prodával do sběru. (ČTK)
Ústí nad Orlicí - Pachatel se k vloupání přiznal
Třiadvacetiletý muž z Orlickoústecka se před týdnem vloupal do horské chaty v Janských Lázních na Trutnovsku. Z chaty ukradl peněženku s téměř 50 000 korunami. Muž se posléze k vloupání přiznal. Policie ho obvinila z krádeže. (ČTK)
Dnes se děje
</TEXT>
<HEADING>
Chrudim - Mimořádně jednání zastupitelstva
</HEADING>
<TEXT>
Dnes v 16.00 hodin začne ve velkém sále Muzea v Chrudimi mimořádné zasedání zastupitelstva. To bude mimo jiné schvalovat návrh smlouvy o zprostředkování prodeje pozemků průmyslové zóny. Smlouvu město hodlá uzavřít s realitní firmou, která pro Chrudim sežene investora. Na posledním zasedání zastupitelé návrh smlouvy odmítli, protože byl podle nich připraven špatně. (dp)
Dnes v 16.00 hodin začne ve velkém sále Muzea v Chrudimi mimořádné zasedání zastupitelstva. To bude mimo jiné schvalovat návrh smlouvy o zprostředkování prodeje pozemků průmyslové zóny. Smlouvu město hodlá uzavřít s realitní firmou, která pro Chrudim sežene investora. Na posledním zasedání zastupitelé návrh smlouvy odmítli, protože byl podle nich připraven špatně. (dp)
</TEXT>
</DOC>
<DOC>
<DOCID>MF-20020527208</DOCID>
<DOCNO>MF-20020527208</DOCNO>
<DATE>05/27/02</DATE>
<TITLE>
Lidem vadí termín prázdnin
</TITLE>
<TEXT>
Rodiče se bojí, že o jarních prázdninách neseženou na horách ubytování
Pardubice, Chrudim - Hory přecpané rodiči s dětmi a před hotely či penziony stojící další zimní rekreanti, kteří marně hledají volné ubytování. Tak takhle zřejmě budou vypadat jarní prázdniny ve většině rekreačních oblastí, kam jezdí lidé z Pardubického kraje se svými dětmi na dovolenou. Od ledna příštího roku totiž zmizí z mapy České republiky okresy a zároveň s nimi i starý způsob rozdělení jarní rekreace školáků a studentů. Nyní bude ministerstvo školství vypisovat termín jarních prázdnin pro celý kraj, a ne pro jednotlivé okresy, jak činilo dosud. "Je to celé postavené na hlavu. Proč chtějí rušit léty prověřený systém jarních prázdnin, kdy se bez problémů mohla dostat na hory každá rodina s dětmi?" řekla se rozpaky v hlase matka dvou dětí Lucie Martínková z Pardubic. "My jezdíme do Orlických hor každé jarní prázdniny a nikdy jsme neměli nouzi o to, jak sehnat ubytování. Ale teď když na hory zamíří v jednu dobu o tolik lidí víc, tak zřejmě problémy s ubytováním zažijeme," obává se Tomáš Němec z Chrudimi. Pardubický kraj má shodný termín jarních prázdnin s Libereckým a Plzeňským krajem, což je podle provozovatelů horských středisek nešťastné spojení. "Lidé z Libereckého i Pardubického kraje to sem mají blízko. Tímto nešťastným rozčleněním tedy ministerstvo boji o volné ubytování v Krkonoších rozhodně nezabrání," sdělil majitel penzionu ve Špindlerově Mlýně, který si nepřál být jmenován. Negativní dopad na celý cestovní ruch v tomto období předvídá i pardubický krajský úřad. "Kapacita zimních rekreačních středisek není nafukovací, takže pro velkou část dosavadních návštěvníků hor v tomto období bude velký problém sehnat zde i nadále ubytování. Jediné řešení vidím ve včasné rezervaci. Doufám ale, že toto rozhodnutí ministerstva není konečné a že s tím ještě budeme moci něco udělat," věří Renata Lešanovská z oddělení cestovního ruchu Krajského úřadu v Pardubicích. Podle vyjádření tiskové mluvčí ministra školství Vladimíry Al Malikiová na oficiálních internetových stránkách ministerstva je ale zřejmě zbytečné se bouřit. "Po zrušení okresů je nesnadné vyhlašovat jarní prázdniny na určitou část kraje. Aby se předešlo přeplňování rekreačních středisek v určitých oblastech, byly kraje rozděleny do několika skupin, přičemž v úvahu byl brán počet žáků v kraji a poloha kraje," uvedla.
Termín jarních prázdnin pro Pardubický kraj
</TEXT>
</DOC>
<DOC>
<DOCID>MF-20020527209</DOCID>
<DOCNO>MF-20020527209</DOCNO>
<DATE>05/27/02</DATE>
<TITLE>
Trasa R43 má vést z Brna na Jevíčko
</TITLE>
<TEXT>
Moravská Třebová - Radní v Moravské Třebové si stěžují na malý zájem investorů o průmyslovou zónu. Ten zdůvodňují tím, že v okolí nevede silnice dálničního typu. To by se mohlo změnit s výstavbou rychlostní komunikace R43, která má vést z Brna přes Boskovice směrem na Jevíčko. Komunikace by se podle návrhu projektantů měla v blízkosti obce Staré Město, pět kilometrů od Moravské Třebové, napojit na plánovanovanou rychlostní komunikaci R35 spojující Hradec Králové s Olomoucí. Moravská Třebová by se tak mohla stát významnou dopravní křižovatkou. Stavba nové silnice by měla využít betonové objekty pro moderní dálnici, kterou chtěli postavit za druhé světové války Němci. Kdy by se měla rychlostní silnice začít stavět zatím není jisté, optimisté hovoří o roku 2010. "Rychlostní komunikace R 43 by měla být dopravní tepnou budoucnosti a tomu by pochopitelně měla odpovídat i konkrétní stavební řešení. Na trase procházející regionem od Jevíčka po letiště ve Starém Městě by mělo být několik přemostění, zářezů i umělých valů v terénu a při obchvatu Cimburka pravděpodobně i jeden tunel dlouhý několik stovek metrů," uvedla tisková mluvčí Městského úřadu v Moravské Třebové Libuše Scholzová. Projektanti představili zástupcům Moravskotřebovska dvě varianty komunikace, západní, a východní. Trasa západní se inženýrům zatím líbí víc, protože kopíruje místa, kde dříve vedla německá cesta. "Problémy jsme našli pouze v oblasti Jevíčka, poněvadž tam trasu ukončili. V případě zvolení západní varianty by musela být upravena tak, abychom co nejvíce vyloučili střety se zástavbou, v Městečku Trnávka by musela projít prolukou zástavby a v Rozstání by procházela přímo obcí. Z hlediska napojení na R35 by přicházely v úvahu tři křižovatky v Jevíčku, Trnávce nebo ve Starém Městě," popsal hlavní projektant Otakar Hornoch. Trasa východní by měla vést přes obec Mezihoří, u Dětřichova by však bylo nutné vybudovat obchvat. Křižovatky by měly stát v Mezihoří a Borušově. "Obecně by měla spojením dvou rychlostních komunikací vzniknout významná křižovatka směrů západ - východ a sever - jih. To je důvod, proč by měl tento projekt rozhodně dostat zelenou," uvedl Hornoch. O stavbě rozhodnou zastupitelé Jihomoravského a Pardubického kraje. "Zatím je to otázku územních plánů obcí, které se musí sladit s projektem i s požadavky ochránců životního prostředí," řekl radní Pardubického kraje zodpovědný za dopravu Jiří Kubínek.
</TEXT>
</DOC>
<DOC>
<DOCID>MF-20020527210</DOCID>
<DOCNO>MF-20020527210</DOCNO>
<DATE>05/27/02</DATE>
<TEXT>
Fotbalový stadion v Zámrsku patřil v sobotu velké kulturní i sportovní show Májové zámrskání.
</TEXT>
</DOC>
<DOC>
<DOCID>MF-20020527211</DOCID>
<DOCNO>MF-20020527211</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
Vladimír Mlynář, krajský lídr Unie svobody a druhý na společné kandidátce Koalice
Jako Mesiáš vyvádějící národ z apokalyptických hrůz vypadá šestatřicetiletý Vladimír Mlynář na nejnovějším volebním plakátu Koalice v Pardubickém kraji. Černobílá karikatura, imitující perokresby s biblickými výjevy, znázorňuje zástup lidovců a unionistů, kterak stoupají na sluncem ozářený vrchol. Zatímco ostatní politické strany se zřejmě hašteří kdesi dole, skryty hustými mraky, optimistická Koalice míří vzhůru, kde už na ni čeká Mlynář třímající vlajku s volebním číslem 25. Alegorie s volební kandidátkou je dokonalá, fronta politiků před vrcholem odpovídá jejich pozici na seznamu. Lazar Vokáč, namalovaný s nohou v sádře a s berlemi, to nedotáhl výš, než na čtvrté místo. Třetímu Severovi zřejmě kdosi zlomyslně podstrčil při namahavém výstupu cigaretu marihuany, alespoň výraz tváře tomu napovídá. Na vrcholu pak Výborný s Mlynářem, v představách stáří a mládí, zkušenost a elán. Image mladého, energického a "tak trochu jiného" politika doprovází Mlynáře už delší dobu. V parlamentu se zabývá především problematikou moderních informačních technologií a je například spoluautorem zákona o elektronickém podpisu. Mlynář je jediným "pražským" politikem, který se objevil na čelním místě kandidátky některé z parlamentních stran v Pardubickém kraji. Jako přespolní se však snaží ukázat, že ví, za který region kandiduje. Do Pardubic často zajíždí, pokřtil zde svou knihu a píše sloupky do regionálních novin. Obraz Mlynáře jako vůdce poněkud sráží to, že již dvakrát po sobě prohrál nejprve s Karlem Kühnlem a pak i s Hanou Marvanovou boj o předsednické křeslo unionistů. A pak je tu ještě jeden předvolební plakát Koalice, možná až nechtěně upřímně hodnotící věrohodnost kandidujících politiků. Na květnový mítink, doplněný i programem pro děti, zvala Koalice na Pardubicku slovy: Kufr plný pohádek.
</TEXT>
</DOC>
<DOC>
<DOCID>MF-20020527212</DOCID>
<DOCNO>MF-20020527212</DOCNO>
<DATE>05/27/02</DATE>
<TITLE>
Podnikatelé chtějí změnu dopravy v Chrudimi
</TITLE>
<GEOGRAPHY>Chrudim</GEOGRAPHY>
<TEXT>
Chrudimští podnikatelé chtějí přesvědčit radnici, aby změnila dopravní režim v centru města. Stávající úprava podle nich nepřeje podnikání a dělá z Chrudimi odumírající nudné město. Dokument shrnující návrhy podnikatelů již podepsalo asi sedmdesát podnikatelů z centra. Člen městského zastupitelstva Luboš Jelínek předloží požadavky podnikatelů spolu s podpisovými archy městskému zastupitelstvu. "Bojujeme nejen za to, aby se centrem města dalo opět jezdit v obou směrech, ale i za to, aby se tu dalo žít. Tedy nakoupit třeba drobnosti, posedět v kavárně a podobně. Co se změnil dopravní režim v centru město odumírá, je nudné. Závidíme například Vysokému Mýtu a Litomyšli, kde historická centra žijí," řekl Jelínek. Podnikatelé ve svém prohlášení kritizují, že se do náměstí dá vjet pouze z jednoho směru. Odrazuje jim to zákazníky, na druhé straně se však místy, která by měla mít spíše komorní charakter, prohánějí značnou rychlostí automobilisté a motocyklisté, využívající cestu přes město jako zkratku. Proto žádají, aby byla doprava v centru zpomalena a zklidněna. Spokojeni nejsou ani s parkovacími možnostmi, ani s navigací návštěvníků města. Starosta Chrudimi Ladislav Libý uvedl, že problémem se radní zabývají celé volební období. Řešení podle něho přinese vybudování kruhového objezdu pod náměstím. "Zatím není jasné, zda se s jeho stavbou začne letos," řekl. Dopravní systém je podle něj možné změnit i bez této investice. Přineslo by to však zřejmě vážné komplikace v plynulosti provozu na okruhu kolem města.
Chrudim - Chrudimští podnikatelé chtějí přesvědčit radnici, aby změnila dopravní režim v centru města. Stávající úprava podle nich nepřeje podnikání a dělá z Chrudimi odumírající nudné město. Dokument shrnující návrhy podnikatelů již podepsalo asi sedmdesát podnikatelů z centra. Člen městského zastupitelstva Luboš Jelínek předloží požadavky podnikatelů spolu s podpisovými archy městskému zastupitelstvu. "Bojujeme nejen za to, aby se centrem města dalo opět jezdit v obou směrech, ale i za to, aby se tu dalo žít. Tedy nakoupit třeba drobnosti, posedět v kavárně a podobně. Co se změnil dopravní režim v centru město odumírá, je nudné. Závidíme například Vysokému Mýtu a Litomyšli, kde historická centra žijí," řekl Jelínek. Podnikatelé ve svém prohlášení kritizují, že se do náměstí dá vjet pouze z jednoho směru. Odrazuje jim to zákazníky, na druhé straně se však místy, která by měla mít spíše komorní charakter, prohánějí značnou rychlostí automobilisté a motocyklisté, využívající cestu přes město jako zkratku. Proto žádají, aby byla doprava v centru zpomalena a zklidněna. Spokojeni nejsou ani s parkovacími možnostmi, ani s navigací návštěvníků města. Starosta Chrudimi Ladislav Libý uvedl, že problémem se radní zabývají celé volební období. Řešení podle něho přinese vybudování kruhového objezdu pod náměstím. "Zatím není jasné, zda se s jeho stavbou začne letos," řekl. Dopravní systém je podle něj možné změnit i bez této investice. Přineslo by to však zřejmě vážné komplikace v plynulosti provozu na okruhu kolem města.
</TEXT>
</DOC>
<DOC>
<DOCID>MF-20020527213</DOCID>
<DOCNO>MF-20020527213</DOCNO>
<DATE>05/27/02</DATE>
<TEXT>
Pardubický kraj instaloval k dopravním značkám označujícím hranice regionu také krajský znak.
</TEXT>
</DOC>
<DOC>
<DOCID>MF-20020527214</DOCID>
<DOCNO>MF-20020527214</DOCNO>
<DATE>05/27/02</DATE>
<TITLE>
Vlčkovské Otvírání studánek oslavilo dvacáté jubileum
</TITLE>
<GEOGRAPHY>Vlčkov</GEOGRAPHY>
<TEXT>
Již podvacáté se sjely stovky lidí do malé vesnice na Orlickoústecku. Otvírání studánek ve Vlčkově se stalo nejen oblíbeným místem našich i zahraničních umělců a milovníků díla Bohuslava Martinů, ale zejména tradiční lidovou slavností, kterou žije doslova celá vesnice. Obec, kde žije zhruba sto obyvatel, by jen těžko mohla zvládnout akci sama. Jedním z hlavních pořadatelů a zejména dramaturgem všech vystoupení je každoročně Jan Kapusta ze Společnosti Bohuslava Martinů.
Máte představu kolik umělců se Otvírání studánek za uplynulých dvacet let vystoupilo?
Statistiku si nevedu. Celá tato záležitost vznikla vlastně náhodou. Přišel jsem na to, že báseň nazvanou Píseň o studánce Rubínce, kterou Martinů zhudebnil, básník Bureš v podstatě opsal od vlčkovského učitele Josefa Karla a že tedy místopisně patří sem, nikoli na Vysočinu, jak se na partituře uvádí. V osmdesátých letech již existovala společnost Bohuslava Martinů a já jsem působil zde na Litomyšlsku. Rozhodli jsme se, že uspořádáme kulturní program pro místní lidi, pozvali jsme litomyšlský sbor, vyšli jsme si ke studánkám a bez nějaké veliké reklamy přišla spousta lidí. Zpočátku účinkovali ochotníci nebo žáci a učitelé hudebních škol. Díky dobrým kontaktům jsme nalákali hudební tělesa vyšší úrovně, se kterými přijeli známí sólisté. K tomu jsme postupně přidávali další programy a rozrostlo se to až na osm či dvanáct kratších vystoupení. Aby nebylo vážné hudby příliš, zveme i lehčí žánry, například dechovku.
</TEXT>
<HEADING>
Čím se stala akce tak populární?
</HEADING>
<TEXT>
Jednak je to půvabem místa. Vlčkov je nesmírně sympatické místo. Vesnička má jen sto obyvatel, ale jak si ji dokážou dát do pořádku, je obdivuhodné. Když se chystá slavnost, vesnice tím žije celé jaro. Práce je jak na kostele a já vidím, že se na Otvírání studánek ve Vlčkově podílí již třetí generace. A co je zajímavé, vesnice se přestala "vylidňovat", lidé už se tolik nestěhují za prací do měst. Asi to není jen díky slavnosti, ale třeba si více uvědomují v jakém známém a pěkném místě žijí a že jim může leckdo závidět.
</TEXT>
<HEADING>
Vystupují tady známí umělci, určitě ne zadarmo...
</HEADING>
<TEXT>
Na peníze i na organizaci je to velmio náročné. Celá vesnice "maká", přesto by to finančně v žádném případě neutáhla. Naštěstí zatím stojí Nadace Bohuslava Martinů, která má peníze z provozování a vydávání díla Martinů z celého světa. Umělci se sem rádi vracejí a řeknou si třeba polovinu peněz oproti běžné gáži.
Na peníze i na organizaci je to velmio náročné. Celá vesnice "maká", přesto by to finančně v žádném případě neutáhla. Naštěstí zatím stojí Nadace Bohuslava Martinů, která má peníze z provozování a vydávání díla Martinů z celého světa. Umělci se sem rádi vracejí a řeknou si třeba polovinu peněz oproti běžné gáži.
</TEXT>
</DOC>
<DOC>
<DOCID>MF-20020527215</DOCID>
<DOCNO>MF-20020527215</DOCNO>
<DATE>05/27/02</DATE>
<TITLE>
Majitelé vozů Praga zamíří na Chrudimsko
</TITLE>
<GEOGRAPHY>Chrudim</GEOGRAPHY>
<TEXT>
Majitelé a příznivci historických vozidel značky Praga se sejdou ve dnech 31. května až 2. června na Chrudimsku a Kutnohorsku. Celostátní sraz veteránů, který je zároveň vzpomínkou na automobilového závodníka Petra Muchu, pořádá Veteran Car Club Praga. Tradiční akce se uskuteční už pojednatřicáté.
Chrudim - Majitelé a příznivci historických vozidel značky Praga se sejdou ve dnech 31. května až 2. června na Chrudimsku a Kutnohorsku. Celostátní sraz veteránů, který je zároveň vzpomínkou na automobilového závodníka Petra Muchu, pořádá Veteran Car Club Praga. Tradiční akce se uskuteční už pojednatřicáté.
</TEXT>
</DOC>
<DOC>
<DOCID>MF-20020527216</DOCID>
<DOCNO>MF-20020527216</DOCNO>
<DATE>05/27/02</DATE>
<TITLE>
Málotřídka stojí na důvěře, říká ředitel
</TITLE>
<TEXT>
Málotřídní škola ve Vejvanovicích nabízí počítače, kurzy angličtiny i asistentku pro děti s poruchou učení Školství a vzdělávání
Vejvanovice - Když některé dítě na druhém stupni základní školy či třeba student gymnázia řekne, že chodil do vesnické málotřídní školy, naráží občas na posměch svých spolužáků. O co jsou ale venkovští žáci horší než ti, kteří navštěvovali velkou městskou školu? Ředitel školy ve Vejvanovicích na Chrudimsku Vladimír Dvořák tvrdí, že ač mají podobná zařízení své specifické problémy, při dobrých vztazích s obecním úřadem si mohou dovolit v lecčems konkurovat i velkým školám ve městě. Některé nové metody dokáží dokonce zavést do výuky rychleji a bez velkých potíží. "Největším problémem málotřídních škol je, že doposud není hotový nový školský zákon. Nevíme totiž, zda budeme do budoucna spadat s veškerou svou agendou, a to i včetně platů, pod obecní úřady. Ani se nedivím, že se k tomu starostové moc nemají. Plyne z toho totiž spousta starostí a navíc na to obce nemají potřebný personál," říká ředitel vejvanovické školy. Bezproblémové fungování málotřídní školy záleží ale už nyní na jejích dobrých vztazích s místním obecním úřadem. Pokud vedení a zastupitelstvo obce škole přeje a kasu obecního úřadu zrovna neluxují mnohaleté splátky za plynofikaci, kanalizaci či vodovod, je možno podobně jako ve Vejvanovicích investovat do oprav, nového nábytku či třeba počítačového vybavení. Škola se bude moci proto za čas pochlubit docela unikátním poměrem pět žáků na jeden počítač. Zajímavým faktem je, že kdysi pověstné povědomí venkovských dětí o dění v přírodě je už nějakou dobu minulostí. Tím se blíží svým vrstevníkům ve městech. Důvodem je částečně útlum zemědělství a dojíždění rodičů do měst, ale i to, že se způsob způsob života na vesnice obecně mění.
</TEXT>
<HEADING>
Vejvanovické škole děti nechybí
</HEADING>
<TEXT>
Zatímco většina málotřídních škol se potýká se zoufalým nedostatkem dětí a hrozí jim proto zánik, ve Vejvanovicích si nestěžují. "Děti ubývají na všech školách, málotřídky nevyjímaje, ale nám kupodivu přibyly. I přesto se snažíme, aby nám žáci neodcházeli do jiných, většinou velkých škol. Razíme proto filozofii, že je nutné, aby rodiče do naší školy zapsali dítě proto, že je dobrá, a ne proto, že je nejblíž," říká Dvořák. Jediné co ho ohledně současného vyššího počtu žáků mrzí je, že nezískal prostředky na dalšího učitele, který by se věnoval celkem třinácti prvňákům. Žáci pátého ročníku proto musí chodit do jiné školy. Jako ředitel, nebo jak sám Dvořák postaru říká spíše řídící učitel, nechce lákat do své málotřídky děti z městských škol. Ale snaží se "svým" dětem nabídnout programy a projekty, které jsou na velkých školách běžné. "Podařilo se nám zajistit, že k nám dvakrát týdně zajíždí asistentka pro děti s poruchami učení, kterou si může dovolit jen málo škol našeho typu. Třikrát týdně poskytujeme i učebnu na výuku angličtiny. I když nám z pronájmu prostor neplynou žádné peníze, důležité je, aby děti nemusely za výukou jazyka dojíždět někam jinam," míní ředitel školy.
</TEXT>
<HEADING>
Na málotřídkách je šikana vzácností
</HEADING>
<TEXT>
Jak Dvořák tvrdí, velkým plusem málotřídek je, že díky domácímu prostředí je na nich prakticky vyloučena šikana. Pro personál školy včetně školnice a kuchařky je typické, že žáky znají již od nejútlejšího věku včetně jejich rodinného zázemí. " Málotřídní škola musí stát na důvěře rodičů. Pokud bychom ji ztratili nebo rodiče nabyli dojmu, že jejich děti se u nás nenaučí potřebnou látku, těžko by je k nám přihlásili. I když starší sourozenci chodí už na druhý stupeň do Chrudimi a mohli by mladší děti vozit s sebou, rodiče přivádějí budoucí prvňáky k nám," říká Dvořák. Práce kantora málotřídky je náročnější v tom, že se musí vždy připravit na výuku hned pro dva ročníky zároveň. Hodinu rozvrhuje tak, aby se oběma skupinám věnoval pokud možno stejným dílem. "Na děti je v hodině sice méně času, ale řada činností se dá skloubit do výuky obou ročníků. Starší děti také často pomáhají mladším, což vylučuje šikanu. Není důvod, aby byly děti na sebe zlé," míní ředitel. Malé školy údajně i pružněji zavádějí do praxe nové metody jako jsou volnější přestávky, nezvonění, či vyučování v blocích, s nimiž se s oblibou chlubí progresivnější velké městské školy. "Když jsem kdysi četl hodnocení jedné školy, která se výrazně lišila od podobných zařízení ve městě, divil jsme se, že tomu byl přikládán takový význam. Pohyb a hry dětí o přestávkách či malování na velké archy balicího papíru jsou věci, které jsou u nás běžné už dávno. Jediný problém je v tom, že jsme to neuměli dost dobře propagovat," tvrdí Dvořák. Aby o sobě daly více vědět a také lépe spolupracovaly, založily málotřídní školy na Chrudimsku speciální klub scházející se třikrát až čtyřikrát za rok. Ještě před začátkem školního roku si v přípravném týdnu na konci srpna rozdělí pořádání soutěží, předají si zkušenosti z průběhu předchozího školního roku či si vymění tipy na dobré školy v přírodě. Výjimkou není ani to, že se málotřídní školy vydávají na školy v přírodě společně. Žáci vejvanovické školy vloni strávili také podobný pobyt s dětmi z mateřské školy v nedalekých Úhřeticích.
Ve volném čase si děti v málotřídní škole ve Vejvanovicích odpočinou při hrách.
</TEXT>
</DOC>
<DOC>
<DOCID>MF-20020527217</DOCID>
<DOCNO>MF-20020527217</DOCNO>
<DATE>05/27/02</DATE>
<TEXT>
V Kouřimi na Kolínsku se v sobotu konala Barokní měšťanská slavnost. Kromě jiných dobových zvyklostí se na den do města vrátila i potulná žebrota.
</TEXT>
</DOC>
<DOC>
<DOCID>MF-20020527218</DOCID>
<DOCNO>MF-20020527218</DOCNO>
<DATE>05/27/02</DATE>
<TITLE>
Kultura dnes
</TITLE>
<TEXT>
MĚSTSKÉ KINO: Intimita. Jay, který nedávno opustil svou ženu a dítě, se každou středu schází s Claire jen proto, aby se milovali. Jednou ale Claire nepřijde a Jay o ni najednou zatouží zjistit něco víc. Když ji pak zahlédne na ulici, sleduje ji přes celé město až do malého divadélka s hospodou. Tam se seznámí s taxikářem Andym o kterém se dozví, že je Clařiným manželem. Andy a Claire spolu prožívají dobré i zlé a Jay se jejich manželství pokusí zmařit stejně tak, jak se rozpadlo jeho vlastní. ( 19.30)
KINO DUKLA: Milionový závod. ( 17.30), Čistá duše. Film inspirovaný autentickým životním příběhem Johna Forbese Nashe ml., nositele Nobelovy ceny za ekonomii. ( 20.00) KINO JAS: Wasabi. ( 17.30) Gosford Park ( 20.00) GALERIE UNIVERZITY
PARDUBICE: Mezosoučet pardubický - Václav Houf. GALERIE FONS: Michal Ščigol ...jsem Tančící dům - výstava obrazů. VÝCHODOČESKÉ DIVADLO -
ICKÁ SCÉNA: Pokrevní bratři ( 19.00) KULTURNÍ DŮM DUBINA: Una divoká tanečnice. Akční pořad společnosti Denali spojený s besedou a promítáním. ( 18.00)
</TEXT>
<HEADING>
GALERIE VYSOČINA: Stálá výstava uměleckých prací vysočinských výtvarníků.
</HEADING>
<TEXT>
KINO VESMÍR: Milionový závod. Bohatý majitel casina Donald Sinclair připravi pro obveselení svých klientů novinku: veliký závod o dva miliony dolarů. Zbohatlíci se o ně ovšem nebudou ucházet sami, ale budou sázet na šest týmů, lačnících po bohatství. Potenciální milionáři jsou vybráni náhodně a vzniknou tak notně bizarní sestavy: rozhádaná židovská rodina s užvaněným otcem, bratři kriminálníci, upjatý obchodník a krásná pilotka, matka usmiřující se s dcerou, fotbalový rozhodčí na útěku a narkoleptický Ital. Na cestu z Las Vegas do Nového Mexika mohou vyrazit jakkoli - pěšky, autem, letadlem, na koni, nebo v balónu. Pravidla nejsou žádná - zbohatne jen ten nejrychlejší... a nejzákeřnější. ( 19.30)
KINO MÁJ: Příšerky s.r.o.. Monstropolis je velkoměsto, ve kterém žijí strašidla všech tvarů a velikostí. Dvě z nich jsou James P. Sullivan (velký modrofialový chlupáč) a Mike Wazowski (zelené oko na dvou nohách), kteří pracují ve firmě Příšerky, s.r.o., největší továrně na zpracování křiku. Zdrojem energie ve světě strašidel je totiž dětský křik. A právě kvůli němu se naši hrdinové i stovky jejich spolupracovníků musí každou noc snažit vystrašit co nejvíce dětí. A co nejkvalitněji! Všechno ovšem komplikuje fakt, že dotyk dítěte je pro strašidla smrtelně nebezpečný a když Sullivan jednoho dne objeví v továrně zatoulanou lidskou holčičku, je to počátek mnohem větší krize, než si oba kamarádi dokázali představit. ( 17.00) GALERIE KORÁB: Výstava obrazů Šárky Hrouzkové, Tomáš Vrána - Keramika.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
</TEXT>
</DOC>
<DOC>
<DOCID>MF-20020527219</DOCID>
<DOCNO>MF-20020527219</DOCNO>
<DATE>05/27/02</DATE>
<TITLE>
Sord počkal na finiš a vyhrál kvalifikaci
</TITLE>
<TEXT>
Tvrdá dráha v pardubických dostizích nejvíce svědčila svěřencům trenérů Jaroslava Votavy a Radka Holčáka
Pardubice - Sedmiletý bělouš Sord potvrdil, že patří mezi nadějné steeplery. V sedle s Josefem Bartošem si v závěrečných metrech pohrál se všemi soupeři a s jistotou si doběhl pro vítězství ve Velké ceně města Pardubic, prvním kvalifikačním dostihu pro 112. ročník Velké pardubické. "Stále jsem tvrdil, že je to kůň pro dlouhé dostihy. Dnes se mi to potvrdilo," prohlásil vítězný jezdec. "Běžel skvěle, byl super připraven od trenéra Jaroslava Votavy," nešetřil Bartoš slovy chvály. Sord se na špici objevoval v průběhu dostihu pouze sporadicky. Svižné tempo vyrovnaného pole koní diktoval především Bargiel v sedle s žokejem Jiřím Kameníčkem. V čele odvodil většinu z 5800 metrů dlouhé steeplechase cross country. "Nebyl to však záměr. Koník se nedal pořádně ovládat," vysvětlil Kameníček. "Líbilo se mu to však, tak jsem ho nechal." Síly vydané v průběhu dostihu však Bargielovi v závěru chyběly, a tak se přes něho v cílové rovince přehnala pětice koní. "Před závěrečnými dvěma překážkami jsem si myslel, že můžeme skončit nejhůře třetí. Sto metrů před cílem však zůstal Bargiel úplně stát, nešlo ho popohnat," řekl Kameníček. Závěrečné stovky metrů jednoznačně patřily Sordovi, který si přehledem doběhl pro polovinu z dvousettisícové dotace dostihu. "Sto metrů před cílem jsem si byl jistý vítězstvím," tvrdí Bartoš. Velký boj však byl o další místa. Druhý nakonec doběhl svěřenec trenéra Josefa Váni Tomba Labomba v sedle s amatérem Tomášem Hurtem, třetí skončila Modřenka, kterou jel amatér Pavel Tůma. V dalších dvou dostizích první kategorie slavil úspěch trenér Radek Holčák, jehož svěřencům svědčí tvrdá dráha. Šestiletý hnědák Almanzor s Jaroslavem Línkem vyhrál steeplechase na 4400 metrů, jež byla pro její účastníky přípravou na červnový Zlatý pohár Paramo. Almanzor od startu diktoval rychlé tempo dostihu a s několikadélkovým náskokem porazil favorizovaného Hastavena. "Almanzor jinak dostihy nechodí. Těžko se dá udržet, proto chodí zepředu," podotkl Línek. Před startem však byl pozdější vítěz značně neklidný. "Je to trošku nervózní koník, už jsme na to však zvyklí," usmál se Línek. Zanedlouho získal druhý důvod ke spokojenému úsměvu. V sedle pětiletého hnědáka Sharp Focuse, dalšího svěřence trenéra Radka Holčáka, vyhrál dostih přes proutěné překážky na 3500 metrů. Vítězná dvojice si v posledním oblouku získala rozhodující náskok a snaha spolufavoritů Senegala a Nemorina byla marná. "Sharp Focus ukázal v závěru svou rovinovou třídu," poznamenal Línek.
</TEXT>
</DOC>
<DOC>
<DOCID>MF-20020527220</DOCID>
<DOCNO>MF-20020527220</DOCNO>
<DATE>05/27/02</DATE>
<TITLE>
Triatlonisté se neprosadili
</TITLE>
<TEXT>
Puerto del Carmen - Ani jeden z českých triatlonistů se nedokázal na ostrově Lanzarote kvalifikovat na havajského Ironmana. "Letos byla podstatně silnější konkurence. Já jsem byl o čtyři minuty rychlejší než vloni, ale pohoršil jsem si o patnáct míst," uvedl pardubický Tomáš Petr.
</TEXT>
</DOC>
<DOC>
<DOCID>MF-20020527221</DOCID>
<DOCNO>MF-20020527221</DOCNO>
<DATE>05/27/02</DATE>
<TITLE>
Výhra v Kolíně ukončila neúspěšnou sérii
</TITLE>
<GEOGRAPHY>Kolín</GEOGRAPHY>
<TEXT>
Pardubice 0: 2
Pardubice - Série pardubických fotbalistů bez vítězství trvající čtyři utkání už patří minulosti. Po měsíci se v Kolíně znovu dočkali tříbodového zisku. "Potvrdilo se, že nám zápasy venku vyhovují," prohlásil trenér Martin Pulpit. Jeho tým však našel v Kolínu, který se po roční druholigové epizodě znovu vrací o soutěž níž, nepříjemného protivníka. Zejména v prvním poločase domácí hýřili snahou. Doplatili však na střelecké trápení, vždyť už 496 minut nedali gól. Někdejší kanonýr Doseděl trefil břevno, pak dvakrát nastřelil spojnici břevna a tyče a ještě neproměnil sólový únik na brankáře Šimona. "Kolín mě překvapil. Chtěl hrát fotbal a bylo z toho docela živé utkání," ocenil Pulpit soupeře. "Kolín je sice už jistým sestupujícím, ale nic nezabalil. První poločas byl velmi vyrovnaný, domácí hráli velmi dobře." Začátek zápasu však vyšel lépe Pardubicím. Už v 8. minutě při první vážnější akci hostujícího týmu fauloval Dosoudil v šestnáctce Vencla a Bednář ze značky pokutového kopu mířil přesně. Hosté mohli svůj náskok zvýraznit, ale jejich koncovka není skvostná. "Střelecky se trápíme. Kaciáň měl opět tři vyložené šance, nedal ani jednu. Stejně dopadl Bukač," řekl Pulpit. Přestože měli pardubičtí fotbalisté ve druhé půli hru naprosto ve své režii a Kolín do výraznější šance nepustili, mohl si trenér definitivně oddechnout až v nastaveném čase. V něm zajistil hostům klid střídající Spáčil.
</TEXT>
</DOC>
<DOC>
<DOCID>MF-20020527222</DOCID>
<DOCNO>MF-20020527222</DOCNO>
<DATE>05/27/02</DATE>
<TITLE>
Na dvě penalty už Chrudim neodpověděla
</TITLE>
<GEOGRAPHY>Krč</GEOGRAPHY>
<TEXT>
Chrudim 3: 1
Chrudim - Situace třetiligových fotbalistů Chrudimi nadále zůstává svízelná. Prohráli v Krči a stále patří mezi týmy s největšími sestupovými starostmi. V Krči dokázal chrudimský tým držet krok se soupeřem pouze v prvním poločase. Od 15. minuty sice hosté po hlavičce Hrubého prohrávali, ale do přestávky dokázali odpovědět. Ve 35. minutě měl na kopačce vyrovnání Řezníček. Zblízka se však trefil jen do krčského gólmana Vorla. Za dvě minuty však byl Řezníček úspěšnější, jeho technická střela z přímého kopu zamířila do šibenice. Druhý poločas se však už odehrál v režii Krče. "Předvedli jsme špatný výkon," podotkl asistent trenéra Petr Tuček. Několik šancí sice zlikvidoval gólman Meller, ale v 78. minutě zahrál Šebek v šestnáctce rukou a Samuel penaltu proměnil. Domácí hráč si pokutový kop zopakoval za sedm minut a podtrhl výhru Krče, na níž nic nezměnily příležitosti Púčaly a Macha.
</TEXT>
</DOC>
<DOC>
<DOCID>MF-20020527223</DOCID>
<DOCNO>MF-20020527223</DOCNO>
<DATE>05/27/02</DATE>
<TITLE>
Divizní Letohrad si zastřílel a opět uniká Českému Brodu
</TITLE>
<GEOGRAPHY>Pardubice</GEOGRAPHY>
<TEXT>
Fotbalisté Letohradu mají v čele divize C opět pětibodový náskok před Českým Brodem.
</TEXT>
<HEADING>
Pardubice B - Vyšehrad 3: 1
</HEADING>
<TEXT>
Pardubická rezerva byla v první půli téměř stoprocentní v koncovce a bohatě jí to stačilo k vítězství. Ze čtyř velkých šancí proměnila tři. Vyšehrad se domácím v poli herně vyrovnal, ale zakončení mu dělalo problémy. Vinou vlastní váhavosti nebo díky výborným zákrokům gólmana Bertelmana se hosté branky dočkali až v 60. minutě, když potrestali sérii hrubek pardubické obrany. V tu dobu však už domácí hráli na půl plynu a jenom kontrolovali svůj náskok. V závěru ho mohl zvýšit Bukač, ale nejprve jeho střelu vykopl z brankové čáry Klíma a poté pardubický útočník trefil hlavou břevno.
Choceň pokračuje v úniku ze sestupového pásma a na hřišti posledního týmu tabulky začala velmi aktivně. Vedení jí zajistil Mikan, když z penalty potrestal faul na Kovandu. Hosté pak polevili a více se začala prosazovat Olympia. Její dvě šance však zlikvidoval gólman Gerčák. Po změně stran se hosté probrali a v 52. minutě Vondra jejich náskok zvýšil. Za deset minut se úspěšný střelec ocitl sám před domácím gólmanem, ale tentokrát neuspěl. Na konci utkání zase hosté promarnili slibný brejk, kdy v pěti postupovali na osamoceného beka Olympie.
Souboj týmů z opačných pólů tabulky měl jednoznačný průběh. Hned od začátku dali hosté najevo, že se bude hrát jejich režii. Na ždíreckého gólmana Tučka se po celý zápas valil jeden útok za druhým. Nakonec musel čtyřikrát lovit míč ze své sítě. Letohradskou kanonádu orámovaly dvě parády. Už v 5. minutě otevřel skóre pohotovým volejem Aberle. Účet uzavřel na konci utkání Volejník, když téměř z poloviny hřiště chytrým obloučkem přeloboval vyběhnuvšího Tučka.
Svitavští fotbalisté měli stálou převahu, ale doplatili na neproměňování šancí a chyby v obraně. Tu první hosté potrestali po půlhodině hry, ale Králíček po rohu vyrovnal. Ovšem šance Schupplera, M. Zatočila a Ehrenbergera zůstaly nevyužity, a to především díky vynikajícímu brankáři Stýblovi. Marné dobývání slušovické tvrze pokračovalo i po přestávce. Hosté podnikali rychlé výpady a minutu před koncem rozhodl o jejich vítězství hlavou Langer.
</TEXT>
</DOC>
<DOC>
<DOCID>MF-20020527224</DOCID>
<DOCNO>MF-20020527224</DOCNO>
<DATE>05/27/02</DATE>
<TITLE>
Házenkářky Pardubic zůstaly v postupové hře
</TITLE>
<GEOGRAPHY>Pardubice</GEOGRAPHY>
<TEXT>
Poruba 25: 21
Heřmanův Městec - Pardubické házenkářky dokázaly v předposledním devátém kole baráže o účast v první lize žen soupeřkám oplatit porážku z Poruby a zůstaly tak ve hře o tři postupová místa. Domácí hráčky si v heřmanoměstecké hale stejně jako minule proti Jindřichovu Hradci neodpustily vlažnější úvod, ale dvougólové manko (0:2 a 1:3) bylo na konci první desetiminutovky zlikvidováno. Branková série Pardubic pokračovala až do stavu 6:3, ovšem ostravské házenkářky, které jsou již mimo postupovou hru, se dokázaly přiblížit na rozdíl jediného gólu (7:6). Domácí tým opět odskočil, ale dvě branky Poruby do šatny vrátily zápasu dramatický náboj. "Chtěli jsme hrát osobní obranu, ale s přebíráním protihráček, což nám někdy dělalo problémy," vysvětlil jeden z domácích trenérů Petr Bulíček stále poměrně vyrovnaný stav. A to mohly pardubické házenkářky ještě děkovat dorostence Mottlové v brance, kde se blýskla několika skvělými zákroky při střelách z bezprostřední blízkosti. "Chytala výborně, zvláště v prvním poločase nás podržela," přitakal Bulíček. Důrazné Moravanky dlouho živily šanci na úspěšný výsledek, ještě čtrnáct minut před koncem svítily na ukazateli dvě šestnáctky. Domácí tým však v sobotu měl střelecky velice disponovanou Kálesovou, která si jen za druhou třicetiminutovku připsala šest přesných zásahů. "V koncovce se nám dařilo mnohem více než proti Jindřichovu Hradci, přibyly góly Bartákové a ze sedmiček také Dvořákové," poukázal trenér na střelecké vzkříšení opor. "Chtěli jsme hrát na rychlé brejky, ale tento styl družstvu moc nesedí, dopouštíme se řady nepřesností. Opět nám více vycházel postupný útok," poznamenal Bulíček. Závěrečnou pohodu Pardubic dokumentovala v posledních sekundách nekompromisní ranou, která skončila od břevna v síti, Pokorná.
Pardubické házenkářky to neměly proti Porubě vůbec snadné. Přesvědčila se o tom i Gabriela Kopřivová (v červeném), která se snaží vymanit z dosahu ostravské Terezy Nejedlé. Ta si za své zákroky odpykala dva dvouminutové tresty.
</TEXT>
</DOC>
<DOC>
<DOCID>MF-20020527225</DOCID>
<DOCNO>MF-20020527225</DOCNO>
<DATE>05/27/02</DATE>
<TITLE>
Začala sezona, v příhraničí je práce
</TITLE>
<TEXT>
Míra nezaměstnanosti v kraji klesla na 5,7 procenta, bez práce je osmnáct tisíc lidí
Pro lidi bez práce teď svitla naděje. Díky nástupu letní sezony mohou najít uplatnění hlavně v příhraničí v restauracích, lesích i na stavbách.
Jihočeský kraj - Jihočeské příhraniční okresy, které tradičně trpí největší nezaměstnaností v kraji, konečně hlásí nástup letní sezony. Na Jindřichohradecku, Českokrumlovsku i Prachaticku našlo jen během uplynulého měsíce po zhruba dvou stovkách lidí nové místo. Kolik si přes léto mohou tímto způsobem vydělat? Odborníci z úřadů práce tvrdí, že plat brigádníků se podle zkušeností pohybuje v rozmezí mezi pěti až osmi tisíci korunami hrubého. To je však jen polovina mzdy stálých zaměstnanců v kraji, kteří podle statistiků berou průměrně skoro 14 tisíc před zdaněním. V příhraničních částech regionu - kde hraje významnou roli zemědělství, lesy a turistický ruch - představuje počasí možná vůbec nejdůležitější činitel ovlivňující to, kolik lidí má práci. Míra nezaměstnanosti tam klesla už druhý měsíc po sobě - i přesto na Prachaticku a Českokrumlovsku zůstává stále největší v kraji. Lidé teď našli uplatnění v lesích, na polích, v hospodách i restauracích a na stavbách. "Kromě toho se teď rozjíždějí i veřejně prospěšné práce v obcích," uvedla šéfka Úřadu práce v Jindřichově Hradci. Úředníci tomuto způsobu říkají sezonní práce. Firmy přijmou lidi jen na léto, pak je opět propustí, aby opět jako nezaměstnaní skončili na pracovních úřadech. Odborníci nicméně zdůrazňují, že už ani sezona není tím, co kdysi bývala. "Vytváření nových míst dříve bylo daleko rychlejší než letos," řekl analytik českokrumlovského úřadu Luboš Mlčák. "V tomto roce přišla sezona s určitým zpožděním," dodal zástupce ředitele Úřadu práce v Prachaticích Václav Pauch. Na Českobudějovicku je už zase patrný nástup turistické sezony. "Firmy nás teď bombardují požadavky na číšníky, servírky, kuchaře a pomocníky do kuchyně," potvrdil analytik budějovického úřadu Vladimír Brablec. V dalších jihočeských regionech snížily nezaměstnanost především nové příležitosti ve stavebnictví a při opravách silnic. Míra nezaměstnanosti v Jihočeském kraji poklesla druhý měsíc po sobě a na konci dubna tak dosáhla 5,7 procenta. V regionu, jenž po hlavním městě Praze zůstává i nadále krajem s nejnižší mírou nezaměstnanosti, je nyní 18 tisíc lidí bez práce. To je o skoro čtrnáct set méně než před měsícem.
Nezaměstnanost v regionu
Českobudějovicko - 4,1
Táborsko - 5,1
Jindřichohradecko - 5,2
Strakonicko - 6,6
Prachaticko - 6,9 Písecko - 7,0
Českokrumlovsko - 8,2
Jihočeský kraj celkem - 5,7
Údaje jsou z Ministerstva práce a sociálních věcí ČR a jsou uvedeny v procentech
</TEXT>
</DOC>
<DOC>
<DOCID>MF-20020527226</DOCID>
<DOCNO>MF-20020527226</DOCNO>
<DATE>05/27/02</DATE>
<TITLE>
Kvůli naftě uzavřeli obchvat
</TITLE>
<GEOGRAPHY>Tábor</GEOGRAPHY>
<TEXT>
Na dvě a půl hodiny uzavřeli policisté v neděli od půl jedenácté silniční obchvat Tábora mezi obcemi Stoklasná Lhota a Čekanice. Důvodem uzávěry byla nafta, která vytekla z nádrže nákladního automobilu Tatra. Šlo o jedno z vozidel, které pracuje na stavbě čtyřkilometrového úseku dálnice D 3 mezi Chotovinami a Stoklasnou Lhotou. Vozidlo stálo na místě celou noc a pomalu z něho odkapávala nafta. "Díky dešti se znečištění kolem silnice rozšířilo na vzdálenost jednoho kilometru. Příčinou mohla být proražená nádrž, ale vyloučen není ani pokus o krádež nafty z vozidla," uvedl operační důstojník táborských hasičů Petr Vojsák. Protože zatím policisté marně shánějí majitele vozidla, nikdo neodhadl, kolik nafty vlastně vyteklo. "Nebyly to stovky litrů," řekl Vojsák. Hasiči spolu s technickými službami odstraňovali naftu téměř dvě a půl hodiny. "Hrozilo nebezpečí, že se nafta dostane do potoka a odtud do nádrže Jordán v Táboře," řekl Vojsák. "Odklonili jsme dopravu na starou silnici z Košína do Tábora a na obchvatu mohli motoristé znovu jezdit až po třinácté hodině," uvedl operační důstojník policie v Táboře Jaroslav Pazourek.
Tábor - Na dvě a půl hodiny uzavřeli policisté v neděli od půl jedenácté silniční obchvat Tábora mezi obcemi Stoklasná Lhota a Čekanice. Důvodem uzávěry byla nafta, která vytekla z nádrže nákladního automobilu Tatra. Šlo o jedno z vozidel, které pracuje na stavbě čtyřkilometrového úseku dálnice D 3 mezi Chotovinami a Stoklasnou Lhotou. Vozidlo stálo na místě celou noc a pomalu z něho odkapávala nafta. "Díky dešti se znečištění kolem silnice rozšířilo na vzdálenost jednoho kilometru. Příčinou mohla být proražená nádrž, ale vyloučen není ani pokus o krádež nafty z vozidla," uvedl operační důstojník táborských hasičů Petr Vojsák. Protože zatím policisté marně shánějí majitele vozidla, nikdo neodhadl, kolik nafty vlastně vyteklo. "Nebyly to stovky litrů," řekl Vojsák. Hasiči spolu s technickými službami odstraňovali naftu téměř dvě a půl hodiny. "Hrozilo nebezpečí, že se nafta dostane do potoka a odtud do nádrže Jordán v Táboře," řekl Vojsák. "Odklonili jsme dopravu na starou silnici z Košína do Tábora a na obchvatu mohli motoristé znovu jezdit až po třinácté hodině," uvedl operační důstojník policie v Táboře Jaroslav Pazourek.
</TEXT>
</DOC>
<DOC>
<DOCID>MF-20020527227</DOCID>
<DOCNO>MF-20020527227</DOCNO>
<DATE>05/27/02</DATE>
<TITLE>
Koalice v dešti dobyla Kleť
</TITLE>
<GEOGRAPHY>Krasetín</GEOGRAPHY>
<TEXT>
Kdo letos nevyleze na nějaký kopec, neuspěje ve volbách a stane se politickou mrtvolou. To si nemyslí jen celostátní špičky politických stran, které nedávno zdolaly bájný Říp, ale zřejmě i jihočeští kandidáti Koalice. Včera se v dešti vydali na Kleť a s nimi asi padesátka lidí - někteří vyšlápli nejvyšší horu Blanského lesa pěšky, jiní se zdarma vyvezli lanovkou. Dole na parkovišti v Krasetíně rozdávaly asistentky navlečené v bílých tričkách s nápisem Dáme věci do pořádku a modrých kšiltovkách s logem Koalice propagační materiály. Jenže lidé měli zájem hlavně o pečené sele a pivo, obojí se podávalo zdarma na koaliční účet. Prase o váze 55 kilogramů se nad ohněm točilo od pěti hodin ráno. Jiří Štrob z Křemže zrovna s rodinou sestoupil z Kletě a udiveně sledoval divadlo na parkovišti. Lákadlům neodolal: "Vepřové i pivo mi přišlo k chuti, co sem chodíme, ještě nám nikdo nedal zadarmo najíst ani napít," pochutnával si. Jiný muž ve žluté pláštěnce zase obcházel vozy Renault Kanggo v koaličních barvách: "Za kolik byste je prodali, až vám skončí kampaň?" vyzvídal. Jako sportovní typ se ukázal jihočeský lídr Koalice Pavel Pešek - oblečený v džínech a kožené bundě táhl nahoru hlavní skupinu těžkým promáčeným terénem pod lanovkou. "Jsem tudy zvyklý, jinudy nechodím," odmítal hlasy vyzývající k bezpečnější cestě po silnici. Když se vyškrábali nahoru a zalezli do hospody, přestalo pršet. "Tolik politiků najednou jsme tady ještě neměli," usmíval se číšník. Naopak dvojka na kandidátce Miroslav Kalousek se na kopec vůbec nevydal. Zatímco ostatní měli nejčastěji větrovky, on byl ustrojený v obleku, ochutnal kus vepřového a půl hodinky po zahájení akce odjel. Třetí na kandidátce Jaromír Talíř zvolil kompromis - nahoru pohodlně vyjel sedačkovou lanovku, a na ostatní počkal v restauraci. Ta měla díky předvolební akci alespoň kšeft, zato dole v kiosku na parkovišti vůbec ne. "To víte, maso, pivo i limonádu dnes všichni dostanou zdarma. U mě si akorát koupí něco teplého na zahřátí - čaj nebo kávu," sledovala konkurenci ze svého stánku Jaroslava Němečková.
Krasetín - Kdo letos nevyleze na nějaký kopec, neuspěje ve volbách a stane se politickou mrtvolou. To si nemyslí jen celostátní špičky politických stran, které nedávno zdolaly bájný Říp, ale zřejmě i jihočeští kandidáti Koalice. Včera se v dešti vydali na Kleť a s nimi asi padesátka lidí - někteří vyšlápli nejvyšší horu Blanského lesa pěšky, jiní se zdarma vyvezli lanovkou. Dole na parkovišti v Krasetíně rozdávaly asistentky navlečené v bílých tričkách s nápisem Dáme věci do pořádku a modrých kšiltovkách s logem Koalice propagační materiály. Jenže lidé měli zájem hlavně o pečené sele a pivo, obojí se podávalo zdarma na koaliční účet. Prase o váze 55 kilogramů se nad ohněm točilo od pěti hodin ráno. Jiří Štrob z Křemže zrovna s rodinou sestoupil z Kletě a udiveně sledoval divadlo na parkovišti. Lákadlům neodolal: "Vepřové i pivo mi přišlo k chuti, co sem chodíme, ještě nám nikdo nedal zadarmo najíst ani napít," pochutnával si. Jiný muž ve žluté pláštěnce zase obcházel vozy Renault Kanggo v koaličních barvách: "Za kolik byste je prodali, až vám skončí kampaň?" vyzvídal. Jako sportovní typ se ukázal jihočeský lídr Koalice Pavel Pešek - oblečený v džínech a kožené bundě táhl nahoru hlavní skupinu těžkým promáčeným terénem pod lanovkou. "Jsem tudy zvyklý, jinudy nechodím," odmítal hlasy vyzývající k bezpečnější cestě po silnici. Když se vyškrábali nahoru a zalezli do hospody, přestalo pršet. "Tolik politiků najednou jsme tady ještě neměli," usmíval se číšník. Naopak dvojka na kandidátce Miroslav Kalousek se na kopec vůbec nevydal. Zatímco ostatní měli nejčastěji větrovky, on byl ustrojený v obleku, ochutnal kus vepřového a půl hodinky po zahájení akce odjel. Třetí na kandidátce Jaromír Talíř zvolil kompromis - nahoru pohodlně vyjel sedačkovou lanovku, a na ostatní počkal v restauraci. Ta měla díky předvolební akci alespoň kšeft, zato dole v kiosku na parkovišti vůbec ne. "To víte, maso, pivo i limonádu dnes všichni dostanou zdarma. U mě si akorát koupí něco teplého na zahřátí - čaj nebo kávu," sledovala konkurenci ze svého stánku Jaroslava Němečková.
</TEXT>
</DOC>
<DOC>
<DOCID>MF-20020527228</DOCID>
<DOCNO>MF-20020527228</DOCNO>
<DATE>05/27/02</DATE>
<TITLE>
VE STRAKONICÍCH SOUTĚŽILY MAŽORETKY
</TITLE>
<TEXT>
Mažoretky z celé republiky v sobotu ve Strakonicích soutěžily o zemský titul. Nejprve se všechny představily divákům při slavnostním průvodu a po druhé hodině začala vlastní soutěž. "Průvod byl příjemný, ještě se při něm nesoutěží a přišlo se na něj podívat spousta lidí. Na pódiu už budeme hodnoceni a konkurence je tu velká," řekla třináctiletá Andrea Kobrlová, která vystupovala s čáslavskými mažoretkami v kategorii mladších seniorek.
</TEXT>
</DOC>
<DOC>
<DOCID>MF-20020527229</DOCID>
<DOCNO>MF-20020527229</DOCNO>
<DATE>05/27/02</DATE>
<TITLE>
Na "holinkiádě" chyběly holinky
</TITLE>
<TEXT>
Vyšší Brod - To, co mělo sobotní Vyšebrodskou holinkiádu dělat holinkiádou, chybělo. Jen minimum dětí ze stovky účastníků absolvovalo sportovní disciplíny v nazutých holínkách. Děti se nechtěly potit v neprodyšných botách a pořadatelé akce v kempu Pod hrází to tolerovali. "Je to první ročník, nebereme to tak striktně, ale příští rok už budeme nekompromisní," vyhrožoval hlavní organizátor Karel Troják. "Je to trošku nespravedlivé, protože ostatní měli soutěže lehčí než já," reptal sedmiletý Honzík Stolárek, když si ve stánku vyzvedával sladké ceny. Vzorem všem šel tříletý Honzík Grofek, jenž běhal po louce nahý jen v modrých gumovkách, a dokonce si pod dohledem rodičů vlezl do studené řeky: "Když se může koupat náš pes, tak já taky!" vysvětloval překvapeným přihlížejícím. Děti na louce u břehu Vltavy jezdily slalom na kole, běhaly s míčkem na pálce nebo hasičskou stříkačkou srážely dřevěné kuželky. "Zase se mi to nepovedlo," měla slzy na krajíčku vietnamská osmiletá dívenka Michaela Nguyenová, když zápasila se stříkačkou. Ovšem jednoznačně nejoblíbenější atrakcí - a též nejoriginálnější - byla jízda po dopravníku na přepravky, který pořadatelé sehnali ze zrušené mlékárny. U železné konstrukce, zakroucené do esíčka a skloněné dolů, se proto tvořila nejdelší fronta zájemců. Děti si nasedly do modrých přepravek a organizátoři do nich pošťuchovali. "Jedu už po desáté, je to lepší než normální klouzačka," vůbec nechtěla z rukou pustit bednu devítiletá Kateřina Moravcová. Netradiční jízda se líbila nejen dětem, ale i některým dospělým, o něž bylo dobře postaráno v pivním stanu s klobásami. Nejvíce smíchu vzbudil 110 kilogramů vážící muž, který se logicky nemohl napasovat do bedny, takže si na ni lehl a dovnitř alespoň zastrčil břicho. "Trochu se to pode mnou prohýbá," musel ručkovat, aby se s ním bedna vůbec pohnula.
Vyšebrodské holinkiády se zúčastnila stovka dětí.
</TEXT>
</DOC>
<DOC>
<DOCID>MF-20020527230</DOCID>
<DOCNO>MF-20020527230</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<TEXT>
České Budějovice - ODA odmítla nákup stíhaček pro armádu
Občanská demokratická aliance odmítá nákup stíhaček Jas-39 Gripen pro armádu. Ústřední sněm, který zasedal v sobotu v českobudějovickém hotelu Gomel, vyzval senátory všech politických stran, aby nehlasovali pro sněmovní návrh na financování nákupu. Stíhačky považuje strana za zbytečné a navrhuje 53 miliard korun raději použít na důchodovou reformu. "Za snahou prosadit návrh na financování jejich nákupu ještě před volbami je možná korupce u vlády ČSSD," řekl Michael Žantovský. (vdo)
</TEXT>
<HEADING>
Volary - Ve městě rozšíří parkoviště na sídlišti
</HEADING>
<TEXT>
Sto tisíc korun na vybudování zhruba pětadvaceti nových parkovacích míst na sídlišti Míru uvolní volarská radnice. Podle místostarosty Viléma Mikšíka tím chce alespoň částečně řešit problém s nedostatkem volného prostoru pro parkování. Řidiči totiž mnohdy parkují na sídlišti svoje auta na trávnících. (ton)
</TEXT>
<HEADING>
Jindřichův Hradec - Slovan postaví novou kotelnu
</HEADING>
<TEXT>
Půjčku 400 tisíc korun na výstavbu nové kotelny na turistické ubytovně poskytne vedení radnice místní Tělovýchovné jednotě Slovan. "Slovan se dostal ke státní dotaci na kotelnu, ale ta mu nestačí. Na zlepšení komfortu na ubytovně mu proto půjčíme. Byla by škoda, kdyby dotace propadla," uvedl místostarosta Alfred Němec. (lšd)
</TEXT>
<HEADING>
České Budějovice - Lávka bude mít jméno Dlouhá
</HEADING>
<TEXT>
Padesát nových názvů vymysleli obyvatelé města pro lávku pro pěší a cyklisty, která spojí Dlouhou louku se Sokolským ostrovem přes řeku Vltavu. Mezi názvy se objevilo i několik stejných pojmenování, například Sokolská, Plaváček, Sportovní či Valcha. Lidé se také nechali inspirovat osobnostmi jihočeské metropole, například Adalbertem Lannou. "Protože tato lávka je se svými 120 metry ve městě nejdelší, přiklonili se nakonec radní k názvu Dlouhá lávka, který také vymysleli lidé na výzvu magistrátu," uvedla mluvčí magistrátu Jitka Welzlová. (lim)
Dnes se děje
</TEXT>
<HEADING>
České Budějovice - Pokračuje kauza Modrá hvězda
</HEADING>
<TEXT>
Výslechy svědků dnes pokračuje soud s devatenácti mladíky obžalovanými z rasového útoku na Romy v českobudějovické restauraci Modrá hvězda. Incident z listopadu 1999 nařídil krajský soud projednat znovu. Někteří z dosud nepravomocně odsouzených totiž tvrdí, že u výtržnosti byli jen jako diváci, případně, že je policisté zadrželi úplně na jiném místě. Proces, který sledují zástupci Helsinského výboru, je naplánovaný do pátku. (tš)
Výslechy svědků dnes pokračuje soud s devatenácti mladíky obžalovanými z rasového útoku na Romy v českobudějovické restauraci Modrá hvězda. Incident z listopadu 1999 nařídil krajský soud projednat znovu. Někteří z dosud nepravomocně odsouzených totiž tvrdí, že u výtržnosti byli jen jako diváci, případně, že je policisté zadrželi úplně na jiném místě. Proces, který sledují zástupci Helsinského výboru, je naplánovaný do pátku. (tš)
</TEXT>
</DOC>
<DOC>
<DOCID>MF-20020527231</DOCID>
<DOCNO>MF-20020527231</DOCNO>
<DATE>05/27/02</DATE>
<TITLE>
Modely soutěžily u Bezdreva
</TITLE>
<TEXT>
Jihočeši pořádali u rybníka soutěž pro rádiem řízené hydroplány
Z hladiny rybníka Bezdrev u Hluboké nad Vltavou startovaly modely hydroplánů, které se o víkendu účastnily třicátého prvního ročníku Jihočeského poháru rádiem řízených hydroplánů.
Bezdrev - Organizátoři z Modelářského klubu České Budějovice vyhlásili soutěž ve dvou kategoriích. Větší obsazení měla kategorie akrobatických modelů, kam se přihlásilo dvacet šest účastníků z Čech, Německa a Švýcarska. Piloti malých letadel museli předvést povinnou sestavu patnácti akrobatických prvků a porota hodnotila přesnost jejich provedení. "Hodnotit se začíná již příjezd letadla od břehu do vyhraničeného startovacího prostoru. Pak následuje start s obratem o devadesát stupňů směrem od břehu a vlastní akrobatické prvky, obraty, přemety, překruty a mezipřistání na hladině. Nejtěžší prvek připomíná písmeno M. Letadlo stoupá a klesá podle tvaru písmena a přitom provádí předepsané obraty kolem své osy," řekl organizátor závodu František Frána. Modeláři musí mít pro řízení letadel dobrý odhad a především zkušenosti. "Jsou šikovní piloti, kteří se naučí řídit model za jeden rok, ale většinou se na solidní úroveň dostanou za tři až pět let létání," uvedl Frána. Druhou kategorií jsou makety skutečných strojů. U těchto letadel se hodnotí, jak se model podobá předloze, a také ve vzduchu se snaží piloti napodobit chování skutečného letadla. Na Bezdrevu byly k vidění modely dvojplošníků z první světové války, stíhačka japonského námořnictva z druhé světové války nebo hydroplán americké armády z šedesátých let. S maketou stíhačky anglického námořnictva z první světové války Sopwith Shneider soutěžil Vratislav Rejda z protivínského modelářského klubu. "Stíhačka byla vyvinuta na počátku války ze závodního speciálu určeného pro Schneiderův pohár hydroplánů. Proto jako jediný účastník kategorie maket mohu do letu zařadit i akrobatické prvky," uvedl modelář. Na rozdíl od nedělního deště, sobotní počasí divákům přálo. Ti sledovali závody přímo z depa strojů, ale velká část zájemců s dalekohledy se sešla i na dalších místech u břehu rybníka, kde se neplatilo vstupné. Také piloti byli spokojeni. "Počasí je úplně ideální, skoro bezvětří a minimální vlnky. U modelů letadel je s větrem vždycky problém, zvlášť fouká-li z boku nebo jsou turbulence," popsal sobotní letové podmínky Rejda.
Martin Šupka z Chebu odnáší po absolvování soutěžního letu z vody Bezdreva na Českobudějovicku model hydroplánu.
</TEXT>
</DOC>
<DOC>
<DOCID>MF-20020527232</DOCID>
<DOCNO>MF-20020527232</DOCNO>
<DATE>05/27/02</DATE>
<TITLE>
V centru Hradce bude dlažba i asfalt
</TITLE>
<TEXT>
Jindřichův Hradec - Pokus o smír, tak se dá nazvat nový návrh radních Jindřichova Hradce, jaký povrch zvolit pro centrum města po jeho plánované rekonstrukci. Kompromis představují dlažba a asfalt. V dubnu radní v zastupitelstvu neprosadili, aby ulice Růžová a Klášterská a přilehlé Masarykovo náměstí pokrývala za několik let jen z části dlažba, přičemž průjezd pro auta by tvořil asfalt. Taková koncepce narazila na odpor kvůli své neestetičnosti a nevhodnosti pro historické centrum. "Předkládáme kompromis. Z dlažby by byly Růžová ulice, která navazuje na vydlážděné Nábřeží, a Masarykovo náměstí. Od prodejny Labužník ale povede dál směrem do Klášterské ulice asfalt. Všechny parkovací plochy budou v kameni," uvedl místostarosta Alfred Němec. Tuto verzi radní předloží zastupitelům znovu a doufají, že získají výraznou nadpoloviční většinu hlasů. Hodně bude záležet například na sociální demokracii, která minulý návrh důrazně odmítla. Její zastupitel Pavel Hazuka však zatím nechce nic předjímat. "Jako klub ČSSD se k novému návrhu vyjádříme, až ho uvidíme na papíře ve formě studie. Někteří naši členové jsou ochotni tento kompromis podpořit, jiní trvají na tom, aby i Klášterská ulice byla celá tvořena dlažbou," uvedl Hazuka.
</TEXT>
</DOC>
<DOC>
<DOCID>MF-20020527233</DOCID>
<DOCNO>MF-20020527233</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
Monika Němcová, Cesta změny, 35 let, Master of bussines administration ČVUT Praha, bezdětná
Lídrem Cesty změny je Monika Němcová z Českých Budějovic. Po absolvování studia pracovala rok jako vedoucí sektoru pro Českou republiku Education for Demokracy v kanadském Montrealu, které organizovalo výjezdy učitelů angličtiny do zemí bývalého východního bloku. Po návratu na jih Čech založila tlumočnickou a překladatelskou agenturu a o dva roky později také realitní kancelář. Během sametové revoluce byla jedním ze studentských lídrů ve stávkovém výboru budějovické pedagogické fakulty, angažovala se ve sdružení Děkujeme, odejděte i v protestní akci Česká televize - věc veřejná. Do Cesty změny vstoupila před rokem a půl, protože jí imponují osobnosti v této straně. "Je třeba rychle začít s hloubkovou osvětou pro malé a střední podnikatele, protože hlavně pro ty malé bude vstup do Evropské unie nesmírně náročný. Zatím se to neděje a může se stát, že vstoupíme do EU a spousta firem, které mají od jednoho do deseti zaměstnanců, zanikne," řekla Němcová s tím, že o tuto osvětu by se měli starat politici, radnice a hospodářská komora.
</TEXT>
</DOC>
<DOC>
<DOCID>MF-20020527234</DOCID>
<DOCNO>MF-20020527234</DOCNO>
<DATE>05/27/02</DATE>
<TITLE>
Do Albeře dorazila parní mašinka
</TITLE>
<GEOGRAPHY>Albeř</GEOGRAPHY>
<TEXT>
Na dvě stě zájemců využilo možnost svézt se z Jindřichova Hradce do Albeře parním vláčkem a zúčastnit se skautských her, táboráku nebo vystoupení hudebníků. "Dvě auta přivezla koně, a tak se tu i jezdilo," řekl Dalibor Čada, majitel hotelu Bobas, kam se chodili účastníci najíst.
Albeř - Na dvě stě zájemců využilo možnost svézt se z Jindřichova Hradce do Albeře parním vláčkem a zúčastnit se skautských her, táboráku nebo vystoupení hudebníků. "Dvě auta přivezla koně, a tak se tu i jezdilo," řekl Dalibor Čada, majitel hotelu Bobas, kam se chodili účastníci najíst.
</TEXT>
</DOC>
<DOC>
<DOCID>MF-20020527235</DOCID>
<DOCNO>MF-20020527235</DOCNO>
<DATE>05/27/02</DATE>
<TITLE>
V Protivíně otevřou výstavu hmyzu
</TITLE>
<GEOGRAPHY>Protivín</GEOGRAPHY>
<TEXT>
Expozicí Svět hmyzu, která bude slavnostně otevřena 6. června, si připomene osmdesát let svého trvání místní pobočka Prácheňského muzea v Písku. Bude se jednat o první etapu celoročně otevřené expozice Exotická příroda, která by měla návštěvníkům představit život v exotických koutech země. Na její přípravě se podílel zoolog Prácheňského muzea Karel Pecl, který se zúčastnil několika expedic do Maroka, Karibské oblasti a Turecka.
Protivín - Expozicí Svět hmyzu, která bude slavnostně otevřena 6. června, si připomene osmdesát let svého trvání místní pobočka Prácheňského muzea v Písku. Bude se jednat o první etapu celoročně otevřené expozice Exotická příroda, která by měla návštěvníkům představit život v exotických koutech země. Na její přípravě se podílel zoolog Prácheňského muzea Karel Pecl, který se zúčastnil několika expedic do Maroka, Karibské oblasti a Turecka.
</TEXT>
</DOC>
<DOC>
<DOCID>MF-20020527236</DOCID>
<DOCNO>MF-20020527236</DOCNO>
<DATE>05/27/02</DATE>
<TITLE>
Sportovním areál dostal nové šatny
</TITLE>
<GEOGRAPHY>Borovany</GEOGRAPHY>
<TEXT>
Město Borovany otevřelo na fotbalovém stadionu novou budovu v hodnotě pět a půl milionu korun. "Uvnitř jsou šatny pro pět týmů a rozhodčího, sprchy, sociální zařízení a společenská místnost s kuchyňkou. Budova slouží i jako tribuna, na kterou se vejde šedesát osob," uvedl starosta Borovan Stanislav Malík. Mimo dvě fotbalová hřiště jsou v borovanském sportovním areálu tenisové a volejbalové kurty i hasičská běžecká dráha.
Borovany - Město Borovany otevřelo na fotbalovém stadionu novou budovu v hodnotě pět a půl milionu korun. "Uvnitř jsou šatny pro pět týmů a rozhodčího, sprchy, sociální zařízení a společenská místnost s kuchyňkou. Budova slouží i jako tribuna, na kterou se vejde šedesát osob," uvedl starosta Borovan Stanislav Malík. Mimo dvě fotbalová hřiště jsou v borovanském sportovním areálu tenisové a volejbalové kurty i hasičská běžecká dráha.
</TEXT>
</DOC>
<DOC>
<DOCID>MF-20020527237</DOCID>
<DOCNO>MF-20020527237</DOCNO>
<DATE>05/27/02</DATE>
<TITLE>
Řidič narazil do betonového sloupu
</TITLE>
<GEOGRAPHY>Římov</GEOGRAPHY>
<TEXT>
V sobotu kolem čtvrté hodiny ranní v Římově nezvládl rychlost řidič vozidla Alfa Romeo a v zatáčce vyjel ze silnice, kde čelně narazil do sloupu elektrického vedení. Při nehodě zahynula žena na sedadle vedle řidiče. Ostatní tři spolujezdci a řidič utrpěli četné zlomeniny a otřesy mozku.
Římov - V sobotu kolem čtvrté hodiny ranní v Římově nezvládl rychlost řidič vozidla Alfa Romeo a v zatáčce vyjel ze silnice, kde čelně narazil do sloupu elektrického vedení. Při nehodě zahynula žena na sedadle vedle řidiče. Ostatní tři spolujezdci a řidič utrpěli četné zlomeniny a otřesy mozku.
</TEXT>
</DOC>
<DOC>
<DOCID>MF-20020527238</DOCID>
<DOCNO>MF-20020527238</DOCNO>
<DATE>05/27/02</DATE>
<TITLE>
Zloděj ukradl v Krumlově Mercedes
</TITLE>
<TEXT>
Český Krumlov - Vozidlo Mercedes Benz Combi tmavošedé metalízy s německou poznávací značkou odcizil v pátek v noci neznámý pachatel z Široké ulice v Českém Krumlově. Majitelce vozidla vznikla škoda 371 tisíc korun.
</TEXT>
</DOC>
<DOC>
<DOCID>MF-20020527239</DOCID>
<DOCNO>MF-20020527239</DOCNO>
<DATE>05/27/02</DATE>
<TITLE>
Lupič odmontoval z motocyklu nádrž
</TITLE>
<TEXT>
Český Krumlov - V noci z pátku na sobotu odcizil zloděj z motocyklu značky Yamaha XV 1600 zaparkovaného na parkovišti pod českokrumlovským zámkem nádrž a další součástky. Při krádeži navíc poškodil čalounění předního i zadního sedadla. Majiteli tak způsobil škodu 159 tisíc korun.
</TEXT>
</DOC>
<DOC>
<DOCID>MF-20020527240</DOCID>
<DOCNO>MF-20020527240</DOCNO>
<DATE>05/27/02</DATE>
<TITLE>
Neznámý vykradl v kempu stany cizinců
</TITLE>
<TEXT>
Horní Planá - Němcům, kteří stanují v kempu Pihlov u Horní Plané, v noci z pátku na sobotu odcizil zloděj zlaté hodinky, hotovost, mobilní telefony a další věci za 115 tisíc korun.
</TEXT>
</DOC>
<DOC>
<DOCID>MF-20020527241</DOCID>
<DOCNO>MF-20020527241</DOCNO>
<DATE>05/27/02</DATE>
<TITLE>
Na dně rybníka ležel funkční granát
</TITLE>
<TEXT>
Nová Bystřice - Na dně vypuštěného Mnišského rybníka u Nové Bystřice nalezl v sobotu v poledne Stanislav Veselý granát. Přivolaný pyrotechnik zjistil, že jde o funkční obranný granát typu F1 z druhé světové války, a odvezl jej k zneškodnění.
</TEXT>
</DOC>
<DOC>
<DOCID>MF-20020527242</DOCID>
<DOCNO>MF-20020527242</DOCNO>
<DATE>05/27/02</DATE>
<TITLE>
Studenti položí na popravišti v Táboře 156 květin
</TITLE>
<GEOGRAPHY>Tábor</GEOGRAPHY>
<TEXT>
V sobotu 27. května 1942 spáchali parašutisté ze skupiny Anthropoid Kubiš a Gabčík na příkaz exilové vlády z Londýna atentát na zastupujícího říšského protektora Reinharda Heydricha. K represím, mezi nimiž ční tragický osud obcí Lidice a Ležáky, patří i popravy 156 lidí na táborském popravišti. Okresní výbor Českého svazu bojovníků za svobodu, kterému předsedá Ladislav Janouch (ročník 1920), proto letos chystá vzpomínkové akce k šedesáti letům od těchto zlomových událostí druhé světové války.
</TEXT>
<HEADING>
Jaký význam přisuzujete atentátu po šedesáti letech?
</HEADING>
<TEXT>
Pochopitelně, že máme tyto události na paměti. Letos, kdy se jich týká kulaté výročí, chceme výrazně uctít památku obětí, které na popravišti u táborských kasáren zahynuly. Popraviště fašisté předělali z původní zápalkové střelnice, kde jsem se učil střílet ještě jako student. Netušil jsem, že tam jednou budou stát živé cíle. Od 3. června do 3. července 1942 tady zahynulo 156 českých občanů, z toho bylo osmnáct žen.
</TEXT>
<HEADING>
Odkud ti lidé byli, co jim vzalo život?
</HEADING>
<TEXT>
Němci se mstili bez ohledu na to, jestli člověk byl vinen, nebo nikoli. Stávaly se bohužel případy, že i mnozí Češi donášeli na gestapo. Za větu, která schvalovala atentát, ať už ji obviněný řekl, nebo neřekl, člověk ztratil život. Oběti byly z celého Jihočeského kraje, z Příbramska, Benešovska. Táborské gestapo, které mělo asi dvacet příslušníků, zasahovalo po celé oblasti až ke Klatovsku.
Mohlo Táboru přitížit, že se ve městě v roce 1942 skrýval parašutista František Pospíšil ze skupiny Bivouac?
Nemohu to potvrdit, ani vyvrátit, ale prameny o tom nemluví. Mám známou, byla to dcera vrchního dozorce Vacka, který byl popraven za to, že stál v čele zdejšího odboje. Vím, že František se u nich skrýval. Nikde se v souvislosti s ním o represích v Táboře nemluví. Příčinná souvislost není zřejmá.
Myslíte si, že Tábor tohoto hrdinu, vynikajícího střelce, který po zrazení Čurdou zemřel v roce 1944, chová v dostatečné památce?
Není méně zapomenut než ostatní. Do popředí se ale dostávají ti lidé, kteří byli popraveni v létě 1942. Táborsko přišlo o více lidí. Musíme vzít v potaz, že už předtím tu byl odboj. Po heydrichiádě se tu navíc tvoří hlavní odbojová skupina v čele s bratrem Vackem. Co se týká toho parašutisty, byl to velmi mladý sympatický muž. Byl někdy ale i dost málo opatrný.
Táborská vzpomínka na dobu vzdálenou 60 let bude mít několik částí. Nejprve se bude ve středu 29. května v kině Svět pro školy promítat film Jiřího Sequense Atentát. Co si od filmu slibujete?
Že ho uvidí mladá generace. Důležitý je každý dokument k této době. Chápu, že pro mladé je to už dávná minulost. Informace získávají jen z písemných pramenů, ale film je nejlepší pro vizuální představu toho, co se dělo.
Navíc u Sequense s normalizačními prohřešky jde v tomto případě o velmi slušný film.
Myslím, že ideologicky mu nelze nic vyčíst. Jsem rád, že se film bude promítat. Přemýšleli jsme i o filmu Vyšší princip, který má úzkou souvislost s popravami a Táborem. Na zdejším popravišti zahynuli sedmnáctiletý student příbramského gymnázia Stočes a jeho otec. Mladý Stočes, to je ten student z Vyššího principu. Stočes se také dopustil toho, že vytrhl Hitlera z nějakého časopisu a zahodil.
Ve filmu vidíme počmárání fotografie Heydricha.
Prameny říkají, že Stočes zahodil Hitlerův obrázek. Druhý student to z prospěchu ohlásil.
Vrcholem vzpomínek bude v pátek 7. června setkání na popravišti. Jak to tam zorganizujete, co se bude dít?
Doufám, že nás úmysl bude realizován, jak jsme si ho předsevzali. Chceme, aby to byla důstojná, pietní vzpomínka na všechny oběti. Máme představu, že by příchod zahájila skupina studentů gymnázia a obchodní akademie v takovém počtu, kolik bylo obětí, to znamená 156. Přijede předsedkyně Českého svazu bojovníků za svobodu, sestra Anděla Dvořáková z Prahy. Zúčastní se i město, okres a další organizace. Každý student či studentka položí květinu na místě poprav. Závěr by měl být chórem sedmdesátičlenného sboru gymnázia za řízení profesora Trsky.
</TEXT>
<HEADING>
Mohl byste připomenout některé osudy popravených?
</HEADING>
<TEXT>
Kdybychom vzali jednoho po druhém, každý měl svůj život, často ještě mladý. Mám-li se zmínit alespoň o některých, musím říct, že tu zahynula řada profesorů obchodní akademie, ředitel gymnázia, velmi pokrokový člověk. Tragická byla smrt doktorky Hákové, která byla v pátém měsíci těhotenství. Její syn žije v Táboře. Věřím, že se také zúčastní.
Jak vy hodnotíte význam atentátu v souvislosti s tím, že po něm následovala tragická odveta Němců?
Něco jiného je mluvit o tom s odstupem šedesáti let, něco jiného je, co jsme my tenkrát cítili. Už jsem byl dospělý, bylo mi dvaadvacet roků. Pracoval jsem v redakci Družstevní práce. Stýkal jsem se s řadou předních literátů, spisovatelů, malířů a herců. Alespoň jednoho bych jmenoval: byl to Vladislav Vančura, který bohužel také zaplatil životem za tento atentát. Byl popraven v Praze-Kobylisích 9. června 1942. Tehdy všichni lidé atentát vítali, protože to, co Heydrich plánoval s českým národem, ohrožovalo jeho existenci. To si řada lidí dnes neuvědomuje. V mezinárodním měřítku vzbudil atentát takovou odezvu, že česká vůle po osvobození našla ve světě podporu.
</TEXT>
</DOC>
<DOC>
<DOCID>MF-20020527243</DOCID>
<DOCNO>MF-20020527243</DOCNO>
<DATE>05/27/02</DATE>
<TITLE>
V jižních Čechách je devět porodnic
</TITLE>
<TEXT>
Většina zdravotnických zařízení nabízí vedle nadstandardních pokojů i alternativní porod
</TEXT>
<HEADING>
Zdravotnictví a zdravý život
</HEADING>
<TEXT>
Nastávající maminky si mohou v jižních Čechách vybrat z devíti porodnic. Svoji porodnici má všech sedm nemocnic v okresních městech, osmá je v nemocnici v Dačicích a devátá je soukromá porodnice Natalis v Táboře.
Jižní Čechy - Bezprostřední čas před porodem, narození miminka a několik prvních dnů, které maminky se svými novorozenci stráví na porodnických odděleních, dnes už pro rodičky rozhodně nepatří mezi zážitky z kategorie nočních můr jako dřív.
</TEXT>
<HEADING>
Doprovod při porodu
</HEADING>
<TEXT>
Pro velkou část žen je důležité, že na porod nejsou samy. Že se s nimi jejich manžel nebo partner nemusí rozloučit před zavřenými dveřmi porodnice, ale může je provázet celou dobu až do narození potomka. Doprovod nastávajících matek je dnes už ve všech porodnicích běžný. Rozdíl mezi jednotlivými porodnicemi je pouze ve výši příspěvku za účast blízké osoby při porodu a v tom, jakou přípravu by měl doprovod absolvovat. Ve strakonické porodnici trvají lékaři na tom, aby k nim ženy přicházely s proškoleným průvodcem. "Člověk, který doprovází ženu na sál, má být informován o ději, který může očekávat. Má být informován o průběhu porodu a o situaci, do které se může dostat. Rozhodně tam nemá být jen jako divák," uvedl primář strakonického porodnického oddělení Jiří Chod. Proto strakonická porodnice sama pořádá za padesátikorunu zhruba šedesátiminutové kurzy, na nichž oba účastníky seznamuje s průběhem porodu i prostředím porodních sálů. Rodičky o něj mají velký zájem. Zhruba dvě třetiny z nich přicházejí do porodnice nejčastěji v doprovodu manžela či partnera, ale občas i své matky nebo kamarádky. Naopak v porodnici táborské nemocnice přestali vlastní kurzy kvůli nízkému zájmu dvojic nabízet. V okrese však pořádá úspěšně předporodní kurzy soukromá porodní asistentka, jejíž služby využívají klienti státní táborské porodnice i místní soukromé porodnice Natalis. "Je velký rozdíl mezi tatínkem, který chce své ženě pomoci, a mezi tatínkem, který sedí vedle, je otrávený a čte si noviny. Dokonce jsme tu zažili i pár, který tu byl celou noc, a ráno jsme na předporodním pokoji našli na posteli spát tatínka a maminka mašírovala opatrně kolem něho," popsal primář táborské porodnice Jiří Holub s tím, že s partnerem přichází rodit tři čtvrtiny všech žen. Do Natalisu míří s doprovodem zhruba dvě třetiny pacientek. Podle primáře Petra Vošty může partner vhodným chováním pomoci ženu zbavit stresu a zabavit ji podobně, jak se o to snaží lékaři. "Nejdůležitější je, aby si žena uměla během porodu i odpočinout. Nejhorší je, když má pocit, že to auto uhlí skládá pořád. Proto se mi líbí, když vidím na sále vyvážený partnerský vztah," řekl primář Vošta. Přitom za nejlepší partnerský vztah vyhodnotil porod, u něhož asistovala tchýně mladé maminky, která snaše úspěšně předávala vlastní zkušenosti. V krumlovské porodnici se občas sejdou u porodu i dva průvodci ženy, například manžel a matka. Podle primáře Jana Teubnera jsou tamní porodníci zvyklí, že téměř u každého porodu je s rodičkou někdo blízký. "Máme s tím velmi dobré zkušenosti. Doprovod nemusí projít kurzem, stihneme ho dostatečně poučit, když přijde s partnerkou do porodnice. Ale máme i velký zájem o kurzy předporodní přípravy, které absolvují páry společně - stráví při nich čtyři hodiny v tělocvičně a stejný čas v bazénu," objasnil primář Teubner.
</TEXT>
<HEADING>
Alternativní porody
</HEADING>
<TEXT>
Názory jihočeských odborníků na netradiční způsoby vedení porodu jsou odlišné. Někteří se přiklánějí k tomu, že nejlepší a nejoblíbenější pro rodičky, jejich potomky i porodníky zůstává klasická poloha vleže na zádech, další se nebrání novinkám. Na začátku porodu, kterému odborníci říkají první doba porodní, nabízejí porodnice podle místních podmínek ženám sprchy nebo vanu s teplou vodou, ribstol, žíněnky a relaxační balony. Když je žena "zralá" pro porodní sál, může v některých porodnicích v alternativním způsobu porodu pokračovat. "Nepředstavuji si, že by se ženy měly vrátit na stromy a rodit na stromě, neříkám ani, že jim odepřeme prášky na zmírnění porodních bolestí. Snažím se vybírat to, co je pro rodičky přijatelné. Máme třeba naprosto špičkovou masážní vanu, kterou využíváme ve druhé době porodní. Zastávám názor, že porod ve vodě ano - ale do vody ne. Existuje tam totiž riziko, že by se dítě mohlo nadechnout vody. Novorozená plicní tkáň by na to mohla doplatit zápalem plic, a kdyby se dítě nadechlo hodně, mohlo by se začít dusit," objasnil primář dačické porodnice Jaroslav Doucek. Když vysvětlí ženám všechna rizika spojená s porodem do vody, většina žen rodí v dačické porodnici raději na speciálním porodnickém dvoulůžku. To vypadá jako běžné manželské "letiště", pouze s tím rozdílem, že na straně pro nohy má výřez, v němž sedí na stoličce porodník, který má přístup k rodící ženě. Rodička se může na posteli volně pohybovat a vedle ní může jako doma ležet manžel. Ošetřeného novorozence dává sestra vzápětí mamince do postele. Porodům do vody nefandí ani primář Holub. "Není to přirozené. Jako suchozemci bychom měli rodit na souši. Delfín taky neleze na břeh, aby tam rodil," zdůvodnil porodník, který na svém oddělení v táborské nemocnici nabízí rodičkám porod na speciální stoličce nebo ve dřepu. Ještě v prvním pololetí porodnice dobuduje vířivou vanu určenou pro poslední fázi porodu.
</TEXT>
<HEADING>
Ženy často nevědí, co znamená alternativní porod
</HEADING>
<TEXT>
V českobudějovické porodnici mohou ženy rodit v polosedě na polohovací posteli nebo v podřepu. "Často k nám přijdou ženy a chtějí alternativní porod, aniž by si pod tím uměly něco představit. A když jim něco nabídneme, tak říkají ne, to ne - absolutní většina to nakonec odmítne a rodí klasicky," zjistil primář Petr Sák. Podobné zkušenosti mají porodníci i v dalších jihočeských městech, například v Prachaticích a v Písku. Podle primáře Vošty z Natalisu jsou porody poplatné své době a možnostem. "Ale taky je to o tom, že se k rodičce budeme chovat slušně, nebudeme ji holit a pustíme jí muziku. Když ji necháte, aby si dělala, co chce, příroda si sama řekne, co je pro ni nejpřijatelnější. Zpočátku je lepší, když chodí a při tlačení si polohu najde sama. Když už má hlavičku napůl venku, je pro ženu a její dítě nejlepší a pro porodníka nejpohodlnější, když je žena na lůžku," soudí. Naopak jindřichohradeckému primáři Martinu Kolářovi se nelíbí klasický porod na zádech. "Jsem stoupencem alternativních metod, i když zavádění všeho nového vždycky na začátku bolí. Ale pak tomu člověk přijde na chuť. Osvědčil se nám třeba porod přímo na relaxačním míči," řekl Kolář. Přitom si posteskl, že nyní může rodičkám nabídnout pouze málo nového, protože hradecká porodnice čeká na nové moderní prostory. Pokud se na ni řediteli nemocnice podaří sehnat peníze, měla by stavba porodnice začít už v příštím roce. Podobné problémy řeší i táborská nemocnice, která chce původní objekt porodnice přestavět a zmodernizovat. Primář strakonické porodnice Jiří Chod nepatří mezi příznivce alternativních porodů. "Alternativní porodnictví se vyrojilo jako módní směr. Já si myslím, že porodnictví má být moderní, nikoli módní. Například v podřepu se rodí tam, kde není k dispozici postel, ale větev, za niž se rodička drží. Obě strany by si měly vyjít vstříc tak, aby porodník mohl rodičce co nejlépe pomoci a bylo to pro něj únosné," míní primář strakonické porodnice, který stejně jako jeho prachatický kolega svým rodičkám alternativní porody nenabízí.
Přehled jihočeských porodnic a jejich služeb
porodnice počet kolik stojí denně poplatek za účast lůžek na nadstandardní partnera při porodu pokoji pokoj (Kč) (Kč)
</TEXT>
</DOC>
<DOC>
<DOCID>MF-20020527244</DOCID>
<DOCNO>MF-20020527244</DOCNO>
<DATE>05/27/02</DATE>
<TITLE>
Pavlína rodila každé dítě v jiné porodnici
</TITLE>
<GEOGRAPHY>Tábor</GEOGRAPHY>
<TEXT>
Pětatřicetiletá Pavlína Dvořáková z Tábora rodila dvakrát. Její starší dcera Valérie přišla na svět v roce 1995 v českobudějovické porodnici, kde tehdy mladí manželé Dvořákovi bydleli. Syna Matyáše, který letos oslaví své třetí narozeniny, porodila v soukromé táborské porodnici Natalis, protože se mladá rodina krátce po narození dcery přestěhovala do Tábora. Ačkoli vzpomínky na oba porody v její paměti postupně blednou, dovede si je vybavit docela jasně. Do budějovické porodnice tehdy dorazila společně s manželem, který s ní chtěl být až do narození potomka. Masíroval jí záda a povzbuzoval ji při nekonečných stazích, ale prvnímu miminku se na svět vůbec nechtělo. Po řadě úmorných hodin se nakonec porodníci rozhodli pro císařský řez a brzy nato se mladé mamince narodilo zdravé děvčátko. "Takže Valérii nakonec stejně viděl dřív manžel než já, když ji po porodu odnášeli ze sálu chodbou, kde čekal, do pokoje pro mimina. Já jsem skončila na pár hodin na jednotce intenzivní péče a poté bez dítěte mezi ostatními maminkami s dětmi. Což je dobře, protože po operaci jsem se nemohla vůbec hýbat, a než jsem se rozchodila a byla schopna se o malou postarat, trvalo mi to docela dlouho," popsala štíhlá blondýnka. Vybavuje si, že jako nezkušené mamince jí tehdy chybělo více informací o tom, jak správně kojit a jak o malého človíčka pečovat. Jenomže ve velké porodnici bylo plno a sestřičky měly na pacientky málo času. Vysvětlily jim to jednou a už neměly čas se k tomu vrátit. Čekaly na ně další nově přijaté maminky. "Strávila jsem tam s dcerkou snad týden nebo deset dní a pamatuji si, že ke konci už jsem počítala každou minutu, která mi chyběla do propuštění," řekla. Druhý porod se podle Pavlíny Dvořákové s tím prvním srovnává obtížně. Jednak už věděla, co porod obnáší, a jednak syna Matyáše porodila přirozenou cestou. Samozřejmě opět v doprovodu svého manžela, který jí jako zkušený otec masíroval záda tak intenzivně, až se primář Natalisu Petr Vošta neudržel a žertoval, aby jí muž záda neprodřel. "Vzpomínám si, že mi při hekání moc pomohl pohyb na nafukovacím míči i příjemná atmosféra zlehčování a vtipkování. Kvůli tomu jsem se musela občas zasmát a snáze mi to do porodu uteklo. A taky nás tam bylo jenom pár, takže na nás měl personál víc času. Vím, že mě tehdy moc potěšily i takové maličkosti, jako že jsem mohla mít na pokoji kytku," poznamenala pětatřicetiletá Pavlína Dvořáková.
Tábor - Pětatřicetiletá Pavlína Dvořáková z Tábora rodila dvakrát. Její starší dcera Valérie přišla na svět v roce 1995 v českobudějovické porodnici, kde tehdy mladí manželé Dvořákovi bydleli. Syna Matyáše, který letos oslaví své třetí narozeniny, porodila v soukromé táborské porodnici Natalis, protože se mladá rodina krátce po narození dcery přestěhovala do Tábora. Ačkoli vzpomínky na oba porody v její paměti postupně blednou, dovede si je vybavit docela jasně. Do budějovické porodnice tehdy dorazila společně s manželem, který s ní chtěl být až do narození potomka. Masíroval jí záda a povzbuzoval ji při nekonečných stazích, ale prvnímu miminku se na svět vůbec nechtělo. Po řadě úmorných hodin se nakonec porodníci rozhodli pro císařský řez a brzy nato se mladé mamince narodilo zdravé děvčátko. "Takže Valérii nakonec stejně viděl dřív manžel než já, když ji po porodu odnášeli ze sálu chodbou, kde čekal, do pokoje pro mimina. Já jsem skončila na pár hodin na jednotce intenzivní péče a poté bez dítěte mezi ostatními maminkami s dětmi. Což je dobře, protože po operaci jsem se nemohla vůbec hýbat, a než jsem se rozchodila a byla schopna se o malou postarat, trvalo mi to docela dlouho," popsala štíhlá blondýnka. Vybavuje si, že jako nezkušené mamince jí tehdy chybělo více informací o tom, jak správně kojit a jak o malého človíčka pečovat. Jenomže ve velké porodnici bylo plno a sestřičky měly na pacientky málo času. Vysvětlily jim to jednou a už neměly čas se k tomu vrátit. Čekaly na ně další nově přijaté maminky. "Strávila jsem tam s dcerkou snad týden nebo deset dní a pamatuji si, že ke konci už jsem počítala každou minutu, která mi chyběla do propuštění," řekla. Druhý porod se podle Pavlíny Dvořákové s tím prvním srovnává obtížně. Jednak už věděla, co porod obnáší, a jednak syna Matyáše porodila přirozenou cestou. Samozřejmě opět v doprovodu svého manžela, který jí jako zkušený otec masíroval záda tak intenzivně, až se primář Natalisu Petr Vošta neudržel a žertoval, aby jí muž záda neprodřel. "Vzpomínám si, že mi při hekání moc pomohl pohyb na nafukovacím míči i příjemná atmosféra zlehčování a vtipkování. Kvůli tomu jsem se musela občas zasmát a snáze mi to do porodu uteklo. A taky nás tam bylo jenom pár, takže na nás měl personál víc času. Vím, že mě tehdy moc potěšily i takové maličkosti, jako že jsem mohla mít na pokoji kytku," poznamenala pětatřicetiletá Pavlína Dvořáková.
</TEXT>
</DOC>
<DOC>
<DOCID>MF-20020527245</DOCID>
<DOCNO>MF-20020527245</DOCNO>
<DATE>05/27/02</DATE>
<TITLE>
Ženy mohou využít nadstandardní služby
</TITLE>
<TEXT>
Jižní Čechy - Jihočeské porodnice nabízejí maminkám různé služby tak, aby se u nich cítily příjemně. Ženy, které mají rády soukromí a chtějí si za to připlatit, mohou využít ubytování v nadstandardně vybavených pokojích v porodnicích v Českých Budějovicích, Českém Krumlově, Písku a Prachaticích. Dačická a strakonická porodnice nabízejí rodičkám vysoký komfort ubytování v jedno a dvoulůžkových pokojích bez příplatku. Největší jihočeská porodnice v Českých Budějovicích, kde přišlo vloni na svět 1941 dětí, disponuje třemi jednolůžkovými pokoji. Všechny jsou vybaveny televizorem, telefonem, lednicí a vlastním sociálním zařízením. Na rozdíl od ostatních třílůžkových pokojů, na nichž jsou návštěvní hodiny povoleny od 14 do 17 hodin, mohou návštěvy na jednolůžkových pokojích pobývat od 7 do 20 hodin. "Kromě toho si mohou maminky na nadstandardních pokojích volně vybírat ze všech připravovaných diet to, na co mají právě chuť. Samozřejmě, když leží na třílůžkovém pokoji například vegetariánka, vyhovíme jí také. Je jasné, že když jí to nedáme my, přinesou jí oblíbené jídlo příbuzní," řekl primář Petr Sák. Krumlovská porodnice nabízí dva nadstandardní pokoje s telefonem, televizorem, ledničkou, přebalovacím stolem a hygienickým zázemím. "Pokud si to rodička přeje, může tam s ní jedna osoba bydlet po celou dobu jejího pobytu na porodnickém oddělení," uvedl primář Jan Teubner. Krumlovská porodnice nabízí společné ubytování maminky s blízkým člověkem jako jediná v jižních Čechách. Písecká porodnice má jeden nadstandardně vybavený pokoj s telefonem, ledničkou, televizí, prostorem a vaničkou k ošetřování a mytí dítěte a hygienickým zázemím. Podobně zařízený nadstandardní pokoj má i prachatická porodnice. V táborském Natalisu mají maminky k dispozici i pomůcky pro miminko na jedno použití a bez omezení, pomůcky pro maminku včetně prádla a vložek podprsenky. "Maminky od nás dostávají i fotografie a videokazety nahrané při ultrazvukovém vyšetření v těhotenství," podotkla lékařka Natalisu Tereza Šmrhová. Strakonická porodnice nabízí ubytování v jedno nebo dvoulůžkovém pokoji, přičemž jednolůžkové pokoje jsou vybaveny vlastním sociálním zařízením. Ačkoli u každé postele je telefon, většina z rodiček dnes už přichází do porodnice s mobilem. "Náš standard považuji za velmi vysoký, a přitom žádné poplatky za nadstandard nevybíráme. Nemůžeme trvale nabízet nadstandard, protože řada matek nechce být sama na pokoji. Ve dvou se to často táhne snadněji. Mohou si vzájemně poradit, ale i pohlídat mimina. Fakt je, že televize na těchto pokojích nemáme. Myslím si, že matka se má spíš věnovat dítěti nebo odpočinku," sdělil strakonický primář Jiří Chod, který na druhé straně nebrání dlouhodobě hospitalizovaným ženám, aby si do nemocnice přinesly vlastní televizor. Dačická porodnice nabízí ubytování ve dvoulůžkových pokojích a k tomu zázemí rodinného typu. Personál malé porodnice má na rodičky mnohem víc času. "Máme tady i kočárek a krásný park, v němž mohou maminky trávit čas nejen s dítětem, ale i se svými blízkými. Je to prostě jiné než ve velké betonové nemocnici," řekl primář Jaroslav Doucek. Jindřichohradecká a táborská porodnice si zatím nemohou dovolit nabízet maminkám nadstandardní ubytování, protože jim to místní podmínky nedovolují. Obě porodnická oddělení totiž sídlí ve starých objektech a čekají na lepší časy. Neznamená to však, že tam mají rodičky horší péči než v ostatních porodnicích. Zastaralé prostory spíš omezují šéfy porodnic, kteří tam zatím nemohou uskutečnit všechny plány na vylepšení služeb a komfortu pro maminky. "Podle projektu budeme mít v nové porodnici mimo jiné box s porodní vanou, moderní porodní lůžka i pokoje pro maminky. Porodnice se měla začít stavět už letos, ale museli jsme ustoupit aktuálnější výstavbě umělé ledviny, na kterou nemocnice dostala státní dotaci," konstatoval primář jindřichohradecké porodnice Martin Kolář.
</TEXT>
</DOC>
<DOC>
<DOCID>MF-20020527246</DOCID>
<DOCNO>MF-20020527246</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
KINO, Libušina ul. 3000 mil na útěku - americký film ( 20.00)
BIO KOTVA, Lidická tř. Princezna a bojovník - německý film ( 17.30, 20.00) KINO VESMÍR, Pražská tř. Výlet - český film ( 17.30, 20.00) MULTIKINO CINESTAR, nákupní Park Čtyři Dvory Kate &amp; Leopold ( 16.15, 20.45), Showtime ( 14.15, 18.45), Úkryt ( 19.00, 21.15), Král Škorpion ( 15.15, 17.15, 19.15, 21.15), Proroctví z temnot ( 19.00, 21.30), Wasabi ( 15.00, 19.30), 3000 mil na útěku ( 17.00, 21.30), Star Wars: Epizoda II - Klony útočí ( 14.45, 15.30, 17.30, 18.15, 20.15, 21.00), Pán prstenů - Společenstvo prstenu ( 17.15, 20.45), Příšerky s.r.o. ( 15.15), Harry Potter a Kámen mudrců ( 16.00) JIHOČESKÉ DIVADLO, Dr. Stejskala Deset malých černoušků - detektivní příběh ( 19.00) DŮM KULTURY METROPOL, Senovážné náměstí Labutí jezero - balet ( 19.00) GALERIE MĚSÍC VE DNE, Nová ul. Kateřina Hašková: Čáry, vlnky, mandaly, Daniela Loucká: Horizonty přírody GALERIE POD KAMENNOU ŽÁBOU, Piaristické náměstí Fotografie Milana Davida GALERIE RUBICON, náměstí Přemysla Otakara II. Stop AIDS očima školáka - výstava výtvarných prací žáků základních škol JIHOČESKÉ DIVADLO, Dr. Stejskala Balet v krajkách - paličkovaná krajka Zdeňka Doležala RADNIČNÍ VÝSTAVNÍ SÍŇ, náměstí Přemysla Otakara II. Miroslav Raboch - otec a syn: Rok sem, rok tam - výstava soch a obrazů WORTNERŮV DŮM AJG, U Černé věže Vladimír Skrepl a jeho ateliér na AVU Praha (výstava) HVĚZDÁRNA A PLANETÁRIUM, Zátkovo nábřeží Pozorování Slunce - pouze za jasného počasí KABARET U VÁŇŮ, Pabláskova ul. Trampská abeceda s Karlem Kaymanem Jakešem a jeho hosty ( 19.36) GALERIE MĚSÍC VE DNE, Nová ul. Z krabic ven - alternartivní festival: Vlasta Třešňák - koncert ( 19.30)
KINO J &amp; K, Vyšehrad Milionový závod - americká komedie ( 19.00) DŮM ČESKÉ FOTOGRAFIE, Šatlavská ul. Prodejní expozice malby a grafiky Tomáše Bíma EGON SCHIELE ART CENTRUM, Široká ul. Egon Schiele a Gustav Klimt - akvarely a kresby ze sbírek Serge Sabarsky Foundation New York a Národní galerie v Praze, Max Ernst: Grafika, Jindřich Zeithamml: Plastiky, Rudolf Dzurko: Retrospektiva GALERIE KRUMLOVSKÝ MLÝN, Široká ul. Výstava historických motocyklů, Obrazy Wilhelma Fischera a Bohuslava Coufala MUZEUM MARIONET, kostel sv. Jošta, Latrán Sbírka českých marionet - výstava loutek zhotovených podle návrhů Mikoláše Alše MUZEUM MUČICÍCH NÁSTROJŮ - ÚTRPNÉHO PRÁVA, sklepy pod radnicí, náměstí Svornosti Výstava více než 100 exponátů mučicích nástrojů, obrazová a audiovizuální dokumentace
KINO, 5. května Výlet - český film ( 17.30, 20.00)
KINO PORTYČ, Čechova ul. Návrat do Země Nezemě - americký animovaný film ( 17.30)
DIVADLO FRÁNI ŠRÁMKA, Tylova ul.
Besídka 2002 - Divadlo Sklep Praha ( 19.30)
KINOKAVÁRNA, Parkhotel - U Stadionu Vanilkové nebe - americký film ( 20.00)
KINO SPEKTRUM, nám.Tomáše Bati Amelie z Montmartru - francouzský film ( 17.30, 20.00)
KINO, Nerudova ul. Výlet - český film ( 20.00)
KINO OKO, Komenského ul. Prci, prci, prcičky 2 - americká komedie ( 17.30, 20.00) KULTURNÍ DŮM, Mírová ul. Jeppe řádí aneb Pryč s prachem všednosti - Divadelní společnost Josefa Dvořáka ( 19.30)
KINO SVĚT, nám, Františka Křižíka Ti druzí - americký horor ( 17.30, 20.00)
DIVADLO J. K. TYLA Koncert žáků ZUŠ ( 19.00)
KINO, Sídliště 710 Pekelná ženská - americký film ( 19.30)
KINO, Čs. armády Divoké včely - česká hořkosladká komedie ( 20.00)
KINO, Zeyerovy sady Policajtka - americký film ( 19.30)
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis
</TEXT>
</DOC>
<DOC>
<DOCID>MF-20020527247</DOCID>
<DOCNO>MF-20020527247</DOCNO>
<DATE>05/27/02</DATE>
<TITLE>
Bím vystavuje malby
</TITLE>
<HEADING>
Dům české fotografie a grafiky včera zahájil sezonu
</HEADING>
<TEXT>
Dům české fotografie a grafiky v Českém Krumlově včera zahájil svou druhou výstavní sezonu. Jako první se v jeho prostorách představuje výtvarník Tomáš Bím.
Český Krumlov - Ačkoliv podle původních představ měl jako první v galerii orientované na grafiky a fotografie vystavovat Richard Slaba z Písku, nakonec sezonu v Domě české fotografie a grafiky zahájil Tomáš Bím. "Zjistili jsme, že snímků z Nepálu a Himálají je málo na celou galerii, takže fotografie Richarda Slaby budou součástí kolektivní výstavy," řekl provozovatel galerie Zdeněk Kočík. Výtvarník Tomáš Bím, který v Českém Krumlově vystavuje vůbec poprvé, představí své malby z posledních tří let. "Dělám v poslední době velká plátna. Takže jsme se rozhodli, že malby doplníme i grafikami," popsal výtvarník koncepci své výstavy. Tomáš Bím může být považován za krumlovského autora. Již rok má totiž ateliér poblíž Egon Schiele Art Centra. Přesto na jeho výstavě návštěvníci najdou pouze jeden motiv z Českokrumlovska. Malíře při práci na obrazu Česká krajina inspirovaly balíky slámy v okolí města. "V místních galeriích je tolik krumlovských motivů, že jsem si na ně netroufl. Ale když jsem tu byl před týdnem, tak jsem viděl v parku hrát lidi petanque. Na výstavě lidé uvidí obrazy z Paříže, jejichž námětem je tato hra," vysvětlil Tomáš Bím. Práce Tomáše Bíma vystřídá v polovině léta výstava Emily Medkové. "Je to průřez jejím celoživotním dílem. Tato výstava byla loni k vidění v Domě U kamenného zvonu v Praze a setkala se s úspěchem," nastínil další záměry Domu české fotografie a grafiky podnikatel Zdeněk Kočík, který v Krumlově provozuje ještě komerční Muzeum voskových figurín a Muzeum útrpného práva. Právě z výnosu těchto turistických atrakcí dotuje provoz galerie zaměřené na tuzemskou fotografii a grafiku.
Výtvarník Tomáš Bím při instalaci své první výstavy v Domě české fotografie a grafiky v Českém Krumlově.
</TEXT>
</DOC>
<DOC>
<DOCID>MF-20020527248</DOCID>
<DOCNO>MF-20020527248</DOCNO>
<DATE>05/27/02</DATE>
<TITLE>
Připravuji turné s kapelou, říká David Kraus
</TITLE>
<TEXT>
České Budějovice - David Kraus, syn známého publicisty a moderátora Jana Krause, vydal svou první desku. Ta se jmenuje jednoduše David Kraus.
Před několika týdny vyšla vaše první deska. Co teď děláte?
Mám hodně práce s propagací nahrávky. Objíždím rádia. K tomu mám třináctičlennou kapelu, se kterou zkoušíme. Koncem května máme slavnostní křest, takže přípravy jdou do finiše.
S kapelou vyrazíte na turné. Budete hrát i v jižních Čechách?
Jižní Čechy nejsou naším favoritem. Kapela je opravdu velká, jsme větší než Čechomor. Nemůžeme hrát v klubech a také máme potíže se zvučením. Chceme dělat velké koncerty. I když je otázka, jestli na nás někdo přijde. Teď budeme hrát na festivalech. Šňůru plánujeme na podzim.
Zahrál jste si ve filmu. Teď máte zkušenosti s hudební branží. Jsou mezi světem filmu a hudby nějaké styčné body?
Spíš jsou podobnosti mezi herectvím a zpěvem. Obojí je založené na výrazu. A zpěvák je v podstatě taky částečně herec. Já se necítím být ani hercem, ani hudebníkem.
</TEXT>
<HEADING>
Co vás na muzice nebaví?
</HEADING>
<TEXT>
Na hudbě samotné mě baví úplně všechno. Nebaví mě ježdění po rádiích a nahrávání spotů. Je to únavné. Rádia jsou normální pijavice. Ze začátku dne vás to nakopne, ale večer máte všeho dost.
Natočil jste desku u velké firmy. To je sen každého muzikanta. Jak jste se k takové výjimečné smlouvě dostal?
Natočil jsem tři nahrávky v profesionálním studiu. Pak jsem přišel do firmy, pustil jsem je a řekl jsem, že takhle udělám zbytek desky. Firma mi dala velkou svobodu v tom, že jsem si hrál, co jsem chtěl, kde jsem chtěl. Vybíral jsem si i muzikanty. Celou desku jsem produkoval.
Byla Písnička o Zuzaně, kterou probrala snad všechna bulvární média, zamýšlená jako marketingový tah? Měla zapůsobit jako reklama na desku?
V žádném případě. Na rádiu Limonádový Joe jsem měl pořad Davidoviny. Demo snímek téhle písničky zazněl na této stanici už před rokem a půl. To, že se tahle skladba hraje dneska ve všech rádiích, je zajímavé. Ještě před měsícem mi říkali, že stanice tuhle písničku nechtějí hrát. Pak se z ní stala na Slovensku nejhranější skladba a šlo to i u nás.
</TEXT>
<HEADING>
Je těžké být Krausem? Pomáhá vám příjmení?
</HEADING>
<TEXT>
Má to výhody i nevýhody. Jsem si vědom toho, že kdybych se jmenoval Petr Čeněk a byl třeba z Českých Budějovic, tak by mi firma desku nevydala, i kdybych dělal sebelepší muziku. Pro vydavatelství je moje příjmení mediálně zajímavé. Jméno láká bulvární tisk. Výhodou je, že od táty a lidí z jeho okolí vím, co mi popularita vezme a co od ní můžu čekat.
Má to výhody i nevýhody. Jsem si vědom toho, že kdybych se jmenoval Petr Čeněk a byl třeba z Českých Budějovic, tak by mi firma desku nevydala, i kdybych dělal sebelepší muziku. Pro vydavatelství je moje příjmení mediálně zajímavé. Jméno láká bulvární tisk. Výhodou je, že od táty a lidí z jeho okolí vím, co mi popularita vezme a co od ní můžu čekat.
</TEXT>
</DOC>
<DOC>
<DOCID>MF-20020527249</DOCID>
<DOCNO>MF-20020527249</DOCNO>
<DATE>05/27/02</DATE>
<TITLE>
Vlasta Třešňák zahraje v kavárně
</TITLE>
<TEXT>
České Budějovice - Písničkář a spisovatel Vlasta Třešňák vystoupí dnes v 19.30 hodin v literární kavárně Měsíc ve dne. Jeho koncert je součástí třetího ročníku festivalu Z krabic ven!
</TEXT>
</DOC>
<DOC>
<DOCID>MF-20020527250</DOCID>
<DOCNO>MF-20020527250</DOCNO>
<DATE>05/27/02</DATE>
<TITLE>
Spisovatel představí knihu
</TITLE>
<GEOGRAPHY>Volyně</GEOGRAPHY>
<TEXT>
Pohádky o vodníku Šmajdovi, které sepsal Vladimíř T. Gottwald, dnes představí jejich autor publiku v sále Na nové ve Volyni. Prezentace nové pohádkové knihy začíná v 19 hodin.
Volyně - Pohádky o vodníku Šmajdovi, které sepsal Vladimíř T. Gottwald, dnes představí jejich autor publiku v sále Na nové ve Volyni. Prezentace nové pohádkové knihy začíná v 19 hodin.
</TEXT>
</DOC>
<DOC>
<DOCID>MF-20020527251</DOCID>
<DOCNO>MF-20020527251</DOCNO>
<DATE>05/27/02</DATE>
<TITLE>
V ČFL nezískaly celky z jihu Čech žádný bod
</TITLE>
<TEXT>
Prachatice, Praha - Takové kolo České fotbalové ligy už jihočeské celky ani nepamatují. Aby neuhrály jediný bod, to se jim dlouho nestalo. Až teď o víkendu.
</TEXT>
<HEADING>
Slavia B byla bez posil
</HEADING>
<TEXT>
Prachatice sehrály těžké utkání doma proti Slavii B, která přijela bez posil a hrála o to lépe. Když nedávno nastoupila s Čelákovicemi s Václavíkem, Kuchařem, Šuškavčevičem, Pavlem Novotným, Švancarou a Kukou, prohrála 1:4. Teď se předvedla jako kompaktnější celek. Ve středu ji budou moci vidět diváci v Dubenci, kde nastoupí proti SK České Budějovice B. Tím, že vyhrála i teď, dokázala Slavia B o všechny body obrat nejen Prachatice, ale i vedoucí Spartu Praha B. Jihočeši prohospodařili šance v prvním poločase. Pak využil centr Kalivoda a prostřelil Vacka, který nahradil distancovaného Karla. V závěru poločasu na sebe Pecka stáhl pozornost obrany Slavie i Japonce Nakamury v brance hostů a Zedník hlavou skóroval. Jenže už v 55. minutě musel Kubiš před šestnáctkou faulovat Bošanského a dostal červenou kartu. Hosté stejně šanci využili, Hottek skóroval z trestného kopu, trefil pravý horní roh. Znovu Hottek pak trefil stejný roh jako při svém prvním gólu a Slavia vedla o dvě branky. V 73. minutě napálil Mrkvička spojnici tyče a břevna, ale skórovat se mu povedlo až v poslední minutě. Hned potom rozhodčí utkání ukončil.
</TEXT>
<HEADING>
Jihočeši nedali penaltu
</HEADING>
<TEXT>
V nastaveném čase utkání Střížkov - SK České Budějovice B sahali hosté po bodu. Hynek zahrál v pokutovém území rukou, ale Kadlecovu nepovedenou střelu z penalty chytil gólman Pavlík. Rezervě Českých Budějovic vyšel parádně úvod zápasu. Po rohovém kopu Krejči a následném závaru poslal míč hlavou do sítě Ludačka a hosté vedli. Střížkov vyrovnal po chybě Šimečka, který ztratil míč při jeho vyvážení. Střížkov do té doby neměl moc šancí, ale tím zápas zlomil a z převahy rozhodl.
Prachatičtí fotbalisté na Slavii Praha B doma tentokrát nestačili, prohráli 2:3. Výš než Vladimír Šimr, který je vpředu, v souboji vyskočil i hostující Jakub Mejzlík.
</TEXT>
</DOC>
<DOC>
<DOCID>MF-20020527252</DOCID>
<DOCNO>MF-20020527252</DOCNO>
<DATE>05/27/02</DATE>
<TITLE>
V divizi se Písek drží, zvítězil i v Táboře
</TITLE>
<TEXT>
Jižní Čechy - Ve skupině A fotbalové divize může sestoupit už jen pět týmů. Tři z nich se zachrání. Stále ve hře o záchranu je i Tachov zásluhou vítězství 3:2 na hřišti Přeštic. O třech bodech rozhodl Procházka, který je jinak hráčem domácích. Písek zvítězil v Táboře, přestože 20 minut před koncem prohrával 0:1. Za domácí se trefil Vrzal po standardní situaci Bárty, který těsně před dosaženým gólem neproměnil penaltu. Písecký brankář Jelínek jeho střelu doprostřed branky vykopl nohama. Třeboň porazila Strakonice brankou z penalty za ruku Poláčka, kterou proměnil Stejskal. Poláčkovi se utkání nepovedlo, v závěru zápasu byl za druhou žlutou kartu vyloučen. Domácí tím získali jistotu záchrany a zároveň zaútočili na horní polovinu tabulky. Strakoničtí si prohrou zkomplikovali situaci, na Tachov mají ale stále náskok dvou bodů.
</TEXT>
</DOC>
<DOC>
<DOCID>MF-20020527253</DOCID>
<DOCNO>MF-20020527253</DOCNO>
<DATE>05/27/02</DATE>
<TITLE>
Fotbalové hlasy
</TITLE>
<GEOGRAPHY>ČFL</GEOGRAPHY>
<TEXT>
Karel Musil, SK České Budějovice: Utkání rozhodly dvě naše chyby. Nejdříve jsme zbytečně ztratili míč. Na konci zápasu měl Kadlec z penalty vyrovnat, ale zahrál ji tak, jak zahrál celé utkání, špatně. Byl sice určený mezi třemi hráči, ale nezvládl ji.
DIVIZE - Václav Palivec, Strakonice: Zápas rozhodly dva momenty, V 8. minutě neproměnil Hanzlík naši největší šanci a v 18. minutě jsme z penalty inkasovali. Bylo to nejmizernější utkání od doby, co trénuji v divizi. Domácí měli malinko víc příležitostí, gólman Reiser byl ale vždy na místě.
Petr Skála, Třeboň: Bylo to urputné utkání. Ve druhém poločase hráli hosté lépe, my jsme hrozili jen z protiútoků. Vedení jsme nakonec udrželi. Celý tým hrál dobře, nikdo nevyčníval.
Rostislav Grossmann, Písek: Nyní je pro nás nejdůležitější výsledek, který nás hodně přibližuje záchraně. Ale dařilo se nám i herně. Mužstvo prokázalo svoji sílu, když dokázalo otočit nepříznivý stav. Byl to těžký zápas.
Karel Ilčík, FK Tábor: Vychytal nás brankář Jelínek. V závěru zápasu jsme za nerozhodného stavu chtěli zvítězit a zapomněli jsme bránit. Nejlepší byli Bárta s Fořtem, z hostů Jelínek a Pichlík.
PŘEBOR - Karel Handšuh, Vodňany: Nebyl to dobrý fotbal. Myslím si, že jsme byli o gól lepší. Chyběli nám útočníci Vokatý a Študent, ale Sochor je dobře nahradil.
Jozef Jevčák, Čížová: Na našem mužstvu bylo oproti minulým zápasům vidět zlepšení. Byl to slabý fotbal, Vodňany nás hodně zklamaly. Jen penalta hostům zabezpečila vítězství.
František Fiktus, Akra České Budějovice: Hráli jsme špatně. Máme velké problémy se sestavou. Ve druhém poločase musel v útoku nastoupit i náhradní brankář Pospíšil. Soběslav vyhrála zaslouženě.
Bohumír Fiala, Soběslav: První poločas byl vyrovnaný, hosté hráli technicky a přehrávali nás. Potom jsme ale dali branku a soupeře jsme už k ničemu nepustili.
Zdeněk Nekola, Horní Planá: Byla to jednoznačná záležitost. Výsledek je pro Olešník ještě lichotivý, kromě čtyř gólů jsme totiž nastřelili dvakrát tyč. Dobré utkání sehrál Šťastný.
Rudolf Fanta, Lišov: Jindřichův Hradec přijel s pěti dorostenci. Měli jsme mnoho šancí, mohli jsme zvítězit i vyšším rozdílem.
Otakar Dvořák, Český Krumlov: První půle byla z naší strany nevýrazná, ale po přestávce jsme se zlepšili a vytvořili si několik gólových příležitostí. Šváb, Gondek ani Peťule své šance neproměnili. Utkání se povedlo Tvarohovi a brankáři Somerauerovi, který vyřešil několik nebezpečných situací.
Zdeněk Krátký, Dražice: Hlavní rozdíl byl v tom, že domácí dokázali využívat brankové příležitosti. Vyhráli zcela zaslouženě. Líbil se mi roudenský Šolc, který byl u útočných akcí soupeře, takový hráč nám chyběl.
Lubomír Pintér, Roudné: Výsledek je pro hosty krutý. Bylo to vyrovnané utkání, Dražice ale neměly tolik šancí skórovat. Podařil se jim nástup do druhého poločasu, kdy nás zatlačily, ale žádnou velkou šanci neměly. Přišlo mi, že po 70. minutě odešli hosté kondičně.
</TEXT>
</DOC>
<DOC>
<DOCID>MF-20020527254</DOCID>
<DOCNO>MF-20020527254</DOCNO>
<DATE>05/27/02</DATE>
<TITLE>
Trenér Dušek vyrazí s Berdychem do Paříže
</TITLE>
<TEXT>
České Budějovice - Jen krátkou zastávku v Česku má dvojice Ivan Dušek - Tomáš Berdych. Po turnaji mužů v Praze se vydala tenisová dvojice do italského Milána, kde absolvovala juniorský turnaj kategorie A, hodnocený hne za čtyřmi turnaji Grand Slamu. V Praze Berdych dvě utkání v turnaji s dotací 50 000 amerických dolarů (zhruba 1 650 000 korun) vyhrál a získal svých prvních 12 bodů do žebříčku ATP mužů. O další postup přišel s pozdějším vítězem turnaje Patiencem z Francie. "V Praze mě potěšil," řekl českobudějovický trenér Ivan Dušek o Berdychovi. Jeho letos šestnáctiletý svěřenec nejprve vyhrál nad Karolem, narozeným v roce 1983 (6:3, 6:2). V dalším kole hrál Berdych s nedávno světovou juniorskou trojkou Rehnquistem ze Švédska. "Je to nesmírně houževnatý a běhavý hráč," řekl o Švédovi kouč Dušek. O to větší měl radost, když jeho svěřenec Švéda výsledkem 7:6, 3:6, 6:1 vyřadil. "Dobré bylo, že si body dokázal uhrát sám," řekl o svém svěřenci trenér Dušek. "Švéd vyčkává a má dobrý prohoz, nedělá moc chyb." S Patiencem Berdych prohrál až po třech setech 2:6, 7:6, 4:6, jen první ztratil hladce. V Miláně se mladík z Prostějova vytáhl, v konkurenci s hráči o dva roky staršími postoupil ze 64 tenistů do čtvrtfinále. V osmifinále porazil Feldera (Uruquay), který je na světovém juniorském žebříčku třetí. Ve čtvrtfinále zdolal Berdycha osmnáctiletý Alžířan Ouahab, který byl v turnaji nasazený jako šestý. "Poslední výsledky nám určitě pomohly," míní Dušek. "Dobrá byla i předvedená hra." Po Grand Slamu v Paříži, kde bude hrát Berdych juniorku, pojedou oba rovnou do německého Frankfurtu na další juniorský turnaj, zařazený do kategorie A. V programu mají i slavný Wimbledon.
</TEXT>
</DOC>
<DOC>
<DOCID>MF-20020527255</DOCID>
<DOCNO>MF-20020527255</DOCNO>
<DATE>05/27/02</DATE>
<TITLE>
Hluboká remizovala a je v divizi
</TITLE>
<TEXT>
Jižní Čechy - Fotbalový přebor jižních Čech už zná svého vítěze. Tři kola před koncem soutěže uhrála vedoucí Hluboká remízu s Protivínem, má na prvním místě náskok devíti bodů a nikdo ze soupeřů ji nemůže v tabulce předstihnout. Má lepší vzájemná utkání s druhým Krumlovem (1:2 a 7:3). V sobotu se nedařilo hostujícím týmům, jen Vodňany dokázaly zvítězit v Čížové, ale svým výkonem na hřišti posledního celku tabulky podle mínění domácích příliš nepřesvědčily. Zvítězily gólem z penalty. Oslabený Jindřichův Hradec si z Lišova odvezl šestibrankový příděl. Tři branky domácích vstřelil kanonýr Farkaš, za faul na něj byla i penalta. O trochu lépe než Jindřichův Hradec dopadl Olešník. V Horní Plané prohrál o čtyři branky a v soutěži skončí v nejlepším případě na předposledním místě. O své záchraně přeboru tak Olešník nerozhodne, musí se spoléhat, že se v divizi zachrání všechna jihočeská mužstva. Zato jistotu má Soběslav, která udržení soutěže potvrdila jasnou výhrou nad Akrou České Budějovice. Soběslavské vítězství režíroval Fiala, autor dvou branek. V bezstarostném útočném utkání porazilo Roudné Dražice. Domácím se vydařily standardní situace, ze kterých dali dva góly. Pelhřimov zklamal své příznivce a podlehl na vlastním hřišti Humpolci 0:2. Druhý Český Krumlov stejným poměrem naopak na svém zrenovovaném hřišti zdolal Přešťovice.
Příští kolo: Český Krumlov - Pelhřimov, Přešťovice - Lišov, Jindřichův Hradec - Horní Planá, Olešník - Roudné, Dražice - Soběslav, Akra České Budějovice - Hluboká, Protivín - Čížová, Vodňany - Humpolec.
</TEXT>
</DOC>
<DOC>
<DOCID>MF-20020527256</DOCID>
<DOCNO>MF-20020527256</DOCNO>
<DATE>05/27/02</DATE>
<TITLE>
Místo galerie zeje v centru jáma
</TITLE>
<TEXT>
Společnost, jež měla postavit výstavní síň, dluží firmám za zálohy a radnici za pozemky
Do potíží se dostala společnost Glason, jež měla postavit v centru Liberce velkolepou galerii. Firma jde do konkurzu, dluží radnici za pozemky a firmám za zálohy.
Liberec - Sen o velkolepém komplexu budov na jihovýchodním konci Šaldova náměstí v Liberci definitivně končí. Už několik let zeje v centru Liberce velká jáma. Společnost Glaso, která se roku 1996 zavázala Galerii Galas postavit, půjde do konkurzu. "Návrh jsme podali, během čtrnácti dnů by nám mělo přijít rozhodnutí, potvrdil jednatel společností Glason a Eurostav Miroslav Hub. O peníze z konkurzní podstaty se popere liberecká radnice, které Glason dodnes dluží za pozemky, ale také firmy, které Glasonu zaplatily zálohy za kanceláře. Ty nikdy nespatřily světlo světa. "Na zálohách jsme vybrali kolem devíti milionů korun. Sehnali jsme zájemce o sedmdesát procent kancelářských a prodejních ploch, které jsme chtěli postavit v první etapě," pokračoval Hub. S nabídkou zaplnit proluku na Šaldově náměstí přišli v polovině 90. let lidé ze stavební firmy Eurostav. Ti také kvůli plánované výstavbě založili novou firmu - Glason, která se měla postarat o rozvoj v té době nelukrativnějšího pozemku ve městě. Glason s městem podepsal na pozemky kupní smlouvu. Ta však byla formulovaná tak, že si firma mohla celkem 1740 metrů čtverečních přepsat na Katastrálním úřadě do svého vlastnictví, aniž musela splatit celou kupní cenu. "Tehdy se to dělalo běžně. Byla to doba divokého kapitalismu a nikdo neměl zkušenosti. Teď už by se něco takového nemohlo stát," zhodnotil postup tehdejší radnice dnešní náměstek primátora pro rozvoj Jiří Veselka. Za metr čtvereční měl Glason městu zaplatit téměř šest tisíc korun a navíc se zavázal, že upraví ještě i okolní plochy. "Dohromady to vycházelo až na jedenáct tisíc za metr," řekl Hub. Dnes přitom radnice nabízí podobně zajímavé pozemky i za dva tisíce a těžko hledá zájemce. Glason zaplatil jen milion a půl. Zbylých osm a půl milionu už radnice nikdy neviděla a navíc společnost pozemky obratem zastavila bance. "Potřebovali jsme úvěr, abychom mohli začít s přípravou stavby. Glason nic jiného k zastavení neměl. Na pozemky jsme dostali sedm milionů a s těmi jsme hned začali pracovat," pokračoval Hub. Glason spoléhal, že se jeho projekt vyplatí a vsadil na jedinou kartu - velký úvěr, za který by dokázal postavit celou první etapu.
Ta měla vyjít na tři sta milionů. "Úvěr jsme už měli rozjednaný. Podle našich propočtů by byla Galerie Galas v polovině devadesátých let rentabilní," podotkl Hub. Na pozemcích se také skutečně začalo pracovat. Čáru přes rozpočet však odvážným plánům udělal rok 1997. "Přišly ekonomické balíčky a s nimi jednak prudce klesly ceny pronájmů za kancelářské prostory, ale hlavně najednou vylétly úroky. Přes noc se z toho stal prodělečný podnik a žádná banka se nepustila do takového rizika, aby nám půjčila," posteskl si Hub. Peníze Glasonu došly a stavba utichla. Navíc banka chtěla zpět své peníze, a když je Glason nesplácel, uplatnila své zástavní právo na pozemky. Nakonec je od banky vykoupil Eurostav. V současnosti má podle Huba Glason majetek v řádu 40 až 50 milionů korun. Zhruba stejné má pohledávky. O záchranu projektu se šest let pokoušel nejen sám Glason, ale dokonce i liberecký magistrát. "Loni tady chtěla stavět firma, která vlastní libereckou Hypernovu. Nevyšlo to, ale přivedli dalšího zájemce - Rodamco, které stálo za výstavbou pražského Centra Černý most. Ti to zase nezvládli architektonicky. Zájem měla i izraelská firma Plaza Centers. Její nabídka však byla tak nízká, že ji město muselo odmítnout," připomněl Veselka. Konkurz podle Veselky situaci zpřehlední a dovolí městu snáze hledat zájemce. "Neuvažujeme o odkoupení pozemků. Spíše pomůžeme najít seriózní investory. Podle mě se totiž velká chyba stala už na začátku. Kdyby radnice prodávala pozemek po částech, mohly tam už dnes stát domy," dodal Veselka. Jak připomíná, najít zájemce však vůbec nebude jednoduché.
</TEXT>
</DOC>
<DOC>
<DOCID>MF-20020527257</DOCID>
<DOCNO>MF-20020527257</DOCNO>
<DATE>05/27/02</DATE>
<TITLE>
Hudební šou ČSSD přijali lidé rozdílně
</TITLE>
<GEOGRAPHY>Liberec</GEOGRAPHY>
<TEXT>
S rozdílnými pocity přijali lidé v Liberci obří hudební šou, kterou je chtěli ve své předvolební kampani zaujmout sociálnědemokratiční kandidáti. Společná přehlídka trvala před libereckou radnicí prakticky celou sobotu. "Kdyby tady zpěváci zahráli při nějaké vyloženě hudební akci, tak by se mi to líbilo, takhle ale za peníze zpívat pro jednu stranu - nevím, no, spíše u mne všichni klesli," uvedl Václav Matějů, jenž šou chvíli přihlížel. "Příště, aby se politici zalíbili, uspořádají třeba zakázanou technoparty." Na pódiu se střídaly sociálnědemokratické špičky s popovými hvězdami po celý den. Do opravdového varu však lidi přivedl jen italský zpěvák Davide Mattioli. Zbylá politická i hudební vystoupení odměňovali diváci vlažně. Kandidáti chtěli náměstí především přesvědčit o tom, že jsou také jen lidmi z masa a kostí.
A tak třímala pár minut v ruce mikrofon například krajská volební dvojka Oldřich Němec, která se pochlubila svojí předškolní dcerkou. Kandidátka číslo tři Jitka Vojtilová zvolila jiného maskota - vřelý vztah ke zvířatům jí pomáhal stvrdit německý ovčák Oskar. Před odchodem z podia nezapomněl do mikrofonu hlasitě bafnout. Náměstí odměňovalo krajské kandidáty vlažným potleskem a všichni se těšili na vyvrcholení programu. "Tohle mě moc nezajímá, těším se na Grosse," svěřila se Jana Malinová, která trávila na náměstí s dětmi celé odpoledne. "Děti se tady alespoň zatím vyřádí na nafukovacím hradu, vysvětlila. S přibývajícími hodinami se těžiště umělecké produkce přenášelo od dětí ke stále starším ročníkům. Dopoledne ještě rozdával budoucím voličům mim Michal Nesvadba pistole či luky ze zmačkané lepicí pásky, a Martin Tankwey svojí neopakovatelnou češtinou zpíval hity Jede jede mašinka nebo V nohách má už tisíc mil. Davem se mezi tím prodírala děvčata v tričkách s logem ČSSD a rozdávala dětem balonky, dospělým volební program a fotografie lídrů. Po poledni už přišla na řadu zábava pro oprávněné voliče. Náměstí dostal poprvé do opravdového varu Davide Mattioli. "Ciao, budeme teď zpívat všichni...," zahalasil do mikrofonu a zejména ženské osazenstvo se začalo vlnit do rytmu chytlavých italských hitů. V jeho šlépějích šel také Štefan Margita, melodické písně zahrálo Kale s Věrou Bílou. Večer ale patřil Stanislavu Grossovi a Vladimíru Špidlovi. Nadšený potlesk si odnášel hlavně první z nich, kterému moderátorka a bývalá vicemiss Iva Kubelková nahrála na smeč otázkou, komu by dal nejraději padáka. "Znám jednoho takového pána, má šedé vlasy a šedý knírek a je teď vidět na billboardech, to by byl ten kandidát," odvětil za výbuchu veselí ministr vnitra. "Jsme spokojení, přišlo sem několik set lidí. Snažíme se kampaň udělat trochu zábavnější, aby to nebylo jen suché předčítání programu," zhodnotil libereckou šou krajský lídr Michal Kraus. "Kolik to stálo? To nedokážu odhadnout, stará se nám o to agentura," dodal. Pronájem náměstí však měla sociální demokracie zadarmo. Magistrát totiž od politických stran před volbami žádné poplatky nechce. "Je to běžný postup, pokud nás jakákoli strana požádá o předvolební mítink, tak neplatí nic," potvrdil tajemník magistrátu Libor Rygál.
Volební letáky, které rozdávala ČSSD na své velkolepé sobotní party, posloužily některým dětem jako obrázková knížka.
</TEXT>
</DOC>
<DOC>
<DOCID>MF-20020527258</DOCID>
<DOCNO>MF-20020527258</DOCNO>
<DATE>05/27/02</DATE>
<TITLE>
K výročí Zdislavy popřál i papež
</TITLE>
<TEXT>
Jablonné v Podještědí - Stovky věřících, tisíce turistů a mnohé osobnosti církevního a společenského života z několika zemí si v sobotu připomněly v Jablonném v Podještědí výročí 750 let od úmrtí svaté Zdislavy. Osobně podepsaný list zaslal do města i papež Jan Pavel II. "Ve zvláštním dopisu Svatý otec kvitoval, že se na oslavách potkali zástupci tolika národů a vyzval lidi třetího tisíciletí, aby tohoto příkladu následovali," svěřil se páter Bernard z dominikánského kláštera v Jablonném. "Samozřejmě, že je to pro nás velká pocta a uznání." Lidé se do města svaté Zdislavy sjížděli již od pátku. Mnozí věřící tak přijeli i se spacími pytli a karimatkami. "Takové výročí je pro mnohé velkým zážitkem. Proto zůstali v Jablonném i tři dny. Většinou spali po penzionech, chatových osadách nebo u přátel. Nikdo si na nocleh nestěžoval," dodal Bernard. Věřící naplnili Chrám svatého Vavřince a svaté Zdislavy při všech čtyřech slavnostních bohoslužbách doslova k prasknutí. "První mši sloužil Christoph kardinál Schönborn, arcibiskup vídeňský, který patří mezi nejvýznamnější preláty," vyprávěl Bernard. "Pochází původem ze severních Čech, takže do Jablonného rád přijel." Mezi další významné hosty oslav patřil v sobotu apoštolský nuncius v České republice Josef Erwin Endler, olomoucký arcibiskup Jan Graubner nebo litoměřický biskup Josef Koukl. Podle pátera Bernarda měly oslavy jak duchovní, tak kulturní a společenský rozměr. "Už proto, že je Zdislava patronkou Libereckého kraje," dodal Bernard.
</TEXT>
<HEADING>
ŘÁDOVÉ SESTRY S KARIMATKOU A SPACÁKEM
</HEADING>
<TEXT>
S batohy a spacími pytli se sjely z celých Čech a Moravy řádové sestry na oslavu 750. výročí úmrtí svaté Zdislavy do Jablonného v Podještědí. Oslavy trvaly od pátku do neděle a přišly se na ně podívat tisíce návštěvníků z Čech, Polska, Německa a Slovenska. Mše celebrovali významní církevní hodnostáři.
S batohy a spacími pytli se sjely z celých Čech a Moravy řádové sestry na oslavu 750. výročí úmrtí svaté Zdislavy do Jablonného v Podještědí. Oslavy trvaly od pátku do neděle a přišly se na ně podívat tisíce návštěvníků z Čech, Polska, Německa a Slovenska. Mše celebrovali významní církevní hodnostáři.
</TEXT>
</DOC>
<DOC>
<DOCID>MF-20020527259</DOCID>
<DOCNO>MF-20020527259</DOCNO>
<DATE>05/27/02</DATE>
<TITLE>
Nehoda stála tři životy
</TITLE>
<GEOGRAPHY>Příšovice</GEOGRAPHY>
<TEXT>
Dva osobní vozy se včera srazily na rychlostní komunikaci na pomezí mladoboleslavského a libereckého okresu poblíž Příšovic. Při nehodě přišli o život tři lidé, další osobu pak vrtulník přepravil ve vážném stavu do pražské nemocnice. "V místě bez středových svodidel se z dosud neznámého důvodu čtyřiatřicetiletá řidička vozu Daewoo dostala do protisměru, kde se střetla s protijedoucím automobilem Škoda Felicia," uvedl mladoboleslavský okresní policejní mluvčí Ladislav Mareš. Chybující řidička s třináctiletou dcerou na místě zahynula, nehodu nepřežila ani sedmadvacetiletá spolujezdkyně ve felicii. Sedmadvacetiletého řidiče felicie s těžkým zraněním dopravil vrtulník do nemocnice ve Střešovicích. Nehoda se stala za deště krátce před čtvrtou hodinou odpolední a policie musela na tři hodiny uzavřít provoz.
Příšovice - Dva osobní vozy se včera srazily na rychlostní komunikaci na pomezí mladoboleslavského a libereckého okresu poblíž Příšovic. Při nehodě přišli o život tři lidé, další osobu pak vrtulník přepravil ve vážném stavu do pražské nemocnice. "V místě bez středových svodidel se z dosud neznámého důvodu čtyřiatřicetiletá řidička vozu Daewoo dostala do protisměru, kde se střetla s protijedoucím automobilem Škoda Felicia," uvedl mladoboleslavský okresní policejní mluvčí Ladislav Mareš. Chybující řidička s třináctiletou dcerou na místě zahynula, nehodu nepřežila ani sedmadvacetiletá spolujezdkyně ve felicii. Sedmadvacetiletého řidiče felicie s těžkým zraněním dopravil vrtulník do nemocnice ve Střešovicích. Nehoda se stala za deště krátce před čtvrtou hodinou odpolední a policie musela na tři hodiny uzavřít provoz.
</TEXT>
</DOC>
<DOC>
<DOCID>MF-20020527260</DOCID>
<DOCNO>MF-20020527260</DOCNO>
<DATE>05/27/02</DATE>
<TITLE>
Godyho memoriál letos tonul v dešti
</TITLE>
<GEOGRAPHY>Liberec</GEOGRAPHY>
<TEXT>
V deštivém počasí se celé nedělní odpoledne utápěl festival country, folku, bluegrassu a dalších spřízněných žánrů Gody 2002. Třebaže kovbojům mokla sombréra, indiánům vlhlo peří a koňské hřbety se leskly pod padající vodou, muzika přívalům deště statečně odolávala. "Festival se drží už desítky let," řekl Karel Schreiber, který se stará o posledních šest ročníků. "Špatné počasí nás sice otráví, ale nezastaví. Vždyť Jablonecko a Liberecko jsou slavné svou trampskou minulostí a třebaže jméno Ládi Gody Kociána, který dal festivalu jméno, trochu upadá v zapomnění, country hudba tady v lidech žije." S nepřízní počasí tak odpoledne v Lidových sadech úspěšně bojovaly bluegrassové party B-Styl, BG Bazar a Vltavín z Liberce, pardubická Modrá Krev nebo nejúspěšnější liberecké folkové duo Disney band. Indiánskými tanci záháněli déšť Korálkoví Indiáni z Plzně, kteří předvedli také ukázky indiánských šatů a jídla. Do keltských lesů zase přivedli dvě stovky návštěvníků muzikanti z pražské kapely Celtic. Jedinečný country step pak předvedl jablonecký taneční soubor Countryon a liberečtí studenti Wigs zase ukázali, jak tančí country ruské Marfuši a Ivanové. Nad deštěm úplně vyhrál až Jan Vyčítal se skupinou Greenhorns, který svými hity rozezpíval početné příznivce country. "Nakonec myslím, že nad počasím zvítězil každý. Děti, které padaly z mokrých koňských hřbetů, muzikanti i posluchači, kteří se dokázali hudbou rozehřát i všichni ti trampové, kteří se tu každý rok sejdou a povypráví si novinky," uzavřel v neděli večer Schreiber.
Mezi kapelami, které v Lidových sadech zpívaly v dešti, byla i skupina BG Bazar z Jablonce.
</TEXT>
</DOC>
<DOC>
<DOCID>MF-20020527261</DOCID>
<DOCNO>MF-20020527261</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<HEADING>
Česká Lípa - Starosta ocenil zásluhy
</HEADING>
<TEXT>
Zcela nové ocenění za zásluhy rozdával poprvé v sobotu českolipský starosta Petr Skokan. Cenu nazvanou Poděkování starosty města Česká Lípa v podobě skleněné plastiky vyrobené podle návrhu sochaře Pavla Wernera získal historik Ladislav Smejkal za seriál o dějinách města, pedagog Zdeněk Klimpera za práci s mládeží a advokát Jan Riedl za zásluhy o rozvoj českolipského sportu. Posmrtně pak starosta touto formou poděkoval Marii Jiřičkové, která se léta věnovala mladým ochotníkům a jako režisérka s nimi v České Lípě nastudovala řadu divadelních představení. (pop)
</TEXT>
<HEADING>
Vítkovice - Motorista podlehl zraněním hned po havárii
</HEADING>
<TEXT>
Padesátiletý muž, který v sobotu v půl páté odpoledne havaroval na motocyklu, nehodu nepřežil. Tragédie se odehrála ve Vítkovicích nedaleko Jilemnice. "Muž podlehl těžkému zranění ještě před naším příjezdem," řekla dispečerka jilemnické záchranné služby. (ava)
</TEXT>
<HEADING>
Liberec - Mladíci se pokoušejí vyhnout vojenské službě
</HEADING>
<TEXT>
Již druhým rokem vyzývá liberecká vojenská správa tři mladíky, aby se dostavili k odvodu. Ačkoli muži ve věku dvacet a třiadvacet let si předvolávací rozkaz vyzvedli, na vojenskou správu nepřišli. "Ani jeden z nich se neomluvil," uvedla liberecká policejní mluvčí Vlasta Suchánková. "Muži jsou podezřelí z neplnění odvodní povinnosti." Zákon na to pamatuje až ročním pobytem ve vězení. (ava)
Dnes se děje
Liberec - Recitál Jiřího Schmitzera
V Experimentálním studiu začíná od 19.30 písničkářský recitál Jiřího Schmitzera.
</TEXT>
</DOC>
<DOC>
<DOCID>MF-20020527262</DOCID>
<DOCNO>MF-20020527262</DOCNO>
<DATE>05/27/02</DATE>
<TITLE>
Profil kandidáta
</TITLE>
<TEXT>
Vážení čtenáři, do voleb do poslanecké sněmovny zbývá 18 dní. Od minulého týdne Vám proto na straně dvě představujeme hlavní kandidáty jednotlivých politických stran. Přinášíme Vám nejen profily zástupců současných parlamentních stran či představitelů známých politických seskupení, ale také profily lidí stran nových či méně známých. Dnes si můžete přečíst o kandidátovi číslo dvě v Libereckém kraji za Koalici Jiřím Vackovi.
</TEXT>
</DOC>
<DOC>
<DOCID>MF-20020527263</DOCID>
<DOCNO>MF-20020527263</DOCNO>
<DATE>05/27/02</DATE>
<TITLE>
Lidé soupeřili o byty
</TITLE>
<TEXT>
O dražbu městských bytů v České Lípě byl zájem
První veřejná dražba městských bytů se konala v České Lípě. Zájem lidí byl velký, účastníci ale dražili jen právo koupit si byt.
Česká Lípa (pop) - Pouze o jediný z devíti nabízených bytů zájemci při sobotní dražbě v České Lípě nesoupeřili. Jinak byli ochotni například za byt 2 + 1 vyplatit i půl milionu korun. "O ostatní byty se vždy strhl boj mezi osmi až patnácti zájemci," sdělil českolipský starosta Petr Skokan. Podle něj nad vyvolávací ceny ve výši 1,7 milionů korun město utržilo 850 tisíc korun. "Cena bytů byla pevně stanovena, většinou kolem dvou set tisíc korun a zájemci dražili jen právo k uzavření kupní smlouvy na konkrétní byt," konstatoval starosta Skokan. Jak vysvětlil, při dražbě je základní příhoz ve výši deset tisíc korun a další zvyšování sumy pak již poroste po tisícikoruně. Na zaplacení bytu dostanou vítězní dražitelé čas, aby si mohli vyřídit případné půjčky. "Výsledky dražby nyní musí potvrdit zastupitelé, pak dojde k podpisům kupních smluv, na doplacení celé sumy za byt dostanou dražitelé čtyřicet dní, pak noví vlastníci budou zapsáni do katastru a byty převezmou," uvedl Skokan. Odprodej devíti bytů různých velikostí a na různých místech připravilo formou veřejné dražby město Česká Lípa, aby tak jako zřejmě první v republice odzkoušelo novou privatizační metodu u volných obecních bytů. Do té doby je prodávalo obálkovou metodou. Dražby mají příznivce i odpůrce, kteří radnici vyčítají, že takto získat byt nebo skupovat městské byty mohou jen majetní lidé. "Pro sociálně slabší, kteří ale také potřebují bydlet, jsou takové dražby nesmysl, jak jsem slyšel, peníze se tam skládají hned, byty navíc stojí přes dvě stě tisíc, když si vezmu, že nemáme ani dvacet tisíc, tak jde jen o příležitost pro bohaté," řekl Vasil Murga z České Lípy, který se na aukci přišel podívat. Podle vedení města se při dražbě odstraní mnohdy zbytečné pochybnosti o manipulaci s nabídkami, které se ze strany neúspěšných žadatelů čas od času objevovaly, zejména v případě, kdy o vítězství rozhodl právě jen nepatrný rozdíl několika korun. "Za dobu, kdy město obálkovou metodu využívá, jsme neshledali nějakou manipulaci mimo stanovená pravidla," zdůraznil Skokan. Radnice zatím hodlá dražit práva k přibližně dvaceti až třiceti obecním bytům, které se během roku uvolní. Starosta Skokan ovšem nevyloučil, že časem se tímto způsobem budou odprodávat také byty, jenž město z různých důvodů nezprivatizuje v právě probíhající druhé vlně. "Nájemníkům bylo už k odprodeji nabídnuto dva a půl tisíce bytů, z toho jsou již smlouvy na 2100 bytů," řekl starosta. Organizačním zajištěním dražby v Jiráskově divadle byla pověřena místní kancelář Auction H: "Cena je vytvořena před zraky veřejnosti. Hlavní přednost vidím v tom, že do obchodu vnášejí prvek hravosti, soutěživosti, soupeření, což má pozitivní vliv na výslednou cenu. Zde nabízíme majetek města. Pokud dosáhneme zajímavé ceny, určitě se na nás nikdo z řad občanů nebude hněvat. Z pohledu účastníka je výhodou, že mohu soupeřit s okamžitými nabídkami svých konkurentů, okamžitě reagovat, svobodně se rozhodnout, zda chci nebo nechci svou nabídku zvýšit," uvedl zástupce kanceláře Auction H Jiří Hau.
</TEXT>
</DOC>
<DOC>
<DOCID>MF-20020527264</DOCID>
<DOCNO>MF-20020527264</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
Jiří Vacek, protidrogový expert, dvojka na kandidátce Koalice v Libereckém kraji.
Težký narkoman, kterému lékaři dávali tři měsíce života, protidrogový expert, náměstek federální policie, poradce ministra obrany či náměstek primátora - hodně spletitá a barvitá je minulost někdejšího stavaře Jiřího Vacka. Člověka, který se pravidelně vynořuje a zase nenápadně vytrácí z veřejného života. Do červnových voleb jde jako jeden z lídrů Koalice Libereckého kraje. Co jsem kdy slíbil, to jsem také splnil, říká. Ale řada lidí tvrdí, že je to jen chvástání. "Řekl jsem, že vybuduji městskou policii a udělal jsem to. Slíbil jsem Liberci horolezeckou stěnu, romské centrum, dům pro občanskou společnost - a městu jsem je také dodal," uvádí. Avšak ve stejném městě také dvakrát bez vysvětlení opouštel své místo. "Ředitele městské policie jsem přestal dělat v době, kdy mne začali lidé napadat, že ve městě vytvářím lidové milice, a objevily se dohady o tom, jestli jsem podal přesnou zprávu o stavu lidí. Všechno to byly nesmysly," tvrdí. "A funkce náměstka primátora jsem se zřekl jen kvůli tomu, že jsem se nesnesl právě s primátorem. Později se ukázalo, že jsem byl v právu." V Liberci Vacek prchal i před vlastní stranou. "Měli jsme vnitřní neshody a liberecká KDU-ČSL mne nepřijala. Na rok jsem proto odešel do Strakonic. Když mne oslovily Semily, že by mě chtěly k sobě, přikývl jsem a vrátil se," vysvětluje. "KDU-ČSL má největší základnu v kraji právě na Semilsku. Je pravda, že mne lidovci v Liberci volit nebudou, ale to neznamená, že nebudou volit Koalici." Do povědomí lidí se Vacek vklínil především jako protidrogový expert. I tady se názory na něj různí. "Je mi smutno z těch, kteří stále nechápou, jak daleko se drogová situace dostala."
</TEXT>
</DOC>
<DOC>
<DOCID>MF-20020527265</DOCID>
<DOCNO>MF-20020527265</DOCNO>
<DATE>05/27/02</DATE>
<TITLE>
Muž, který havaroval s padákem, slezl sám
</TITLE>
<GEOGRAPHY>Kozákov</GEOGRAPHY>
<TEXT>
Hasiče přivolali v sobotu navečer do Kozákova na Semilsku lidé, kteří si všimli padáku zavěšeného na stromě. "Mysleli si, že někdo zkoušel paraglading a zůstal přitom viset ve větvích," řekl operační důstojník semilských profesionálních hasičů. "Ten, kdo tam uvízl, však slezl ze stromu sám, my jsme tam nikoho nenašli."
Kozákov - Hasiče přivolali v sobotu navečer do Kozákova na Semilsku lidé, kteří si všimli padáku zavěšeného na stromě. "Mysleli si, že někdo zkoušel paraglading a zůstal přitom viset ve větvích," řekl operační důstojník semilských profesionálních hasičů. "Ten, kdo tam uvízl, však slezl ze stromu sám, my jsme tam nikoho nenašli."
</TEXT>
</DOC>
<DOC>
<DOCID>MF-20020527266</DOCID>
<DOCNO>MF-20020527266</DOCNO>
<DATE>05/27/02</DATE>
<TITLE>
Zloděj odjel pryč s naloženým vozem
</TITLE>
<TEXT>
Radostná pod Kozákovam - Nákladní vůz Praga s hydraulickou rukou a na něm naložený zemní stroj Gehlmax ukradl neznámý pachatel v Radostné pod Kozákovem na Turnovsku. "Způsobil tak škodu ve výši přibližně 620 tisíc korun," uvedla semilská policejní mluvčí Soňa Šídová.
</TEXT>
</DOC>
<DOC>
<DOCID>MF-20020527267</DOCID>
<DOCNO>MF-20020527267</DOCNO>
<DATE>05/27/02</DATE>
<TITLE>
Události týdne
</TITLE>
<TEXT>
Liberec
</TEXT>
<HEADING>
Policisté mají špičkové pracoviště
</HEADING>
<TEXT>
Liberečtí policisté se mohou pochlubit špičkovým pracovištěm, o němž si ostatní policisté s výjimkou kriminalistů z Prahy zatím mohou nechat zdát. "Máme speciální technické vybavení, které nám umožní velice detailně mapovat místa, kde se odehrály smrtelné nehody či jiné tragédie," řekl policista Richard Medek.
Jablonec nad Nisou
</TEXT>
<HEADING>
Policie: Starosta přijal úplatek od invalidy
</HEADING>
<TEXT>
Kriminalisté ve středu po tříměsíčním vyšetřování dospěli k přesvědčení, že starosta Desné na Jablonecku Josef Sucharda přijal úplatek. Starostovi, který trvá na své nevině, hrozí až pět roků vězení.
Liberec
</TEXT>
<HEADING>
Drogová kauza skončila pro obžalovaného bez trestu
</HEADING>
<TEXT>
S vítězoslavným úsměvem opustil v pondělí jednací síň libereckého krajského soudu osmačtyřicetiletý kosovský Albánec Rexhep Sejdiu, kterého senát zprostil obžaloby z nedovolené výroby a šíření drog, nedovoleného ozbrojování a padělání a pozměňování veřejné listiny, a kterému hrozilo až dvanáct let vězení.
Liberec
</TEXT>
<HEADING>
Postižení se brání diktátu liberecké radnice
</HEADING>
<TEXT>
Ostrá slova létají mezi libereckou radnicí a Mezinárodním centrem Universium, které sídlí v městské budově Kolosea a provozuje tu několik chráněných dílen pro postižené. Organizace dluží za teplo a chce, aby ji město pomohlo. Radnice si ale dala podmínky, které jsou pro Universium nepřijatelné.
Liberecko
</TEXT>
<HEADING>
Statisticky přibývá dětí s poruchou čtení
</HEADING>
<TEXT>
Dyslektických dětí na Liberecku statisticky přibývá. Podle odborníků je důležité včas poruchu odhalit, aby s dítětem mohli pracovat speciální učitelé. Mnoho rodičů se však stydí přiznat, že je jejich dítě dyslektik.
Česká Lípa
</TEXT>
<HEADING>
Obyvatele obce obtěžuje hluk provodínské pískovny
</HEADING>
<TEXT>
Obyvatelé Provodína na Českolipsku, kteří bydlí v okolí pískovny, viní těžařskou společnost Provodínské písky z toho, že způsobuje hluk, který škodí zdraví. "Lidé si stěžují na zhoršení zraku, nevolnost, nespavost a bolesti hlavy," řekl starosta obce František Perun.
Ralsko
</TEXT>
<HEADING>
Armáda slíbila peníze na očistu Ralska od munice
</HEADING>
<TEXT>
Ministerstvo obrany letos přislíbilo na pyrotechnickou očistu Ralska třicet milionů korun. Pyrotechnická očista bývalého vojenského výcvikového prostoru tak bude pokračovat i letos. S úředníky ministerstva jednali minulý čtvrtek zástupci Libereckého kraje. Celkem zbývá zbavit munice tři a půl tisíce hektarů ploch.
SPECIÁLNÍ TŘÍDY PRO DYSLEKTIKY
Děti s poruchou čtení mají speciální třídy v liberecké škole U Soudu.
</TEXT>
</DOC>
<DOC>
<DOCID>MF-20020527268</DOCID>
<DOCNO>MF-20020527268</DOCNO>
<DATE>05/27/02</DATE>
<TITLE>
Lidé chtějí s kouřením skončit
</TITLE>
<TEXT>
Zdraví
Soutěž pro kuřáky vypisuje pravidelně liberecká krajská hygienická stanice. Cílem je motivovat lidi, aby se svým zlozvykem skoncovali.
Liberec - Už jenom pět dní zbývá kuřákům, kteří se přihlásili do soutěže Přestaň a vyhraj, aby si ověřili, zda svůj zlozvyk překonali. Soutěž pořádá liberecká krajská hygienická stanice. Letos se do ní přihlásilo devětasedmdesát mužů a žen. "Tito lidé se zavázali k tomu, že nebudou celý květen kouřit," řekla Věra Tučková z liberecké hygienické stanice. "Pokud se jim to podaří, tak postupují do losování. Prvních pět dostane sportovní ceny, což je jistě také motivovalo, aby s kouřením přestali." Zatímco vloni se do soutěže přihlásilo pouze dvaatřicet kuřáků, letos už byl zájem mnohem větší. "Tito lidé mají různý důvod, proč se chtějí stát nekuřáky," vysvětlila Tučková. "Někomu jde o zdraví, jiný chce s cigaretami skoncovat s ohledem na partnera, další v tom vidí možnost, jak ušetřit peníze." Podle Tučkové je tato soutěž ideální příležitostí, jak nezdravý zlozvyk ukončit. "Ten, kdo uvažuje o tom, že s kouřením přestane, by se na to měl připravit," poradila Tučková. Odborníci doporučují například upozornit na to příbuzné a známé, uklidit popelník. Kávu, k níž si kuřák pravidelně zapálil cigaretu, nahradit čajem a vyhnout se tak pokušení. Někdy takovéto kroky mohou vést i k větší změně životního stylu. Především by se však kuřáci měli s tímto rozhodnutím smířit. "Letos se přihlásilo dvakrát více mužů než žen, většina z nich je ve věku čtyřiceti let a starší," vrátila se k soutěži Přestaň a vyhraj Tučková. " V průměru vykouřili tak dvacet cigaret denně, někteří ale i padesát." Podle Tučkové je lepší přestat kouřit naráz než postupně. "Někomu tato razantní změna, kdy s tím skoncuje ze dne na den, může přivodit stres, jinému to naopak prospěje," řekla hygienička. "U každého je to jiné. Někdo si odvyká lehce, jiný má chuť na cigaretu ještě po pěti letech ode dne, kdy přestal." Liberecká krajská hygienická stanice soutěž vyhodnotí desátého června. I když lze jen těžko ověřit, zda kuřáci svůj slib neporušili, určitá možnost tu přeci jenom je. "Existují biochemické testy, které prokáží, zda člověk kouřil či nikoli," uvedla Tučková. "Lze to poznat z dechu a z moči." Toto testování však obvykle přichází v úvahu u vítězů. První cenou je jízdní kolo, dalšími čtyřmi cenami jsou sportovní potřeby. "Chceme tími lidi přeorientovat z nezdravého životního stylu na zdravý," prozradila Tučková.
Zdravotnické statistiky hovoří jasně: Kouření stále zabíjí miliony lidí
- Tabák každoročně zabíjí více než čtyři miliony lidí na celém světě.
- Jedna třetina mladých kuřáků začíná s kouřením ve věku kolem deseti let a velká většina dospělých kuřáků začala s cigaretami před osmnáctým rokem věku.
- Cigaretový dým obsahuje čtyři tisíce toxických látek, přičemž mnohé z nich vyvolávají u lidí zhoubné nádory. Některé z těchto látek jsou v kouři vydechovaném druhou osobou v daleko vyšší koncentraci, takže druhotný dým obsahuje například padesátkrát vyšší koncentraci nitrosaminu, který způsobuje zhoubné bujení.
- Kuřáci jsou ve sportu méně zdatní než lidé, kteří cigaretám neholdují.
- Mladí dospělí, kteří kouří, mají menší sílu a pružnost svalů ve srovnání s nekuřáky.
- Kouření snižuje kapacitu plic. Studie provedené s více než 50 000 osobami ve věku 10 až 20 let dokládají zvýšený výskyt kašle, pískání na průduškách a zkrácení dechu u kuřáků. Kuřáci rovněž trpí poruchami spánku a dalšími zdravotními problémy.
</TEXT>
</DOC>
<DOC>
<DOCID>MF-20020527269</DOCID>
<DOCNO>MF-20020527269</DOCNO>
<DATE>05/27/02</DATE>
<TITLE>
Přístrojů na odhalování rakoviny je v kraji dost
</TITLE>
<TEXT>
Liberecký kraj - Každý okres Libereckém kraji má svoje pracoviště počítačové tomografie, dostupná jsou pro pacienty i vyšetření na mamografech či na magnetické rezonanci. Lékaři se shodují, že vybavení pro odhalování nádorových onemocnění je v regionu na evropské úrovni. Jablonecká nemocnice se chlubí nejmodernějším tomografem v kraji. "Jeden tomograf na okres bohatě stačí, stejné je to i s mamografem," sdělil primář liberecké onkologie Libor Hanuš. Náročné přístroje totiž potřebují velkou spádovou oblast, aby se jejich provoz vyplatil. "Do naší spádové oblasti patří asi 450 tisíc obyvatel, ročně zjišťujeme tisíc nových případů rakoviny," pokračoval Hanuš. Systém preventivních vyšetření, tak zvaný screening, přitom dává pacientům naději, že jejich onemocnění zachytí dříve, než se rozvine do zhoubné podoby. "Dobře to funguje třeba u rakoviny čípku děložního, trochu problém je s rakovinou prsu. Teprve teď začínají pojišťovny proplácet preventivní vyšetření, dříve si to musely ženy platit samy," dodal. Liberecká nemocnice má jako jediná v kraji pracoviště magnetické rezonance, běžně jsou však v nemocnicích dostupné mamografy i tomografy. Výjimku tvoří jen některá menší zařízení, kde sami pacienty na složitých přístrojích nevyšetří, musí je převážet do nejbližších lépe vybavených nemocnic. "Tomograf potřebuje spádovou oblast tak dvě stě až tři sta tisíc obyvatel. Například mamograf musí běžet osm hodin denně, aby se vyplatil. Navíc ho musí obsluhovat školený personál, takže bychom ho u nás neuživili," uvedl lékař frýdlantské nemocnice Petr Ludvík. Frýdlantská nemocnice slouží oblasti s asi 40 tisíci obyvateli, pacienti však podle Ludvíka o kvalitní péči nepřicházejí. "Liberec je snadno dostupný a pacienty tam v případě potřeby převážíme," vysvětlil Ludvík. Podobně pracují i nemocnice v Semilech či v Tanvaldu.
Lidem ze spádové oblasti Liberecka slouží moderní tomograf. Přijíždějí sem i pacienti z Frýdlantska, kde by se toto zařízení nevyplatilo. "Do naší spádové oblasti patří asi čtyři sta tisíc obyvatel," tvrdí primář onkologického oddělení liberecké nemocnice Libor Hanuš. "Ročně zjišťujeme tisíc nových případů rakoviny."
</TEXT>
</DOC>
<DOC>
<DOCID>MF-20020527270</DOCID>
<DOCNO>MF-20020527270</DOCNO>
<DATE>05/27/02</DATE>
<TITLE>
Mentálně postiženým ženám hodně pomáhá gymnastika
</TITLE>
<TEXT>
Jablonec nad Nisou (st) - Mentálně postižené dívky v Jablonci týden co týden trénují gymnastické figury, což jim pomáhá nejen při rozvoji pohybových schopností, ale cvičísi tím také myšlení a paměť. "Trénujeme v Domě dětí a mládeže Vikýř, kam pravidelně dochází šest handicapovaných sportovkyň. Některé jsou z ústavu v Jabloneckých Pasekách, jiné žijí doma s příbuznými," říká Zdena Synovcová ze Sportovního klubu Sluníčko. Ve Vikýři dívky a ženy trénují pod dohledem profesionální cvičitelky Daniely Martinčíkové. Trénink handicapovaných žen je zcela odlišný od běžných sestav. "Mentálně postižené gymnastky nenacvičují po částech, ale souvisle, protože nechápou dělení," vysvětluje Synovcová. Mentálně postižené dívky a ženy z Jablonce se nyní navíc nevěnují pouze sportovní gymnastice, kde pilují prostná cvičení, přeskok a pohyb na kladině, ale holdují také moderní gymnastice. "Děvčata již zvládají sestavy moderní gymnastiky s míčem, bez náčiní a s obručí a letos v červenci jako vůbec první představí moderní gymnastiku v podání mentálně postižených na speciální olympiádě v Olomouci," pochlubila se Zdena Synovcová. Na speciální olympiádu podle ní pojede Dana Pusztaiová a Jana Porulíková. Obě trpí downovým syndromem. Pusztaiová žije v ústavu sociální péče v Jabloneckých Pasekách, její sportovní kolegyně Porulíková bydlí s rodinou také v Jablonci. Dana Pusztaiová je navíc se sestavou moderní gymnastiky nominovaná také na světové hry handicapovaných sportovců, které se v roce 2003 uskuteční v Irsku. "Pro děvčata je sportovní a moderní gymnastika přínosná především v tom, že si osvojí sociální dovednosti, naučí se větší samostatnosti, zdokonalí koordinaci pohybů a především jim cvičení rozvíjí myšlení, protože si jednotlivé cviky a postupy musí zapamatovat," pochvaluje si Synovcová.
</TEXT>
</DOC>
<DOC>
<DOCID>MF-20020527271</DOCID>
<DOCNO>MF-20020527271</DOCNO>
<DATE>05/27/02</DATE>
<TITLE>
Přístroje na odhalování rakoviny
</TITLE>
<TEXT>
Jak jsou nemocnice v libereckém regionu vybaveny přístroji na odhalování rakovinu.
Liberec: magnetická rezonance, počítačový tomograf, mamograf jen v soukromé ordinaci v Klášteře.
Jablonec nad Nisou: počítačový tomograf, mamograf.
Česká Lípa: počítačový tomograf, mamograf.
Turnov: mamograf.
Jilemnice: počítačový tomograf, mamograf.
Frýdlant: vlastní mamograf a tomograf by byl pro spádovou oblast nevyužitý.
</TEXT>
</DOC>
<DOC>
<DOCID>MF-20020527272</DOCID>
<DOCNO>MF-20020527272</DOCNO>
<DATE>05/27/02</DATE>
<TITLE>
Cesty v Krkonoších čeká oprava
</TITLE>
<GEOGRAPHY>Vrchlabí</GEOGRAPHY>
<TEXT>
Správa Krkonošského národního parku ve Vrchlabí letos díky mimořádné státní dotaci opraví více než sto kilometrů turistických cest ve všech částech chráněného území. Rozsáhlé opravy poškozených cest, které zabrání jejich dalšímu chátrání, připravují správci parku na druhou polovinu roku. Spuštění plánovaných prací umožní dotace ve výši bezmála 33 milionů korun, kterou na údržbu cest a zlepšení druhové skladby dřevin v nejvyšších českých horách uvolnil Státní fond životního prostředí. "Peníze musíme vyčerpat do konce letošního roku, takže na přípravu nemáme mnoho času. Organizace oprav je o to obtížnější, že všechny práce musíme podle dotačních pravidel spustit najednou," uvedl ekonomický náměstek ředitele Správy Krkonošského národního parku ve Vrchlabí Luděk Khol. Většinu prací nebudou provádět zaměstnanci parku, ale specializované firmy, které si ochranáři na opravy turistických tras najmou. Dělníci začnou od července obnovovat povrchy cest, zasypávat nerovnosti, opravovat poškozené povalové chodníky a frekventované cesty dláždit klasickým způsobem, který využívali už staří horalé. Na seznamu opravovaných cest figuruje zhruba pětina turistických stezek v Krkonoších. Oprav se dočkají například oblíbené turistické cesty z Pece pod Sněžkou na Výrovku, od Labské boudy k Pudlavě, z Medvědína na Šmídovu vyhlídku, horský chodník k rozhledně na Černé hoře i značná část hřebenové Cesty přátelství. "Peníze na opravy jsme se snažili rozdělit na celé území parku. Vycházeli jsme z loňského průzkumu stavu cest, který v terénu provedli naši zaměstnanci," konstatoval Khol. Miliony korun ze Státního fondu životního prostředí nepůjdou jen na opravy cest. Část dotace využije správa parku i na úpravu okolí pramene Labe, na opravy několika poškozených mostků a na regulaci toku Klínového potoka a Seidlovy strouhy. Ze státních peněz budou moci správci parku opravit i některé turistické cesty, které v minulosti poškodila velká voda, a tím snížit rozsah dodnes neodstraněných povodňových škod. "Při těchto pracích budeme využívat naše zkušenosti z povodní v uplynulých letech, aby opravené cesty dokázaly velké vodě lépe odolávat. Počítáme například s tím, že zkrátíme úseky mezi odvodněním a povrch cest více zhutníme," řekl Khol. Všechny stavební práce budou probíhat za plného provozu. "V některých úsecích se průchodná šířka opravované cesty třeba zúží na polovinu, ale všechny trasy zůstanou po celou dobu oprav přístupné veřejnosti.
KŘIŽOVATKA TURISTICKÝCH CEST
Jedním z nejnavštěvovanějších center Krkonoš je město Harrachov. Je také jednou z křižovatek, z které míří turisté do hor.
</TEXT>
</DOC>
<DOC>
<DOCID>MF-20020527273</DOCID>
<DOCNO>MF-20020527273</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
kina
KINO CRYSTAL: Rok ďábla, český film ( 17.30); Filmový klub - Vlak života, koprodukční film ( 20.00)
</TEXT>
<HEADING>
výstavy
</HEADING>
<TEXT>
JIRÁSKOVO DIVADLO: P.Křivánková: Je čas se zastavit - fotografie (Otevřeno v době představení) ZÁKLADNÍ UMĚLECKÁ ŠKOLA: Práce žáků výtvarného ateliéru J.Černého (Otevřeno 8.00- 20.00)
KLUB SPIRÁLA: Studentská videoprojekce - Opustit Las Vegas, americké drama ( 18.00)
výstavy
KC OLYMPIA: Z.Bradáčová: Ručně malovaný textil a doplňky (Otevřeno 13.00- 17.00)
</TEXT>
<HEADING>
výstavy
</HEADING>
<TEXT>
MĚSTSKÉ MUZEUM: Stálé expozice: Tisíciletá historie města; Führichův dům: Obrazy chrastavských rodáků; Výstava: Půl století oddílu zápasu (Otevřeno 9.00- 16.00)
kina
KINO RADNICE: Dannyho parťáci, americký film ( 17.30 a 20.00) KINO JUNIOR: Enigma, americké drama ( 17.30 a 20.00)
koncerty
MĚSTSKÉ DIVADLO: Spirituál kvintet ( 19.00)
výstavy
GALERIE KAVÁRNY DEVÍTKA: D.Matura: Commerción - grafika (Otevřeno 9.00- 22.00)
výstavy
GLASSICENTER GALERIE: Stálá expozice výrobků současných místních sklářských firem (Otevřeno 9.00- 16.00)
</TEXT>
<HEADING>
kina
</HEADING>
<TEXT>
KINO LÍPA: E.T. - Mimozemšťan, americké sci-fi ( 17.30); Proroctví z temnot, americký film ( 20.00) KINO VARŠAVA: Kate a Leopold, americký film ( 17.30); Gosford Park, americký film ( 20.00)
</TEXT>
<HEADING>
koncerty
</HEADING>
<TEXT>
CENTRUM BABYLON: Staročeská rychta: Na pivečko u klavíru ( 18.00) DIVADLO F. X. ŠALDY: Symfonický orchestr Českého rozhlasu ( 19.00) EXPERIMENTÁLNÍ STUDIO: J.Schmitzer - písničkářský recitál ( 19.30) LIDOVÉ SADY: JazzNight - J.Kořínek and Groove a L.Thompson ( 19.30) ZÁKLADNÍ UMĚLECKÁ ŠKOLA: Interní večírek ( 17.30)
</TEXT>
<HEADING>
výstavy
</HEADING>
<TEXT>
ČAJOVNA, Sokolovské nám.: Z.Lukavská: Zrezivělý Excalibur (Otevřeno 11.00- 22.00) EXPERIMENTÁLNÍ STUDIO: L.Kodejšková: Prorůstání - fotografie (Otevřeno v době představení) GALERIE FRYČOVA KNIHKUPECTVÍ: Š.Škapík: Obrazy a grafika (Otevřeno 8.00- 20.00) GALERIE STUDNA: Originální výtvarná díla; Galerie grafiky (Otevřeno 9.00- 18.00) MALÁ VÝSTAVNÍ SÍŇ: Bez názvu - výstava katedry výtvarných umění Fakulty architektury TU Liberec (Otevřeno 10.00- 17.00; CAFÉ F 20.0: Liberec v detailu - fotografie žáků Střední umělecko průmyslové školy (Otevřeno 11.00- 19.00) NAIVNÍ DIVADLO: M.Janáček: Obrazy a obrázky (Otevřeno v době představení) VĚDECKÁ KNIHOVNA: G.Ach z Mnichova: Obrazy (Otevřeno 10.00- 18.00)
LIDOVÉ SADY: Výstup na vyhlídkovou věž ( 10.00- 17.00)
výstavy
MUZEUM: Š.Šafránková: Vulkány spící i bdící - fotografie (Otevřeno 9.00- 17.00)
kina
MĚSTSKÉ KINO: Král škorpion, americký film ( 17.30 a 20.00)
výstavy
MĚSTSKÉ KINO: Manželé Vyleťálovi: Filmový plakát (Otevřeno v době představení)
kina
MĚSTSKÉ KINO: Výlet, český film ( 18.00 a 20.00)
kina
KINO JAS: Z pekla, americký film ( 19.00)
výstavy
</TEXT>
<HEADING>
MĚSTSKÁ KNIHOVNA: D.Bárta: Fotografie (Otevřeno 13.00- 18.00)
</HEADING>
<TEXT>
Provozovatelé klubů, uměleckých agentur, kin, divadel a dalších kulturních institucí, kteří mají zájem o prezentaci svých akcí a pořadů v této rubrice, mohou své programy posílat poštou, mailem či faxem na adresu liberecké redakce MF DNES.
Provozovatelé klubů, uměleckých agentur, kin, divadel a dalších kulturních institucí, kteří mají zájem o prezentaci svých akcí a pořadů v této rubrice, mohou své programy posílat poštou, mailem či faxem na adresu liberecké redakce MF DNES.
</TEXT>
</DOC>
<DOC>
<DOCID>MF-20020527274</DOCID>
<DOCNO>MF-20020527274</DOCNO>
<DATE>05/27/02</DATE>
<TITLE>
Studenti představují svěží návrhy
</TITLE>
<GEOGRAPHY>Liberec</GEOGRAPHY>
<TEXT>
Návrhy šatů, textilních vzorů, interiérů nebo oděvních technik představují od čtvrtka v Severočeském muzeu absolventi Katedry textilního a oděvního návrhářství Technické univerzity v Liberci. Závěrečné školní práce plné nápaditých invencí, neokázalých pohledů a původních autorských vjemů zde vystavuje třináct studentek a studentů pod názvem Bakalaureáty 2002. "Liberecká katedra je jedinou svého druhu v republice. Spojují se zde výtvarný umělecký a technický záběr studia," svěřil se při vernisáži Oldřich Palata ze Severočeského muzea, který zároveň předsedal zkouškové komisi. Studenti při své školní tvorbě pracují jak ruční technikou, tak pomocí počítačů. "Na obrazovce dovedu vytvořit neuvěřitelné vzory i návrhy. Dokonce si pak mohu model vyzkoušet přímo na počítačové figuríně," vyprávěla studentka Lucie Kuříková. "Návrhy jsou dnes zejména o efektu, originálním nápadu. Jednoduchá věc s jedinečným nápadem udělá divy." Absolventi zpracovali několik školních témat. V zadání teorie barvy stvořily liberecké studentky řadu působivých modelů, na nichž použily jak barevné mozaiky, tak grafický černobílý styl s precizním, až geometrickým zpracováním. "Pohled mladého člověka je nezatížený průmyslovou praxí, v každé práci jsme našli osobitý přístup, kreativitu a úsilí o nalezení vlastního výtvarného výrazu," poznamenal vedoucí výtvarného oddělení katedry Svatopluk Krátký. "Všechny tyto znaky pak nacházím v oděvech i v textilním nábytku, tak příznačném pro uvolněnost dnešních mladých lidí." Studentky zahájily ve čtvrtek výstavu efektní módní přehlídkou, kdy vystavené oděvy nečekaně zmizely z galerie, aby se za několik minut vrátily společně s půvabnými modelkami. "Má to švih a eleganci. Na věšáku vypadaly ty šaty trochu nudně, v praxi jsou naprosto vzrušující," svěřil se jeden z návštěvníků. Výstavu absolventských prací studentů liberecké katedry textilního a oděvního návrhářství mohou návštěvníci Severočeského muzea vidět do 9. června.
</TEXT>
<HEADING>
STUDENTI VYSTAVILI ZÁVĚREČNÉ PRÁCE
</HEADING>
<TEXT>
Návrhy šatů, textilních vzorů, interiérů nebo oděvních technik vystavují nyní v Severočeském muzeu studenti z Technické univerzity. Na snímku aranžuje Jolana Vichrová šaty na výstavu.
Návrhy šatů, textilních vzorů, interiérů nebo oděvních technik vystavují nyní v Severočeském muzeu studenti z Technické univerzity. Na snímku aranžuje Jolana Vichrová šaty na výstavu.
</TEXT>
</DOC>
<DOC>
<DOCID>MF-20020527275</DOCID>
<DOCNO>MF-20020527275</DOCNO>
<DATE>05/27/02</DATE>
<TITLE>
Názory čtenářů Životní prostředí k volbám nechodí!
</TITLE>
<TEXT>
Problematika komunálního odpadu, tedy odpadu, který my všichni ve svých domácnostech "produkujeme," a především otázka, jak s ním nakládat, není jednoduchá. Dát přednost jeho spalování v několika málo spalovnách v ČR, nebo skládkování na spoustě nejrůznějších skládek? Navíc nic není zadarmo a za sběr a likvidaci komunálního odpadu se platí. Co tedy vlastně s odpadem? Pokud jde o způsob jeho likvidace ukládáním do země - skládkováním, je to jenom odložení daného problému, nikoliv jeho řešení. Jakkoli dnes relativně zabezpečené skládky totiž jenom navrstvují na "chudáka zeměkouli" další a další vrstvy odpadků. Spalovny nabízejí nikoliv pouhou likvidaci, ale další termické využití odpadu k výrobě tepelné a e lektrické energie. Navíc spálením se hmota zbytkového odpadu minimalizuje a do budoucna již inertní zbytkové části nepředstavují žádnou "časovanou bombu" pro životní prostředí. Technologie spalování je dnes na takové úrovni, že záporné ekologické vlivy jsou limitovány. Ze dvou existujících možností - skládkování x spalování, je patřičně kvalitní technologie spaloven určitě tím menším zlem. Zkušenosti z Liberce, kde jedna z našich nejmodernějších spaloven již čtyři roky stojí, ukazují, že nutností je plná informační otevřenost k občanům, jakékoliv zatajování třeba i některých negativních faktů jenom vede k jejich často účelovému nafukování. Problémem jsou velmi jednostranné ataky některých ekologických aktivistů a rovněž skutečnost, že skládek a tudíž i jejich lobbistů je oproti spalovnám podstatně víc ... Naše legislativa až příliš dlouho na rozdíl od zemí Evropské unie nijak zvlášť nezvýhodňovala další využití odpadů před jeho pouhou "likvidací" na skládkách, což znamenalo, že spalovaní bylo a je finančně náročnější než pouhé skládkování. Poslední novela zákona o odpadech, která nabyla účinnosti dnem 1. 1. 2002, však byla prvním krokem směrem k nápravě stávajícího neúnosného stavu, který neměl v Evropské unii obdoby. Dalšímu využívání komunálního odpadu i cestou jeho spalování tak bude konečně dána zákonná přednost před jeho pouhým ukládáním na skládkách. Dosti pozdě, ale přece! Odpady produkuje každý z nás a jejich likvidace či využití stojí peníze. Dřívější a někde ještě stále existující systém platby takzvaně za popelnici umožňoval občanovi, aby si sám zvolil velikost odpadního kontejneru, četnost jeho vyvážení a tím i výši poplatku. Žádný systém není dokonalý a tento vedl například ke snahám některých majitelů rodinných domků zmenšit množství odpadů jeho spalováním doma v kotli (množství dioxinů takto vypouštěných do ovzduší rovněž snad raději vůbec neměřit!). Někteří z nás využívali nikoliv svoje, ale cizí popelnice a dokonce se odpad vyvážel na chaty, chalupy či dokonce do lesa, aby se ušetřilo ... Vybírání poplatků za likvidaci komunálního odpadu tzv. na hlavu (jakási místní daň) je nepochybně posunem vpřed. Platí se podle počtu osob v domácnosti, což by mělo eliminovat dřívější negativní jevy, na druhou stranu to pro mnohé z nás bude možná poněkud dražší, což na druhou stranu zase zvýší náš zájem o kvalitu takovéto služby, počty popelnic a jejich včasné vyvážení. Současná (a nakonec i úspěšná) snaha Hlavního města Prahy protlačit poslaneckou sněmovnou další novelu zákona o odpadech, která by umožnila každé obci, aby si sama zvolila způsob placení za sběr a likvidaci komunálního odpadu, sice vypadá pro komunální politiky lákavě, ale na druhou stranu si umím představit, že právě v období před komunálními volbami by mohli někteří kandidáti nabízet to staré řešení jenom proto, že by to bylo pro občany a voliče levnější. Životní prostředí totiž k volbám nechodí ...
Jiří Němec, právník, Liberec
</TEXT>
<HEADING>
Problémy školství jsou řešitelné v rámci kraje
</HEADING>
<TEXT>
Osobně nevyhledávám silné výrazy, ale vyjádření paní Evy Bartoňové v Mladé frontě Dnes (22. 5. 2002), že je zklamána, protože na českolipské gymnázium přijel náměstek ministra a nepřivezl v tašce řešení, ale jen sliby, musím označit za doslova nehoráznost. Nevyčítám paní radní, že byla v zahraničí a jednání se nezúčastnila, ale důrazně se ohrazuji proti podobnému tvrzení a tónu, protože jsem při naprosto korektním jednání přesvědčil příslušného krajského úředníka a zástupce školy, že problémy jsou řešitelné v rámci disponibilní krajské rezervy. Podrobnosti přijaté dohody jí snad zmíněný úředník prozradil, případně se mohla zeptat přímo mě, což ale neučinila. Srozumitelně řečeno, v podstatě jsem tahal kaštany z ohně za kraj. Jejich úřad se měl s problémem vypořádat a školám řádně zdůvodnit svůj postup a nabídnout řešení. Navíc jsme se zcela konkrétně dohodli na dalších krocích, které jsou vůči danému kraji rozumně vstřícné. Opravdu jsem neočekával, že budu muset nastolit i otázku slušného chování.
Jaroslav Šoural, 1. náměstek ministra školství
Řada stoletých stromů v Jablonci už vzala za své
Na sedánce 4. 4. 2002 se starostou jsem kromě problémů se stromy chtěl vrchnímu veliteli jablonecké městské policie položit otázku o smyslu této policie. Orgány této instituce lze vidět pouze ve středu města u radnice v družné zábavě hlídat radniční parkoviště nebo nasazovat botičku. Chtěl jsem položit také otázku, zda je Mšeno vůbec součástí Jablonce, protože jsem zde orgána dosud nepotkal. To ale už není pravda. Na Bílou sobotu mne překvapili dva dobře živení orgánové (asi by měli dost práce, porazit mne osmdesátníka na stovku) přímo před naším domem. Na otázku, co hledají, řekli, že dostali oznámení o divoké skládce před domem. Když viděli, že tady žádná skládka není, upozornil jsem je na skládku o třicet metrů dále. Znechuceně zvedli oči a že se tam podívají. Velká skládka pod Jelenem je už nezajímala. Nevím, kdo akci orgánů vyvolal. Neřekli mi to. Domnívám se, že vyšla z iniciativy odboru životního - neživotního prostředí. Je to možný způsob obhajoby útokem. A tak se kope. Dnes totiž už řada třinácti stoletých stromů je bezohledně poražena. Jejich průměr v řezu byl i přes devadesát centimetrů! Nevím, jak a kde chtějí představitelé neživotního prostředí sehnat a vysadit třináct stoletých a na čtyřicet mladších vzrostlých stromů. To je, náhradu za spoušť, kterou povolili. Osud těchto krásných stromů je ten, že jsou rozřezány na špalky, které budou sloužit jako výplň pod navážku budoucího hřiště. Dnes, po vyhrůžce, že jsme kdysi smrčky pod domem vysadili neoprávněně, mám obavu, že tento smutný odbor, dnes už značně vzrostlé stromky, nechá zničit. Vždyť alespoň patnáct jich padlo při předchozí stavbě hřišť, kdy musely ustoupit přiváženým hromadám materiálu pro úpravy povrchu hřišť. Dnes po vykácení stromů už neslyšíme ráno zpěv ptactva. Poletuje tu několik strak a značné množství holubů. Ničitelská činnost asi ještě nekončí. Pod Jelenem je poslední stromová enkláva. V jejím sousedství je půlhektarová skládka. Bude-li použit stejný postup, použitý ve funkčním období kdysi vrcholového sportovce, dnes starosty, při výstavbě dvou předchozích hřišť, tak už se můžeme se zelení loučit. Nevím, jak na problém ničené zeleně reaguje starosta. Možná tím, že "šťára" městské policie byla jeho akcí, jako velitele. Ale spolu s fotbalovou lobbasi bude iniciátorem ničení zeleně ve Mšeně. Když se začal ničit odvodněný palouk, určený pro park, napsal jsem otevřený dopis v Jabloneckých novinách tehdejšímu starostovi. Starosta se mnou začínající skládku a i jiná místa prošel, pak jsme sedli ke kávě, popovídali si. Skládka jen krátce byla přerušena. Domnívám se, že by přeparkisovaný obecní úřad v Jablonci ušetřil poplatníkům peníze zrušením zbytečného odboru životního - neživotního prostředí. Nenavrhuji nic revolučního, protože stejné - na vyšší úrovni - požadoval v MFD 7. 3. 2002 ministr Šling v článku Zrušte Kužvartovo ministerstvo.
</TEXT>
<HEADING>
Zdeněk Bauer Jablonec nad Nisou
</HEADING>
<TEXT>
Otázka, zda odpady pálit, či je ukládat do země, je stále živá. Řady výhrad mají ekologové a veřejnost i k liberecké spalovně (na snímku).
Otázka, zda odpady pálit, či je ukládat do země, je stále živá. Řady výhrad mají ekologové a veřejnost i k liberecké spalovně (na snímku).
</TEXT>
</DOC>
<DOC>
<DOCID>MF-20020527276</DOCID>
<DOCNO>MF-20020527276</DOCNO>
<DATE>05/27/02</DATE>
<TITLE>
Bejda zařídil výhru
</TITLE>
<TEXT>
Fotbalisté Semil doma porazili rezervu Slovanu Liberec
Včerejší třetiligové derby měli dlouho v režii fotbalisté domácích Semil. B tým Liberce sice zápas zdramatizoval, vyrovnat však nedokázal.
Semily - Po včerejší těsné domácí výhře nad B týmem Liberce postoupili fotbalisté Semil na devátou příčku tabulky ČFL a téměř s jistotou si tak už zajistili třetiligovou příslušnost i pro příští rok. Liberecké béčko zůstává šesté.
</TEXT>
<HEADING>
Semily - Liberec B 1:0
</HEADING>
<TEXT>
Kdyby domácí tým hlavně v prvním poločase proměnil některé z řady šancí, musel uštědřit nevýrazné liberecké rezervě debakl. "Už třetí zápas nehrajeme dobře," uznal liberecký kouč Martin Hřídel. Poslední bilance béčka Slovanu je alarmující: tři zápasy, žádný bod, a to při skóre 0:8. Domácí tým ovládl střed pole pohledným kombinačním fotbalem. Liberecký brankář Macháček nevěděl, kam dřív skočit. Několikrát hlasitě vyčinil obráncům, ale nebylo to nic platné. Semilští hráči se nadostřel dostávali velice lehce. V 10. minutě se Macháček blýskl poprvé, když nohou srazil střelu osamoceného Staňka. Podobným způsobem zachránil i po ráně Havla z deseti metrů, zlikvidoval také další Staňkův pokus z hranice trestného území. Ve 31. minutě šly Semily do vedení. Havel prostrčil míč do pokutového území Bejdovi a ten překonal Macháčka střelou do pravého horního rohu. Chvíli poté se po kiksu Lexy řítil na Macháčka Staněk, liberecký brankář však jeho kličku vystihl. Po změně stran zahodili domácí další tři šance a poté se začali bránit. "Neproměněné šance na psychice nepřidají," poznamenal domácí kouč Petr Bajer. Hosté najednou ožili a vytvořili si výrazný tlak. Semilští hráči zastavovali jejich akce často jen za cenu faulů. Liberec si vytvořil dvě příležitosti. Nejprve Hološkovu ránu k tyči vytlačil brankář Václavík na roh. Hlavička téhož hráče skončila deset minut před koncem těsně nad semilskou brankou. V dramatické koncovce domácí tým těsnou výhru uhájil. "Měli jsme vyhrát 5:0, a ne 1:0. Ale jsem spokojen, máme 39 bodů, což znamená téměř jistou záchranu," uvedl semilský kouč Petr Bajer. Rezerva českého fotbalového mistra se v Semilech představila s velice mladým kádrem. Libereckým mladíkům však jako by chyběla bojovnost, kterou by naopak domácí mohli rozdávat. "Pořád hráčům opakuji, že hrají o své místo pro příští sezonu. Je to na nich," říká liberecký kouč Martin Hřídel.
Semilský záložník Stanislav Bejda (na zemi) zastavuje průník Eismanna ve včerejším třetiligovém derby Semily - Liberec B (1:0). Bejda dal ve 31. minutě jedinou branku zápasu.
</TEXT>
</DOC>
<DOC>
<DOCID>MF-20020527277</DOCID>
<DOCNO>MF-20020527277</DOCNO>
<DATE>05/27/02</DATE>
<TITLE>
Český Dub si proti béčku Žižkova zastřílel
</TITLE>
<TEXT>
Český Dub, Velké Hamry - Domácí prostředí přineslo ve 26. kole plný bodový zisk oběma divizním zástupcům Libereckého kraje. Fotbalisté Českého Dubu se posunuli už na páté místo, Velké Hamry si výhrou nad Velimí definitivně zajistily záchranu.
</TEXT>
<HEADING>
Český Dub - Žižkov B 4:1.
</HEADING>
<TEXT>
Na bleskové vedoucí brance domácích měl kuriózně podíl rozhodčí Blaschke. Hosté zakládali na půlící čáře útok, ovšem trefili právě sudího a od něho se míč dostal k českodubskému Sádeckému, který založil rychlou gólovou akci. Na jejím konci stál Pokorný, jenž chladnokrevně přehodil vybíhajícího žižkovského gólmana Růžičku. Pak se hra vyrovnala, ovšem domácí byli vepředu o poznání nebezpečnější a Nezavdal hlavou po rohu Chmátala zvýšil. Pražané zdramatizovali utkání, když se těsně před přestávkou dostal k míči Starec a na jeho přesnou střelu k tyči Kubsch nedosáhl. "Hráli jsme opravdu dobře. Žižkov měl jedinou šanci, a to ještě po naší chybě, ale proměnil jí," řekl trenér Českého Dubu Jiří Tymich. Brzy po změně stran doplatil mladý žižkovský tým na nepřiměřeně tvrdou hru a po druhé žluté kartě se do kabin poroučel Košťál. Početní převahu po chvíli využil Nezavdal, který křížnou střelou k tyči svůj tým uklidnil. Po chvíli mohl dát Nezavdal dokonce hattrick, ale Růžička byl proti. Zbytek utkání se už odehrál plně v režii Českého Dubu a po několika neproměněných šancích jeho vysokou výhru pečetil efektní patičkou po rozehraném rohovém kopu Sádecký "Někdy bývá ošidné hrát proti deseti, ale kluci to zvládli," chválil Jiří Tymich. Hosté nakonec dohrávali dokonce o devíti, rovněž druhou žlutou za faul spatřil kapitán béčka Žižkova Starec.
Hned v úvodu se blýskl důležitým zákrokem při velké šanci hostí gólman Krupa a v tomto duchu se nesl celý první poločas. "Velim nás v té době přehrávala pohybem, důsledností i prací s míčem," uznal asistent hamrovského trenéra Vladimír Mařas. Obrat přišel až po změně stran. Domácí trenéři přeskupili řady, mužstvo přešlo na systém 3-5-2 a začalo soupeře přehrávat. Hru výrazně oživil zejména střídající Beneš. Brzy se po akci Řičici a Beneše dostal do velké šance Brož, ale velimský brankář mu ji zneškodnil. Rozhodující okamžik utkání přišel v 58. minutě. Řičica vybojoval míč, našel Beneše, který se prosadil proti obránci hostí a přízemní střelou k tyči korunoval svůj velmi dobrý výkon vítězným gólem. "Ve druhém poločase už jsme soupeře prakticky k ničemu nepustili," konstatoval Mařas. Těsná výhra byla pro Velké Hamry nesmírně důležitá. "Už jsme definitivně zachránění a teď už můžeme hrát v naprostém klidu," pochvaloval si hamrovský asistent.
</TEXT>
</DOC>
<DOC>
<DOCID>MF-20020527278</DOCID>
<DOCNO>MF-20020527278</DOCNO>
<DATE>05/27/02</DATE>
<TITLE>
Skalice - AFK Žatec 4:1 (3:0). Branky: Květenský, Neuman, Sinkovski, Hruška - Wezl. Rozhodčí Sejkora, ŽK 3:3, 160 diváků.
</TITLE>
<GEOGRAPHY>Modrá</GEOGRAPHY>
<TEXT>
Březno 3:1 (3:1). Branky: Gustav Čapek z pokutového kopu, Mokráček, vlastní. Rozhodčí Popík, ŽK 4:3, ČK Vlček (M), 80 diváků.
Modrá - Březno 3:1 (3:1). Branky: Gustav Čapek z pokutového kopu, Mokráček, vlastní. Rozhodčí Popík, ŽK 4:3, ČK Vlček (M), 80 diváků.
</TEXT>
</DOC>
<DOC>
<DOCID>MF-20020527279</DOCID>
<DOCNO>MF-20020527279</DOCNO>
<DATE>05/27/02</DATE>
<TITLE>
Nejhorší sezonu zakončil Maier za pípou
</TITLE>
<GEOGRAPHY>Liberec</GEOGRAPHY>
<TEXT>
Prožil nejčernější sezonu v životě. Nejdřív těžké zranění, pak vyřazení národního týmu ze hry o mistrovství světa a nakonec totální krach jeho Rapidu Vídeň v rakouské lize. Exliberecký fotbalový brankář Ladislav Maier má ale zase dobrou náladu. "Vracím se do hry, myšlenky na konec kariéry jsem zavrhl," ujišťoval šestatřicetiletý gólman v sobotu za pípou v kiosku na stadionu U Nisy, kde spolu s libereckým kanonýrem Jiřím Štajnerem vypomáhal.
</TEXT>
<HEADING>
Jak jste se ocitl v roli hostinského?
</HEADING>
<TEXT>
Slíbil jsem správci libereckého hřiště Milanu Chadrabovi, že mu pomůžu v kiosku při turnaji dětí. O mně je všeobecně známo, že jsem rád mezi lidmi. Celý rok jsem s rodinou, tak si člověk potřebuje trochu vyrazit.
</TEXT>
<HEADING>
Jak vám to jde za pípou?
</HEADING>
<TEXT>
Mám v tom praxi. Ještě než jsem kdysi nastoupil do Drnovic, pracoval jsem jako číšník. Je to hrozná makačka, tedy když se to dělá dobře.
Ale vraťme se k fotbalu. Jaký je teď stav vašeho zraněného kolena?
Jsem osm měsíců po těžké operaci přetržených křížových vazů. Už od února jsem naplno trénoval s mužstvem, ale nechtěl jsem riskovat, že by se mi zranění obnovilo. Teď už se moc těším, až za týden naskočím do letní přípravy.
</TEXT>
<HEADING>
Najdete na minulé nešťastné sezoně aspoň něco pozitivního?
</HEADING>
<TEXT>
Ano, ale berte to v uvozovkách. Může mě jen těšit, že jsem u těch propadáků nebyl osobně. Když jsem se zranil, Rapid Vídeň byl v tabulce třetí. Nakonec skončil osmý z deseti. To je nejhorší umístění klubu za 104 let jeho existence. Nebyl jsem ani u nevydařeného konce kvalifikace českého národního týmu na světový šampionát. Zranění jsem si navíc přivodil právě v reprezentaci.
Přiznal jste, že jste myslel i na konec kariéry. Co vás od toho odradilo?
Od vedení klubu i fanoušků cítím, že chtějí, abych se vrátil. Jejich důvěra mě žene dopředu. Vloni jsem navíc podepsal smlouvu na další tři roky. I v šestatřiceti letech mi nabídli takovou smlouvu a takové peníze. Nechat teď fotbalu by ode mě nebylo seriózní. Taky bych chtěl, aby dcera Veronika dokončila ve Vídni základní školu.
</TEXT>
<HEADING>
Rezervují vám v Rapidu stále místo brankářské jedničky?
</HEADING>
<TEXT>
Připadám si, jako bych v Rakousku znovu začínal. Je to obrovská výzva. Mladý brankář Payer chytá dobře a je to výborný kluk, ale mužstvo přece jen skončilo osmé.
</TEXT>
<HEADING>
Co vy a česká reprezentace?
</HEADING>
<TEXT>
Na nároďák opravdu vůbec nemyslím. Mým jediným cílem je dát se znovu dohromady a vrátit se tam, kde jsem byl. Ve třech předchozích letech jsem byl třikrát vyhlášen nejlepším brankářem rakouské ligy.
</TEXT>
<HEADING>
Sledoval jste hvězdnou sezonu libereckého Slovanu?
</HEADING>
<TEXT>
To víte, že ano. Rozhodující zápas na Bohemce jsem sledoval na zahradě doma v Liberci. Se sparťanským záložníkem Rasťou Michalíkem jsme si otevřeli basu piva a sledovali jsme to drama. Ale oslav mistrovského titulu jsem se nezúčastnil. To šlo mimo mě, i když mě liberecký úspěch hřeje na duši.
</TEXT>
<HEADING>
Ví se teď o Liberci i v Rakousku?
</HEADING>
<TEXT>
Když jsem před čtyřmi lety přišel do Vídně, nikdo nevěděl, kde Liberec leží - jestli v Česku, Maďarsku nebo v Jugoslávii. Od zimy se to ale začalo měnit. Když Slovan vyřadil v Poháru UEFA španělské Vigo, začali mi volat rakouští novináři a ptali se mě: Ladi, co je to za klub? Ptali se i na Štajnera, Kolouška nebo Johanu. Dá se říct, že díky Slovanu jsem teď v Rakousku stoupl na ceně, protože jsem tam přišel z Liberce.
</TEXT>
<HEADING>
Má Liberec lepší mužstvo než vídeňský Rapid?
</HEADING>
<TEXT>
To se těžko srovnává. Ale v současné době nás Liberec kvalitou asi předčí. Nemá slabinu ani v brance, ani v žádné z řad. Víte, co jsem si vždycky přál? Aby Rapid narazil v Poháru UEFA na Liberec a byl od něj vyřazen. Aby nikdo ze spoluhráčů nemohl pochybovat o libereckých kvalitách.
Je v současném kádru Liberce někdo, s kým jste hrával za své liberecké éry?
Jedině Pavel Čapek. Zrovna při nedávné exhibici v Jindřichovicích mu z legrace povídám: Vidíš, já tě před lety učil centrovat, a ty máš teď zlatou medaili.
</TEXT>
<HEADING>
HORKÉ PÁRKY!
</HEADING>
<TEXT>
Fotbalový brankář Ladislav Maier (vlevo) se o víkendu doma v Liberci představil v netradiční roli. Vypomáhal v kiosku na hřišti U Nisy při dětském turnaji Mitre Cup.
Fotbalový brankář Ladislav Maier (vlevo) se o víkendu doma v Liberci představil v netradiční roli. Vypomáhal v kiosku na hřišti U Nisy při dětském turnaji Mitre Cup.
</TEXT>
</DOC>
<DOC>
<DOCID>MF-20020527280</DOCID>
<DOCNO>MF-20020527280</DOCNO>
<DATE>05/27/02</DATE>
<TITLE>
Děti se přiotrávily na školním výletě
</TITLE>
<HEADING>
Je-li příčinou salmonela, hygienici zatím nevědí
</HEADING>
<TEXT>
S bolestmi, průjmem a zvracením skončilo v pátek ve znojemské nemocnici devět osmáků z Moravských Budějovic. Podle lékařů se pravděpodobně otrávili z jídla, které snědli na výletě.
Moravské Budějovice, Vranov nad Dyjí - Neslavně skončil v pátek školní výlet na Znojemsko pro devět osmáků ze základní školy na Havlíčkově ulici v Moravských Budějovicích. Všichni se totiž pravděpodobně otrávili jídlem, a tak místo domů putovali do znojemské nemocnice, odkud byli propuštěni až včera. "Děti jsme přijali ve velmi špatném stavu v pátek navečer. Všechny trpěly stejnými příznaky. Zvracely, měly průjem a velké bolesti hlavy. Šesti z nich jsme museli dávat infuze. Naštěstí žádné nebylo dehydrované natolik, aby bylo v ohrožení života," uvedl Petr Bloudíček, primář dětského oddělení nemocnice ve Znojmě. "V noci z pátku na sobotu mi volala učitelka, že se děti přiotrávily. Odvážela je sanitka na třikrát," komentoval dramatickou situaci ředitel školy František Dostál. Podle něho se výletu účastnila celá 8.A. "Ve třídě je dvacet devět dětí, na výlet jich jelo zřejmě sedmadvacet. Podrobnosti budu znát zítra," dodal v neděli Dostál. Zdravé žáky si rodiče odváželi už během soboty. "Zůstalo tam dvanáct dětí, odjely s paní učitelkou vlakem," upřesnil ředitel.
Zda šlo skutečně o otravu jídlem, zjistí pravděpodobně až hygienik. Bude totiž již dnes prověřovat poslední dvě místa, kde se děti stravovaly ve Vranově na Dyjí: restauraci Country Salon, kde měly oběd a cukrárnu, v níž si děti dávaly zmrzlinu. Majitel restaurace Country Salon Josef Peňaška, kde si děti dávaly smažený sýr, hranolky a na přání i tatarku, je přesvědčen, že u něj to být nemohlo. "Pokud vím, jedlo u nás ze třídy dvacet dětí a pouze devět z nich skončilo v nemocnici. Podle jejich učitelky, s níž jsem potom mluvil, onemocněly i ty děti, které u nás nejedly, všech devět ale jedlo zmrzlinu v cukrárně," tvrdí Peňáška. Na návštěvu hygienika je připraven. Ani lékaři se nesmířili pouze se zjištěním, že děti nemají salmonelózu, což je také zatím jediný výsledek jejich vyšetření. "Hygienikům jsme dali potřebné vzorky a další závěry už jsou na nich," dodal Bloudíček. Co se týče zdravotního stavu, nedokázal ředitel školy Dostál v neděli říci, jak to s postiženými žáky vypadá. "Vzhledem k tomu, že onemocněla jen část žáků, musíme zjistit, co se vlastně přihodilo. Večeři měli údajně jednotnou. Z té to tedy nebylo. Předpokládám, že se v nemocnici dozvím, jak dopadly rozbory. Zda se jedná o salmonelu nebo něco jiného. Hodlám potom postupovat dál a vyšetřit to," dodal razantně ředitel. Jakou bude mít celá záležitost dohru, zatím není jasné. Děti byly sice včera odpoledne propuštěny do domácího léčení, restauraci a cukrárnu ale čeká prověřování. Pokud se ale prokáže, že se děti otrávily z jídla či zmrzliny, nezůstane pravděpodobně v provozovnách, kde jedly, pouze u pokuty. Může být totiž uzavřen na určitou dobu jejich provoz.
</TEXT>
</DOC>
<DOC>
<DOCID>MF-20020527281</DOCID>
<DOCNO>MF-20020527281</DOCNO>
<DATE>05/27/02</DATE>
<TEXT>
Úlohy původně ohlášeného ministra pro místní rozvoj Petra Lachnita se při sobotním otvírání nové rozhledny v Karasíně nedaleko Bystřice nad Pernštejnem zhostil ministr dopravy a spojů a sociálně demokratický kandidát v kraji Vysočina Jaromír Schling (vlevo).
</TEXT>
</DOC>
<DOC>
<DOCID>MF-20020527282</DOCID>
<DOCNO>MF-20020527282</DOCNO>
<DATE>05/27/02</DATE>
<TITLE>
Nová rozhledna posloužila k předvolební propagaci
</TITLE>
<GEOGRAPHY>Karasín</GEOGRAPHY>
<TEXT>
V předvolební dostaveníčko politiků se změnilo slavnostní sobotní otevírání nové rozhledny v Karasíně u Bystřice nad Pernštejnem. Místo avizovaného ministra pro místní rozvoj Petr Lachnita, který měl původně vyhlídkovou věž otevřít, přestřihl pásku jeho stranický kolega z resortu dopravy Jaromír Schling. Sekundovala mu zástupkyně krajského hejtmana Marie Černá a bystřický starosta Josef Novotný - kandidáti do parlamentních voleb za Sdružení nezávislých. "Přeji rozhledně, aby dlouho sloužila lidem, přitahovala turisty a obohacovala kraj a rozvoj cestovního ruchu," řekl ministr dopravy. Lachnit nepřijel, ale zato se u rozhledny producírovali sociálně demokratičtí poslanci Jana Volfová a Zdeněk Jičínský, hovořilo se i o příjezdu ministra obrany. Ten se však neobjevil, i když na Vysočině o víkendu pobýval. U jednoho ze stánků se objevil předvolební plakát nezávislých kandidátů, kteří byli mezi návštěvníky rozhledny hojně zastoupeni. "Měli jsme pozvaného ministra pro místní rozvoj, protože s jeho resortem otevírání rozhledny souvisí. Jak to nakonec dopadlo, tak to dopadlo, začali se ohlašovat politici různých stran," krčil rameny Libor Jedlička, podnikatel v nábytkářství, který je investorem stavby. Třicetimetrová vyhlídková věž vyrostla na sedm set metrů vysokém vrchu nad Karasínem během minulých tří měsíců. Její ochoz je ve výšce pětadvacet metrů. Stavba stála necelé tři miliony korun, z nichž částkou 600 tisíc korun přispělo město Bystřice nad Pernštejnem, k němuž Karasín patří.
"Investicí se podpoří i zaměstnanost v regionu, protože ve finále bude v tomto centru pracovat několik desítek lidí," řekl bystřický starosta Josef Novotný. Na rozhlednu by měla v příštích měsících a letech navázat řada dalších sportovních a rekreačních zařízení. "Nejbližší stavbou bude lyžařský vlek s umělým zasněžováním. Na jaře začne budování infocentra," řekl Jedlička. V zamýšleném sportovně-rehabilitačním centru nad Karasínem podle projektu vznikne ještě penzion, golfové hřiště, jízdárna, tenisové kurty, rybářská chata a selská usedlost. Politici si nedokázali odepřít možnost zneužití otevření vyhlídkové věže za účasti několika stovek lidí k předvolební sebepropagaci. Tak ministr Schling na otázku moderátora, co říká plánovanému zrušení železnice ze Žďáru do Tišnova, odpověděl, že jde o záměr ODS, nikoli sociální demokracie. "Rozhodně to není úmysl ministerstva dopravy, které mám tu čest zastupovat. A pokud bude i po volbách ČSSD ve vládě, k rušení trati rozhodně nedojde," řekl Schling.
</TEXT>
</DOC>
<DOC>
<DOCID>MF-20020527283</DOCID>
<DOCNO>MF-20020527283</DOCNO>
<DATE>05/27/02</DATE>
<TITLE>
Politické strany agitují na školách pod rouškou besed o unii
</TITLE>
<GEOGRAPHY>Vysočina</GEOGRAPHY>
<TEXT>
Politici se před volbami snaží. Každé zviditelnění kandidátů na veřejnosti je dobré, a to i před voliči teprve budoucími. Ačkoli zákon neumožňuje politickým stranám provádět agitaci na základních ani středních školách, skulinka se našla. Na Vysočině politici objíždějí školy a nabízejí jim uspořádání přednášek na aktuální témata - hitem sezóny jsou Benešovy dekrety a vstup země do Evropské unie. Školy na jejich nabídky reagují různě - někde přednášku povolí pod striktní podmínkou, že nebude obsahovat prvky stranické propagace či představování volebního programu, jinde je rázně odmítnou. "Jeden z kandidátů jisté nejmenované malé strany se sem k nám dral, ale já jsem ho vrátil od hlavního vchodu zpět. Dali jsme mu na srozuměnou, že v tomto předvolebním období nemáme zájem," řekl Jaroslav Kotlán, ředitel gymnázia v Bystřici pod Pernštejnem. V přednáškové činnosti na školách byla prozatím nejaktivnější volební jednička ODS v kraji, žďárská poslankyně Miroslava Němcová. Zúčastnila se asi dvaceti besed se studenty. "Jejich tématy byl vstup do Evropské unie a v době, kdy to bylo nejaktuálnější, také Benešovy dekrety. Důsledně jsme dbali, aby se téma besed netýkalo voleb," vysvětlil regionální manažer ODS Jaroslav Makovec.
Právě Evropská unie a Benešovy dekrety jsou však přitom nejvýraznější součástí předvolebních proklamací politických špiček ODS. Ačkoli ředitelé škol tvrdí, že i sociální demokraté nabízejí školám přednášky, tato strana vůbec popírá, že by letos do svých předvolebních aktivit školy zahrnula. "Školy jsme z kampaně vynechali. Pokud si vzpomínám, vůbec jsme letos na školách nic nedělali," řekl krajský tajemník ČSSD Zdeněk Ryšavý. Pedagogové nicméně netvrdí, že setkání s politiky jsou pro studenty zajímavá. "Aspoň vidí, že politici jsou také lidé z masa a kostí. Je to jen dobře, akorát je škoda, že nám objíždějí školy jen před volbami a nejezdí i během roku," řekl vedoucí krajského odboru školství Zdeněk Ludvík. Politici se hájí, že besed se účastní většinou studenti ve věku pod osmnáct let, tedy pro letošek nevoliči. Uznávají ale, že i tak má pro ně setkání s budoucími voliči význam. "Jde spíš o diskuse s lidmi, při nichž jsou politici vidět. Voličský efekt je z toho však nulový - alespoň pro tyto volby," řekl Makovec. Zatímco někde jsou v tomto směru liberální, jinde zastávají rezolutní názor: před volbami nemá politik ve škole co dělat. "Měli jsme nabídky na uspořádání besedy o Evropské unii od ODS , ale žádnou jsme nepřijali. Máme na to učitele, kteří se tím tématem zabývají a kdybychom takovou přednášku chtěli zorganizovat, pozveme si na ni určitě odborníka a ne nějakého politika. Cítím za tím volby a my se důsledně snažíme chovat apoliticky," řekl ředitel gymnázia na Vysočině, který si nepřál být jmenován. Na některých školách se besed s politiky před katedrou jejich vedení účastní a bedlivě sleduje, zda se v projevech politiků neobjeví prvky agitace. "Byl jsem na té přednášce, ale s volbami tam nebylo nic. Paní poslankyně dobře znala zákonný předpis. Věděla, co smí a co nesmí," řekl ředitel gymnázia v Novém Městě na Moravě Karel Koten. Pasáže, zakazující politickým stranám agitovat na školách, obsahuje zákon o sdružování v politických stranách a také školský zákon. "Rozhodně, když se ve škole objeví politik, děti si ho, ať chceme nebo nechceme, s nějakou politickou stranou budou spojovat. Muselo by se mu dokázat, že tam propaguje svou stranu, jde jen o míru. Zakázat jim besedy nemůžeme," vysvětlil Zdeněk Ludvík z krajského odboru školství.
"Studenti alespoň vidí, že politici jsou také lidé z masa a kostí. Akorát je škoda, že nám objíždějí školy jen před volbami a nejezdí i během roku."
Zdeněk Ludvík, vedoucí krajského odboru školství
</TEXT>
</DOC>
<DOC>
<DOCID>MF-20020527284</DOCID>
<DOCNO>MF-20020527284</DOCNO>
<DATE>05/27/02</DATE>
<TITLE>
Není větší nádhery než ranní kosení, říká sekáč
</TITLE>
<TEXT>
Velké Meziříčí - Co je nutné pro to být dobrým sekáčem, v jehož rukou pracuje kosa jako kombajn? Prý vám snad musí sudičky kosu strčit už do kolébky. Každý se dobře kosit nenaučí. "Co jsem vyrostl a trošku mi narostly svaly, děda mi dal kosu a kosiště. Od malička jsem musel valit, byly to hektary pokosených luk," říká Roman Mašek z Velkého Meziříčí , třiatřicetiletý účastník sobotního závodu sekáčů. Děd mu věnoval kosu se ztrouchnivělým kosištěm - dřevěnou násadou. Sotva s ní Mašek sekl poprvé do země, kosiště se zlomilo. "Dostal jsem vyhubováno. Když jsem pak měl dobré kosiště, tak jsem zase v krčku zlomil kosu - to se povede málokomu. Šel jsem do toho moc razantně, silou. Chtělo to trénink." S postupujícími roky natrénoval jaksepatří. Byl jedním z favoritů letošního ročníku žďárské soutěže o Sekáče roku, v níž předloni zvítězil. Každoroční účastník soutěže nejlepších ženců v zemi letos skončil na čtvrtém místě. Podle čeho se pozná vyznavač tradičního kosení? Samozřejmě nikdy nepoužívá sekačku. Teď už je pro Romana Maška kosení sice jen příjemným koníčkem, ale v dětství a mládí pro něj znamenalo díky domácímu hospodářství v době senosečí každodenní těžkou dřinu. "Za ty roky jsem nakosil snad pět plných stodol sena." Když se oženil, stalo se pro něj kosení jen občasnou zábavou. "Kosa už mi rok visí skoro pořád ve stodole." Je přesvědčen, že kosení luk může být i silným prožitkem. "Když ráno ještě za tmy přijdete na louku a pak sledujete jak vylézá sluníčko, je to prostě nádhera, která se musí zažít. Nehrbíte se, žádná dřina, jen se tak pomalu otáčíte s kosou," vyznává se sekáč. Sekání luk pro něj bývalo třeba dva týdny náplní celého dne. Posekal, rozházel hráběmi trávu, pak si třeba i trochu na louce pospal. "Pak jsem vstal, otočil trávu, babička mi donesla snídani, tak jsem posvačil. A pak zase otočit trávu a večer shrabat do kup. Když je druhý den pěkně slunečno a sucho, může se večer seno odvézt. A další den se jde na jinou louku." Před soutěží Mašek netrénoval. "Rozbalil jsem jen kosu a pořádně ji kladívkem naklepal. No a pak jsem do sebe naklonil nějakou tu desítku, abych měl na závod dost tekutin."
Viz Sekáči ... str. D2
</TEXT>
</DOC>
<DOC>
<DOCID>MF-20020527285</DOCID>
<DOCNO>MF-20020527285</DOCNO>
<DATE>05/27/02</DATE>
<TITLE>
TŘEŠŤ SLAVILA
</TITLE>
<TEXT>
Více než 13 milionů korun si ke 100. výročí povýšení na město nadělili obyvatelé Třeště na Jihlavsku. Radnice nechala zrekonstruovat centrum města a otevření náměstí se v sobotu stalo součástí oslav výročí. Předcházel mu promenádní koncert zdejší originální dechové hudby Tutti, divadelní představení, kramářské písně i jarmark. Oslavy pak vyvrcholily lidovou veselicí a velkým ohňostrojem s hudbou.
</TEXT>
</DOC>
<DOC>
<DOCID>MF-20020527286</DOCID>
<DOCNO>MF-20020527286</DOCNO>
<DATE>05/27/02</DATE>
<TITLE>
Jihlava: Krajský úřad už zdobí plastika
</TITLE>
<HEADING>
Z celého kraje DNES
</HEADING>
<TEXT>
Kovová plastika akademického sochaře Martina Jandy už byla instalována v areálu krajského úřadu na Žižkově ulici v Jihlavě. Instalace čtyři a půl metru vysokého díla trvala přes hodinu. "Původně jsem zamýšlel vystavit plastiku na výstavě v New Yorku, ale naskytla se mi možnost umístit dílo zde a rád jsem toho využil. Je to moderní věc, která se hodí ke skloželezné konstrukci kongresového centra," řekl Janda, který sochu přivezl z Litomyšle. Plastika zatím nemá jméno.
Kovová plastika akademického sochaře Martina Jandy už byla instalována v areálu krajského úřadu na Žižkově ulici v Jihlavě. Instalace čtyři a půl metru vysokého díla trvala přes hodinu. "Původně jsem zamýšlel vystavit plastiku na výstavě v New Yorku, ale naskytla se mi možnost umístit dílo zde a rád jsem toho využil. Je to moderní věc, která se hodí ke skloželezné konstrukci kongresového centra," řekl Janda, který sochu přivezl z Litomyšle. Plastika zatím nemá jméno.
</TEXT>
</DOC>
<DOC>
<DOCID>MF-20020527287</DOCID>
<DOCNO>MF-20020527287</DOCNO>
<DATE>05/27/02</DATE>
<TITLE>
Věžnice: Vesnice dvou farností prožila církevní pouť
</TITLE>
<HEADING>
Z celého kraje DNES
</HEADING>
<TEXT>
Polenský děkan Zdeněk Krček v sobotu sloužil poutní mši ve Věžnici u Polné. Církevní poutě se v obci konají od roku 1999, kdy byla dokončena stavba zdejší kaple. Byla vysvěcena Panně Marii pomocné a Blahoslavenému Adolfu Kolpingovi. "Chceme tady postupně vybudovat novou tradici venkovských poutí," řekl starosta obce Josef Málek. Věžnice se pyšní kuriozitou: území obce totiž spadá pod dvě různé farnosti: šlapanovskou a polenskou.
Polenský děkan Zdeněk Krček v sobotu sloužil poutní mši ve Věžnici u Polné. Církevní poutě se v obci konají od roku 1999, kdy byla dokončena stavba zdejší kaple. Byla vysvěcena Panně Marii pomocné a Blahoslavenému Adolfu Kolpingovi. "Chceme tady postupně vybudovat novou tradici venkovských poutí," řekl starosta obce Josef Málek. Věžnice se pyšní kuriozitou: území obce totiž spadá pod dvě různé farnosti: šlapanovskou a polenskou.
</TEXT>
</DOC>
<DOC>
<DOCID>MF-20020527288</DOCID>
<DOCNO>MF-20020527288</DOCNO>
<DATE>05/27/02</DATE>
<TITLE>
Žďár nad Sázavou: Kožená vyprodala zahajovací koncert
</TITLE>
<TEXT>
Absolutně vyprodaný je v těchto dnech zahajovací koncert prestižního Mezinárodního hudebního festivalu 13 měst Concentus Moraviae ve Žďáru nad Sázavou. Pořadatelům festivalu se totiž podařilo na koncert získat drahokam současné hudební scény v podobě světově proslulé devětadvacetileté brněnské mezzosopranistky Magdaleny Kožené. O velkém štěstí lze hovořit i proto, že Magdalena Kožená koncertuje zejména v zahraničí, kde zažívá velké úspěchy. Mimo jiné byla v Londýně spolu s Cecilií Bartoli nominována na umělkyni roku. Kožená zazpívá se souborem Musica Florea při zahajovacím koncertě jihomoravského festivalu Concentus Moraviae 1. června ve Žďárském konventním kostele Nanebevzetí Panny Marie. Záznam koncertu odvysílá Česká televize. MF DNES ve spolupráci s pořadateli festivalu Concentus Moraviae, pro vás připravila soutěž o dvě volné vstupenky na tento jedinečný koncert Magdaleny Kožené. Soutěžní otázka vyjde v zítřejším vydání regionální přílohy MF DNES Vysočina.
</TEXT>
</DOC>
<DOC>
<DOCID>MF-20020527289</DOCID>
<DOCNO>MF-20020527289</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<GEOGRAPHY>9</GEOGRAPHY>
<TEXT>
strana Naděje
</TEXT>
<HEADING>
1. Zdeněk Musil
</HEADING>
<TEXT>
Jak sám říká, pravděpodobně doba, kdy jako student Vysoké školy zažil v roce 1989 sametovou revoluci, je důvodem, proč má blízko se smýšlením někdejší čelní představitelky studentských revolucionářů - Monikou Pajerovou, nyní předsedkyní strany Naděje. Dvaatřicetiletý soukromý podnikatel magistr Zdeněk Musil z Bystřice nad Pernštejnem, je lídrem strany Naděje na Vysočině. Vystudoval pedagogickou fakultu Masarykovy univerzity v Brně. Do roku 1998 pracoval na brněnském gymnáziu jako pedagog. Jeho učitelská aprobace dějepis a občanská výchova jsou obory, které ho zajímají nejenom jako pedagoga, ale jsou zároveň i jeho koníčkem. Za tímto účelem uskutečnil několik studijně poznávacích pobytů do Izraele a Egypta. Z vlastní iniciativy ještě během studií nad rámec svých poviností navštěvoval semináře politologie a také absolvoval roční kurs na katedře evropských studií na Univerzitě Palackého v Olomouci. V roce 1992 ukončil v Brně kurs dotovaný Evropskou unií na téma: vztah stát versus občan. V současné době Zdeněk Musil soukromě podniká. Je jedním ze společníků brněnské agentury zaměřené na styk s veřejností, kde pracuje jako manažer. V místě svého bydliště vlastní rodinnou pivnici, jejíž součástí je výtvarná galerie pro začínající umělce. K jeho zálibám patří cestování, historie a výtvarné umění. Je svobodný, bezdětný. Zdeněk Musil nebyl nikdy členem žádné politické strany, za stranu Naděje kandiduje jako nezávislý.
2. Tomáš Pink, Brno
3. Vladimíra Rubinsteinová, Teplice
</TEXT>
</DOC>
<DOC>
<DOCID>MF-20020527290</DOCID>
<DOCNO>MF-20020527290</DOCNO>
<DATE>05/27/02</DATE>
<TEXT>
Sekáči opět měřili své síly na Kinského louce u Žďáru Žďár nad Sázavou - Kosit louku na čas je pěkná zabíračka. Však také ženci, kteří se u Bránského rybníka ve Ždáru nad Sázavou v sobotu zúčastnili mistrovství republiky v kosení trávy, propotili v parném dopoledni nejeden litr tekutin. Sedmého ročníku soutěže Sekáč roku se zúčastnilo celkem osm žen a dvaatřicet mužů. Nejprve na louce v areálu hraběte Kinského kosili kvalifikační čtverec trávy o rozměrech desetkrát deset metrů. Každý ze soutěžících si musel podle pravidel donést vlastní kosu a kosit předepsaným postupem. Pokud by zlomil kosu, nebo by jinak porušil pravidla soutěže (zakázáno například bylo během soutěže kosu měnit), byl by okamžitě diskvalifikován. Aktivní účast ohlásil ministr zemědělství Jan Fencl, ale nakonec ji kvůli zahraniční cestě odvolal. "Politici už dnes neumí kosit," komentoval to s dávkou ironie Václav Dobrovolný z pořádajícího žďárského Kolpingova díla. I tady se však politici objevili: ministr dopravy Jaromír Schling, Jan Kasal, či okresní šéf KDU-ČSL Jaroslav Hulák. Po pokosení kvalifikačních čtverců - tálků - čekal na soutěžící verdikt komise rozhodčích, kteří rozhodli o osmi mužích a šesti ženách, postupujících do finále. Ve finále pak sekáče čekalo kosení tálku o rozměrech 6,3 krát 40 metrů (pro muže) a 4 krát 28 metrů (pro ženy). V technice kosení se u jednotlivých soutěžících projevily rozdíly. "Někdo má dvoumetrový záběr, já mám záběr tak metr šedesát. Pak musím kosit ve více pruzích. Před dvěma lety jsem tu zlomil kosiště. Zkoušel jsem tehdy jinou kosu, ale musel jsem vzdát, nešlo to. Zanadával jsem si, ale nedá se nic dělat," řekl šestadvacetiletý soutěžící Radim Němec ze Starého Města u Moravské Třebové, který se letos účastnil žďárského mistrovství sekáčů již potřetí. Putovní pohár nakonec získal jeden z favoritů soutěže, čtyřiadvacetiletý Zdeněk Sláma z Maršovic. Mezi ženami stejnou trofej obdržela šestapadesátiletá Věra Mitisková z Uhřínovic. První místo v kategorii mužů veteránů získal třiapadesátiletý František Mitiska z Uhřínovic. Nejstarším účastníkem soutěže sekáčů byl osmašedesátiletý Jan Hudeček z Lánice u Velké Bíteše. Naopak nejmladším soutěžícím byl patnáctiletý Tomáš Chalupa z Mělkovic na Žďársku.Lidé si mohli také prohlédnout výstavu historické zemědělské techniky, či si poslechnout písničky v podání staropražských muzikantů Šlapeto.
</TEXT>
</DOC>
<DOC>
<DOCID>MF-20020527291</DOCID>
<DOCNO>MF-20020527291</DOCNO>
<DATE>05/27/02</DATE>
<TEXT>
Ani úsilí vynaložené na soutěžním tálku nestačilo Jaroslavě Maříkové z Vlčetínce u Jindřihova Hradce k překonání vítězky Věry Mitiskové z Uhřínovic.
</TEXT>
</DOC>
<DOC>
<DOCID>MF-20020527292</DOCID>
<DOCNO>MF-20020527292</DOCNO>
<DATE>05/27/02</DATE>
<TEXT>
Žďárští zastupitelé budou rozhodovat o rušení škol Žďár nad Sázavou - Až na dnešním zasedání žďárského zastupitelstva by se mělo rozhodnout, jak bude od září vypadat základní školství ve městě. Rada města minulý týden rozhodla o sloučení druhé a třetí základní školy, čímž by se zredukoval počet úplných školských zařízení na čtyři. Problémem základních škol se zabývali zastupitelé již na přelomu roku, kdy málem prošla varianta postupného útlumu první základní školy. Po radikálním řešení situace totiž volá stále klesající počet žáků, na který město jako zřizovatel musí reagovat. "Jako zřizovatel základních škol navrhujeme sloučení druhé a třetí základní školy, které jsou od sebe jen několik stovek metrů v ulici Komenského," uvedla již dříve žďárská místostarostka Dagmar Zvěřinová. Pokud jde o to, jak bude provoz sloučené školy vypadat a jak to bude s budovami, to by měl podle Zvěřinové rozhodnout budoucí ředitel sloučené školy. Dnes budou mít zastupitelé v rukou materiál, který na pondělní poradě s řediteli škol konzultoval vedoucí odboru školství Petr Krábek. "Chtěl jsem, aby se s tímto materiálem ředitelé seznámili a také jej připomínkovali. Jedná se o několik variant slučování jednotlivých základních škol. Navrhuji celkem čtyři kombinace a kromě jiného také doporučuji oprášit variantu z loňského prosince, která počítala s útlumem, popřípadě uzavřením nějaké konkrétní školy," charakterizoval připravenou koncepci Krábek s tím, že materiál samozřejmě zohledňuje poslední rozhodnutí radních.
</TEXT>
</DOC>
<DOC>
<DOCID>MF-20020527293</DOCID>
<DOCNO>MF-20020527293</DOCNO>
<DATE>05/27/02</DATE>
<TITLE>
Soukromí zemědělci rokovali v Jihlavě
</TITLE>
<GEOGRAPHY>Jihlava</GEOGRAPHY>
<TEXT>
Při vyjednávání podmínek vstupu do EU je podle Asociace soukromého zemědělství ČR nutné uhájit výši kvót a obhájit co nejvíce peněz pro Česko, bez ohledu na jejich formu. Vyjednávači by měli zajistit, aby finanční prostředky zůstaly u zemědělce jako konečného příjemce, nikoliv u dodavatelů a pronajímatelů půdy. Usnesla se na tom sobotní valná hromada asociace v Jihlavě. Farmáři argumentují tím, že v Česku ještě není ukončena restrukturalizace zemědělství a prvovýrobci potřebují investovat do infrastruktury. Evropská komise podle asociace na jedné straně požaduje po ČR snížení výměry orné půdy, na druhé straně nabízí takové nástroje, které podporují opačný trend: například nízké kvóty na přežvýkavce. "Produkční limity jsou daleko důležitější než úroveň přímých plateb," řekl na jednání ředitel Výzkumného ústavu zemědělské ekonomiky Tomáš Doucha. Evropa podle něj nemá manévrovací prostor, je svírána závazky vůči Světové obchodní organizaci (WTO) a vlastními rozpočtovými omezeními. "Není schopná absorbovat nadvýrobu, aniž by některým členským zemím něco vzala," poznamenal. Čeští zemědělci podle něj musí zvýšit kvalitu produkce, pronikat více do výrobních řetězců a prosadit se na potravinářském trhu. V tuzemsku, jak uvedl, je řada podniků, které nemohou v rámci EU konkurovat, ale řada je zase na špičkové úrovni. Zvýšit by se podle něj měla efektivita využití půdy a produktivita práce, protože do čtyř let se totiž mzdy a cena půdy srovnají s podmínkami v EU a skončí doba, kdy tyto faktory jsou v Česku podstatně levnější než u sousedů. ASZ, která vznikla v roce 1998, nyní sdružuje na 2000 farmářů. Loni otevřela vlastní kancelář v Bruselu, je členem Středoevropské rady rolníků a Konfederace evropského zemědělství. Je zastáncem vytvoření společné zemědělské reprezentace směrem k EU, nepřijatelné je pro ni, aby se jí stala Agrární komora ČR. V oblasti legislativní loni u Ústavního soudu požadovala zrušení vládního nařízení o mléčných kvótách, které podle ní zvýšily dozor nad soukromým podnikáním.
Jihlava - Při vyjednávání podmínek vstupu do EU je podle Asociace soukromého zemědělství ČR nutné uhájit výši kvót a obhájit co nejvíce peněz pro Česko, bez ohledu na jejich formu. Vyjednávači by měli zajistit, aby finanční prostředky zůstaly u zemědělce jako konečného příjemce, nikoliv u dodavatelů a pronajímatelů půdy. Usnesla se na tom sobotní valná hromada asociace v Jihlavě. Farmáři argumentují tím, že v Česku ještě není ukončena restrukturalizace zemědělství a prvovýrobci potřebují investovat do infrastruktury. Evropská komise podle asociace na jedné straně požaduje po ČR snížení výměry orné půdy, na druhé straně nabízí takové nástroje, které podporují opačný trend: například nízké kvóty na přežvýkavce. "Produkční limity jsou daleko důležitější než úroveň přímých plateb," řekl na jednání ředitel Výzkumného ústavu zemědělské ekonomiky Tomáš Doucha. Evropa podle něj nemá manévrovací prostor, je svírána závazky vůči Světové obchodní organizaci (WTO) a vlastními rozpočtovými omezeními. "Není schopná absorbovat nadvýrobu, aniž by některým členským zemím něco vzala," poznamenal. Čeští zemědělci podle něj musí zvýšit kvalitu produkce, pronikat více do výrobních řetězců a prosadit se na potravinářském trhu. V tuzemsku, jak uvedl, je řada podniků, které nemohou v rámci EU konkurovat, ale řada je zase na špičkové úrovni. Zvýšit by se podle něj měla efektivita využití půdy a produktivita práce, protože do čtyř let se totiž mzdy a cena půdy srovnají s podmínkami v EU a skončí doba, kdy tyto faktory jsou v Česku podstatně levnější než u sousedů. ASZ, která vznikla v roce 1998, nyní sdružuje na 2000 farmářů. Loni otevřela vlastní kancelář v Bruselu, je členem Středoevropské rady rolníků a Konfederace evropského zemědělství. Je zastáncem vytvoření společné zemědělské reprezentace směrem k EU, nepřijatelné je pro ni, aby se jí stala Agrární komora ČR. V oblasti legislativní loni u Ústavního soudu požadovala zrušení vládního nařízení o mléčných kvótách, které podle ní zvýšily dozor nad soukromým podnikáním.
</TEXT>
</DOC>
<DOC>
<DOCID>MF-20020527294</DOCID>
<DOCNO>MF-20020527294</DOCNO>
<DATE>05/27/02</DATE>
<TEXT>
Zatímco si výhled z dočasně uzavřené rozhledny vychutnávali politici a další hosté, čekali běžní návštěvníci spořádaně ve frontě.
</TEXT>
</DOC>
<DOC>
<DOCID>MF-20020527295</DOCID>
<DOCNO>MF-20020527295</DOCNO>
<DATE>05/27/02</DATE>
<TITLE>
Mentálně postiženým pomáhá stacionář
</TITLE>
<TEXT>
Zařízení, poskytující zázemí lidem s různým věkem i stupněm postižení, potřebuje ročně půl druhého milionu
</TEXT>
<HEADING>
Zdravotnictví a zdravý život
</HEADING>
<TEXT>
Dvaadvacet klientů nejrůznějšího věkového rozpětí navštěvuje denní stacionář pro mentálně postižené, který již třetím rokem funguje v třebíčské části Borovina.
Třebíč - Třináct až padesát roků - takové je věkové rozpětí dvaadvaceti mentálně postižených lidí, kteří nacházejí potřebné zázemí v denním stacionáři pro mentálně postižené v Třebíči. Kromě takřka rodinného prostředí a služeb nabízí stacionář i možnost seznámení s dalšími lidmi v jiném prostředí. "Je to výborné, že mají kam jít. Dříve jsem byla s dcerou stále doma. Občas mi chyběla trpělivost. Tady dělá spoustu věcí, co ji baví. Píše i na stroji," pochválila zázemí maminka dvaatřicetileté Lenky Marta Cahová. Mezi klienty jsou jak těžce mentálně postižení, tak ti s lehčí formou. Pět zaměstnanců stacionáře každý všední den od půl sedmé ráno do půl třetí odpoledne pracuje podle možností s každým z nich. "Svážíme je z celého okresu vlastním mikrobusem. Dopoledne mají terapeutický program včetně školní výuky. Vše se přizpůsobuje jejich aktuálnímu stavu a pocitům," přiblížila vedoucí stacionáře Lenka Kobylková. Stacionář funguje třetím rokem, jeho provozovatelem je oblastní charita. "Ročně potřebujeme jeden a půl milionu korun na provoz. Dostáváme peníze z ministerstva práce a sociálních věcí na základě předkládaných projektů. Ještě loni to bylo 69 procent, letos jen 49 procent. Zbytek musíme sehnat u jiných institucí, jako jsou fondy, nadace, město," podotkla vedoucí Kobylková, podle níž stacionář nutně potřebuje rozšířit prostory. "Usilujeme o zřízení chráněného bydlení. Od města máme příslib pomoci. Chráněné bydlení je důležité, protože máme starší klienty. Jejich rodiče tady jednou nebudou, aby se o ně postarali. Museli by do sociálních ústavů," nastínila vedoucí. Právě seznámení mentálně postižených osob s běžným životem patří ke stacionáři. "Chodíme na výlety. Jezdíme hromadnou dopravou do města do cukrárny, kde si klienti sami platí. Lidé se k nim většinou chovají normálně. Nesetkali jsme se s vyloženou hrubostí. Spíše od dětí zaslechnou nějakou poznámku. Mrzí je to, protože jsou velice citliví," upozornila vedoucí Kobylková. Dodala, že mentálně postižení lidé potřebují zázemí, lásku a porozumění jako každý jiný. "Jsou to velké děti. Ale snažíme se k nim chovat jako k dospělým. Máme určitá pravidla, která musejí respektovat."
"Usilujeme o zřízení chráněného bydlení. které je velmi důležité. Máme starší klienty a jejich rodiče tady jednou nebudou."
Lenka Kobylková, vedoucí stacionáře
</TEXT>
</DOC>
<DOC>
<DOCID>MF-20020527296</DOCID>
<DOCNO>MF-20020527296</DOCNO>
<DATE>05/27/02</DATE>
<TEXT>
Třebíčský denní stacionář neposkytuje klientům pouze možnost krácení času, ale mohou si zde procvičit i čtení a psaní.
</TEXT>
</DOC>
<DOC>
<DOCID>MF-20020527297</DOCID>
<DOCNO>MF-20020527297</DOCNO>
<DATE>05/27/02</DATE>
<TITLE>
Bohemia talent má vítěze
</TITLE>
<GEOGRAPHY>Jihlava</GEOGRAPHY>
<TEXT>
Šestnáctiletá Gabriela Urbánková je tou osobou, která dostane příležitost natočit si profesionální singl. Stala se totiž vítězkou 5. ročníku obnoveného festivalu populární hudby Bohemia talent Jihlava 2002, jehož finálové klání se uskutečnilo v sobotu v jihlavském DKO. Mladá dívka upoutala nejenom odbornou porotu, ale i diváky, kteří jí udělili divácké ocenění. Soutěž navazuje na tradici Mladé písně Jihlava, populárního festivalu začínajících hudebníků, který se na tomto místě konal v letech 1967 až 1987. Ve své době si festival získal velkou oblibu už jenom díky tomu, že z něj vzešly takové hvězdy jako Iveta Bartošová, Petra Janů, Petr Kotvald, Marcela Březinová či Eva Urbanová. Pod stejným názvem a s podobným obsahem byla akce obnovena v roce 1998 a letos se uskutečnil její pátý ročník. Od loňského roku se ale festival může chlubit novým názvem. "Bohemia talent lépe vystihuje náplň festivalu. Nehodnotí se zde totiž píseň, ale pěvecké výkony soutěžících," vysvětluje Radek Blecha, šéf jihlavského DKO, kde se festival pravidelně koná. Letošního finálového večera se zúčastnilo deset finalistů, kteří prošli sítem několika výběrových předkol. Do soutěže se mohli přihlásit sólisté ve věkové hranici 16 až 27 let. "Amatérský statut není podmínkou, ale zpěvák nesmí mít na trhu sólové album," podotýkají zástupci agentury Freddie promotion, která je hlavním organizátorem Bohemia talentu. O snažení jednotlivých finalistů rozhodovala odborná porota, složená z profesionálních hudebníků i zástupců hudebních vydavatelským společnosti. Porotě předsedal Karel Vagner. Hudebními hosty letošního Bohemia talentu byl zpěvák Vašo Patejdl, který v rámci večera zazpíval společný duet s loňskou vítězkou Bohemia talentu Irenou Kousalovou. Původně ohlášenou zpěvačku Báru Basikovou, která je stále nemocná, nahradil neméně slavný zpěvák Martin Maxa. Mezi hosty večera byla i dívčí skupina Koooule, jejíž členka se účastnila finále soutěže v roce 1998. Celý soutěžní večer byl on line přenášen v živém vysílání na internetu, na domovské stránce hlavního pořadatele www.freddiepromotion.cz. Z průběhu večera byl pořízen rovněž pětadvacetiminutový dokument, který bude 23. června v 17 hodin vysílat ČT2.
Jihlava - Šestnáctiletá Gabriela Urbánková je tou osobou, která dostane příležitost natočit si profesionální singl. Stala se totiž vítězkou 5. ročníku obnoveného festivalu populární hudby Bohemia talent Jihlava 2002, jehož finálové klání se uskutečnilo v sobotu v jihlavském DKO. Mladá dívka upoutala nejenom odbornou porotu, ale i diváky, kteří jí udělili divácké ocenění. Soutěž navazuje na tradici Mladé písně Jihlava, populárního festivalu začínajících hudebníků, který se na tomto místě konal v letech 1967 až 1987. Ve své době si festival získal velkou oblibu už jenom díky tomu, že z něj vzešly takové hvězdy jako Iveta Bartošová, Petra Janů, Petr Kotvald, Marcela Březinová či Eva Urbanová. Pod stejným názvem a s podobným obsahem byla akce obnovena v roce 1998 a letos se uskutečnil její pátý ročník. Od loňského roku se ale festival může chlubit novým názvem. "Bohemia talent lépe vystihuje náplň festivalu. Nehodnotí se zde totiž píseň, ale pěvecké výkony soutěžících," vysvětluje Radek Blecha, šéf jihlavského DKO, kde se festival pravidelně koná. Letošního finálového večera se zúčastnilo deset finalistů, kteří prošli sítem několika výběrových předkol. Do soutěže se mohli přihlásit sólisté ve věkové hranici 16 až 27 let. "Amatérský statut není podmínkou, ale zpěvák nesmí mít na trhu sólové album," podotýkají zástupci agentury Freddie promotion, která je hlavním organizátorem Bohemia talentu. O snažení jednotlivých finalistů rozhodovala odborná porota, složená z profesionálních hudebníků i zástupců hudebních vydavatelským společnosti. Porotě předsedal Karel Vagner. Hudebními hosty letošního Bohemia talentu byl zpěvák Vašo Patejdl, který v rámci večera zazpíval společný duet s loňskou vítězkou Bohemia talentu Irenou Kousalovou. Původně ohlášenou zpěvačku Báru Basikovou, která je stále nemocná, nahradil neméně slavný zpěvák Martin Maxa. Mezi hosty večera byla i dívčí skupina Koooule, jejíž členka se účastnila finále soutěže v roce 1998. Celý soutěžní večer byl on line přenášen v živém vysílání na internetu, na domovské stránce hlavního pořadatele www.freddiepromotion.cz. Z průběhu večera byl pořízen rovněž pětadvacetiminutový dokument, který bude 23. června v 17 hodin vysílat ČT2.
</TEXT>
</DOC>
<DOC>
<DOCID>MF-20020527298</DOCID>
<DOCNO>MF-20020527298</DOCNO>
<DATE>05/27/02</DATE>
<TITLE>
Tata Bojs ohromili audiovizuální show
</TITLE>
<TEXT>
Havlíčkův Brod - Možná jako někde u egyptských pyramid s magickou sfingou uprostřed, anebo někde mimo skutečnou realitu, ve fantazijním světě si mohli připadat návštěvníci havlíčkobrodského klubu Vagon, kteří zhlédli velkolepou koncertní výpravu, jakou rozvinula skupina Tata Bojs před svým koncertem k albu Biorytmy. Po stranách podia roztodivné barevné nafukovací květiny sváděly pohledem na prodloužené jeviště, které ještě celé potemnělé schovávalo obrovskou hlavu, jíž se po stranách v oblasti uší rozprostírala dvě velká promítací plátna. V této době, ještě před samotným začátkem návštěvníci klubu ještě netušili, jakou podívanou jim kapela v rámci svého koncertního turné k albu Biorytmy představí. "Už by mohli začít," šepotají si nedočkavé fanynky pražské hudební skupiny, kterých se v sobotu v klubu Vagon sešel nevídaný počet. Prostor ve Vagonu je neproniknutelně zaplněný. Půlhodinu po deváté hodině už to vypadá, že by koncert mohl začít. Sál klubu se rozzářil barevnými světly, prostorem tepají barevné světelné kužely, osvětlena je i obrovská hlava a prostorem zní dynamická hudba. "Tata Bojs zdraví Havlíčkův Brod, můžeme začít?, tak pojďme na to!," střídají se v rychlém sledu barevné promítané nápisy na promítacích plochách a publikum se již tímto dostává do varu a zvedá ruce nad hlavu. V tu chvíli podium potemní a hlavní světlo spočine na obrovské hlavě, která scéně dominuje. Teprve teď návštěvníci vidí, že místo očí a úst má monitory. Na promítacím plátně se objeví členové skupiny Tata Bojs a šeptem se snaží se oživit hlavu sfingy. Ta se za pomoci počítačové techniky začíná probouzet. Její šedou barvu vystřídají duhové obrazce promítané na její "tělo", monitory v jejích očích vysílají synchronní obraz mrkajících očí, ústa se pomalu začínají otevírat a hlava, jakoby ze záhrobí nebo odněkud z kosmu ospalým hlasem promlouvá k publiku. "Právě jste se dostali do moci Biorytmů," zní její poslední vyřčená slova. V tu chvíli se prostorem nad podiem začnou míhat stroboskopy a na scénu mohutnými výskoky vstupují jednotliví členové skupiny Tata Bojs.
Na scéně se tak objevuje Mardoša, Milan Cais, Maťo Mišík a stálý host kapely, zpěvačka Klárka Nemravová. Skupina si bere nástroje a Vagonem zní první skladba z nového alba Attention Aux Hommes! Deska je postavena na samplu z filmu Piti Piti Pa. Progresivní a výrazný taneční sound alba Biorytmy, ale i předchozí desky Futuretro, z níž Tata Bojs přidali několik skladeb, dovádí některé návštěvníky, zvlášť v těch předních řadách, k neobvyklým tanečním výkonům. V tom je navíc podporuje pohybově nejaktivnější člen Tata Bojs Mardoša: po celou dobu koncertu se ani na vteřinu nezastaví a po jevišti se pohybuje jako malý neúnavný ďáblík ohromující nevídanou vitalitou. Křehčí polohu skladbám dodává zpěvačka Klárka Nemravová, která si zazpívala například u skladeb Shower girl a nebo Maličká. Sotva ale začaly první tóny této skladby a na postraních plátnech začal běžet klip k této písně a obrovská hlava na scéně v pozadí mrkala na publikum, náhle zhasla světla, nešel zvuk, nešla aparatura, všude se rozhostila tma a znepokojivý šum publika. "Asi to vyhodilo pojistky, je to moc velký nápor. To je ale trapas, jak se to mohlo stát," bylo slyšet od návštěvníků koncertu. V krátké chvíli se rozsvítí jedna promítací plocha na níž bliká nápis: "Tata Bojs slaví narozeniny Milana Caise." V tu chvíli se na podium dostaví technický tým kapely a překvapenému bubeníkovy skupiny blahopřejí. "Je to velké překvapení, nikdo ze skupiny o tom nevěděl, nikdo to nečekal," říká dojatý Cais a koncert v havlíčkobrodském klubu se přesouvá do své další poloviny. "Je to absolutní zážitek, nic podobného jsem neviděl," ozývá se po skončení koncertu z postávajících hloučků, které ještě rozebírají sobotní zážitek v podobě Tata Bojs.
</TEXT>
</DOC>
<DOC>
<DOCID>MF-20020527299</DOCID>
<DOCNO>MF-20020527299</DOCNO>
<DATE>05/27/02</DATE>
<TITLE>
Mají své nálady, hádají se i trucují, říká o klientech vychovatelka
</TITLE>
<GEOGRAPHY>Třebíč</GEOGRAPHY>
<TEXT>
V šedivém nízkém objektu uprostřed třebíčského sídliště Borovina bývaly jesle. Před třemi roky vystřídaly malá batolata velké děti - lidé s mentálním postižením. Do denního stacionáře se sjíždějí od rána. "Klienti dosvačili a půjdou se věnovat terapii," ukazuje vedoucí Lenka Kobylková malou jídelničku, kde voní rybičková pomazánka. Dvaatřicetiletá klientka Lenka Cahová chodí do stacionáře dvakrát týdně od jeho vzniku. Zručně děruje dřevěné hranoly. "Ráda dělám se dřevem. Moc mě to baví," usmívá se Lenka. Čtrnáctiletý Péťa zuřivě řeže. "Pomalu, pomalu," usměrňuje svěřence vychovatel Tomáš Barák, který se do stacionáře se dostal náhodou. Nelituje toho. "Vystudoval jsem sociální práci. Netušil jsem, co bude obnášet práce s mentálně postiženými. Dnes bych už asi neměnil," vykládá Tomáš Barák. Právě on vyrábí s klienty dřevěné hračky, obrázky a další věci. "To jsme dělali všichni," ukazuje nádherný dřevěný vláček klient Broněk. "Výrobky prodáváme na výstavkách. Je o ně zájem. Materiál nám dávají sponzoři, pomáhají i rodiče. Něco nakupujeme," podotýká Lenka Kobylková s tím, že klienti jsou velice zruční. Na poličkách v dílně jsou ukázky jejich šikovnosti: vláčky, lodě, krmítka, kolíčky, svíčky, skleněné lahvičky plněné pestrobarevným kořením. U ponku pracují chlapci se dřevem. Nad stolem se sklánějí dívky - přebírají koření. V sousední místnosti, která slouží jako obývací pokoj, cvičí se dvěma klientkami terapeutka a zdravotnice Věra Vorlíčková. Tlumené barvy masivní pohovky i koberce navozují pohodu. Klientka Danuška sedá na rehabilitační balón, Lenka na rotoped. "Kolo mají rádi všichni," komentuje dívčinu radost terapeutka. Kromě toho je klientům k dispozici relaxační místnost s lůžkem. "Sem si chodí odpočinout, když už jsou hodně unaveni. Mohou si lehnout, nebo zahrát na počítači. To umějí, protože programy jsou jim šité na míru," otevírá dveře do malé útulné místnosti vedoucí Lenka Kobylková. Za posuvnými prosklenými dveřmi je třída. I mentálně postižení lidé se vzdělávají. "Dokončují si povinnou školní docházku. Do školy chodí s velkou chutí. Opravdu," směje se vedoucí Lenka Kobylková a vysvětluje proč: "Paní učitelka s nimi pracuje po jednom. Mají ji jen pro sebe. Hodnotí je pozitivně, hodně chválí." Devětačtyřicetiletý Andrej pochází ze Slovenska. Nádhernou českoslovenštinou s protáhlým héééj na konci každé věty povídá, že umí číst, psát i počítat. "Rád kreslím auta, kola, motorky," vypočítává Andrej. Deset let učí Libuše Pazderníková mentálně postižené. "Někteří z klientů vůbec nechodili do školy. Učím je základy čtení, počítání. Určitě je to pro ně přínosem. Za ty tři roky je vidět zlepšení. Hodnoceni jsou slovně," vysvětluje speciální pedagožka, jejíž třída ve stacionáři patří pod speciální školy v Třebíči. "Celkem mám jedenáct žáků. Jejich soustředění vydrží zhruba půl hodiny," doplňuje pedagožka Pazderníková. Krátce po jedenácté hodině všichni přerušují činnost. Jde se na procházku. "Vezmeme míč?" ptá se vychovatelka Marie Pužová. Ano, míč se bere. Jde se za poslední paneláky na betonový plácek. Klienti si kopají, smějí se, občas se pošťuchují. "Jsou jako každý jiný člověk. Mají své nálady, umějí se pohádat, trucovat. Zrovna Danuška, ta nám občas trucuje," obrací se na dotyčnou dívku Lenka Kobylková. Danuška odkopne míč jako zkušený fotbalista. "Když holky mě pomlouvají," krčí rameny. Okolo dovádějících postaviček prochází starší manželská dvojice. Docela nahlas zdraví. "Pozdravili," raduje se bezprostředně klientka Lenka. Po návratu do stacionáře je příprava na oběd. Těsně před ním se ještě zpívá s vychovatelkou Maruškou, která hraje na kytaru. V kuchyňce připravuje Broněk pití. "Mám deset sklenic, stačí to?" obrací se na vedoucí. Nestačí, klientů je ten den jedenáct. Špenát s kroketkami zmizel z talířů, klienti pomáhají s úklidem nádobí. Jelikož jsou vesměs dospělí, dávají si po obědě kávu. "Holky, ukliďte stůl, připravíme kapučíno," velí vychovatelka Pavlína Kovářová. A je to ona, kdo po chvíli od své kávy odhání klientku Mariku. "Občas nám vypijí naši kávu," konstatuje klidně drobná plavovláska. K práci s mentálně postiženými se rozhodla dávno. Dnes má rodinu, staví dům, studuje speciální pedagogiku a ve stacionáři má na starost klienty s nejtěžším postižením. "Nejsem z práce unavena. Nemyslím, že je náročná. Těší mě, mám ráda tyto lidi. Mám radost, když mi Marika namaluje obrázek," říká devětadvacetiletá žena. V půl druhé se klienti začínají převlékat. Chystají se domů. Vychovatelka Marie ještě vytírá podlahu. Vedoucí Lenka Kobylková prosí Andreje, aby před odchodem zazpíval. Má prý krásný hlas. "Kterú?" ptá se Andrej opět příjemnou českoslovenštinou, aby vzápětí spustil Po babičce klokočí. Opravdu má krásný hlas.
Třebíč - V šedivém nízkém objektu uprostřed třebíčského sídliště Borovina bývaly jesle. Před třemi roky vystřídaly malá batolata velké děti - lidé s mentálním postižením. Do denního stacionáře se sjíždějí od rána. "Klienti dosvačili a půjdou se věnovat terapii," ukazuje vedoucí Lenka Kobylková malou jídelničku, kde voní rybičková pomazánka. Dvaatřicetiletá klientka Lenka Cahová chodí do stacionáře dvakrát týdně od jeho vzniku. Zručně děruje dřevěné hranoly. "Ráda dělám se dřevem. Moc mě to baví," usmívá se Lenka. Čtrnáctiletý Péťa zuřivě řeže. "Pomalu, pomalu," usměrňuje svěřence vychovatel Tomáš Barák, který se do stacionáře se dostal náhodou. Nelituje toho. "Vystudoval jsem sociální práci. Netušil jsem, co bude obnášet práce s mentálně postiženými. Dnes bych už asi neměnil," vykládá Tomáš Barák. Právě on vyrábí s klienty dřevěné hračky, obrázky a další věci. "To jsme dělali všichni," ukazuje nádherný dřevěný vláček klient Broněk. "Výrobky prodáváme na výstavkách. Je o ně zájem. Materiál nám dávají sponzoři, pomáhají i rodiče. Něco nakupujeme," podotýká Lenka Kobylková s tím, že klienti jsou velice zruční. Na poličkách v dílně jsou ukázky jejich šikovnosti: vláčky, lodě, krmítka, kolíčky, svíčky, skleněné lahvičky plněné pestrobarevným kořením. U ponku pracují chlapci se dřevem. Nad stolem se sklánějí dívky - přebírají koření. V sousední místnosti, která slouží jako obývací pokoj, cvičí se dvěma klientkami terapeutka a zdravotnice Věra Vorlíčková. Tlumené barvy masivní pohovky i koberce navozují pohodu. Klientka Danuška sedá na rehabilitační balón, Lenka na rotoped. "Kolo mají rádi všichni," komentuje dívčinu radost terapeutka. Kromě toho je klientům k dispozici relaxační místnost s lůžkem. "Sem si chodí odpočinout, když už jsou hodně unaveni. Mohou si lehnout, nebo zahrát na počítači. To umějí, protože programy jsou jim šité na míru," otevírá dveře do malé útulné místnosti vedoucí Lenka Kobylková. Za posuvnými prosklenými dveřmi je třída. I mentálně postižení lidé se vzdělávají. "Dokončují si povinnou školní docházku. Do školy chodí s velkou chutí. Opravdu," směje se vedoucí Lenka Kobylková a vysvětluje proč: "Paní učitelka s nimi pracuje po jednom. Mají ji jen pro sebe. Hodnotí je pozitivně, hodně chválí." Devětačtyřicetiletý Andrej pochází ze Slovenska. Nádhernou českoslovenštinou s protáhlým héééj na konci každé věty povídá, že umí číst, psát i počítat. "Rád kreslím auta, kola, motorky," vypočítává Andrej. Deset let učí Libuše Pazderníková mentálně postižené. "Někteří z klientů vůbec nechodili do školy. Učím je základy čtení, počítání. Určitě je to pro ně přínosem. Za ty tři roky je vidět zlepšení. Hodnoceni jsou slovně," vysvětluje speciální pedagožka, jejíž třída ve stacionáři patří pod speciální školy v Třebíči. "Celkem mám jedenáct žáků. Jejich soustředění vydrží zhruba půl hodiny," doplňuje pedagožka Pazderníková. Krátce po jedenácté hodině všichni přerušují činnost. Jde se na procházku. "Vezmeme míč?" ptá se vychovatelka Marie Pužová. Ano, míč se bere. Jde se za poslední paneláky na betonový plácek. Klienti si kopají, smějí se, občas se pošťuchují. "Jsou jako každý jiný člověk. Mají své nálady, umějí se pohádat, trucovat. Zrovna Danuška, ta nám občas trucuje," obrací se na dotyčnou dívku Lenka Kobylková. Danuška odkopne míč jako zkušený fotbalista. "Když holky mě pomlouvají," krčí rameny. Okolo dovádějících postaviček prochází starší manželská dvojice. Docela nahlas zdraví. "Pozdravili," raduje se bezprostředně klientka Lenka. Po návratu do stacionáře je příprava na oběd. Těsně před ním se ještě zpívá s vychovatelkou Maruškou, která hraje na kytaru. V kuchyňce připravuje Broněk pití. "Mám deset sklenic, stačí to?" obrací se na vedoucí. Nestačí, klientů je ten den jedenáct. Špenát s kroketkami zmizel z talířů, klienti pomáhají s úklidem nádobí. Jelikož jsou vesměs dospělí, dávají si po obědě kávu. "Holky, ukliďte stůl, připravíme kapučíno," velí vychovatelka Pavlína Kovářová. A je to ona, kdo po chvíli od své kávy odhání klientku Mariku. "Občas nám vypijí naši kávu," konstatuje klidně drobná plavovláska. K práci s mentálně postiženými se rozhodla dávno. Dnes má rodinu, staví dům, studuje speciální pedagogiku a ve stacionáři má na starost klienty s nejtěžším postižením. "Nejsem z práce unavena. Nemyslím, že je náročná. Těší mě, mám ráda tyto lidi. Mám radost, když mi Marika namaluje obrázek," říká devětadvacetiletá žena. V půl druhé se klienti začínají převlékat. Chystají se domů. Vychovatelka Marie ještě vytírá podlahu. Vedoucí Lenka Kobylková prosí Andreje, aby před odchodem zazpíval. Má prý krásný hlas. "Kterú?" ptá se Andrej opět příjemnou českoslovenštinou, aby vzápětí spustil Po babičce klokočí. Opravdu má krásný hlas.
</TEXT>
</DOC>
<DOC>
<DOCID>MF-20020527300</DOCID>
<DOCNO>MF-20020527300</DOCNO>
<DATE>05/27/02</DATE>
<TEXT>
Místo ve společnosti mohou klienti stacionáře získat i prostřednictvím jednoduché manuální práce.
</TEXT>
</DOC>
<DOC>
<DOCID>MF-20020527301</DOCID>
<DOCNO>MF-20020527301</DOCNO>
<DATE>05/27/02</DATE>
<TITLE>
Program kin
</TITLE>
<TEXT>
OSTROV: Protiúder V jediném hrůzném okamžiku ztratí losangeleský hasič Gordy Brewer vše, na čem mu kdy záleželo. Jeho manželka a malý syn zahynou při bombovém útoku, zosnovaném vůdcem jisté teroristické skupiny, který si říká Vlk. Terčem útoku měli být zaměstnanci kolumbijského velvyslanectví a američtí agenti. Gordyho blízcí se na místě útoku octli pouhou náhodou. Jsou prohlášeni za nevinné oběti a pátrání po pachateli atentátu pomalu utichne. Gordy, jehož jedinou útěchou byla naděje, že viníci budou postaveni před soud a potrestáni, se rozhodne vzít spravedlnost do svých rukou. I když mu to jeho přátelé a lidé z FBI rozmlouvají, vydává se do kolumbijské džungle, aby teroristy našel. Musí bojovat nejen v džungli, ale i v ulicích Chicaga, protože teroristé plánují další atentát. Hrají: Arnold Schwarzenegger, Cliff Curtis, Francesca Neri, John Leguizamo, John Turturro, Elias Koteas, Ehécatl Chávez, Rodrigo Obregón, Jorge Zepeda ( 17.30), Úkryt Meg Altman s dcerou Sarah se přestěhují do newyorského bytu vybaveného úkrytem, aniž by tušily, jak brzy ho využijí. Uchýlí se tam před třemi muži, kteří se k nim jednou v noci vloupají a jejichž cílem je právě tato bezpečnostní místnost. Lupiči se nechtějí vzdát, dokud se nedostanou dovnitř. Úkryt za nedobytnými dveřmi je místnost vybavená telefonem, ventilaci a především monitorem, na kterém je vidět každý kout bytu. Postavil si ho excentrický milionář, aby měl kam utéct, kdyby mu někdo přišel ukrást peníze. Je to velmi speciální místnost, kde je možné zůstat třeba měsíc. Hrají: Jodie Foster, Kristen Stewart, Jared Leto, Hayden Panettiere, Forest Whitaker, Dwight Yoakam, Patrick Bauchau a další ( 20.00)
DUKLA: Prci, prci, prcičky 2 Nemotorný Jim, sympatický Kevin, sportovec Oz, intelektuál Finch a frajírek Stifler se těší na prázdniny. Pronajatý dům na pláži dává každému z nich naději na skvělý sex. Jejich touha po jediné bouřlivé noci je tak veliká, že přijmou i brigádu, aby si vydělali nějaký dolar. Jenže správný sex dělají minimálně dva a v tom je potíž. O holky, které by měly pochopení pro jejich hobby, je nouze a kluci to s nimi (i sami se sebou) mají těžké. Dlouho a pečlivě připravovaný mejdan se i tentokrát poněkud vymkne režii. Hrají: Jason Biggs, Chris Klein, Shannon Elizabeth, Thomas Ian Nicholas, Alyson Hannigan, Natasha Lyonne, Mena Suvari, Tara Reidová ( 17.30, 20.00)
DŮM KULTURY ODBORŮ, FILMOVÝ KLUB: Aberdeen Padesátnice Helena před dlouhými lety opustila svého muže Thomase a dcerku Kaisu. Když už se zdá, že v rozvrácené rodině každý na každého zapomněl, napadne Helenu, že se bude Thomas léčit ze své závislosti na alkoholu u ní v Aberdeenu. Právničce Kaise nezbývá než přiletět z Londýna do Norska a vydat se s otcem za matkou. To, že jí Thomas zvrací v autě, není jedinou nesnází na dlouhé cestě Norskem. Hrají: Ian Hart, Stellan Skarsgard, Lena Headey, Charlotte Rampling ( 19.30)
SOKOL: Návrat do Země Nezemě Jedny z nejoblíbenějších postav animovaného filmu se opět vracejí na filmové plátno. Wendy, někdejší malá hrdinka příběhů o Peteru Panovi, je už dospělá a má vlastní děti. Zůstává s nimi sama, protože jejich tatínek musel odejít bojovat do války. Aby zmírnila strach svých dětí, vypráví jim Wendy příběh o svém milovaném hrdinovi Peteru Panovi, chlapci, který odmítl vyrůst. Dvanáctiletou svéhlavou Jane ale "takové nesmysly" nezajímají. Jenže pak se stane něco podivuhodného - objeví se kapitán Hook a dívenku použije jako rukojmí, aby se zmocnil svého největšího soka. Naštěstí Peter Pan, víla Zvoněnka a Ztracení chlapci jí přijdou na pomoc. Nemohou ji ale nutit, aby začala věřit v kouzlo fantazie. Nezačne-li věřit, nenaučí se ani létat, a to je jediný způsob, jak se dostat domů k mamince a také jak zachránit umírající vílu Zvoněnku. Jenže Peter Pan je hrdina jaksepatří a se svými přáteli dokáže Hooka porazit. A Jane pochopí, že když člověk věří v sílu fantazie a přátelství, je možné všechno ( 17.30), Čokoláda Příběh se odehrává v 50. letech v konzervativním jihofrancouzském maloměstě, kam se přistěhuje kočující cizinka Vianne Rocher se svou nemanželskou dcerkou. Vitální ateistka pořádně rozvíří stojaté vody nábožensky založené obce. Pronajme si prázdný obchod, v němž začne prodávat čokoládu vyráběnou podle svého tajného receptu. Lidé se pomalu osmělují a přicházejí do obchodu, zároveň se však objevují první nepřátelé v čele se starostou, který se bojí, že Viannina čokoláda se špetkou chilli podkope přísná morální pravidla a způsobí zkázu městečka. Hrají: Juliette Binoche, Lena Olin, Johnny Depp, Judi Dench, Alfred Molina, Peter Stormare, Carrie-Anne Moss, Leslie Caron a další ( 20.00)
NA VALECH: Harry Potter a Kámen mudrců Harry Potter prožívá po smrti rodičů nepříliš radostné dětství. Sirotka vychovávají přísný strýc Vernon a teta Petunie, dny tráví Harry v malém přístěnku pod schody. Tam mu v den jeho jedenáctých narozenin přijde dopis napsaný zeleným písmem - vyzývá ho, aby opustil lidský svět a nastoupil jako žák do Školy čar a kouzel v Bradavicích. Obr Hagrid pomůže Harrymu sehnat všechny kouzelnické pomůcky, které bude ve škole potřebovat, a tak se mladý čaroděj může vydat na londýnské nádraží King's Cross a z nástupiště 93 odcestovat do Bradavic. Ve vlaku se setká s dalšími prvňáky Hermionou a Ronem, kteří se stanou jeho přáteli. V bradavické škole je čeká nejedno dobrodružství, ale také nebezpečí. Začíná příběh, který si nedokázali představit ani ve svých nejsmělejších snech. Hrají: Daniel Radcliffe, Rupert Grint, Emma Watson, Richard Harris, Robbie Coltrane, Maggie Smith, Alan Rickman, Tom Felton, Matthew Lewis a další ( 17.00), Otesánek Manželům Horákovým nenadělila příroda vlastní dítě. O to víc po něm touží. Jednoho dne vykope pan Horák na zahrádce pařez, který při troše dobré vůle vypadá jako miminko, a paní Horáková nehybný pařízek svou láskou oživí. Manžel se ji snaží přesvědčit, že cítit mateřský pud ke kusu dřeva není zcela normální, stejně jako není obvyklá Otíkova - jak přírůstek do rodiny pojmenovali - nadstandardní žravost. Přestože se Horákovi snaží jak mohou, brzy nestačí "synka" uživit a v okolí se začnou ztrácet lidé. Hrají: Veronika Žilková, Jan Hartl, Kristina Adamcová a další ( 20.00)
VESMÍR: Andělská tvář Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila. Hrají: Michaela Kuklová, Filip Blažek, Emília Vašáryová, Dana Morávková a další ( 20.00)
MORAVIA: Lásce na stopě Jonathan a Sára jsou oba profesionálně úspěšní mladí lidé, žijící ve spokojených partnerských vztazích se svatbou na spadnutí a ve vzájemné vzdálenosti několika tisíc kilometrů. V této situaci jim oběma pár událostí připomene setkání před lety - stopováním těchto osudových znamení, která se jen zdají být náhodná, se pokoušejí najít jeden druhého. Toto poněkud pošetilé, nicméně osudové rozhodnutí je přivádí do řady komických situací a nakonec jednoho k druhému. Hrají: John Cusack, Kate Beckinsale, Jeremy Piven, Molly Shannon a další ( 17.30, 20.00)
VYSOČINA: Andělská tvář Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila. Hrají: Michaela Kuklová, Filip Blažek, Emília Vašáryová, Dana Morávková, Josef Vinklář, Jiří Pomeje, Alena Vránová, Naďa Konvalinková, Jitka Ježková a další ( 20.00)
Kulturní servis si nedělá nárok být kompletním přehledem všech kulturních událostí v kraji. Více informací o chystaných programech, tipy, recenze a videoukázky k vybraným titulům můžete najít na internetové stránce www.idnes.cz/kis a nebo na http://vysocina.idnes.cz v rubrikách Kultura a K.I.S.
</TEXT>
</DOC>
<DOC>
<DOCID>MF-20020527302</DOCID>
<DOCNO>MF-20020527302</DOCNO>
<DATE>05/27/02</DATE>
<TITLE>
Tip dnes
</TITLE>
<TEXT>
Film režiséra Zdeňka Trošky uvádí dnes kino Vysočina ve Žďáru nad Sázavou.
</TEXT>
</DOC>
<DOC>
<DOCID>MF-20020527303</DOCID>
<DOCNO>MF-20020527303</DOCNO>
<DATE>05/27/02</DATE>
<TITLE>
Divoký srdce zvládlo tři hodiny na podiu
</TITLE>
<GEOGRAPHY>Jihlava</GEOGRAPHY>
<TEXT>
Neuvěřitelné dvě a tři čtvrtě hodiny vydržela s jednou krátkou pauzou hrát na podiu jihlavského klubu Maňana skupina Divoký srdce. Skupina na svém pátečním koncertě představila své nejnovější album Kajuvej. Skladby z něj zazněly i vedle písní ze staršího debutového alba V moci noci. "Zahrej Špinavý záda, chceme Špinavý záda," křičel na lídra kapely jeden z méně pozornějších a v průběhu večera asi nejvíce unavených návštěvníků koncertu. Toho totiž osobnost zpěváka kapely Michala Ambrože za mikrofonem a jeho hlasové výrazivo svádělo k mylnému přesvědčení, že do klubu zavítala skupina Hudba Praha a žádal si tak písničku z jejího repertoáru. Nakonec - nebyl tento muž tak docela od pravdy, neboť Michal Ambrož byl skutečně vůdčí osobností legendárních skupin Hudba Praha a posléze Jasná páka. V současné době se ale jeho pozornost upjala ke skupině Divoký srdce. Michal Amborž se pro Divoké srdce spojil s bývalými členy skupiny Nšoči. V současné době kapelu tvoří zpěvák a kytarista Michal Ambrož, kytarista a houslista Radovan Jelínek, kytarista Pavel Jordán, baskytarista Vít Hanslian a bubeník Michal Šimůnek. "Nechtěli jsme, aby album Kajuvej zvukově evokovalo Hudbu Praha, což se například na naší předcházející desce stávalo. Vypustili jsme proto například i dívčí vokály," vysvětluje Michal Ambrož a dodává. "Pro mě je teď na desce patrná mnohem větší akustická dynamika. Začal jsem také používat jiný hlasový rejstřík. Kdo mě zná, ví, že můj hlasový projev je hodně řvaný. Tuto polohu sice neopouštím, ale snažím se využít i jiné hlasové usazení." Hudba Divokýho srdce v sobě spojuje klasický divoký rock and roll, stejně jako zádumčivé tóny kytar a syrový projev Michala Ambrože. Klubem tak zazněly skladby Indián stepí pán, Lítám, Lovec stopař, Obleč se a vrať se, Bouře, Má milá mě ráda, ale i titulní píseň alba, skladba Kajuvej, která pro velký úspěch zněla klubem hned dvakrát. Název alba i této titulní písně značí jihoamerický indiánský kmen. "Založili jsme skupinu, jejíž hudba má v sobě indiánského ducha. Indiánství je pro mě dost důležitá věc, hrozně dlouho se jím zabývám," vysvětluje Ambrož, který je s Divokým srdcem na Vysočině skoro jako doma díky zkušebně v Okrouhlici na Havlíčkobrodsku. I když se zpočátku zdálo, že jihlavské publikum dostojí své pověsti a koncert si vyslechne vsedě na židlích, v průběhu večera se postupně osmělilo a koncert Divokýho srdce se změnil v nefalšovanou tancovačku. Posluchači se s Divokým srdcem nechtěli i po několikahodinovém koncertu jenom tak lehce rozloučit a Michala Ambrože s jeho kolegy do posledních chvil drželi na podiu. Fanoušci Divokýho srdce ale nemusí zoufat, protože kapela v létě zavítá na festival Rej noci v Lipnici nad Sázavou.
Jihlava - Neuvěřitelné dvě a tři čtvrtě hodiny vydržela s jednou krátkou pauzou hrát na podiu jihlavského klubu Maňana skupina Divoký srdce. Skupina na svém pátečním koncertě představila své nejnovější album Kajuvej. Skladby z něj zazněly i vedle písní ze staršího debutového alba V moci noci. "Zahrej Špinavý záda, chceme Špinavý záda," křičel na lídra kapely jeden z méně pozornějších a v průběhu večera asi nejvíce unavených návštěvníků koncertu. Toho totiž osobnost zpěváka kapely Michala Ambrože za mikrofonem a jeho hlasové výrazivo svádělo k mylnému přesvědčení, že do klubu zavítala skupina Hudba Praha a žádal si tak písničku z jejího repertoáru. Nakonec - nebyl tento muž tak docela od pravdy, neboť Michal Ambrož byl skutečně vůdčí osobností legendárních skupin Hudba Praha a posléze Jasná páka. V současné době se ale jeho pozornost upjala ke skupině Divoký srdce. Michal Amborž se pro Divoké srdce spojil s bývalými členy skupiny Nšoči. V současné době kapelu tvoří zpěvák a kytarista Michal Ambrož, kytarista a houslista Radovan Jelínek, kytarista Pavel Jordán, baskytarista Vít Hanslian a bubeník Michal Šimůnek. "Nechtěli jsme, aby album Kajuvej zvukově evokovalo Hudbu Praha, což se například na naší předcházející desce stávalo. Vypustili jsme proto například i dívčí vokály," vysvětluje Michal Ambrož a dodává. "Pro mě je teď na desce patrná mnohem větší akustická dynamika. Začal jsem také používat jiný hlasový rejstřík. Kdo mě zná, ví, že můj hlasový projev je hodně řvaný. Tuto polohu sice neopouštím, ale snažím se využít i jiné hlasové usazení." Hudba Divokýho srdce v sobě spojuje klasický divoký rock and roll, stejně jako zádumčivé tóny kytar a syrový projev Michala Ambrože. Klubem tak zazněly skladby Indián stepí pán, Lítám, Lovec stopař, Obleč se a vrať se, Bouře, Má milá mě ráda, ale i titulní píseň alba, skladba Kajuvej, která pro velký úspěch zněla klubem hned dvakrát. Název alba i této titulní písně značí jihoamerický indiánský kmen. "Založili jsme skupinu, jejíž hudba má v sobě indiánského ducha. Indiánství je pro mě dost důležitá věc, hrozně dlouho se jím zabývám," vysvětluje Ambrož, který je s Divokým srdcem na Vysočině skoro jako doma díky zkušebně v Okrouhlici na Havlíčkobrodsku. I když se zpočátku zdálo, že jihlavské publikum dostojí své pověsti a koncert si vyslechne vsedě na židlích, v průběhu večera se postupně osmělilo a koncert Divokýho srdce se změnil v nefalšovanou tancovačku. Posluchači se s Divokým srdcem nechtěli i po několikahodinovém koncertu jenom tak lehce rozloučit a Michala Ambrože s jeho kolegy do posledních chvil drželi na podiu. Fanoušci Divokýho srdce ale nemusí zoufat, protože kapela v létě zavítá na festival Rej noci v Lipnici nad Sázavou.
</TEXT>
</DOC>
<DOC>
<DOCID>MF-20020527304</DOCID>
<DOCNO>MF-20020527304</DOCNO>
<DATE>05/27/02</DATE>
<TITLE>
- Jihlava - Prostory Horáckého divadla v Jihlavě počínaje dnešním dnem hostí výstavu nejlepších výtvarných prací studentů ZUŠ v kraji.
</TITLE>
<TEXT>
- Jihlava - Pražský Činoherní klub zavítá v úterý do Horáckého divadla v Jihlavě se svým představením Sex noci svatojánské. Představení začíná od 19 hodin.
- Pelhřimov - Sólový recitál Jarka Nohavici mohou od 19.30 hodin navštívit příznivci tohoto muzikanta v Městském divadle v Pelhřimově.
- Jihlava - Galerie hotelu Gustav Mahler vystavuje ve svých prostorách fotografie z dílny ředitele jihlavské zoologické zahrady Vladislava T. Jirouška. Výstava nese název Zvířata mého života.
- Sádek u Třebíče - Mezinárodní cimbálový festival se uskuteční ve dnech 31. května až 1. června v Sádku u Třebíče. Hlavní program začne v sobotu, kdy se představí pozvané české i zahraniční soubory.
- Třebíč - Fotbalové utkání mezi populárními osobnostmi klubu Amfora a starou třebíčskou gardou začíná v 10.30 na stadionu FC Slavia Třebíč.
</TEXT>
</DOC>
<DOC>
<DOCID>MF-20020527305</DOCID>
<DOCNO>MF-20020527305</DOCNO>
<DATE>05/27/02</DATE>
<TEXT>
Po celou dobu koncertu Tata Bojs byly využity všechny promítací plochy, které poskytovaly publiku dohromady šest různých zdrojů obrazu - tři zepředu na plátna a hlavu a tři v monitorech uvnitř hlavy. Těchto šest zdrojů bylo synchronizováno čtyřmi počítači.
</TEXT>
</DOC>
<DOC>
<DOCID>MF-20020527306</DOCID>
<DOCNO>MF-20020527306</DOCNO>
<DATE>05/27/02</DATE>
<TEXT>
Ždírec prohrál vysoko s prvním Letohradem Ždírec nad Doubravou, Třebíč - Ždírecká divizní loď se potápí. Fotbalisté Dekory včera prohráli na domácím hřišti vysoko 0:4 s lídrem skupiny C Letohradem a na čtrnáctou příčku Rychnova nad Kněžnou už ztrácejí pět bodů. "Soupeř nám nic nedovolil," uznal kouč Ždírce Jiří Kovárník. Ve skupině D prohrála Třebíč po pěti zápasech. Na domácím hřišti nestačila rovněž na vedoucí Znojmo, kterému podlehla 0:3. Slavia klesla na šestou příčku, vítězové jsou už blízko postupu do MSFL.
</TEXT>
</DOC>
<DOC>
<DOCID>MF-20020527307</DOCID>
<DOCNO>MF-20020527307</DOCNO>
<DATE>05/27/02</DATE>
<TITLE>
Nohejbalisté ze Žďáru Žamberk nešetřili a už jsou první v tabulce
</TITLE>
<TEXT>
Do Žďáru nad Sázavou ještě jeli druholigoví nohejbalisté Žamberka jako vedoucí tým tabulky. Post lídra, na kterém se hřáli od samého začátku sezony, ale v sobotu nechali na kurtech Na Rybníčku domácímu celku.
Jihlava, Žďár nad Sázavou - Souboj prvních dvou mužstev východní skupiny druhé nohejbalové ligy, která měla před zápasem stejně bodů, pro sebe rozhodli jasně hráči Žďáru nad Sázavou. Domácí ve velkém stylu soupeře porazili 6:2 a vystřídali jej na čele tabulky. "Zvítězili jsme po výborném výkonu, s výsledkem jsme samozřejmě navýsost spokojeni," netajil radost vedoucí žďárského týmu Vladimír Sommer. "Skvěle nám zahráli především Richard Fajmon a taky Patrik Iláš, který bodoval v klíčovém singlovém utkání." Hosté ze Žamberka ukázali um a sílu pouze ve třetím a čtvrtém zápase trojic, kdy ještě stačili srovnat dvoubodové žďárské vedení na 2:2 a na chvíli zahrozili dramatem. Domácí ale nestrpěli dlouhý odpor a sérií čtyř výher v řadě zápas rozhodli ve svůj prospěch. Důležitý byl střet dvojic za nerozhodného stavu, který vyzněl pro Žďár. "Tam nám hodně pomohl František Hartmann, který přijel na poslední chvíli," pochvaloval si Sommer. V následném singlu Patrik Iláš připravil vůbec první porážku v sezoně hostujícímu Mrákavovi a Žamberk se již nezvedl. "Patrik hrál výtečně, za stavu 4:2 už jsme byli hodně nahoře," řekl Sommer. "Závěrečné trojice se již odehrály plně v naší režii. Celé utkání pak zakončil krásný Pivničkův kraťas, soupeřovi hráči se při jeho zahrání ani nepohnuli." Minimálně ještě po příštím kole by Žďárští měli získanou první pozici udržet. Na domácím dvorcích Na Rybníčku totiž v sobotu dopoledne nastoupí proti Prostějovu, který dosud všechny své zápasy v sezoně prohrál. Prostějovští naposledy hladce prohráli ve Starči, která se tak o skóre dostala na čtvrté místo před Cep. Bedřichov ve svém sobotním duelu podlehl ve Velkých Petrovicích 3:6 a ze sedmé příčky na svého přemožitele, který je šestý, ztrácí dva body. "Klíčová byla asi hned druhá "dvojka", kterou kluci prohráli. Mohli jsme vést 2:0 a možná by se zápas vyvíjel jinak," pravil Jaromír Poul starší. Bedřichov, kterému chyběl mladší z Poulů, jedna z hlavních opor týmu, se držel do stavu 3:3, pak domácí třemi výhrami utkání překlopili na svou stranu. "V sobotu hrajeme doma s Čelákovicemi a měli bychom už být konečně kompletní. Věřím, že favorita pořádně potrápíme," pohlédl hned k nejbližšímu dalšímu zápasu Poul senior.
</TEXT>
</DOC>
<DOC>
<DOCID>MF-20020527308</DOCID>
<DOCNO>MF-20020527308</DOCNO>
<DATE>05/27/02</DATE>
<TITLE>
Body si odvezl také Most
</TITLE>
<TEXT>
Dvě branky později vyloučeného hráče včera porazily fotbalisty Vysočiny
Gól kapitána Lubomíra Slavíka z 90. minuty byl jen labutí písní jihlavských fotbalistů ve včerejším druholigovém zápase s Mostem. Vysočina doma prohrála 1:2 a na vlastním stadionu už nezvítězila ve třetím utkání v řadě.
Jihlava - Jen šest stovek diváků se včera vypravilo v dešti v Jihlavě na fotbal a domů z tribuny rozhodně neodcházeli v bujaré náladě. Vysočina po 28. kole druhé ligy neudržela páté místo, je šestá, podlehla totiž Mostu, který byl před zápasem v tabulce hluboko pod ní. Hned po minutě hry chyběly jihlavskému Šebkovi jen centimetry, aby doklouzl na mokré trávě k míči a vstřelil branku. Do přestávky ale Vysočina jinou šanci neměla. Naopak hosté v 19. minutě otevřeli skóre, poté, co Štěpaníkův centr přistál na hlavě Tomáše Jakuse a z ní doplachtil za záda domácího brankáře Bílka. "My když dáme první branku, většinou neprohrajeme," řekl po zápase mostecký lodivod Miroslav Janů. "Utkání asi rozhodl úvodní gól, od toho se vše odvíjelo. Pro nás je těžké čelit standardním situacím soupeře, protože v kádru nemáme dostatek vysokých hráčů, hlavičkářů," uvedl jihlavský kouč Miloslav Machálek. Ještě v první půli ze standardní situace podobné té, která předcházela brance, hlavičkoval znovu nebezpečně Jakus a po rohu opět hlavou nastřelil Vizingr dokonce břevno jihlavské brány. "Nasazení hostujícího mužstva bylo diametrálně odlišné od nasazení, kterým se prezentovali naši hráči," prohlásil Machálek. "Divákům se musím omluvit. To, jak jsme přistoupili k zápasu zejména v prvním poločase, to nemá nic společného s poctivou profesionální prací a hráči ponesou důsledky tohoto přístupu," zlobil se kouč poražených. Po přestávce se hra domácího celku zlepšila, v 72. minutě ale po brejku Jakus svým druhým gólem zvýšil už na 0:2. "Mužstvo bojovalo, přijeli jsme do Jihlavy bodovat a po výborném výkonu se nám to podařilo," spokojeně pravil Janů. Hned po brance sice Jakus dostal druhou žlutou kartu a musel ven, výhru Mostu to již ale neohrozilo. Domácí v závěru pouze korigovali Slavíkem. Ještě předtím ale mohl definitivně rozhodnout Sedlák - jeho střelu však Bílek vytlačil na břevno.
</TEXT>
</DOC>
<DOC>
<DOCID>MF-20020527309</DOCID>
<DOCNO>MF-20020527309</DOCNO>
<DATE>05/27/02</DATE>
<TITLE>
Dobešová neobhájila zlato, skončila šestá
</TITLE>
<GEOGRAPHY>Osijek</GEOGRAPHY>
<TEXT>
Třebíčská kuželkářka Naděžda Dobešová obsadila na závěr mistrovství světa v chorvatském Osijeku v soutěži jednotlivkyň i v kombinaci šesté místo. Tuzemská kuželkářka roku hrající ligovou soutěž v německém Bambergu v sobotu neobhájila zlato z minulého šampionátu. Přesto potvrdila, že stále patří mezi světovou špičku. Z Chorvatska ale Dobešová neodjížděla s prázdnou, domů si dovezla stříbrnou medaili ze soutěže dvojic, kterou vybojovala společně s Růženou Smrčkovou. V družstvech skončily české kuželkářky s Dobešovou páté. V sobotní soutěži jednotlivkyň zvítězila Němka Nicole Müllerová, která také vyhrála kombinační soutěž a se ziskem tří zlatých a jedné stříbrné medaile se stala nejúspěšnější hráčkou mistrovství. Další české reprezentantky Růžena Smrčková a Daniela Žďárková se nevešly do nejlepší desítky.
Osijek - Třebíčská kuželkářka Naděžda Dobešová obsadila na závěr mistrovství světa v chorvatském Osijeku v soutěži jednotlivkyň i v kombinaci šesté místo. Tuzemská kuželkářka roku hrající ligovou soutěž v německém Bambergu v sobotu neobhájila zlato z minulého šampionátu. Přesto potvrdila, že stále patří mezi světovou špičku. Z Chorvatska ale Dobešová neodjížděla s prázdnou, domů si dovezla stříbrnou medaili ze soutěže dvojic, kterou vybojovala společně s Růženou Smrčkovou. V družstvech skončily české kuželkářky s Dobešovou páté. V sobotní soutěži jednotlivkyň zvítězila Němka Nicole Müllerová, která také vyhrála kombinační soutěž a se ziskem tří zlatých a jedné stříbrné medaile se stala nejúspěšnější hráčkou mistrovství. Další české reprezentantky Růžena Smrčková a Daniela Žďárková se nevešly do nejlepší desítky.
</TEXT>
</DOC>
<DOC>
<DOCID>MF-20020527310</DOCID>
<DOCNO>MF-20020527310</DOCNO>
<DATE>05/27/02</DATE>
<TITLE>
Běh v Plandrech vyhrál Láník, který až v závěru utekl Srbovi
</TITLE>
<GEOGRAPHY>Jihlava</GEOGRAPHY>
<TEXT>
Sedm vteřin nakonec dělilo vítěze šestého závodu Běžce Vysočiny, jímž byl páteční Přespolní běh v Plandrech, jihlavského Aleše Láníka (JPK Axis) od druhého v cíli Vladimíra Srba z Bohemians Praha. Od úvodních metrů běželi oba závodníci společně tělo na tělo v čele; teprve v samotném závěru Láník Srbovi utekl. Třetí nejrychlejší byl mezi muži na 9,4 kilometru dlouhé trati (běžely se čtyři 2,3 kilometrové okruhy s dvousetmetrovým náběhem) František Tichý z Turba Chotěboř. Láník a Srb se po celý čas závodu hlídali, běželi s velkým náskokem před ostatními. Účastník nedávného duatlonového mistrovství Evropy do 23 let ale nastoupil při stoupání tři sta metrů před cílem a vedoucímu muži průběžného pořadí hlavní kategorie utekl. Oba však překonali dosavadní nejlepší čas planderské trati. "Věděl jsem, že v kopcích budu mít víc síly, tak jsem se v tom závěrečném stoupání před Láďu dostal. Ten ale po celý závod držel vysoké tempo, podal výborný výkon," komentoval dramatický souboj a ocenil soupeře Láník. V kategorii žen ( 4,8 km), která měla tentokrát jen tříčlennou účast, porazila opět Jana Kopřivová z Datalusku Jihlava chotěbořskou Dagmar Novotnou. V prvním okruhu se ještě Novotná Kopřivové držela, ta se jí ale v kopcích druhé poloviny úvodního okruhu vzdálila a získaný náskok už s přehledem udržela. Na třetím místě doběhla Vladislava Fenciková rovněž z Chotěboře.
Jihlava - Sedm vteřin nakonec dělilo vítěze šestého závodu Běžce Vysočiny, jímž byl páteční Přespolní běh v Plandrech, jihlavského Aleše Láníka (JPK Axis) od druhého v cíli Vladimíra Srba z Bohemians Praha. Od úvodních metrů běželi oba závodníci společně tělo na tělo v čele; teprve v samotném závěru Láník Srbovi utekl. Třetí nejrychlejší byl mezi muži na 9,4 kilometru dlouhé trati (běžely se čtyři 2,3 kilometrové okruhy s dvousetmetrovým náběhem) František Tichý z Turba Chotěboř. Láník a Srb se po celý čas závodu hlídali, běželi s velkým náskokem před ostatními. Účastník nedávného duatlonového mistrovství Evropy do 23 let ale nastoupil při stoupání tři sta metrů před cílem a vedoucímu muži průběžného pořadí hlavní kategorie utekl. Oba však překonali dosavadní nejlepší čas planderské trati. "Věděl jsem, že v kopcích budu mít víc síly, tak jsem se v tom závěrečném stoupání před Láďu dostal. Ten ale po celý závod držel vysoké tempo, podal výborný výkon," komentoval dramatický souboj a ocenil soupeře Láník. V kategorii žen ( 4,8 km), která měla tentokrát jen tříčlennou účast, porazila opět Jana Kopřivová z Datalusku Jihlava chotěbořskou Dagmar Novotnou. V prvním okruhu se ještě Novotná Kopřivové držela, ta se jí ale v kopcích druhé poloviny úvodního okruhu vzdálila a získaný náskok už s přehledem udržela. Na třetím místě doběhla Vladislava Fenciková rovněž z Chotěboře.
</TEXT>
</DOC>
<DOC>
<DOCID>MF-20020527311</DOCID>
<DOCNO>MF-20020527311</DOCNO>
<DATE>05/27/02</DATE>
<TITLE>
JEDNI JSOU DOLE, DRUZÍ ÚPLNĚ NAHOŘE
</TITLE>
<TEXT>
Zatímco nohejbalisté Bedřichova (na snímku Jaromír Poul starší) po prohře ve Velkých Petrovicích dál strádají na předposledním místě tabulky východní skupiny 2. ligy, Žďár nad Sázavou po výhře nad Žamberkem svého soupeře vystřídal na prvním místě.
</TEXT>
</DOC>
<DOC>
<DOCID>MF-20020527312</DOCID>
<DOCNO>MF-20020527312</DOCNO>
<DATE>05/27/02</DATE>
<TITLE>
NEUSTÁLI TO, KAPITÁNŮV GÓL PŘIŠEL POZDĚ
</TITLE>
<TEXT>
Lubomír Slavík, včera kapitán jihlavských fotbalistů, se probíjí mosteckou obranou. V 90. minutě sice korigoval na 1:2, Vysočina už ale ani na bod nedosáhla a prohrála.
</TEXT>
</DOC>
<DOC>
<DOCID>MF-20020527313</DOCID>
<DOCNO>MF-20020527313</DOCNO>
<DATE>05/27/02</DATE>
<TITLE>
Povolená street party byla klidná
</TITLE>
<GEOGRAPHY>Brno</GEOGRAPHY>
<TEXT>
Sobotní brněnská street party se obešla bez incidentů. Policie sice očekávala problémy a předpokládala, že na 4. pouliční slavnost přijede až dva tisíce lidí, organizátorům se ale nakonec podařilo akci zvládnout dobře. Street party začala v sobotu v půl druhé odpoledne na Nových Sadech, kde se nakonec sešlo na pět set mladých lidí nejenom z Česka, ale také ze Slovenska či z Velké Británie. Mladí lidé poslouchali hudbu, kterou organizátoři pouštěli z přivezených sound systémů, tancovali, svoje stánky zde rozbili také různí aktivisté. "Chtěli bychom vyjádřit nesouhlas s rušením přechodů pro chodce v Brně a jsme také proti podzimnímu zasedání NATO v Praze," řekl na začátku party Dušan Rosenbaum z pořádajícího sdružení Hlas země. Kolem patnácté hodiny se za pískání a bubnování vydali demonstranti Úzkou ulicí do centra města, kde o půl hodiny později zablokovali Koliště, frekventovanou čtyřproudovou tepnu malého městského okruhu. Denně tudy projede na šedesát tisíc aut a organizátoři tak chtěli upozornit na přetíženost města automobilismem. "Policie se nás snažila přemluvit, abychom blokádu silnice nedělali, to by ale celá akce ztratila smysl," uvedl Rosenbaum. Demonstranti pokračovali v zábavě i na Kolišti. Za přihlížení několika desítek policistů v uniformě i v civilu natáhli mezi dvěma dopravními značkami volejbalovou síť a začali hrát hry, kreslit křídou na silnici, opalovat se, tancovat či jenom tak seděli. "Jsem tu kvůli hudbě, za zábavou. Očekávám, že se dobře pobavíme. Já se snažím dělat hudbu a nemůžu si dovolit být spojovaná s nějakými anarchisty. Rozbíjení výloh mě nezajímá. V Brně bývají takovéhle akce příjemné, v Praze je to divočejší," říká třiadvacetiletá hudebnice s uměleckým jménem Lichtmoore, která je z Brna.
Stejně stará Monika Heidekerová přišla na party poprvé: "Jsem zvědavá, jaké to bude." Jedenadvacetiletý student Aleš Krabka z Brna míní, že ulice města jsou přeplněné auty. "Myslím, že čím víc přijde lidí, tím víc si toho ostatní začnou všímat," říká. Dopravu v okolních ulicích řídili policisté, kterých bylo povoláno do služby přes pět set, mezi nimi i psovodi a policisté na koních. U bývalého Tuzexu na Malinovského náměstí stálo auto s vodním dělem a několik dalších vozidel se zásahovou jednotkou. Kolem sedmé hodiny večer se demonstranti vydali z Koliště na Moravské náměstí, kde akci o čtvrt hodiny později ukončili a rozešli se na koncerty do rockových klubů po celém městě. "Akce splnila svůj účel, i když s menší účastí, než jsme předpokládali," zhodnotil ji Rosenbaum. Zdůraznil, že navzdory obavám z výtržností se demonstranti hlavně bavili. Že přišlo méně lidí než jindy, přičítal strachu z napadení skinheady. Ti se nakonec neobjevili ani v noci po koncertech. "Akce proběhla podle očekávání, svolavatelé dodrželi předběžné dohody, které měli s úřadem městské části, nevznikl tedy důvod k zásahu," zhodnotil street party Mojmír Popp, mluvčí brněnské policie.
</TEXT>
</DOC>
<DOC>
<DOCID>MF-20020527314</DOCID>
<DOCNO>MF-20020527314</DOCNO>
<DATE>05/27/02</DATE>
<TITLE>
Letectvo zrušilo pohotovost, dohled policie nadále trvá
</TITLE>
<GEOGRAPHY>Brno</GEOGRAPHY>
<TEXT>
Zvýšená pohotovost českých vzdušných sil, která od čtvrtka platila nad jižní Moravou kvůli anonymní hrozbě teroristickým útokem na výškové budovy v Brně, byla v sobotu odpoledne zrušena. Uvedl to mluvčí ministerstva obrany Milan Řepka. Policie však i nadále ve zvýšené míře dohlíží na vybrané objekty. O zrušení pohotovosti vzdušných sil bylo podle něj rozhodnuto na základě informací, které o případu ministerstvo získalo; policie dala najevo, že anonymní výhrůžka byla nejspíš špatný žert. Autor výhrůžky se ozval ve čtvrtek odpoledne policii. Na jedno z obvodních oddělení ve městě odeslal textovou zprávu, podle níž se odehraje útok na komplex tří výškových budov Chepos v Šumavské ulici v Brně-Žabovřeskách. Anonym neupřesnil, kdy a jak se útok odehraje. Naznačil jen, že přijde ze vzduchu. "Zatím jsme se k anonymovi nedostali," řekl policejní mluvčí Mojmír Popp. Od čtvrtka proto platila zvýšená pohotovost vzdušných sil v oblasti. Řídící letového provozu a obsluhy radarů věnovali zvýšenou pozornost prostoru nad jižní Moravou. S případnou hrozbou si měly poradit vojenské stíhačky MiG-21, bitevní vrtulníky Mi-24 i stroje L-39.
Brno - Zvýšená pohotovost českých vzdušných sil, která od čtvrtka platila nad jižní Moravou kvůli anonymní hrozbě teroristickým útokem na výškové budovy v Brně, byla v sobotu odpoledne zrušena. Uvedl to mluvčí ministerstva obrany Milan Řepka. Policie však i nadále ve zvýšené míře dohlíží na vybrané objekty. O zrušení pohotovosti vzdušných sil bylo podle něj rozhodnuto na základě informací, které o případu ministerstvo získalo; policie dala najevo, že anonymní výhrůžka byla nejspíš špatný žert. Autor výhrůžky se ozval ve čtvrtek odpoledne policii. Na jedno z obvodních oddělení ve městě odeslal textovou zprávu, podle níž se odehraje útok na komplex tří výškových budov Chepos v Šumavské ulici v Brně-Žabovřeskách. Anonym neupřesnil, kdy a jak se útok odehraje. Naznačil jen, že přijde ze vzduchu. "Zatím jsme se k anonymovi nedostali," řekl policejní mluvčí Mojmír Popp. Od čtvrtka proto platila zvýšená pohotovost vzdušných sil v oblasti. Řídící letového provozu a obsluhy radarů věnovali zvýšenou pozornost prostoru nad jižní Moravou. S případnou hrozbou si měly poradit vojenské stíhačky MiG-21, bitevní vrtulníky Mi-24 i stroje L-39.
</TEXT>
</DOC>
<DOC>
<DOCID>MF-20020527315</DOCID>
<DOCNO>MF-20020527315</DOCNO>
<DATE>05/27/02</DATE>
<TITLE>
Vyškov: Nemocnice otevřela nové sály a oddělení
</TITLE>
<HEADING>
Z celého kraje DNES
</HEADING>
<TEXT>
Nová oddělení v přístavbě otevřela o víkendu nemocnice s poliklinikou ve Vyškově. Tři operační sály a pět lůžek na anesteziologicko-resuscitačním oddělení umožňují nyní lékařům vykonávat i náročné chirurgické výkony bez nutnosti převážet pacienty do Brna. "Investice na dostavby nemocnice mají dosáhnout dvě stě milionů korun," řekla ředitelka Věra Seidlová. Na první etapu stavebních prací uvolnil státní rozpočet 91 milionů korun a šest milionů nemocnice z vlastních zdrojů. Pro zkvalitnění pracovních podmínek doplnila nové provozy i centrální sterilizace, sloužící pro všechna oddělení nemocnice. Ještě letos dokončí stavebníci nový vjezd do areálu a rovněž centrální příjem pacientů. Tato druhá etapa má stát téměř 82 milionů.
Nová oddělení v přístavbě otevřela o víkendu nemocnice s poliklinikou ve Vyškově. Tři operační sály a pět lůžek na anesteziologicko-resuscitačním oddělení umožňují nyní lékařům vykonávat i náročné chirurgické výkony bez nutnosti převážet pacienty do Brna. "Investice na dostavby nemocnice mají dosáhnout dvě stě milionů korun," řekla ředitelka Věra Seidlová. Na první etapu stavebních prací uvolnil státní rozpočet 91 milionů korun a šest milionů nemocnice z vlastních zdrojů. Pro zkvalitnění pracovních podmínek doplnila nové provozy i centrální sterilizace, sloužící pro všechna oddělení nemocnice. Ještě letos dokončí stavebníci nový vjezd do areálu a rovněž centrální příjem pacientů. Tato druhá etapa má stát téměř 82 milionů.
</TEXT>
</DOC>
<DOC>
<DOCID>MF-20020527316</DOCID>
<DOCNO>MF-20020527316</DOCNO>
<DATE>05/27/02</DATE>
<TITLE>
Boskovice: Postele se řítily rychlostí 30 kilometrů za hodinu
</TITLE>
<HEADING>
Z celého kraje DNES
</HEADING>
<TEXT>
Již popáté se v neděli sjeli do Boskovic recesisté na tradiční závody pojízdných postelí o titul Nejrychlejší lenoch. Mezi sedmi závodníky na dvousetmetrové trati v Sušilově ulici získal vavřín vítěze pro svůj tým Zdeněk Baláč, který dosáhl v přepočtu průměrné rychlosti 33,6 kilometru v hodině.
Již popáté se v neděli sjeli do Boskovic recesisté na tradiční závody pojízdných postelí o titul Nejrychlejší lenoch. Mezi sedmi závodníky na dvousetmetrové trati v Sušilově ulici získal vavřín vítěze pro svůj tým Zdeněk Baláč, který dosáhl v přepočtu průměrné rychlosti 33,6 kilometru v hodině.
</TEXT>
</DOC>
<DOC>
<DOCID>MF-20020527317</DOCID>
<DOCNO>MF-20020527317</DOCNO>
<DATE>05/27/02</DATE>
<TITLE>
Brno: Nový provozovatel letiště prý zvýší jeho prestiž
</TITLE>
<HEADING>
Z celého kraje DNES
</HEADING>
<TEXT>
Civilní letiště v Brně-Tuřanech se může podle jihomoravského hejtmana Stanislava Juránka brzy proměnit ve významný letecký uzel. Hejtman v rozhovoru s novináři vyjádřil naději, že z Brna se již nebude létat jen do Prahy, ale i do dalších evropských metropolí. Majitelem a provozovatelem letiště je dosud Česká správa letišť. Minulý víkend jej však pronajala společnosti Letiště Brno, která bude řídit jeho chod od 1. července. Podpora letiště je součástí Programu rozvoje kraje.
Civilní letiště v Brně-Tuřanech se může podle jihomoravského hejtmana Stanislava Juránka brzy proměnit ve významný letecký uzel. Hejtman v rozhovoru s novináři vyjádřil naději, že z Brna se již nebude létat jen do Prahy, ale i do dalších evropských metropolí. Majitelem a provozovatelem letiště je dosud Česká správa letišť. Minulý víkend jej však pronajala společnosti Letiště Brno, která bude řídit jeho chod od 1. července. Podpora letiště je součástí Programu rozvoje kraje.
</TEXT>
</DOC>
<DOC>
<DOCID>MF-20020527318</DOCID>
<DOCNO>MF-20020527318</DOCNO>
<DATE>05/27/02</DATE>
<TITLE>
Brno: Kuřáci dýmek soutěžili
</TITLE>
<HEADING>
Z celého kraje DNES
</HEADING>
<TEXT>
Tiché soustředění a kroužky voňavého dýmu dominovaly o víkendu v brněnském hotelu Kozák, kde se utkalo 90 vášnivých kuřáků dýmky o titul mistra v pomalém kouření.
Strana D2
</TEXT>
</DOC>
<DOC>
<DOCID>MF-20020527319</DOCID>
<DOCNO>MF-20020527319</DOCNO>
<DATE>05/27/02</DATE>
<TITLE>
Jaké mají lidé možnosti vylepšit si okolí domu?
</TITLE>
<TEXT>
Má smysl vylepšovat okolí domů, pokud nepatří pozemek nájemníkům? Některé rodiny na vlastní iniciativu zkrášlit obecní pozemek již doplatily. Květiny a stromky, které vysadily před vchodem do domu, totiž pracovníci firmy, kterou najalo město, odstranili. Máte i vy podobné zkušenosti s chováním firem, které město najímá na údržbu trávníků v okolí domu, kde žijete? Není kvůli tomu okolí vašeho bydlení hezké? Upozornil vás někdo na variantu, že můžete o výsledek své snahy zkrášlit okolí domu přijít? Pokud ano, podělte se o své zkušenosti s redaktorem Pavlem Macků. Volat můžete v pondělí či v úterý na telefonní číslo 05/42 51 72 30 nebo pošlete mail na adresu pavel.macku@mfdnes.cz. Článek o tomto tématu přinese středeční vydání jihomoravské přílohy MF DNES v rubrice Na vaší straně.
</TEXT>
</DOC>
<DOC>
<DOCID>MF-20020527320</DOCID>
<DOCNO>MF-20020527320</DOCNO>
<DATE>05/27/02</DATE>
<TEXT>
Vanessa Mae v Brně zahrála na housle z roku 1761, které zní také z každé její desky
</TEXT>
</DOC>
<DOC>
<DOCID>MF-20020527321</DOCID>
<DOCNO>MF-20020527321</DOCNO>
<DATE>05/27/02</DATE>
<TITLE>
Vanessa Mae se blýskla také v Brně
</TITLE>
<GEOGRAPHY>Brno</GEOGRAPHY>
<TEXT>
Patrně nejpopulárnější houslistka současnosti - Vanessa Mae - předvedla brněnskému publiku svoji show Subject to Change. Devadesátiminutový program pojmenovaný podle její nejnovější desky si v sobotu do haly Rondo přišlo poslechnout více než čtyři tisíce příznivců třiadvacetileté dívky, která elektrizuje publikum technicky brilantní hrou na housle, ale také mimořádným půvabem. "Původně chtěla Vanessa při vystoupení krátkou přestávku, ale nakonec vzala večer na jeden zátah," řekla Jana Reková z pořádajícího Moravia koncertu. Sama virtuoska po programu přiznala, že v Brně bylo její vystoupení méně únavné než o dva dny dříve v Budapešti. "Do Maďarska nám dorazila aparatura s osmihodinovým zpožděním a my jsme na rozdíl od Brna nestihli ani zvukovou zkoušku," vysvětlila Mae s orientální zdvořilostí a úsměvem. Do tuzemska přijela Mae v krátké době už potřetí. Včera ji slyšeli slovenští fanoušci v Žilině.
Brno - Patrně nejpopulárnější houslistka současnosti - Vanessa Mae - předvedla brněnskému publiku svoji show Subject to Change. Devadesátiminutový program pojmenovaný podle její nejnovější desky si v sobotu do haly Rondo přišlo poslechnout více než čtyři tisíce příznivců třiadvacetileté dívky, která elektrizuje publikum technicky brilantní hrou na housle, ale také mimořádným půvabem. "Původně chtěla Vanessa při vystoupení krátkou přestávku, ale nakonec vzala večer na jeden zátah," řekla Jana Reková z pořádajícího Moravia koncertu. Sama virtuoska po programu přiznala, že v Brně bylo její vystoupení méně únavné než o dva dny dříve v Budapešti. "Do Maďarska nám dorazila aparatura s osmihodinovým zpožděním a my jsme na rozdíl od Brna nestihli ani zvukovou zkoušku," vysvětlila Mae s orientální zdvořilostí a úsměvem. Do tuzemska přijela Mae v krátké době už potřetí. Včera ji slyšeli slovenští fanoušci v Žilině.
</TEXT>
</DOC>
<DOC>
<DOCID>MF-20020527322</DOCID>
<DOCNO>MF-20020527322</DOCNO>
<DATE>05/27/02</DATE>
<TEXT>
Účastníci čtvrté brněnské street party hrají volejbal na ulici Koliště, kterou na tři hodiny asi pět stovek aktivistů zablokovalo
</TEXT>
</DOC>
<DOC>
<DOCID>MF-20020527323</DOCID>
<DOCNO>MF-20020527323</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
Miroslav Rokos, lídr jihomoravské kandidátky a předseda Strany zelených
Nový šéf Strany zelených, která jde do parlamentních voleb po několikaleté přestávce, je také lídrem jihomoravské kandidátky. Miroslav Rokos je referentem životního prostředí ministerstva životního prostředí a je přesvědčen, že jeho strana získá dostatečný počet voličů a překročí pětiprocentní hranici do sněmovny. Přestože předvolební průzkumy ukázaly, že by Strana zelených získala na jižní Moravě pouze tři procenta hlasů, Rokos je přesvědčen, že se vše může ještě změnit. "Lidí, kteří nejsou rozhodnuti, koho budou volit, a dají přednost menší straně se solidním programem a hlavně kandidátkou, je čím dál víc," říká Brňan Rokos. V politice není třiačtyřicetiletý Rokos žádným nováčkem. Ve straně je od počátku devadesátých let a několik let byl i jejím místopředsedou. Rokos stojí nejen za obrozenou Stranou zelených, ale i za současnou jihomoravskou kandidátkou, na které jsou pouze z poloviny členové strany. "Vsadili jsme na osobnosti, které lidé dobře znají a vědí, že umí pracovat nejen na základě stranických hesel. Hlavní ale je, že mají vlastní rozum," dodal Rokos. A ještě jednu novinku strana má, nechce sázet pouze na program, v němž by dominovalo pouze životní prostředí a s ním potřebné zákonné změny, které je třeba udělat. "Tentokrát se chceme soustředit například i na daňovou politiku," dodal Rokos.
</TEXT>
</DOC>
<DOC>
<DOCID>MF-20020527324</DOCID>
<DOCNO>MF-20020527324</DOCNO>
<DATE>05/27/02</DATE>
<TITLE>
Pravoslavní uložili ostatky svaté Ludmily
</TITLE>
<GEOGRAPHY>Brno</GEOGRAPHY>
<TEXT>
Při slavnostní nedělní bohoslužbě v chrámu na Gorazdově ulici v Brně uložili pravoslavní kněží do ikony část ostatků svaté Ludmily, babičky svatého Václava. Ostatky věnovala před časem pravoslavným katolická církev zásluhou brněnského biskupa Vojtěcha Cikrleho. První česká křesťanská kněžna Ludmila byla pokřtěna svatým Metodějem na konci devátého století. Vychovala svatého Václava. Svatou se stala také kvůli svojí mučednické smrti.
Brno - Při slavnostní nedělní bohoslužbě v chrámu na Gorazdově ulici v Brně uložili pravoslavní kněží do ikony část ostatků svaté Ludmily, babičky svatého Václava. Ostatky věnovala před časem pravoslavným katolická církev zásluhou brněnského biskupa Vojtěcha Cikrleho. První česká křesťanská kněžna Ludmila byla pokřtěna svatým Metodějem na konci devátého století. Vychovala svatého Václava. Svatou se stala také kvůli svojí mučednické smrti.
</TEXT>
</DOC>
<DOC>
<DOCID>MF-20020527325</DOCID>
<DOCNO>MF-20020527325</DOCNO>
<DATE>05/27/02</DATE>
<TITLE>
Rodáci se podíleli na atentátu na Heydricha a vedli sabotáže
</TITLE>
<GEOGRAPHY>Rešice</GEOGRAPHY>
<TEXT>
Několik tisíc lidí se sjelo v sobotu do Rešic nedaleko Moravského Krumlova. Obyvatelé malé obce uspořádali už třetí vzpomínkové setkání k šedesátému výročí atentátu na říšského protektora a generála SS Reinharda Heydricha, na kterém se podílel tehdy i rešický rodák Adolf Opálka. Rešičtí a jejich hosté připomněli také hrdinství místního rodáka Františka Pospíšila, který byl za druhé světové války velitelem sabotážních akcí na Moravě.
</TEXT>
<HEADING>
Pamětníci hrdiny znali
</HEADING>
<TEXT>
Bratranci, třiadvacetiletý Adolf Opálka a devatenáctiletý František Pospíšil odešli v roce 1939 do Polska a vstoupili do cizinecké legie. Po porážce Francie odjeli do Velké Británie. Každý z nich byl po speciálním vojenském výcviku pověřen úkolem: Opálka připravoval atentát na Heydricha a Pospíšil velel sabotážním akcím na Moravě. Oba zahynuli. Pospíšil na popravišti v Terezíně, Opálka na kůru kostela v Resslově ulici v Praze. "Byli to rodáci, jedni z nás. Pro Rešice je to čest," řekl se slzami v očích Lubomír Černý, člen obecního zastupitelstva. Dvaaosmdesátiletý Jan Sláma chodil s Adolfem Opálkou, po němž Rešičtí pojmenovali i zdejší kulturní dům, do školy. "Byli jsme přátelé, chodili jsme se spolu koupat do blízké řeky Rokytné, hrávali jsme si spolu na návsi. Pak odešel do světa a už jsme se neviděli. Až po heydrichiádě jsme se dověděli, že tady nedaleko u Ořechova seskočil a potom jako velitel velel skupině, která odstranila Heydricha a položil spolu s ostatními život v kostele Cyrila a Metoděje v Praze," říká starý pán. "Jako prvňáček jsem neměl ani zdání, že se z něj stane takový hrdina."
</TEXT>
<HEADING>
Bojová letadla, salvy a věnce
</HEADING>
<TEXT>
Na návsi obce, v níž žije asi tři sta obyvatel, vyhrávala chvíli po poledni vojenská posádková hudba. U pomníku Opálky, Pospíšila a padlých v první a druhé světové válce drželi vojáci čestnou stráž. Nosiči věnců, zástupci armády, Českého svazu bojovníků za svobodu, legionáři a protifašističtí bojovníci se řadili ve vedlejších ulicích a dlouhý špalír vojáků čekal na signál k vystřelení salv. Na vystřelené patrony číhali, ukrytí za křovím, místní kluci. Nad hlavami přítomných proletěla na počest padlých bojová letadla. Příjezdovou cestu k Rešicím lemovala dlouhá kolona aut. Hosty vítala před kulturním domem děvčata v krojích chlebem a solí. Jedním z nich byl i předseda Senátu Petr Pithart. "Dva kamarádi, byli z této vsi, se jednoho dne vydali s batohem, jakoby na výlet do Beskyd. Na ty dva tu dnes vzpomínáme. Přemýšlíme, jak by to vše bylo, kdyby se tehdy evropští politici zachovali jako ti dva z Rešic. Kdyby se totiž muži zachovali jako muži a ne jako zbabělci, na které dělá dojem řvaní jednoho posedlého šílence, který chce ovládnout svět," řekl z pódia Pithart.
</TEXT>
<HEADING>
Co tady dělá Krampol?
</HEADING>
<TEXT>
Přítomnost politiků, mezi nimiž byl i místopředseda Poslanecké sněmovny Ivan Langer, zastínil nakonec herec Jiří Krampol, který se tady nečekaně objevil. "Podívej, Krampol, tam stojí, už jsi ho viděl," pošťuchovali se lidé a informaci o jeho přítomnosti si předávali rychlostí valící se laviny. Krampola pozval do Rešic jeho bratranec, jeden z organizátorů akce, Jiří Stanislav. "Přijel jsem hlavně proto, že jsem v americkém filmu Operace za úsvitu hrál právě Opálku," řekl herec. Přijel i hrdina České republiky Josef Chudoba, který bojoval v Jugoslávii. "Nepatřím mezi veterány, ale rád si zavzpomínám. Hledám známé tváře," řekl. Po pietním aktu se všichni přesunuli na místní hřiště, kde vojáci předvedli stovkám dětí ukázky těžkých a pěchotních zbraní. Do sobotní akce se zapojilo víc než dvě stě vojáků, nad obcí seskočilo deset výsadkářů.
</TEXT>
<HEADING>
Akci chystali už od ledna
</HEADING>
<TEXT>
Rešičtí organizují vzpomínku na místní hrdiny jednou za pět let. Častěji by to zřejmě ani nebylo možné. Malá obec se třemi sty padesáti obyvateli ji chystá už od ledna. "Jsou v tom stovky hodin," říká pětapadesátiletý Pavel Grasgruber, člen rešického zastupitelstva a ředitel školy v sousedních Vémyslicích. Právě on vzal převážnou část úkolů na sebe. "Dělám to z úcty a obdivu k těm dvěma. Jsem sice matematik, ale zajímá mě historie. Antická a druhé světové války," dodal na vysvětlenou, proč na přípravách akce strávil stovky hodin. "Pomáhali mi ještě pan Plíšek a Jiří Stanislav. Vstřícně se k tomu postavila i obec, která věnovala z rozpočtu padesát tisíc korun," nezapomněl připomenou Grasgruber. "Dalo to dost práce a úsilí. Jsou to hrdinové, o kterých dnešní generace neví, a je škoda si jejich hrdinství nepřipomenout," řekl starosta obce Bohuslav Šumpela.
Rešičtí organizují vzpomínku na místní hrdiny jednou za pět let. Častěji by to zřejmě ani nebylo možné. Malá obec se třemi sty padesáti obyvateli ji chystá už od ledna. "Jsou v tom stovky hodin," říká pětapadesátiletý Pavel Grasgruber, člen rešického zastupitelstva a ředitel školy v sousedních Vémyslicích. Právě on vzal převážnou část úkolů na sebe. "Dělám to z úcty a obdivu k těm dvěma. Jsem sice matematik, ale zajímá mě historie. Antická a druhé světové války," dodal na vysvětlenou, proč na přípravách akce strávil stovky hodin. "Pomáhali mi ještě pan Plíšek a Jiří Stanislav. Vstřícně se k tomu postavila i obec, která věnovala z rozpočtu padesát tisíc korun," nezapomněl připomenou Grasgruber. "Dalo to dost práce a úsilí. Jsou to hrdinové, o kterých dnešní generace neví, a je škoda si jejich hrdinství nepřipomenout," řekl starosta obce Bohuslav Šumpela.
</TEXT>
</DOC>
<DOC>
<DOCID>MF-20020527326</DOCID>
<DOCNO>MF-20020527326</DOCNO>
<DATE>05/27/02</DATE>
<TITLE>
Nejpomalejší kuřák dýmky je z Brna
</TITLE>
<GEOGRAPHY>Brno</GEOGRAPHY>
<TEXT>
Tiché soustředění a kroužky voňavého dýmu dominovaly v sobotu v brněnském hotelu Kozák, kde se utkalo devadesát vášnivých kuřáků dýmky o titul mistra v pomalém kouření. Proti běžným soutěžím zde vítězí nikoli ten nejrychlejší, ale naopak ten, který dokáže své tři gramy tabáku udržet co nejdéle hořící. Nový šampion Vítězslav Dudák z Pipe Clubu Brno dosáhl času dvě hodiny, padesát pět minut a čtyřicet vteřin. O čtyřicet minut méně vydržel se žhavým tabákem v hlavičce dýmky Polák Miroslaw Wawrzyniak. Podle prezidenta pořádajícího Špilberk Pipe Clubu Brno Františka Neckaře se mezi soutěžícími v napohled "chlapské" disciplíně neztratily ani tři ženy. Nejlepší z nich, Libuše Czadová z Pipe Clubu Janeba Mariánské Lázně však přece jen zůstala více než hodinu za nejlepšími muži. "Soutěžící má dvě zápalky, kterými musí zažehnout tabák do jedné minuty," vysvětlil Neckař. Na pokud možno co nejdokonalejší nacpání tabáku do dýmky, na sobotním klání jednotného modelu Billiard, měli vyznavači důstojného kouření ještě předtím pouhých pět minut. Sám Neckař neobhájil svůj titul z loňského roku, kdy vydržel kouřit přes 2,5 hodiny.
Brno - Tiché soustředění a kroužky voňavého dýmu dominovaly v sobotu v brněnském hotelu Kozák, kde se utkalo devadesát vášnivých kuřáků dýmky o titul mistra v pomalém kouření. Proti běžným soutěžím zde vítězí nikoli ten nejrychlejší, ale naopak ten, který dokáže své tři gramy tabáku udržet co nejdéle hořící. Nový šampion Vítězslav Dudák z Pipe Clubu Brno dosáhl času dvě hodiny, padesát pět minut a čtyřicet vteřin. O čtyřicet minut méně vydržel se žhavým tabákem v hlavičce dýmky Polák Miroslaw Wawrzyniak. Podle prezidenta pořádajícího Špilberk Pipe Clubu Brno Františka Neckaře se mezi soutěžícími v napohled "chlapské" disciplíně neztratily ani tři ženy. Nejlepší z nich, Libuše Czadová z Pipe Clubu Janeba Mariánské Lázně však přece jen zůstala více než hodinu za nejlepšími muži. "Soutěžící má dvě zápalky, kterými musí zažehnout tabák do jedné minuty," vysvětlil Neckař. Na pokud možno co nejdokonalejší nacpání tabáku do dýmky, na sobotním klání jednotného modelu Billiard, měli vyznavači důstojného kouření ještě předtím pouhých pět minut. Sám Neckař neobhájil svůj titul z loňského roku, kdy vydržel kouřit přes 2,5 hodiny.
</TEXT>
</DOC>
<DOC>
<DOCID>MF-20020527327</DOCID>
<DOCNO>MF-20020527327</DOCNO>
<DATE>05/27/02</DATE>
<TITLE>
Děti hrály před očima reprezentanta stolní hokej
</TITLE>
<GEOGRAPHY>Brno</GEOGRAPHY>
<TEXT>
Zahrát si hokej bez ledu a setkat se s mistrem světa Petrem Čajánkem mohly o víkendu děti z brněnského ústavu sociální péče na Kociánce. Finále třetího ročníku Hi-Tec ligy ve stolním hokeji se zúčastnily čtyři desítky dětí z celé republiky. Jak se hraje bez ledu, si také vyzkoušel dvojnásobný mistr světa v ledním hokeji, zlínský útočník Petr Čajánek. "Hi-Tec liga je celostátní projekt, letos se jej účastní pět ústavů," říká Radim Ševčík z pořádající agentury Arkadia. A proč zrovna klání ve stolním hokeji? "Myšlenka turnaje vznikla v roce 2000, kdy jsme hodně prožívali euforii z úspěchů našich hokejistů na olympiádě a mistrovstvích světa. Protože děti to prožívaly podobně jako dospělí, a přitom hrát hokej na ledě nemohou kvůli svým tělesným nebo mentálním postižením, chtěli jsme jim umožnit ten zážitek alespoň zprostředkovaně," dodává Ševčík. Ředitel Kociánky Jiří Podlucký je přesvědčen, že handicapovaným dětem turnaj pomáhá jak fyzicky, tak i psychicky. "Učí se přijímat vítězství i prohry. Důležité je pro ně také to, že se mohou každý rok setkat s některým z našich hokejistů a popovídat si s ním. Hokejisté jsou jejich idoly," míní Podlucký. Zatím se na turnaji jako patroni objevili hokejisté Špaček, Dopita a Čajánek. "Děti jsou spokojené a šťastné, ale ne proto, že jsem tady já, ale že si mohou zahrát. Já sám jsem stolní hokej taky v dětství hrál," říká Čajánek. A proč se objevil zrovna na tomto turnaji? "To, že hraju dobře hokej, mě někam posunulo. A tohle považuju za jakési vracení popularity lidem nazpět," uzavírá zlínský extraligový hokejista Petr Čajánek.
Brno - Zahrát si hokej bez ledu a setkat se s mistrem světa Petrem Čajánkem mohly o víkendu děti z brněnského ústavu sociální péče na Kociánce. Finále třetího ročníku Hi-Tec ligy ve stolním hokeji se zúčastnily čtyři desítky dětí z celé republiky. Jak se hraje bez ledu, si také vyzkoušel dvojnásobný mistr světa v ledním hokeji, zlínský útočník Petr Čajánek. "Hi-Tec liga je celostátní projekt, letos se jej účastní pět ústavů," říká Radim Ševčík z pořádající agentury Arkadia. A proč zrovna klání ve stolním hokeji? "Myšlenka turnaje vznikla v roce 2000, kdy jsme hodně prožívali euforii z úspěchů našich hokejistů na olympiádě a mistrovstvích světa. Protože děti to prožívaly podobně jako dospělí, a přitom hrát hokej na ledě nemohou kvůli svým tělesným nebo mentálním postižením, chtěli jsme jim umožnit ten zážitek alespoň zprostředkovaně," dodává Ševčík. Ředitel Kociánky Jiří Podlucký je přesvědčen, že handicapovaným dětem turnaj pomáhá jak fyzicky, tak i psychicky. "Učí se přijímat vítězství i prohry. Důležité je pro ně také to, že se mohou každý rok setkat s některým z našich hokejistů a popovídat si s ním. Hokejisté jsou jejich idoly," míní Podlucký. Zatím se na turnaji jako patroni objevili hokejisté Špaček, Dopita a Čajánek. "Děti jsou spokojené a šťastné, ale ne proto, že jsem tady já, ale že si mohou zahrát. Já sám jsem stolní hokej taky v dětství hrál," říká Čajánek. A proč se objevil zrovna na tomto turnaji? "To, že hraju dobře hokej, mě někam posunulo. A tohle považuju za jakési vracení popularity lidem nazpět," uzavírá zlínský extraligový hokejista Petr Čajánek.
</TEXT>
</DOC>
<DOC>
<DOCID>MF-20020527328</DOCID>
<DOCNO>MF-20020527328</DOCNO>
<DATE>05/27/02</DATE>
<TEXT>
Brněnští pravoslavní uložili ve svém chrámu v neděli část ostatků svaté Ludmily, které získali od katolické církve díky katolickému biskupovi Vojtěchu Cikrlemu
</TEXT>
</DOC>
<DOC>
<DOCID>MF-20020527329</DOCID>
<DOCNO>MF-20020527329</DOCNO>
<DATE>05/27/02</DATE>
<TITLE>
Hrozba stávky trvá
</TITLE>
<TEXT>
Učitelské odbory odsouvají vyhlášení pohotovosti
Učitelé odsouvají vyhlášení stávkové pohotovosti. Vyplývá to alespoň z tvrzení jihomoravské šéfové jejich odborů Růženy Šalomonové.
Brno - Přestože ministerstvo školství přislíbilo, že školám na jižní Moravě přidá peníze na platy učitelů, hrozbu stávkové pohotovosti to neodvrátilo. Podle šéfky jihomoravských školských odborů Růženy Šalomonové se pohotovost pouze odsouvá. Školy totiž peníze zatím nedostaly a ministerstvo nechce za špatně vypočítané navýšení převzít úplnou odpovědnost. "Proto je deme ještě jednou, a to devětadvacátého května, vyjednávat na ministerstvo do Prahy a budeme znovu žádat, aby nám přesně řekli, kdy peníze dostaneme. Navíc chceme, aby ministerští úředníci uznali, že úřad Jihomoravského kraje, který měl peníze školám pouze přeposlat, rozhodně nepochybil a že za špatnou práci ministerských úředníků nenese odpovědnost," řekla Šalomonová. Pokud se odbory s ministerstvem nedohodnou, hodlají jihomoravští učitelé vyhlásit stávkovou pohotovost 29. května. Učitelé jsou podle Šalomonové i nadále připraveni 7. června demonstrovat před úřadem vlády. K tlaku se připojil i krajský úřad, který prostřednictvím dopisu hejtmana Stanislava Juránka ministrovi školství Eduardu Zemanovi žádá, aby ministerstvo splnilo slib a navýšení tarifních platů k 1. březnu 2002 bylo pokryto ze státního rozpočtu, nikoli na úkor osobního ohodnocení zaměstnanců škol. Jak by ovšem uvažovaná stávka učitelů vypadala, není doposud jisté. "Když byla stávka učitelů před několika lety, stávkoval jsem tak, že jsem daroval krev. Jsme učitelé a musíme vychovávat děti. Odbory ani učitelé se jednotně na protestu nedomluví a o děti by se museli starat rodiče. Stávku bych si dokázal představit jen v symbolické formě. Například bychom neučili a šli s dětmi ven," řekl například již před několika dny učitel zeměpisu a informatiky na základní škole v Příměticích na Znojemsku Karel Oprchal.
</TEXT>
</DOC>
<DOC>
<DOCID>MF-20020527330</DOCID>
<DOCNO>MF-20020527330</DOCNO>
<DATE>05/27/02</DATE>
<TITLE>
Ekologové postavili čápům hnízdo
</TITLE>
<GEOGRAPHY>Jamolice</GEOGRAPHY>
<TEXT>
Čapí hnízdo postavili ekologové na devítimetrovém sloupu v Jamolicích na Znojemsku. V obci sice čápi nehnízdí, zdejší lidé by je ale chtěli do vesnice přilákat. "Čápi jsou všude oblíbení a nové hnízdo jistě brzy objeví," řekl Mojmír Vlašín z brněnského Ekologického institutu Veronica. Za uplynulých pět let vyrobili ochranáři na jihu Moravy asi 30 hnízd. Díky pomoci člověka získali čápi hnízda na Břeclavsku, Znojemsku, Brněnsku a Žďársku. Ochránci přírody tak řeší problém s úbytkem lužních lesů, kde čápi nejčastěji přebývají. Protože je lesů málo, staví si tito ptáci hnízda na nebezpečných místech.
Jamolice - Čapí hnízdo postavili ekologové na devítimetrovém sloupu v Jamolicích na Znojemsku. V obci sice čápi nehnízdí, zdejší lidé by je ale chtěli do vesnice přilákat. "Čápi jsou všude oblíbení a nové hnízdo jistě brzy objeví," řekl Mojmír Vlašín z brněnského Ekologického institutu Veronica. Za uplynulých pět let vyrobili ochranáři na jihu Moravy asi 30 hnízd. Díky pomoci člověka získali čápi hnízda na Břeclavsku, Znojemsku, Brněnsku a Žďársku. Ochránci přírody tak řeší problém s úbytkem lužních lesů, kde čápi nejčastěji přebývají. Protože je lesů málo, staví si tito ptáci hnízda na nebezpečných místech.
</TEXT>
</DOC>
<DOC>
<DOCID>MF-20020527331</DOCID>
<DOCNO>MF-20020527331</DOCNO>
<DATE>05/27/02</DATE>
<TITLE>
Kostel čeká osmiletá rekonstrukce
</TITLE>
<GEOGRAPHY>Brno</GEOGRAPHY>
<TEXT>
Zhruba osm let bude trvat připravovaná rekonstrukce střechy katolického kostela Nejsvětějšího Srdce Páně v Brně-Husovicích. Do husovické dominanty totiž zatéká. Způsobil to katastrofální stav původní staré krytiny věží a chrámové lodi. I přes rozsáhlé opravy nebude kostel veřejnosti uzavřen.
Brno - Zhruba osm let bude trvat připravovaná rekonstrukce střechy katolického kostela Nejsvětějšího Srdce Páně v Brně-Husovicích. Do husovické dominanty totiž zatéká. Způsobil to katastrofální stav původní staré krytiny věží a chrámové lodi. I přes rozsáhlé opravy nebude kostel veřejnosti uzavřen.
</TEXT>
</DOC>
<DOC>
<DOCID>MF-20020527332</DOCID>
<DOCNO>MF-20020527332</DOCNO>
<DATE>05/27/02</DATE>
<TEXT>
Chlapec přihlíží pietnímu aktu na rešickém hřbitově
</TEXT>
</DOC>
<DOC>
<DOCID>MF-20020527333</DOCID>
<DOCNO>MF-20020527333</DOCNO>
<DATE>05/27/02</DATE>
<TEXT>
Čestná salva na počest dvěma rodákům, hrdinům ze druhé světové války
</TEXT>
</DOC>
<DOC>
<DOCID>MF-20020527334</DOCID>
<DOCNO>MF-20020527334</DOCNO>
<DATE>05/27/02</DATE>
<TITLE>
Centrum pomáhá rodinám již deset let
</TITLE>
<TEXT>
Za dobu trvání prošlo církevní organizací zřízenou brněnským biskupstvím zhruba šedesát tisíc klientů
</TEXT>
<HEADING>
Rodina a děti
</HEADING>
<TEXT>
Brněnské Centrum pro rodinu slaví deset let existence. Lidé z nestátní organizace, která se zaměřuje na podporu rodiny, tvrdí, že pomáhat se vyplatí.
Brno - Začalo to nenápadně. Několik rodin s dětmi vyrazilo v létě 1990 na dovolenou, kde si připravily společný program. Některým dospělým to však nedalo a po návratu začali přemýšlet o tom, že na rodinu je nyní kladeno mnoho nároků a povinností. Zrodil se nápad zřídit nestátní organizaci, která by pomáhala rodinám s řešením každodenních problémů. O dva roky později se jejím patronem stal brněnský biskup Vojtěch Cikrle a oficiálně vzniklo Centrum pro rodinu. Zpočátku centrum pořádalo jenom společné dovolené pro rodiny s dětmi. Po deseti letech však jeho aktivity sahají od odborných přednášek na školách přes rodičovské kurzy a spolupráci s manželskými poradnami až po víkendy pro otce s dětmi. V centru pracují kromě psychologů a sociálních pracovníků také desítky dobrovolníků z vyšších odborných a vysokých škol, kteří pomáhají například s organizací přednášek či seminářů pro rodiče. "Chtěli bychom našimi programy přispět k tomu, aby se rodiny vzájemně setkávaly, pomáhaly si a dostávaly takovou podporu, kterou pokládají za užitečnou," píše se v propagační brožurce Centra pro rodinu. Jak to vypadá v praxi? Ředitel Vít Janků míní, že na rodinu i její jednotlivé členy současnost klade často protichůdné nároky. "Rodiče jsou vystaveni neustálému rozhodování mezi zaměstnáním a rodinou, školou a svojí výchovou. Jednotliví členové rodiny se často míjejí v čase a prostoru a tím také ubývá snahy být spolu. My rodinám nabízíme strávit společně třeba víkend, aniž by třeba unavení rodiče museli vymýšlet hry pro děti," popisuje Janků základní zaměření centra. "Ale zvýšit porodnost není pro nás prvoplánový cíl. Je třeba rozlišovat mezi propopulační politikou, na niž se zaměřuje stát, který chce mít víc daňových poplatníků. My chceme vytvářet ve společnosti prorodinné klima, aby lidé měli větší chuť vytvářet rodiny," dodává Janků. Podle pracovníků centra si lidé často chodí na kurzy popovídat o svých problémech nejenom s odborníky, ale hlavně s ostatními klienty. "Hodně k nám chodí spíš pro ověření si, zda například dobře vychovávají děti," doplňuje ředitel. Kromě seminářů a kurzů centrum pravidelně pro veřejnost pořádá v brněnské zoologické zahradě Den pro rodinu, kdy pro děti i rodiče připravuje soutěže, hry a zve také hudebníky a divadelníky. Jenom loni přišlo na podobné veřejné akce kolem pěti tisíc lidí. Nejznámější jsou však společné prázdninové pobyty rodin s dětmi. Loni se na pětadvaceti týdenních turnusech vystřídalo více než patnáct set lidí. Rodiny pouze vyplní přihlášku, zaplatí poplatek a o víc se nemusí starat. Program pro ně připravují většinou manželské páry. Centrum pro rodinu se orientuje především na společně strávený čas dětí a rodičů, angažuje se také v integraci handicapovaných dětí do společnosti, pomáhá osamělým matkám v nouzi, pořádá rodinné terapie, spolupracuje se školami. "Začátky centra byly krušné, ale stálo to za to," uzavírá Janků.
Centrum pro rodinu a sociální péči
- Adresa: Josefská 1, Brno
</TEXT>
</DOC>
<DOC>
<DOCID>MF-20020527335</DOCID>
<DOCNO>MF-20020527335</DOCNO>
<DATE>05/27/02</DATE>
<TITLE>
Rodina není v krizi, míní ředitel Vít Janků
</TITLE>
<GEOGRAPHY>Brno</GEOGRAPHY>
<TEXT>
Vít Janků, ředitel brněnského Centra pro rodinu je optimista. "Nemyslím si, že rodina je v krizi, jak se o tom všude mluví. Na nastávající generaci má možná větší důsledky neustálé opakování této fráze. Mladí lidé se pak opravdu bojí vstupovat do manželství, protože jim to připadá poněkud nejisté," říká Janků.
- Univerzální návod jak vybudovat fungující rodinu asi neexistuje. Stejně ale trošku spoléhám na to, že jako odborník mi jej řeknete.
Rodina rozhodně stojí na takových věcech, jako je vzájemná tolerance a odpuštění. Je velmi zajímavé, že podle výzkumů si devadesát procent mladých lidí přeje žít v rodině. Ve šťastné rodině, mít kvalitní partnerské vztahy a mít děti. Pro osmdesát pět procent veškeré populace jsou největší hodnotou v životě děti. To jsou deklarovaná přání. Pak je tady ta skutečnost, že na jednu ženu připadá jedno narozené dítě. A potom na sto sňatků šedesát rozvodů. Takže na jedné straně jsou přání a na druhé realita. A právě to napětí mezi nimi, to je místo, kde rodinné organizace mají pomáhat lidem lépe si splnit jejich přání.
</TEXT>
<HEADING>
- Může stát nějak rodině prospět?
</HEADING>
<TEXT>
Zákony jsou určitě dělané tak, aby rodině pomáhaly. Ale někdy mám pocit, že o těchto tématech chybí veřejná diskuse. Napadá mě jako příklad uzákonění čtyřleté mateřské dovolené. Toto rozhodnutí může vypadat dobře, ale najednou se ukazuje, ža maminky musejí celé ty čtyři roky něčím naplnit a už se nepamatovalo na to, co ty čtyři roky budou dělat.
- Co vy osobně považujete na své práci za nejdůležitější?
Rodina je velmi intimní záležitost, a proto musíme být velmi otevření, respektující a vstřícní k těm, kteří za námí chodí, aby měli u nás pocit bezpečí. To se nám myslím podařilo, a právě proto je asi o naše programy takový zájem. Různých našich programů, kurzů či přednášek se zúčastnilo zhruba jedenáct tisíc lidí.
- Jak jde dohromady intimita a jedenáct tisíc lidí?
O tom jsem taky přemýšlel a předpokládám, že rodiny si samy o sobě vytvářejí rodinný duch při společných setkáních. Pociťují sounáležitost, mají společné starosti a problémy a nemusejí si dlouho vykládat, o čem to je. V centru se potkávají rodiny, které se neznají, přesto se dokážou okamžitě naladit na stejnou vlnu.
- Zakladatelem Centra pro rodinu je brněnské biskupství, proto předpokládám, že kladete důraz na řekněme křesťanský nebo katolický způsob života. Zároveň ale vím, že pořádáte setkání pro osamělé rodiče, kde je třeba spousta rozvedených nebo svobodných matek. Neprotiřečí si to?
Převážně k nám chodí rozvedené mladé maminky nebo svobodné matky. Začnu trochu oklikou. Už při založení Centra pro rodinu nám otec biskup jako zřizovatel říkal, abychom byli otevření všem lidem. To se nám myslím podařilo. A i když spousta lidí ví, že jsme církevní organizace, přesto se nás nijak nebojí, protože vědí, že nikdo nikoho nebude přesvědčovat a že je to vždycky nabídka. Tak je to i s osamělými matkami. Na setkáních s nimi je psycholog i kněz. V zahraničí je to docela normální, protože tam je tolerance tak velká, že každý ví, že jej nikdo nebude přesvědčovat, že každý může vyslovit svůj názor.
</TEXT>
<HEADING>
- Mají to osamělé maminky těžší než ostatní?
</HEADING>
<TEXT>
Každá řeší svoje osamění jinak. My se snažíme odkrývat jednu dimenzi, totiž to, že lidé bývají pro manželství nezralí, a proto také často k rozvodům dochází. Některé osamělé maminky situaci po rozvodu nezvládnou, nedokážou být chvíli samy, nedokážou odpustit svému bývalému partnerovi a vrhnou se do dalšího vztahu, aniž by zvládly předešlý. Proto když jsem říkal, že šedesát manželství ze sta všech uzavíraných sňatků se rozvádí, tak proti tomu stojí fakt, že šedesát šest procent z prvně uzavřených manželství se nikdy nerozvede. Vysoký počet rozvodů zřejmě obhospodařují ta další manželství, která se rozvádějí opakovaně. Proto si nemyslím, že je to u nás s rodinou a manželstvím tak hrozné, jak se říká. Mladí lidé se bojí vstupovat do manželství, protože jim to připadá poněkud nejisté. Radši spolu žijí jenom tak. Je to právě kvůli obavě nebo malé odvaze, protože tolika lidem okolo to přece nevyjde a ta rodina je v krizi. Neustálé opakování tak má možná negativní důsledky na nastávající generaci.
- Vy si nemyslíte, že vstupovat do manželství je dobré jenom kvůli dítěti?
Pro většinu lidí, kteří spolu žijí před svatbou, je dítě hlavní důvod do manželství vstoupit. Jestli je to dobré, nebo špatné se neodvažuju soudit. Jsou velmi dobré důvody žít v nesezdaném soužití a jsou stejně tak dobré důvody žít nesezdaně. Výzkumy například potvrdily, že lidé, kteří spolu žijí v nesezdaném soužití, daleko snadněji vzdávají vztah, když se objeví nějaké problémy. Kdežto ti, kdo jsou jaksi právně zavázaní, tak u nich funguje mechanismus typu já víc zapnu, protože chci naše manželství udržet. Při nesezdaném soužití je volnost daleko větší a partneři nemají motivaci problémy překonat.
- Nemohli bychom to obrátit? Co když lidé nechtějí do manželství vstupovat právě proto, že se bojí závazku?
To je ale uzavřený kruh. Mají pro to dobré důvody, protože když se podívají kolem sebe, tak těch nevydařených manželství mohou vidět hodně. A dokonce se ukazuje, že motivace pro to, zda se vdát či oženit je jiná u ženy a u muže. Často je to tak, že ženy jsou závislé na svých partnerech, a proto ustupují od manželství, protože muži si více přejí zůstat svobodní.
Jsme takoví (smích). Možná se muži více bojí závazků. Přece jenom je ve společnosti pořád přítomný ten moment, že když si vezmu někoho za ženu, tak o ni přebírám starost. I když je to čím dál míň, protože ženy často vydělávají víc než muži.
- To ale znamená, že je problém v jejich výchově. Protože se zodpovědností se člověk nerodí, tu získává výchovou. Rodiče je měli vychovat k tomu umět převzít na sebe závazek.
Když o tom přemýšlím, asi to tak je. Manželství opravdu znamená velký závazek. I když by mi řada lidí určitě oponovala, že to myslí dobře, že mají toho druhého rádi, a když se narodí dítě, budou o něj vzorně pečovat a patrně to tak bude. Myslím, že na ně hodně působí obava z osobního selhání, za jaké je pokládaný rozvod. Některé lidi, kteří rozvod nezvládnou, to může poznamenat na celý život. Říkají si: nejsem tak dobrý, nezvládl jsem to.
</TEXT>
</DOC>
<DOC>
<DOCID>MF-20020527336</DOCID>
<DOCNO>MF-20020527336</DOCNO>
<DATE>05/27/02</DATE>
<TEXT>
Centrum pro rodinu oslavilo desáté narozeniny také soutěžním odpolednem pro rodiče a děti nazvaným Hrajeme si staletími
</TEXT>
</DOC>
<DOC>
<DOCID>MF-20020527337</DOCID>
<DOCNO>MF-20020527337</DOCNO>
<DATE>05/27/02</DATE>
<TEXT>
Pětatřicetiletý ředitel Centra pro rodinu Vít Janků je původním povoláním lesní inženýr. Navíc absolvoval bakalářské studium na Filozofické fakultě Masarykovy univerzity v Brně, obor sociální pedagogika a poradenství. V centru pracuje osm let, je otcem dvou synů, kterým je šest a devět let. Manželka je zpěvačkou.
</TEXT>
</DOC>
<DOC>
<DOCID>MF-20020527338</DOCID>
<DOCNO>MF-20020527338</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
KINO, Hybešova 6: Smrt v Benátkách ( 20.00)
GALERIE 'N ATELIER, Zborovecká 4: Antonín Juračka - obrazy, sérigrafie (do 2.6.)
PANORAMA, Kpt. Jaroše 15: Jay a Mlčenlivej Bob vrací úder ( 19.30)
GALERIE DANT, 17. listopadu 27: Ladislav Sýkora: Po zimě - figurální grafika (do 8.7.)
PANORAMA, Kpt. Jaroše 15: Výstavba letního kina 1959-1962 - fotografie (do 31.5.)
ART, Cihlářská 19: V ložnici ( 18.30, 21.00)
KAPITOL, Divadelní 3: 3000 mil na útěku ( 16.00), Úkryt ( 18.30), Střed světa ( 20.45)
KINO KOLIŠTĚ, Koliště 51: Na dno vášně ( 21.00)
KLUB FLÉDA, Štefánikova ul.: Evangelium svatého Matouše ( 17.00, 20.00)
LUCERNA, Minská 19: Černý jestřáb sestřelen ( 19.30)
MORAVA, Palackého 29: Král Škorpion ( 18.30), Výlet ( 20.30)
SCALA, Moravské náměstí 3: Wasabi ( 16.30, 18.30), Sex a Lucía ( 20.30)
LOUTKOVÉ DIVADLO RADOST, Cejl 29: Když jde kůzle otevřít ( 9.00), Před paravánem aneb 90 minut s Jiřím Lábusem a Radosťáky ( 19.00)
MAHENOVO DIVADLO, Rooseveltova: Veselé paničky windsorské ( 19.00)
SEMILASSO, Palackého 126: Ida Kelarová &amp; Romano Rat ( 20.00)
STUDIO MARTA, Bayerova 5: Muzikál ( 19.30)
BOTANICKÁ ZAHRADA A ARBORETUM, třída Generála Píky 1: výstava kosatců Iris 2002 (do 27.5.)
GALERIE 10, Radnická 10: Michal Dvořáček: Řecko - fotografie
GALERIE DÍLO, Běhounská 1: Miroslav Roštínský - výběr z malířského díla (do 5.6.)
GALERIE FOMA, Bratislavská 7: Fotoklub Devadesát devítka: Loni... (do 31.5.)
GALERIE HLINKY, Hlinky 118: Miloslav Cicvárek: Červená výstava (do 31.5.)
GALERIE HŘEBÍČEK, Česká 32: Pavel Pardy - obrazy (do 31.5.)
GALERIE KABINET, Radnická 4: Jaroslav Sedláček-Marák: Obrazy (do 6.6.)
GALERIE MLADÝCH, Radnická 4: Fenomén kniha - výběr z mezinárodní studentské soutěže (do 29.5.)
GALERIE RUFUS, Česká 31: Benefiční výstava - Pátečníci (do 2.6.)
GALERIE ŠPILAR, Dominikánské nám. 6/7: Jana Šindelová: Ohňostroje (do 30.6.)
GALERIE STŘEPY, Kounicova 23: Zdena Höhmová: Vejce, lebky, kameny a My (do 12.6.)
GALERIE SVĚTLO, Kounicova 15: Jindřich Pachta - fotografie, I. část (do 28.5.)
GALERIE VLTAVÍN, nám. Svobody 17: Ludmila Jiřincová, Ludmila Jandová (do 25.6.)
GALERYJE 9, Lidická 9: Pavel Doležal: obrazy (do 6.6.)
JAZZOVÁ KAVÁRNA PODOBRAZY, Místodržitelský palác, Moravské náměstí 1a: Alice Číhalová, Ivanka Kirschner
KAPLE FN U SVATÉ ANNY, Pekařská 53: Alena Váchová - fotografie (do 2.6.)
KIC, Radnická 10: Svět haptický I.
KLUB LEITNEROVA, Leitnerova 2: Filip Černý: Jídlo - fotografie (do 30.6.)
MORAVSKÁ ZEMSKÁ KNIHOVNA, Kounicova 65a: Kulturní styky českého lidu s jižními Slovany (do 31.5.)
STARÁ PEKÁRNA, Štefánikova 8: Radka Stejskalová - malby, grafiky, kresby
STARÁ RADNICE, Radnická 10: Panorama: Rumunsko - nové snímky (do 31.5.)
STUDIO IN, Minská 65: Jana Kubínová - oděvy, obrazy (do 31.5.)
ÚSTŘEDNÍ KNIHOVNA, Kobližná 4: Doteky věčné krásy - archeologické reprodukce (do 15.6.)
</TEXT>
<HEADING>
ZAHRADNICTVÍ PARK CENTRUM, Brno-Bystrc: výstava kaktusů (do 2.6.)
</HEADING>
<TEXT>
ERNŮV SÁL STARÉ RADNICE, Radnická 10: Jak se má a co dělá... Ivana Valešová, František Derfler a Igor Bareš, herci činohry ND Brno ( 17.00)
KNIHOVNA JIŘÍHO MAHENA, Kohoutovice, Libušina třída 27: Z. Přikryl: Hanáčtina + Rusíni a Moravané ( 18.30)
DIETRICHSTEINSKÝ PALÁC, Zelný trh 8: Beseda s Ivankou Devátou, spisovatelkou a herečkou ( 16.30)
DŮM UMĚNÍ MĚSTA BRNA, Malinovského nám. 2: Beseda o Ceně Jindřicha Chalupeckého ( 18.00)
HVĚZDÁRNA A PLANETÁRIUM Mikuláše Koperníka, Kraví hora 2: Pozorování večerní oblohy ( 21.00)
KLEINŮV PALÁC, nám. Svobody 15: Bezmocná hrstka - nové skladby mladých brněnských autorů uvede Zdeněk Král ( 19.30)
KLUB ŠELEPOVA: Ptejte se mě na co chcete, já na co chci odpovím, účinkuje Miroslav Donutil ( 19.30)
LIVINGSTONE, Dominikánské nám. 5: Livingstone hits ( 20.00)
MERSEY MUSIC CLUB, Minská 15: Disco house: DJ Silikonmark ( 20.00)
ZELENÁ KOČKA, Masarykova ul.: Rockový mix ( 20.00)
SVĚT, Velkomoravská 9: Něco na té Mary je ( 17.30), Protiúder ( 20.00)
KULTURNÍ A INFORMAČNÍ CENTRUM, Palackého 12: Vladimír Menšík
PANORAMA, Svatoborská 671: Babí léto ( 20.00)
SYNAGOGA: Lomnice v třetihorách (do 29.9.)
SVĚT, Veselská 1321: Moulin Rouge ( 19.30)
DŮM DĚTÍ A MLÁDEŽE: Kniha a já - výstava prací z dětské výtvarné soutěže (do 28.6.)
SOKOLSKÝ DŮM, Tyršova 2: Taková zvláštní rodinka ( 17.30), Banditi ( 20.00)
SVĚT, Havlíčkova 7: Na křídlech vážky ( 18.30), Křižovatka smrti 2 ( 18.00, 20.30), Čistá duše ( 20.00)
GALERIE ŽLUTÁ PONORKA, Havlíčkova 7: Roman Polášek: Krajiny - fotografie (do 31.5.)
MINORITSKÝ KLÁŠTER, Přemyslovců 6: Orientální zbraně, Černé řemeslo, Archeologické sbírky, Mineralogické sbírky, Aprílové knížky Libora Michálka (do 16.8.)
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020527339</DOCID>
<DOCNO>MF-20020527339</DOCNO>
<DATE>05/27/02</DATE>
<TITLE>
Bouře jménem Vanessa
</TITLE>
<TEXT>
Populární houslistka nezkoušela, ale diváky strhla na svoji stranu
Paganini v sukních či houslový uragán. Médii omletým přívlastkům se v sobotu večer snažila v brněnské hale Rondo dostát jedna z nejznámějších houslistek světa - Vanessa Mae.
Brno - S klasickou muzikou Bacha, Vivaldiho či Prokofjeva aranžovanou do chytlavých pop rytmů se třiadvacetiletá kráska skutečně nepáře. Vanessa chce bavit všechny bez rozdílu. Hádat v Rondu z věkové skladby publika, pro koho populární houslistka hraje, nelze. Mezi čtyřmi tisícovkami diváků se motají malí školáci, tanečně se pohupující mládež i lidé středního věku, kteří v šedivém prostředí sportovní haly působí v oblecích a róbách až nepatřičně. "Znám ji z hudebního kanálu MTV. Chci si ji poslechnout jako zpěvačku," říká před devadesátiminutovou show dvaatřicetiletý podnikatel Luboš Vidlička. Pěvecký výkon Mae však nemohl soupeřit s virtuozitovou její houslové hry. "Hraje bravurně, ale jako zpěvačka, to bych radši pomlčel," říká houslový mistr Pavel Wallinger. Jeden ze dvanácti brněnských filharmoniků, kteří orientální krásku s britským pasem doprovázeli, dodává, že ho strhla pověstná energie, s níž na jeviště Mae vstupuje. "Kdybychom také my tak dokázali rozpálit publikum," posteskne si Wallingerova spoluhráčka a kolegyně z orchestru Marie Gajdošová. Na svého miláčka - jak už to v případě velkých hvězd bývá - si však netrpělivé publikum musí dvacet minut počkat. Odměnu za opožděný nástup představuje skladba Umění války, v níž jen milovníci baletů poznají Prokofjevova Romea a Julii. Barevné reflektory bičují drobnou dívku, která s holými zády, v obtaženém stříbrném triku a stejně sexy obepnutých kalhotách vystřídá jedny akustické a dvoje elektronické housle. Zazní všechny známé skladby z alb The Violin Player, Storm a Subject to Change. Kráska ze Singapuru totiž ví, co se od ní čeká. "Chtěla jsem naživo slyšet úpravu Bachovy Tocatty a fugy d moll," říká Klára Deschnerová, jinak mladá maminka na mateřské dovolené. A právě při výbušné skladbě, které se od poloviny devadesátých let nemohli nabažit diváci na popové stanici MTV, fanoušci povstanou jako jeden muž. U jiného Bacha - Preludia E dur - energickou houslistku doprovodí bubeník na tři obyčejné pánvičky a čtyři prázdné láhve od alkoholu. "Je vždy vzrušující hrát pro nové publikum. Jsem v Brně poprvé a večer na rozdíl od mnoha technických problémů při předvčerejší zastávce v Budapešti dopadl podle mých představ," okomentuje později před hrstkou vybraných novinářů atmosféru koncertu. Přizná, že ji při jednodenním pobytu v Brně nečeká společenský zážitek jako v hlavním městě před třemi lety. Tenkrát povečeřela s předsedou vlády Milošem Zemanem. "Žádné podobné pozvání nemám. Ani bych to při nabitém programu nestihla," říká usměvavá dívka, která opakovaně figuruje na seznamu padesáti nejkrásnějších lidí světa. Turné propagující desku Subject to Change včera lemovala slovenská Žilina, odkud pokračuje do Ruska a Běloruska, aby se vrátila do Švýcarska a Paříže. V červenci ji uslyší v Číně, Malajsii či v rodném Singapuru. "Pořadí skladeb na turné měníme. Trvala jsem na doprovodu smyčcového orchestru, protože zní i na CD." Odpolední zkoušku ale Mae vynechala a přišla až přímo na večerní vystoupení: "Aranžmá je vždy stejné, každý ví, co má hrát." Jiný z obdivovatelů vyzývavě krásné houslistky Roman Bureš však neskrývá při o dchodu z Ronda zklamání: "Přišlo mi to sice technicky dokonalé, ale zároveň to byla jenom taková umělohmotná studená konzerva." Neobměkčily ho ani tři přídavky, při kterých publikum dalo na radu samotné May: "Můžete vstát a tančit. Užijte si to!"
</TEXT>
</DOC>
<DOC>
<DOCID>MF-20020527340</DOCID>
<DOCNO>MF-20020527340</DOCNO>
<DATE>05/27/02</DATE>
<TITLE>
Je mimořádná, tvrdí o hvězdě koncertní mistři
</TITLE>
<GEOGRAPHY>Brno</GEOGRAPHY>
<TEXT>
Vznešenou, ale často strnulou atmosféru koncertů vážné hudby vyměnili na jeden večer za ohlušující show. Jaké je to hrát za zády Vanessy Mae - oslnivé hvězdy showbyznysu? Dva koncertní mistři z brněnské filharmonie - Marie Gajdošová a Pavel Wallinger - si pochvalují. "Má mistrnou techniku a dokáže obdivuhodně rozpálit publikum," shodují se oba profesionálové, kteří v prvním moravském orchestru hrají na střídačku první housle. Brněnský koncert exoticky vyhlížející krásky a jedné z nejbohatších Britek doprovázel tucet brněnských filharmoniků. "Táhla mě zvědavost. Vedle jazzmana Joe Zawinula jsem vlastně po boku takové celebrity ještě nehrál," říká Wallinger. Odráží tak všetečnou otázku, zda mu pragmaticky nešlo jen o finančně výhodný boční kšeft: "Tu tisícovku za večer bych oželel. Chtěl jsem ji spíše slyšet." Pověst o fenomenální houslistce, která už v deseti letech hrála po boku londýnských filharmoniků, prý nelhala. "Sám vždy celý večer sedím na židli. Obdivuju Vanessu, že vedle hraní - a v Brně nic nešlo z playbacku - zvládá ještě pohyb po obrovském jevišti. Orientuje se navíc v obrovské hudební mase. Na to obyčejný mozek nestačí," chválí Wallinger rodačku ze Singapuru. Popularizace vážné hudby v duchu až popově znějících úprav ho prý nijak neuráží. Sám jako interpret hudební klasiky si naopak stýská po nijak neskrývaných emocích publika, které v Rondu energický projev houslistky odměňovalo burácejícími aplausy. "V Janáčkově opeře to bývá mnohem rezervovanější," dodává. Marie Gajdošová rovněž mluví o velkém výkonu, i když přiznává, že nejnovější popová produkce Mae není její šálek čaje. "Překvapilo mě, jak je malá a útlá. Kontrastovalo to s jejím obrovským nasazením," vzpomíná Gajdošová na koncertní setkání s hvězdou. Přestože měli brněnští hudebníci Vanessu vidět už při odpolední zkoušce, nestalo se tak. "Zůstala spát na hotelu. Cvičil s námi jeden anglický houslista z Manchesteru." Hudební doprovod si Mae osobně příliš neužil. "Viděli jsme ji u večeře. Nabrala si misku zeleniny a zmizela v šatně," vzpomíná Gajdošová. Oba brněnské hudebníky snad trošku zamrzelo, že si médii hýčkaná hvězda nenašla čas na krátký kontakt či osobní poděkování za spolupráci. Wallinger smířlivě dodává, že po trmácivém cestování autobusem a náročném vystoupení Mae ani podobné gesto nečekal. K nezvyklým obtížím pop koncertu oba klasičtí hudebníci vedle rachotu přidávají horko a tmu. "Hráli jsme z oleje a ještě téměř neviděli na noty," směje se Wallinger, který se prý stále královsky bavil. Jiná plus? "Když řeknete, že jste hrál s Vanessou Mae, hned to zní lépe," dodává houslistka Marie Gajdošová.
Brno - Vznešenou, ale často strnulou atmosféru koncertů vážné hudby vyměnili na jeden večer za ohlušující show. Jaké je to hrát za zády Vanessy Mae - oslnivé hvězdy showbyznysu? Dva koncertní mistři z brněnské filharmonie - Marie Gajdošová a Pavel Wallinger - si pochvalují. "Má mistrnou techniku a dokáže obdivuhodně rozpálit publikum," shodují se oba profesionálové, kteří v prvním moravském orchestru hrají na střídačku první housle. Brněnský koncert exoticky vyhlížející krásky a jedné z nejbohatších Britek doprovázel tucet brněnských filharmoniků. "Táhla mě zvědavost. Vedle jazzmana Joe Zawinula jsem vlastně po boku takové celebrity ještě nehrál," říká Wallinger. Odráží tak všetečnou otázku, zda mu pragmaticky nešlo jen o finančně výhodný boční kšeft: "Tu tisícovku za večer bych oželel. Chtěl jsem ji spíše slyšet." Pověst o fenomenální houslistce, která už v deseti letech hrála po boku londýnských filharmoniků, prý nelhala. "Sám vždy celý večer sedím na židli. Obdivuju Vanessu, že vedle hraní - a v Brně nic nešlo z playbacku - zvládá ještě pohyb po obrovském jevišti. Orientuje se navíc v obrovské hudební mase. Na to obyčejný mozek nestačí," chválí Wallinger rodačku ze Singapuru. Popularizace vážné hudby v duchu až popově znějících úprav ho prý nijak neuráží. Sám jako interpret hudební klasiky si naopak stýská po nijak neskrývaných emocích publika, které v Rondu energický projev houslistky odměňovalo burácejícími aplausy. "V Janáčkově opeře to bývá mnohem rezervovanější," dodává. Marie Gajdošová rovněž mluví o velkém výkonu, i když přiznává, že nejnovější popová produkce Mae není její šálek čaje. "Překvapilo mě, jak je malá a útlá. Kontrastovalo to s jejím obrovským nasazením," vzpomíná Gajdošová na koncertní setkání s hvězdou. Přestože měli brněnští hudebníci Vanessu vidět už při odpolední zkoušce, nestalo se tak. "Zůstala spát na hotelu. Cvičil s námi jeden anglický houslista z Manchesteru." Hudební doprovod si Mae osobně příliš neužil. "Viděli jsme ji u večeře. Nabrala si misku zeleniny a zmizela v šatně," vzpomíná Gajdošová. Oba brněnské hudebníky snad trošku zamrzelo, že si médii hýčkaná hvězda nenašla čas na krátký kontakt či osobní poděkování za spolupráci. Wallinger smířlivě dodává, že po trmácivém cestování autobusem a náročném vystoupení Mae ani podobné gesto nečekal. K nezvyklým obtížím pop koncertu oba klasičtí hudebníci vedle rachotu přidávají horko a tmu. "Hráli jsme z oleje a ještě téměř neviděli na noty," směje se Wallinger, který se prý stále královsky bavil. Jiná plus? "Když řeknete, že jste hrál s Vanessou Mae, hned to zní lépe," dodává houslistka Marie Gajdošová.
</TEXT>
</DOC>
<DOC>
<DOCID>MF-20020527341</DOCID>
<DOCNO>MF-20020527341</DOCNO>
<DATE>05/27/02</DATE>
<TITLE>
Tip dnes
</TITLE>
<TEXT>
Herec Jiří Lábus bude další osobností, kterou ve svém pořadu Před paravánem aneb 90 minut s ... a Radosťáky přivítá Loutkové divadlo Radost v Brně. Zábavný program plný písniček, pohody a vyprávění začíná dnes v 19 hodin.
</TEXT>
</DOC>
<DOC>
<DOCID>MF-20020527342</DOCID>
<DOCNO>MF-20020527342</DOCNO>
<DATE>05/27/02</DATE>
<TEXT>
Subtilní světoznámá houslistka Vanessa Mae se v brněnské hale Rondo neztratila ani v záplavě světelných efektů a burácející hudby
</TEXT>
</DOC>
<DOC>
<DOCID>MF-20020527343</DOCID>
<DOCNO>MF-20020527343</DOCNO>
<DATE>05/27/02</DATE>
<TEXT>
První houslistka a koncertní mistryně Státní filharmonie Brno Marie Gajdošová šla svou nepoměrně známější kolegyni doprovázet zejména ze zvědavosti. "Pověst nelhala," říká.
</TEXT>
</DOC>
<DOC>
<DOCID>MF-20020527344</DOCID>
<DOCNO>MF-20020527344</DOCNO>
<DATE>05/27/02</DATE>
<TITLE>
Dva nejlepší dělily vteřiny
</TITLE>
<TEXT>
Autotec rally vyhrál zrychlením v poslední rychlostní zkoušce Vojtěch
Až poslední rychlostní zkouška rozhodla sobotní rallysprint v Brně. Vyhrál Tomáš Vojtěch před Stanislavem Chovancem.
Brno - Pouhé tři vteřiny oddělily dva nejlepší jezdce při sobotním rallysprintu v Brně a okolí. Lépe zvládnutá poslední rychlostní zkouška o délce čtyř kilometrů na brněnském výstavišti přinesla vítězství Tomáši Vojtěchovi na voze Toyota Corolla WRC. Za ním dojel Stanislav Chovanec na Škodě Octavia WRC, který se tak dostal do čela průběžné klasifikace domácího šampionátu. "Poslední erzeta je výhodnější pro naši Corollu, je kratší a lépe se vejde do rohů," přiznal vítězný Vojtěch. "Naše účinkování hodně ovlivnily hodiny při druhém průjezdu tišnovskou vložkou, tam jsme prohospodařili mírný náskok. Museli jsme se soustředit na to, abychom již chyby nedělali a při tom jeli i rychle," uvedl v cíli. Hned ve druhé rychlostní zkoušce vypadl ze hry o prvenství domácí jezdec Tomáš Hrdinka. Začal razantně a vedl, ale na výstavišti urazil zadní kolo a odstoupil. Od té doby se o vedení přetahovali Chovanec s Vojtěchem. "S blížícím se koncem jsem zpomaloval, protože jsem měl jenom dvě nové pneumatiky a v dnešním horkém počasí gumy rychle odcházely. Třetí průjezd jsme měli pomalejší než druhý, tam to bylo vidět," krčil rameny Chovanec. Před poslední rychlostní zkouškou se na sebe oba největší soupeři těsně nalepili, Chovanec ztrácel jenom pět desetin vteřiny. Vojtěch vyházel ze svého vozu hever a náhradní pneumatiky a i díky tomu koncovku zvládl lépe. "Takhle vyhecované závěry nejezdíme často, zkusil jsem si to vlastně jenom vloni v Třebíči. Ale dá se říct, že mi to tak vyhovuje. Člověk se lépe koncentruje a věci obyčejně fungují spolehlivěji," prohlásil Vojtěch. V letošním seriálu mistrovství republiky vyhrál poprvé. Hned po startu skončil rallysprint pro Davida Komárka, startujícího týden poté, co zranil sedm diváků v Českém Krumlově. Komárek odstartoval, ale ujel jen několik minut a odstoupil.
</TEXT>
</DOC>
<DOC>
<DOCID>MF-20020527345</DOCID>
<DOCNO>MF-20020527345</DOCNO>
<DATE>05/27/02</DATE>
<TITLE>
Kostelecký se pokusí prostřílet až do finále
</TITLE>
<TEXT>
Lonato, Brno - Brokový střelec David Kostelecký z Komety Brno je považován za jednoho z uchazečů o medaile na mistrovství Evropy v italském Lonatu, které včera začalo. Je jedním ze sedmi reprezentantů, kteří se v Itálii postupně představí. Kosteleckého čas přijde ve středu, kdy se bude střílet na trapu. "V posledních třech závodech se mi dařilo, zlepšenou formu jsem cítil i při soustředěních v Plzni, Českých Budějovicích a v Brně," řekl Kostelecký. "Rád bych se prostřílel do finále a potom se uvidí," dodal ke svým ambicím. V nominaci jsou také jeho oddíloví kolegové Jiří Gach na dvojitém trapu, David Valter na skeetu a také Pavel Kubec na trapu. Do nominace se naopak nevešel Bronislav Bechyňský, který zatím hledá svou loňskou formu a navíc se mu v minulosti právě na střelnici v Lonatu nedařilo. "V přípravě v Českých Budějovicích jsme našli podobné podmínky, jaké budou v Lonatu, a nachystáni jsme dobře. Z tohoto pohledu je jen škoda, že se nebudou na mistrovství Evropy rozdělovat účastnická místa na olympijské hry," uvedl trenér Jan Hůla. O olympiádu půjde až na začátku července při mistrovství světa v Lahti.
</TEXT>
</DOC>
<DOC>
<DOCID>MF-20020527346</DOCID>
<DOCNO>MF-20020527346</DOCNO>
<DATE>05/27/02</DATE>
<TITLE>
Cestu vzhůru si stále klestí Dolní Kounice
</TITLE>
<TEXT>
Dolní Kounice - O další krok se fotbalisté Dolních Kounic přiblížili postupu do druhé ligy. Tři kola před koncem využili zaváhání Kunovic a hladkým vítězstvím 4:1 nad Karvinou se na vedoucí Kunovice bodově dotáhli. "Navíc v závěru hrajeme dvakrát doma. Ale těžko říct, jestli to bude naše výhoda," přemítal kounický trenér Jiří Fryš. Při rovnosti bodů by rozhodla bilance ze vzájemných zápasů. Tu mají Kunovice lepší. Karviná včera přijela na hřiště aspiranta na postup pouze s jedním náhradníkem a působila odevzdaným dojmem. Jenom když snížila na 1:2 jí svitla naděje, ale domácí vývoj kontrolovali. Čtvrtý gól dal Horáček v závěrečné minutě z přímého kopu, když se před míčem rozestoupila zeď. Dva góly vstřelil Čožík a jednu přidal Hendrych. V Kounicích však vzrostly nároky na hráče a jak diváci, tak trenér Fryš se nad výhrou o tři góly ošívali. "Mohli jsme vyhrát daleko vyšším rozdílem, Karviná k tomu byl ideální soupeř. Neproměnili jsme příliš mnoho šancí a je škoda takto rozehraný zápas nevyužít k vylepšení skóre," rekapituloval kouč.
</TEXT>
</DOC>
<DOC>
<DOCID>MF-20020527347</DOCID>
<DOCNO>MF-20020527347</DOCNO>
<DATE>05/27/02</DATE>
<TEXT>
Tomáš Vojtěch se spolujezdcem Štěpánem Palivcem na voze Toyota Corolla WRC projíždějí jednou z pasáží sobotní Autotec rally, kterou v napínavém závěru vyhráli
</TEXT>
</DOC>
<DOC>
<DOCID>MF-20020527348</DOCID>
<DOCNO>MF-20020527348</DOCNO>
<DATE>05/27/02</DATE>
<TITLE>
Ratíškovice sestupují
</TITLE>
<GEOGRAPHY>Ratíškovice</GEOGRAPHY>
<TEXT>
Už ani teoretická naděje nedrží fotbalisty Ratíškovic ve druhé lize. V sobotu prohráli s HFK Olomouc 1:3 a potvrdili svůj sestup. "Celý týden jsme se poctivě připravovali, a takhle to dopadlo," bědoval domácí trenér Jiří Dekař, který po zápase před novináři seděl jako hromádka neštěstí. "Sestup? S tím jsme se měli čas smířit už dlouho," mávl rukou. Porážku a pád ze druhé ligy korunoval nechutnými scénami brankář poražených Pavel Barcuch. Celý druhý poločas intenzivně nadával asistentovi rozhodčího, kterého navrch diváci polévali pivem. Až v poslední minutě viděl Barcuch červenou kartu. Ratíškovice si tentokrát odpustily svůj obvyklý mizerný začátek a v 7. minutě je dokonce Hupka dostal do vedení. Ale o šest minut později se dění vrátilo do známých kolejí - Vít si dal vlastní gól a od té doby už měli zápas jednoznačně v rukou hosté. "Vlastně jsme přestali existovat, vyrovnávací gól rozhodl," uznal Dekař. Po sezoně odejde z Ratíškovic předseda Petr Kotásek. Nového šéfa určí valná hromada, která bude v červnu.
Ratíškovice - Už ani teoretická naděje nedrží fotbalisty Ratíškovic ve druhé lize. V sobotu prohráli s HFK Olomouc 1:3 a potvrdili svůj sestup. "Celý týden jsme se poctivě připravovali, a takhle to dopadlo," bědoval domácí trenér Jiří Dekař, který po zápase před novináři seděl jako hromádka neštěstí. "Sestup? S tím jsme se měli čas smířit už dlouho," mávl rukou. Porážku a pád ze druhé ligy korunoval nechutnými scénami brankář poražených Pavel Barcuch. Celý druhý poločas intenzivně nadával asistentovi rozhodčího, kterého navrch diváci polévali pivem. Až v poslední minutě viděl Barcuch červenou kartu. Ratíškovice si tentokrát odpustily svůj obvyklý mizerný začátek a v 7. minutě je dokonce Hupka dostal do vedení. Ale o šest minut později se dění vrátilo do známých kolejí - Vít si dal vlastní gól a od té doby už měli zápas jednoznačně v rukou hosté. "Vlastně jsme přestali existovat, vyrovnávací gól rozhodl," uznal Dekař. Po sezoně odejde z Ratíškovic předseda Petr Kotásek. Nového šéfa určí valná hromada, která bude v červnu.
</TEXT>
</DOC>
<DOC>
<DOCID>MF-20020527349</DOCID>
<DOCNO>MF-20020527349</DOCNO>
<DATE>05/27/02</DATE>
<TITLE>
Vítěz supermota nechtěl riskovat další srážku
</TITLE>
<GEOGRAPHY>Brno</GEOGRAPHY>
<TEXT>
Ve druhém závodu osmidílného seriálu mezinárodního mistrovství České republiky v supermotu na brněnském výstavišti zvítězil ve třídě open Petr Vorlíček na stroji KTM před Janem Kvasničkou, třetí skončil Antonín Klatovský. Závod třídy do 250 ccm vyhrál Miroslav Starý na hondě. Vorlíček vyhrál první finálovou jízdu s náskokem 1,52 sekundy před Klatovským. Ve druhé jízdě Vorlíček nejlépe odstartoval, ovšem necelá dvě kola před cílem jej předjel Kvasnička. "Nechtěl jsem zbytečně riskovat, neboť v minulém závodě jsem právě po střetu s Kvasničkou upadl," řekl v cíli Vorlíček, kterému brněnská trať příliš nevyhovovala. "Byla dost pomalá, mám raději rychlejší tratě. Ovšem o to více si vítězství vážím. Hodně mi k úspěchu pomohl dobrý tréninkový čas i správná volba pneumatik. V závodě jsem si zachoval své tempo, nedělal jsem chyby," dodal Vorlíček.
Brno - Ve druhém závodu osmidílného seriálu mezinárodního mistrovství České republiky v supermotu na brněnském výstavišti zvítězil ve třídě open Petr Vorlíček na stroji KTM před Janem Kvasničkou, třetí skončil Antonín Klatovský. Závod třídy do 250 ccm vyhrál Miroslav Starý na hondě. Vorlíček vyhrál první finálovou jízdu s náskokem 1,52 sekundy před Klatovským. Ve druhé jízdě Vorlíček nejlépe odstartoval, ovšem necelá dvě kola před cílem jej předjel Kvasnička. "Nechtěl jsem zbytečně riskovat, neboť v minulém závodě jsem právě po střetu s Kvasničkou upadl," řekl v cíli Vorlíček, kterému brněnská trať příliš nevyhovovala. "Byla dost pomalá, mám raději rychlejší tratě. Ovšem o to více si vítězství vážím. Hodně mi k úspěchu pomohl dobrý tréninkový čas i správná volba pneumatik. V závodě jsem si zachoval své tempo, nedělal jsem chyby," dodal Vorlíček.
</TEXT>
</DOC>
<DOC>
<DOCID>MF-20020527350</DOCID>
<DOCNO>MF-20020527350</DOCNO>
<DATE>05/27/02</DATE>
<TITLE>
Regatě vládli Rumuni
</TITLE>
<GEOGRAPHY>Brno</GEOGRAPHY>
<TEXT>
Mladí rumunští veslaři dominovali se sedmi prvenstvími v juniorské regatě na Brněnské přehradě. Ve startovním poli se představila téměř tisícovka veslařů z osmi zemí, pro které byl závod prověrkou před mistrovstvím světa juniorů v Litvě. Čeští veslaři se v kvalitní konkurenci příliš neprosadili. Vítězství v juniorských kategoriích získala pouze párová čtyřka ve složení Jakoubková, Neffeová, Vařeková a Struhová, která porazila Rumunsko i Německo.
Brno - Mladí rumunští veslaři dominovali se sedmi prvenstvími v juniorské regatě na Brněnské přehradě. Ve startovním poli se představila téměř tisícovka veslařů z osmi zemí, pro které byl závod prověrkou před mistrovstvím světa juniorů v Litvě. Čeští veslaři se v kvalitní konkurenci příliš neprosadili. Vítězství v juniorských kategoriích získala pouze párová čtyřka ve složení Jakoubková, Neffeová, Vařeková a Struhová, která porazila Rumunsko i Německo.
</TEXT>
</DOC>
<DOC>
<DOCID>MF-20020527351</DOCID>
<DOCNO>MF-20020527351</DOCNO>
<DATE>05/27/02</DATE>
<TITLE>
Fotbal hledá talenty
</TITLE>
<GEOGRAPHY>Brno</GEOGRAPHY>
<TEXT>
Mladí fotbalisté, kteří chtějí hrát za mládežnická družstva FC Stavo Artiklu Brno, se mohou dostavit ve sportovním vybavení dnes a také 3. června na fotbalový stadion za Lužánky v 17 hodin. Rodiče s žáky se mohou přihlásit u šéftrenéra sportovních tříd Jaroslava Sommernitze.
Brno - Mladí fotbalisté, kteří chtějí hrát za mládežnická družstva FC Stavo Artiklu Brno, se mohou dostavit ve sportovním vybavení dnes a také 3. června na fotbalový stadion za Lužánky v 17 hodin. Rodiče s žáky se mohou přihlásit u šéftrenéra sportovních tříd Jaroslava Sommernitze.
</TEXT>
</DOC>
<DOC>
<DOCID>MF-20020527352</DOCID>
<DOCNO>MF-20020527352</DOCNO>
<DATE>05/27/02</DATE>
<TITLE>
ZÁPAS OHROŽENÝCH ZVLÁDLA BYSTRC
</TITLE>
<TEXT>
O dva body porazili ragbisté Bystrce (v oranžovém) v utkání skupiny o záchranu v extralize Vyškov. Vyhráli 15:13 a mají šanci na udržení.
</TEXT>
</DOC>
<DOC>
<DOCID>MF-20020527353</DOCID>
<DOCNO>MF-20020527353</DOCNO>
<DATE>05/27/02</DATE>
<TITLE>
Krajské koalici hrozí rozpad
</TITLE>
<HEADING>
Důvodem je spor o patnáct miliard korun
</HEADING>
<TEXT>
Modrá, Ústí nad Labem - Koalice ODS a ČSSD ve vedení Ústeckého kraje je v krizi, hrozí rozpad a nové vyjednávání. Příčinou je vyjádření předsedy ODS Václava Klause a hejtmana kraje Jiřího Šulce na páteční předvolební tiskové konferenci v Chomutově. Václav Klaus uvedl, že pokud bude sestavovat po volbách vládu, nemůže převzít závazek kabinetu ČSSD poslat na sever Čech dotaci 15 miliard korun na odstranění škod po důlní činnosti, ty Zeman slíbil kraji v lednu na výjezdním zasedání vlády v Ústí. Severočeskou ČSSD pobouřilo hlavně stanovisko hejtmana Šulce z ODS, který sdělil, že "je třeba se zamyslet nad tím, jestli slib byl míně vážně". " Pan Šulc poškodil politickou stabilitu v kraji a mimořádné zasedání předsednictva severočeské ČSSD v úterý se bude zabývat tím, zda je možné pokračovat v koalici," uvedl vicehejtman, sociální demokrat Jaroslav Foldyna na nedělní mimořádně svolané tiskové konferenci v Modré. Představitelé ODS začali naopak Klausova slova zmírňovat. Během včerejška mluvčí strany Maláčová a poslanec Miroslav Ouzký vysvětlovali, že nikdo neřekl, že by případný pravicový kabinet nechtěl financovat rekultivace a pracovní místa s nimi spojená.
"Úplně jsem z toho šokován. Jestliže se (hejtman) postaví a řekne, že stejně věděl, že peníze jsou předvolební hra... Sám dobře věděl, že o hru nejde, že spousta projektů na odstranění důlních škod už je připravena a čeká na miliardy, které vláda ČSSD slíbila," sdělil Foldyna. Sám Šulc označil reakci ČSSD za hysterickou. "Překvapuje mě, jak nepřiměřeně až hystericky reagují politici ČSSD na neúplné informace médií, místo aby si ověřili skutečnost." Rozpad koalice však připustil, ovšem s tím, že půjde o následek nesplnění slibu vlády ČSSD. Peníze podle něj už měly do kraje dávno přijít. "Jestliže sociální demokracie na severu Čech jen slibuje a nechce nic dělat, tak je opravdu potřeba zvážit další setrvání s ČSSD v koalici v kraji," uvedl hejtman. Na mimořádné tiskové konferenci v Modré vystoupil i ministr práce a sociálních věcí a předseda ČSSD Vladimír Špidla, který tu absolvoval předvolební mítink. "Naše stanovisko je jednoduché: sociální demokracie bere svoje závazky velmi vážně. Prostředky, které jsme se rozhodli poskytnout severním a severozápadním Čechám, jsou prostředky z předpokládaných privatizací. Ty privatizace jsou v podstatě jisté a prostředky, pokud budeme mít odpovídající politický vliv, budou poskytnuty." Občanští demokraté včera během odpoledne tvrdili, že za sporem ČSSD a ODS stojí nedorozumění, za nějž může MF DNES, která jako jediná o tiskové konferenci v Chomutově informovala. "Informace o tom, že ODS 15 miliard korun do kraje nepošle, MF DNES zkreslila. Pan Klaus nehovořil o celých patnácti miliardách, " uvedl Miroslav Ouzký, lídr kandidátky ODS v kraji. " Nikde jste nemohli slyšet, že by pravicový kabinet nechtěl financovat dálnice, sanaci důlních škod či jiné projekty, na které slibuje peníze vláda ČSSD na svých výjezdních zasedáních. My jen tvrdíme, že nelze slibovat nereálné, je čtrnáct dní do voleb a například do severních Čech ještě nepřišla od vlády ČSSD z miliard ani koruna. Peníze měly plynout z privatizace energetiky, ta se odsouvá. ČSSD také zcela jasně nikde neuvedla časový horizont, kdy mají peníze do kraje přijít. ODS se jasně hlásí k tomu, že je třeba postarat se o zahlazení důlní činnosti v kraji, ale opravdu neslibujme jako ČSSD nereálné."
Kdo vládne v kraji
- Koalice ODS a ČSSD vznikla v kraji po volbách v roce 2000
- Volby v kraji vyhrála KSČM se zhruba 33 procenty hlasů
- Koalice ODS a ČSSD má v 55 členném zastupitelstvu 35 křesel
- KSČM obsadila 18 křesel
- Čtyřkoalici patří devět křesel
</TEXT>
</DOC>
<DOC>
<DOCID>MF-20020527354</DOCID>
<DOCNO>MF-20020527354</DOCNO>
<DATE>05/27/02</DATE>
<TITLE>
Úřad vyzval dominikány, aby dodrželi zákon
</TITLE>
<TEXT>
Ústí nad Labem - Okresní úřad vyzval řád dominikánů, který chce prodat státem chráněný barokní kostel svatého Vojtěcha v Ústí nad Labem, aby splnil povinnosti, které mu ze správy památky plynou. Dominikáni, kteří nemají na údržbu kostela s přilehlým klášterem a prodávají jej přes realitní kancelář za více než 18 milionů korun, totiž stavby přednostně nenabídli státu, což podle zákonů o památkové péči u chráněných objektů učinit musí. "Vyzvali jsme vlastníky, aby naplnili své zákonné povinnosti a zaslali státu řádnou nabídku," uvedla Jiřina Henzelová, mluvčí okresního úřadu, nejnižšího výkonného orgánu státní moci, na jehož kulturní odbor musí být přednostní nabídka směřována. O podivném prodeji památky informovala MF DNES jako první v pátečním vydání. Samotní dominikáni se k prodeji vyjadřovat nechtějí. Podle informací od jednoho z nich, který ovšem nesmí hovořit podle příkazů vedení řádu s tiskem, není názor mnichů na prodej památky jednotný. "Osobně si myslím, že je chyba stavby prodávat. Je chyba z Ústí odcházet, aktivity řádu na severu Čech nekončí, pak budeme jen těžko hledat jiné prostory," sdělil řeholník.
</TEXT>
</DOC>
<DOC>
<DOCID>MF-20020527355</DOCID>
<DOCNO>MF-20020527355</DOCNO>
<DATE>05/27/02</DATE>
<TITLE>
Uvolněný balvan v Hřensku asi zůstane na svém místě
</TITLE>
<GEOGRAPHY>Hřensko</GEOGRAPHY>
<TEXT>
Zhruba 42 tun vážící blok pískovcové skály nad hotelem Klepáč v Hřensku na Děčínsku, který se ve čtvrtek uvolnil, zřejmě zůstane na svém místě. "Na 99 procent tam zůstane. Zřejmě ho připevníme kovovými kotvami," řekl vedoucí sanačního zásahu Pavel Veselý. "Podařilo se nám zastavit pohyb bloku a získali jsme tak čas. O způsobu, jak s ním naložíme, se poradíme s odborníky z geologického ústavu v úterý," řekl velitel sanačního zásahu Pavel Veselý. Podle Veselého je pravděpodobné, že blok zůstane na svém místě a specializovaná firma ho připevní k ostatním skálám kovovými kotvami. Kdyby totiž pracovníci nestabilní masív odebrali, mohly by se podle Veselého dát do pohybu skály za ním. Přesto, že se již blok nepohybuje, stále podle Veselého hrozí jeho zřícení. "Zastavením pohybu jsme ale získali čas a můžeme pokračovat v práci na vedlejších skalách," uvedl. Kvůli uvolněné skále se opozdí otevření silnice z Hřenska do Mezní Louky, kde měl být obnoven provoz v pátek v poledne. Podle Veselého by se mohla otevřít v pátek. Sanace nebezpečných skal ochromila život v této turisty vyhledávané obci. Méně turistů, než je v tuto dobu obvyklé, je i v otevřených částech Hřenska a ve známých soutěskách. O víkendu však již byla většina stánků v Hřensku otevřená. V provozu byla i restaurace v těsné blízkosti hotelu Klepáč, ke kterému je kvůli hrozícím skalám zakázán vstup.
Hřensko - Zhruba 42 tun vážící blok pískovcové skály nad hotelem Klepáč v Hřensku na Děčínsku, který se ve čtvrtek uvolnil, zřejmě zůstane na svém místě. "Na 99 procent tam zůstane. Zřejmě ho připevníme kovovými kotvami," řekl vedoucí sanačního zásahu Pavel Veselý. "Podařilo se nám zastavit pohyb bloku a získali jsme tak čas. O způsobu, jak s ním naložíme, se poradíme s odborníky z geologického ústavu v úterý," řekl velitel sanačního zásahu Pavel Veselý. Podle Veselého je pravděpodobné, že blok zůstane na svém místě a specializovaná firma ho připevní k ostatním skálám kovovými kotvami. Kdyby totiž pracovníci nestabilní masív odebrali, mohly by se podle Veselého dát do pohybu skály za ním. Přesto, že se již blok nepohybuje, stále podle Veselého hrozí jeho zřícení. "Zastavením pohybu jsme ale získali čas a můžeme pokračovat v práci na vedlejších skalách," uvedl. Kvůli uvolněné skále se opozdí otevření silnice z Hřenska do Mezní Louky, kde měl být obnoven provoz v pátek v poledne. Podle Veselého by se mohla otevřít v pátek. Sanace nebezpečných skal ochromila život v této turisty vyhledávané obci. Méně turistů, než je v tuto dobu obvyklé, je i v otevřených částech Hřenska a ve známých soutěskách. O víkendu však již byla většina stánků v Hřensku otevřená. V provozu byla i restaurace v těsné blízkosti hotelu Klepáč, ke kterému je kvůli hrozícím skalám zakázán vstup.
</TEXT>
</DOC>
<DOC>
<DOCID>MF-20020527356</DOCID>
<DOCNO>MF-20020527356</DOCNO>
<DATE>05/27/02</DATE>
<TITLE>
Špidla proběhl cílem poslední, zato hned dvakrát
</TITLE>
<TEXT>
Jílové, Sněžník - Je neděle, před desátou ranní a na nádvoří jílovského zámku se za vytrvalého deště rozcvičuje skupinka běžců. Za několik minut mají vyrazit na sedmikilometrovou trať, kterou tvoří jedno dlouhé stoupání až na nejvyšší horu Labských pískovců - Děčínský Sněžník. Vypadá to ale, že se začátek závodu posune. Proč? Na start se má postavit i šéf sociálních demokratů Vladimír Špidla. První muž ČSSD má však zpoždění, a tak se čeká. "Je mi fuk, že tu je," říká jeden z vytrvalců. "Jestli chce, ať běží, ale hlavně, ať se na něj nečeká," komentuje prodlevu. "Je to závodník jako každý jiný, já bych začala bez něj," říká jedna z pořadatelek. Tři minuty po desáté přijíždí stříbrné čtyřlitrové audi. Vystupuje z něj Špidla v teniskách, bavlněném triku a teplákách. Vyhrnuje si nohavici a prohlíží si obvázané koleno, které si zranil při minulém běhu. Překvapivě na sobě nemá nic, co by připomínalo jeho stranickou příslušnost, naopak si obléká sportovní bundu s nápisem Maratonstav Úpice. "Nabídl jsem Špidlovi členství v našem klubu a on ho přijal," vysvětluje záhadu Karel Šklíba ze zmíněného oddílu, který pořádá i Český pohár v běhu do vrchu. Další z činovníků dodává, že Špidla, jenž je podle nápisů na startovních číslech i patronem závodů, celý seriál sponzoruje.
"Dneska se na něj čeká poprvé. Lidi to ale docela chápou, lamentují spíš ze srandy," míní Šklíba. Nakonec se startuje ve čtvrt na jedenáct. Nejrychlejší závodník zvládá táhlý kopec, z něhož je nejhorší stoupání kilometr před cílem, v traťovém rekordu - za sedmadvacet minut. Na vrcholu Děčínského Sněžníku panuje podzimní počasí: prší, fouká a není vidět na krok. Po padesáti minutách od startu se z mlhy vynořuje jeden ze seniorů. Lidé postávající u trati, vesměs samí závodníci, ho nadšeně vítají. "Pan Domanský je tu! Porazil jste vládní garnituru," volají. Čtyřiašedesátiletý nestor se kolem nich jen mihne. "Je minutu za mnou," procedí mezi zuby. Zanedlouho po kmetovi pomalu přibíhá Špidla. "Jde to docela dobře," zafuní pár metrů před cílem sociální demokrat. "V televizi teda vypadáte líp," komentuje kdosi Špidlův uřícený výraz. Šéf vládní strany nakonec zaostal za prvním o půl hodiny a ve své kategorii skončil poslední. Tváří se ale spokojeně. "S běhy do vrchu jsem začal až letos. Líbí se mi na nich, že dostanu pořádně zabrat a také že jsou skoro vždycky v pěkné krajině. Dobrý čas mít nemůžu, protože při způsobu života, jaký vedu, nemám čas na trénink," říká Špidla a dodává, že týdně naběhá dvacet až třicet kilometrů. Své běhání ministr práce a sociálních věcí do souvislosti s předvolební kampaní příliš nedává. Svědčí o tom prý i to, že po volbách počítá se startem v dalších pěti závodech. "Nyní má ale každá publicita nějakou vazbu na boj o voliče," připouští. Potvrdí to vzápětí, když ho dva fotografové požádají o zopakování finiše, protože se jim nepovedly záběry. Sundává bundu a prosprintuje cílovou rovinkou s rukama nad hlavou.
Po sedmikilometrovém běhu na mlhou zahalený vrchol Sněžníku bylo na předsedovi ČSSD patrné vyčerpání
</TEXT>
</DOC>
<DOC>
<DOCID>MF-20020527357</DOCID>
<DOCNO>MF-20020527357</DOCNO>
<DATE>05/27/02</DATE>
<TITLE>
Stavbu průmyslové zóny zkomplikoval nález uhlí
</TITLE>
<GEOGRAPHY>Havraň</GEOGRAPHY>
<TEXT>
Dělníci pracující na přípravě průmyslové zóny Joseph u Havraně na Mostecku učinili nález, který by před dvěma stovkami let udělal majiteli pozemku radost, dnes však způsobil jen potíže. Při výkopových pracích našli uhlí. "Při práci na stavbě páteřní komunikace zóny objevili uhelné jíly a asi sto padesát metrů dlouhou uhelnou sloj o mocnosti asi půl metru," řekl náměstek mosteckého primátora Bořek Valvoda. "Když byla odstraněna, objevilo se ještě dalších asi šedesát centimetrů nevhodného uhelného podloží," doplnil. Vytěžená sloj skončila na skládce. Podle odborníků by se s takovým uhlím stejně topit nedalo. Pro město, které průmyslovou zónu buduje to ale znamenalo navýšení nákladů o 5,7 milionu korun. Navíc je možné, že se další uhlí ještě objeví. "Uhlí se našlo pod centrální silnicí, která zónou povede. Do jejích základů se místo odtěženého podloží musel navézt více než metr speciálního materiálu," poznamenal Valvoda.
Havraň - Dělníci pracující na přípravě průmyslové zóny Joseph u Havraně na Mostecku učinili nález, který by před dvěma stovkami let udělal majiteli pozemku radost, dnes však způsobil jen potíže. Při výkopových pracích našli uhlí. "Při práci na stavbě páteřní komunikace zóny objevili uhelné jíly a asi sto padesát metrů dlouhou uhelnou sloj o mocnosti asi půl metru," řekl náměstek mosteckého primátora Bořek Valvoda. "Když byla odstraněna, objevilo se ještě dalších asi šedesát centimetrů nevhodného uhelného podloží," doplnil. Vytěžená sloj skončila na skládce. Podle odborníků by se s takovým uhlím stejně topit nedalo. Pro město, které průmyslovou zónu buduje to ale znamenalo navýšení nákladů o 5,7 milionu korun. Navíc je možné, že se další uhlí ještě objeví. "Uhlí se našlo pod centrální silnicí, která zónou povede. Do jejích základů se místo odtěženého podloží musel navézt více než metr speciálního materiálu," poznamenal Valvoda.
</TEXT>
</DOC>
<DOC>
<DOCID>MF-20020527358</DOCID>
<DOCNO>MF-20020527358</DOCNO>
<DATE>05/27/02</DATE>
<TITLE>
V Teplicích slavily tisíce lidí lázeňskou sezonu
</TITLE>
<GEOGRAPHY>Teplice</GEOGRAPHY>
<TEXT>
Davy lidí, jaké město nepamatuje, zaplnily o víkendu centrum Teplic. V některých uličkách se ani nedalo projít. Tisíce lidí sem přilákaly tradiční oslavy zahájení lázeňské sezony. Na ně podle organizátorů míří čím dál víc i návštěvníci z dalších českých i moravských měst. Největší počet lidí přilákaly koncerty skoro čtyřiceti skupin různých hudebních žánrů. Zámeckým náměstím, kde se konalo v sobotu oficiální zahájení sezony a křtění pramenů, se nedalo v určitých chvílích ani projít. Lidé sem mířili především kvůli historickým trhům. "V sobotu nám naštěstí přálo počasí. Pršet začalo až minutu po slavnostním ohňostroji. Myslím, že lidí přišlo stejně jako loni, nedá se to ale přesně spočítat," řekl Přemysl Šoba, ředitel teplického kulturního domu, který měl organizování slavností na starost. Loni podle odhadů přišlo na některé akce až patnáct tisíc lidí. "Letos sem ale zamířilo zřejmě i víc návštěvníků ze zahraničí," konstatoval Šoba. Oproti předchozímu roku zařadili organizátoři do programu i vystoupení několika divadelních souborů. Navíc uspořádali pokus o zápis do Guinnesovy knihy rekordů o největší počet lidí v trolejbuse. Těch se nakonec do vozu dostalo víc než dvě stě. "Ten rekord platí, protože je to vůbec první podobný pokus," řekl Šoba. Slavnosti lehce poznamenaly blížící se parlamentní volby. Starosta Jaroslav Kubera řekl, že téměř všechny strany se rozhodly nepořádat tento víkend v Teplicích své mítinky. Porušila to jedině sociální demokracie, na jejich sraz přišlo ale velmi málo posluchačů. "Měli jsme šanci dostat do Teplic vicepremiéra Vladimíra Špidlu, proto jsme mítink nakonec zorganizovali," vysvětlil Vlastimil Aubrech, sociálně demokratický poslanec za Teplicko.
Viz Zahájení ... strana D5
</TEXT>
<HEADING>
Zahájení lázeňské sezony
</HEADING>
<TEXT>
- letos se slavila v pořadí už 848. sezona - číslo se odvozuje od data, kdy měly být v Teplicích nalezeny léčivé prameny
- tradice oslav, které se konají vždy poslední květnový víkend, byla obnovena v roce 1995
</TEXT>
</DOC>
<DOC>
<DOCID>MF-20020527359</DOCID>
<DOCNO>MF-20020527359</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<GEOGRAPHY>Litvínov</GEOGRAPHY>
<TEXT>
Policie dopadla muže podezřelého z vraždy
Jen několik hodin unikal mosteckým policistům muž, který je podezřelý z vraždy svého čtyřiačtyřicetiletého známého v Litvínově - Janově. Zadrženého už policisté obvinili z vraždy a nyní čeká v policejní cele. Mrtvé tělo našli policisté na litvínovském sídlišti v pátek odpoledne. Upozornila je na něj dcera zavražděného. Na janovském sídlišti je to v krátké době třetí podobný případ. (jav)
</TEXT>
<HEADING>
Chomutov - Na Bambiriádě se bavily tisíce dětí
</HEADING>
<TEXT>
Téměř deset tisíc lidí, především dětí, se o víkendu sešlo u Kamencového jezera v Chomutově. Tamní dům dětí a mládeže pořádal již třetí ročník Bambiriády, přehlídky náplně pro volný čas, kterou dětem nabízejí různé regionální organizace a sdružení. Děti se bavily v indiánské vesničce, na lodích, hrály si s modely letadel, vyzkoušely si florbal či stolní hry, sestavovaly obří puzzle nebo jen sledovaly taneční a pěvecké soubory, historický šerm a mnohé další. V rámci akce byl navíc vstup do kulturních památek ve městě pro děti zdarma. (čer)
Žatec - Pivaři se utkali na svém novém festivalu
Stovky lidí navštívily v sobotu Jarní festival Chrámu chmele a piva, který se uskutečnil v Žatci. Festival organizátoři pojali jako recesi. Po průvodu masek a alegorických vozů s chmelařsko-pivní tématikou byly hlavním bodem programu pivní závody. Soutěžilo se v házení pivních tácků, házení sudu s pivem, běhu přes kladinu se sudem a běžecké stafetě se sudem okolo náměstí Prokopa Malého. Nechybělo ani pití piva na ex. Smyslem festivalu je přilákat turisty do žatecké oblasti. (tb)
</TEXT>
</DOC>
<DOC>
<DOCID>MF-20020527360</DOCID>
<DOCNO>MF-20020527360</DOCNO>
<DATE>05/27/02</DATE>
<TITLE>
Šulc: Politici ČSSD reagují nepřiměřeně
</TITLE>
<TEXT>
Ústí nad Labem - Po vyjádření Jiřího Šulce na tiskové konferenci v Chomutově hrozí rozpad koalice ve vedení kraje. Připouštějí ho oba koaliční partneři, ČSSD i ODS. Sociální demokraté dokonce svolali k situaci v kraji mimořádnou tiskovou konferenci. Hejtman Jiří Šulc odpověděl včera MF DNES na otázky po telefonu z Holandska.
Dnes byla svolána mimořádná tisková konference ČSSD poté, kdy Václav Klaus prohlásil, že se vláda, kterou po volbách případně sestaví on, nepřihlásí k závazku Zemanova kabinetu poslat na sever 15 miliar korun. Vicehejtman Foldyna zároveň uvedl, že hrozí rozpad koalice.
Překvapuje mě, jak nepřiměřeně až hystericky reagují politici ČSSD na neúplné informace médií, místo aby si ověřili skutečnost.
Nejsou to informace médií, jediná o tom informovala MF DNES, článek jsem psal já a nic jsem nezkreslil.
</TEXT>
<HEADING>
Bylo to prostě zkreslené...
</HEADING>
<TEXT>
Sliby má plnit ten, který je dává. Kdyby myslela ČSSD sliby vážně, tak peníze už dávno do kraje poslala. Za sebe prohlašuji, že dělám a budu dělat ve spolupráci s obcemi a hospodářskou radou všechno proto, aby 15 miliard na revitalizaci zničené severočeské krajiny do tohoto kraje přišlo. Zdůrazňuji, že jsem společně s Hospodářskou a sociální radou Mostecka autorem této myšlenky. Překvapeně sleduji, jak si mnozí politici před volbami těch 15 miliard přivlastňují. A že ten slib vlády ČSSD nebyl míněn vážně, vyplývá z postojů a informací poskytovaných vládními úředníky, vládním zmocněncem, poslanci a zástupci FNM, který měl už alespoň část peněz už poslat. Nestalo se tak, a vše nasvědčuje tomu, že letos žádné peníze ani nepřijdou. Ten slib dala sociálně demokratická vláda, a aby ho splnila, tak jí zbývá ještě 14 dní a já budu s napětím čekat, jak to dopadne.
</TEXT>
<HEADING>
Vraťmě se prosím k rozpadu koalice.
</HEADING>
<TEXT>
Jestliže sociální demokracie na severu Čech jen slibuje a nechce nic dělat, tak je opravdu potřeba zvážit další setrvání s ČSSD v koalici v kraji a pro mne je velmi problematické sedět nebo působit ve funkci hejtmana s partnerem, který nechce plnit.
Jestliže sociální demokracie na severu Čech jen slibuje a nechce nic dělat, tak je opravdu potřeba zvážit další setrvání s ČSSD v koalici v kraji a pro mne je velmi problematické sedět nebo působit ve funkci hejtmana s partnerem, který nechce plnit.
</TEXT>
</DOC>
<DOC>
<DOCID>MF-20020527361</DOCID>
<DOCNO>MF-20020527361</DOCNO>
<DATE>05/27/02</DATE>
<TITLE>
Opozice: Čekali jsme to
</TITLE>
<TEXT>
Jiří Landa, kandidát Koalice, pro volby do poslanecké sněmovny: "Já bych řekl, že se tyto potíže krajské koalice daly čekat již dávno, vždyť spojení ODS a ČSSD má jen většinu jednoho hlasu. Ovšem domnívám se, že daleko důležitější bude sledovat, jak se obě strany budou chovat dál, zda to není jen jejich předvolební rétorika. Koaliční zastupitelé, přestože již mnohokrát nabízeli svou pomoc při řešení potíží, jsou využíváni ČSSD a ODS v kraji jen jako výpomoc v jednotlivostech."
Jaromír Kohlíček, kandidát KSČM: "Očekávám, že reakce ČSSD na slova pana Klause bude nakonec spíše neutrální. Mnohem důležitější než dění na krajské politické scéně budou výsledky parlamentních voleb a vše se nyní děje s ohledem na jednání po nich. Ostatně myslím si, že spory ve vedení kraje musely přijít. Byla podle mne sestavena jen s ohledem na vysokou politiku. Křehká stabilita byla výhodná, protože strany za ní jistě dostaly nějaké výhody ze státního rozpočtu."
</TEXT>
</DOC>
<DOC>
<DOCID>MF-20020527362</DOCID>
<DOCNO>MF-20020527362</DOCNO>
<DATE>05/27/02</DATE>
<TITLE>
Foldyna: Jsem šokován
</TITLE>
<TEXT>
Modrá u Děčína - Šok způsobila ve vedení sociální demokracie v kraji slova hejtmana Ústeckého kraje Jiřího Šulce z ODS. V pátek přijal s porozuměním vyjádření svého stranického šéfa Klause o tom, že případná vláda občanských demokratů nemá na to, aby splnila slib Zemanova kabinetu a poslala do kraje patnáct miliard korun na odstranění škod po důlní činnosti. Sociálně demokratický vicehejtman Jaroslav Foldyna chce přijmout tvrdá opatření, hrozí rozpad koalice ČSSD-ODS ve vedení kraje, nebo výměna hejtmana. "Hejtman podlehl předvolební rétorice svého předsedy." říká Foldyna.
</TEXT>
<HEADING>
Překvapila vás změna hejtmanova stanoviska?
</HEADING>
<TEXT>
Úplně jsem z toho šokován. Jestliže se postaví a řekne, že stejně věděl, že peníze jsou předvolební hra... Sám dobře věděl, že o hru nejde, že spousta projektů na odstranění důlních škod už je připravena a čeká na miliardy, které vláda ČSSD slíbila. Sám se o peníze pro kraj zasazoval a najednou pod vlivem předsedy ODS Klause mění stanovisko. To nejde.
Podle zpráv, které mám, znamenají hejtmanova slova vážný rozkol v koalici ČSSD-ODS, jež v současné době vede kraj. Jak bude ČSSD postupovat dál?
Regionální politik prostě musí hájit zájmy severních Čech. Já také hájím zájmy kraje proti vlastnímu ministru Kužvartovi.
</TEXT>
<HEADING>
Jak bude ČSSD postupovat dál? Rozpadne se koalice?
</HEADING>
<TEXT>
Budu po něm (hejtmanovi - pozn.red) požadovat vysvětlení. Na úterý je svoláno mimořádné předsednictvo sociální demokracie. Zítra budu s panem hejtmanem jednat a na základě toho budeme na předsednictvu hovořit o dalších krocích.
</TEXT>
<HEADING>
Hrozí tedy vypovězení koalice?
</HEADING>
<TEXT>
V případě, že ty odpovědi (hejtmanovy pozn.red) budou neuspokojivé, může se to dostat až tak daleko. Může to být na ODS požadavek, aby to byl jiný člověk.
</TEXT>
<HEADING>
Změna hejtmana?
</HEADING>
<TEXT>
Ano. Já se ale domnívám, že pan Šulc jen podlehl atmosféře vedle pana předsedy (Klause - pozn.red), podle mne je to jeden z nejschopnějších lidí, kteří na kraji jsou. Ale vzhledem ke svým kolegům, musím žádat vysvětlení.
Ano. Já se ale domnívám, že pan Šulc jen podlehl atmosféře vedle pana předsedy (Klause - pozn.red), podle mne je to jeden z nejschopnějších lidí, kteří na kraji jsou. Ale vzhledem ke svým kolegům, musím žádat vysvětlení.
</TEXT>
</DOC>
<DOC>
<DOCID>MF-20020527363</DOCID>
<DOCNO>MF-20020527363</DOCNO>
<DATE>05/27/02</DATE>
<TITLE>
Co předcházelo debatě o rozpadu koalice ČSSD a ODS v kraji
</TITLE>
<TEXT>
- Hejtman Jiří Šulc a další představitelé ODS včera uvedli, že MF DNES zkreslila slova Václava Klause z tiskové konference v Chomutově. Po vyjádření Václava Klause a Jiřího Šulce hrozí rozpad koalice ve vedení kraje. MF DNES o tiskové konferenci informovala jako jediná.
- Tiskové prohlášení krajského úřadu 26. 5.: Pře kvapuje mě, jak nepřiměřeně až hystericky reagují politici ČSSD na neúplné informace médií, místo aby si ověřili skutečnost. Proto považuji za nutné uvést úplná fakta: Na dotaz novináře, zda se Václav Klaus, předseda ODS, bude hlásit ke slíbeným 15 miliardám, Václav Klaus uvedl, že jako ekonom a národohospodář neví, jak by předvolební sliby ČSSD naplnil, zejména když slibů je po dalších výjezdech vlády do jiných krajů již 100 miliard korun! Vláda ČSSD si zřejmě neuvědomuje skutečnost, že několikanásobně zadlužila Českou republiku, a tedy i každého občana České republiky.
- Co napsala MF DNES (ve vydání v sobotu, ve zprávě z tiskové konference vyšla jen odpověď Václava Klaus bez položené otázky - přepis z diktafonu):
- MF DNES: Pane předsedo, zmínil jste, že ODS je připravena převzít vládu. Na jednom ze svých výjezdů po regionech slíbila sociálně demokratická vláda pro severní Čechy 15 miliard korun. Zavázala se, že 3 miliardy přijdou ještě letos. Závazek ještě není vyřešen. Převezmete jej, pokud budete vládnout?
- Václav Klaus: Je to závazek, který je šíleným a nesmyslným. My jej samozřejmě převzít nemůžeme, my jej nemůžeme dát. U vás na severu Čech vláda naslibovala patnáct miliard, v součtu s ostatními kraji dohromady sto ... A jsem přesvědčen, že tento účet není uzavřen a vláda ještě na svých zasedáních nějaké peníze někde přislíbí... Pak se ukazuje diskuze o 100 miliardách pro kraje jako nesmyslná.
</TEXT>
</DOC>
<DOC>
<DOCID>MF-20020527364</DOCID>
<DOCNO>MF-20020527364</DOCNO>
<DATE>05/27/02</DATE>
<TITLE>
Největší pohár si z litoměřické výstavy odvezl československý vlčák
</TITLE>
<GEOGRAPHY>Litoměřice</GEOGRAPHY>
<TEXT>
Československý vlčák Jerry Lee z Molu Moniky Karasové ze Zrečna na Křivoklátsku se stal absolutním vítězem dvoudenní mezinárodní výstavy psů všech plemen v Litoměřicích. Výstavy se zúčastnilo přes tři tisíce psů. Areálem Zahrady Čech, kde se výstava každoročně koná, prošlo o víkendu víc než patnáct tisíc lidí, a to přesto, že se včera nad ním několikrát přehnal déšť. Návštěvníci mohli jako v předchozích ročnících vidět i některé zvláštnosti, jako byl třeba luisianský leopardí pes, kanárská doga, krašský ovčak nebo další plemena, která se objevila v České republice teprve nadávno. "Je to jedna z nejhezčích výstav posledních let, " hodnotila akci, která patří k největším psím show v celé České republice, Vladimíra Tichá, hlavní rozhodčí výstavy.
Nejen děti, ale i psi, jako tento šarplaninec, si také rádi zapózují pro fotografy
Některá plemena, jako tohoto zástupce teriérů, jejich majitelé před výstavou pečlivě upravují
I na výstavě si psi dokáží krátit dlouhou chvíli hrou. Potvrzují to i tito dva ohaři.
Afghánský chrt odpočívá před tím, než nastoupí do výstavního kruhu. Síťka na hlavě slouží k tomu, aby srst vypadala podle požadavků.
</TEXT>
</DOC>
<DOC>
<DOCID>MF-20020527365</DOCID>
<DOCNO>MF-20020527365</DOCNO>
<DATE>05/27/02</DATE>
<TITLE>
Kraj neovlivní peníze na školství
</TITLE>
<TEXT>
Samospráva chce přesunout školy, a tedy i jejich financování, přímo na obce Školství v kraji
Ústí nad Labem - Krajská samospráva nemá a podle všeho ani nebude mít šanci ovlivnit, jak se budou rozdělovat peníze pro školství. Přitom ale nese vinu za případné problémy při jejich dělení. "Musíme se pod rozhodnutí ministerstva podepsat, přestože ho neumíme ovlivnit. Jde o výkon státní správy a já ho mohu jen sledovat, to je vše," tvrdí Miroslav Řebíček, zástupce hejtmana, který má oblast školství na starosti. "Tohle je klasický příklad toho, jak funguje ministerstvo školství. My jsme lumpové, kteří dávají málo peněz, ale rozdělují je lidé, které přímo ovládá ministerstvo. Těším se na dobu, kdy se v téhle oblasti začneme řídit rozumem," říká a doplňuje, že samospráva se snaží, aby školy spadaly pod obce, které by potom měly financování na starosti. Kraj na mzdy a nákup pomůcek všem druhům škol rozdělil 3,5 miliardy. Několik škol na Děčínsku si ale nakonec s posvěcením ministra školství vyhádalo ještě tři a půl milionu korun navíc. "Stejně si ale myslím, že si referát školství nechal větší rezervu, než potřebuje," dodává k rozdělování peněz Řebíček. Smysluplným systémem pro rozdělování peněz by se podle něj mohly stát takzvané agregované normativy, o nichž se poslední dobou hodně mluví. "Jde o to, že by se peníze rozdělovaly podle toho, kolik a jak starých dětí kde je," vysvětluje Miroslav Řebíček. Znamená to, že by například obce dostaly peníze na základní školy podle počtu dětí ve věku do patnácti let, na mateřské školy podle počtu dětí předškolníh věku a podobně. Podle všeho jde ale o hudbu budoucnosti. Řebíček sám také připouští, že by se o novém systému mohlo vážně mluvit nejdříve tak za dva či tři roky. Na rozdíl od ředitelů škol si však kantoři v Ústeckém kraji příliš nestěžují - a nikoli kvůli vědomí, že jim stěžování moc nepomůže. Už několik let jim sice klesá výše odměn, ale platy se zvyšují. "Nestěžuji si, sice jsem bez odměn, ale mám o dvanáct stovek více," potvrdila učitelka jedné z mosteckých základních škol. Většině učitelů platy stouply, podle Řebíčka jde ale o systém, kdy se 'vlci nažerou a koza zůstane celá'. Jak ale bude kraj v příštím roce rozdělování peněz pro školy řešit poprvé sám, to zatím zástupce hejtmana neví. "Žádné kotrmelce ale rozhodně očekávat nemůžete. Budeme se snažit dát učitelům i dětem, co si zaslouží."
Nejsme lumpové, kteří špatně rozdělují peníze pro školství - tohle má na starosti ministerstvo, tvrdí zástupce krajského hejtmana Miroslav Řebíček
</TEXT>
</DOC>
<DOC>
<DOCID>MF-20020527366</DOCID>
<DOCNO>MF-20020527366</DOCNO>
<DATE>05/27/02</DATE>
<TITLE>
V příštím roce už nechce kraj doplácet na cizí děti
</TITLE>
<TEXT>
Ústí nad Labem - Ústecký kraj doplácí na objekty škol v přírodě, které jsou v jeho vlastnictví. Školy v přírodě se využívají i v letních měsících, tedy v době školního volna. O prázdninách například poskytují ubytování rodinám s dětmi nebo sportovním a zájmovým klubům. Problémem ovšem je, že je využívají i děti z jiných regionů, přičemž jejich pobyt hradí ze svého rozpočtu kraj Ústecký. "V prvním pololetí letošního roku jezdily do našich objektů i děti z jiných krajů, neboť smlouvy týkající se jejich pobytu již byly podepsány. V druhém pololetí by však školy v přírodě v majetku Ústeckého kraje měly sloužit výhradně dětem z tohoto regionu. V případě dětí z jiných krajů jim bude muset objednavatel či příslušný kraj pobyt uhradit," říká Romana Konečná, tisková mluvčí Ústeckého kraje. Peníze získané z letní rekreace by mohly alespoň částečně pokrýt vysoké náklady spojené s provozem a fungováním škol v přírodě. "Rozpočet na devět objektů škol v přírodě, které jsou v majetku Ústeckého kraje, činí na letošní rok 51 milionů korun. Z toho dvacet milionů stojí náklady na provoz budov a celých 31 milionů jde na mzdy pracovníků škol v přírodě. Přitom celá částka pochází z rozpočtu kraje," uvedla Romana Konečná. Pět škol v přírodě patřících Ústeckému kraji se nachází na Šumavě. Už z toho důvodu je často užívají školy z jiných krajů. Velmi oblíbený je objekt ve Františkově u Rokytnice, kde se konají lyžařské kurzy pro základní a střední školy. "Největší zátěží je pro nás škola v přírodě ve Volyni. O jejím převodu, pronájmu či prodeji se v současné době jedná," dodala Konečná. Rada Ústeckého kraje se již delší dobu zabývá koncepcí škol v přírodě a ustavila k tomu i expertní skupinu. "Jejím závěrem je vnímat rok 2002 jako přechodový, zvážit všechny možnosti využívání, financování a případné transformace objektů. Ty by neměly zůstat prázdné a děti by tam nadále měly jezdit. Systém by se však měl orientovat na ozdravné a kondiční pobyty," dodala Konečná.
</TEXT>
</DOC>
<DOC>
<DOCID>MF-20020527367</DOCID>
<DOCNO>MF-20020527367</DOCNO>
<DATE>05/27/02</DATE>
<TITLE>
Ředitel divadla: Odstoupil jsem kvůli přístupu města
</TITLE>
<TEXT>
Ústí nad Labem - Za odstoupením ředitele ústeckého Městského divadla není neschválená finanční podpora na pokrytí nárůstu mezd, ale způsob, jakým město se svými divadly jedná. Petr Jonáš rezignoval, protože nechtěl být loutkou v rukách magistrátu - přestože je přesvědčený, že potřebné peníze pro divadlo se nakonec při červnovém jednání rady města najdou. "V programu jednání, který jsem viděl, byl návrh na dotaci 2,9 milionu, takže peníze musí být k dispozici, když se o nich uvažovalo. Vůbec proto nechápu, proč rada ten návrh neschválila. Moje odstoupení je ovšem reakcí na nucenou správu, která byla v divadle zavedena a pro mě je naprosto nepřijatelná. Pokud jsem ředitel divadla a mám nějakou zodpovědnost, musím mít určené pravomoce. Není možné, abych si nechal všechno nad padesát tisíc korun schvalovat od tajemníka magistrátu," říká Petr Jonáš a doplňuje, že dalším důvodem jeho rezignace byl průběh čtvrtečního jednání rady města. "Pozvali nás tam společně s ředitelem Činoherního studia, ale nakonec jsme oba od dvou do půl čtvrté jenom čekali na chodbě. Měli jsme hájit záležitosti našich divadel, místo toho ale projednali všechno bez nás, aniž vyslechli náš názor. Dokonce ani oficiálně neoznámili výsledek. Ten jsem se dozvěděl o přestávce od členů rady, se kterými se znám. Přitom věřím, že kdybych byl přizván, dokázal bych určité věci ovlivnit."
Bylo odstoupení okamžitým rozhodnutím, nebo jste byl připraven při určitém výsledku jednání rezignovat dopředu?
Měl jem k dispozici návrh na usnesení rady, kde bylo všechno uvedeno. Takže jsem předpokádal, že když ke schválení nucené správy dojde, tak odstoupím.
Ovlivní vaše odstoupení nějakým způsobem provoz divadla ve zbytku sezony?
Vůbec nijak. Problém divadla je záležitost finanční, nikoli organizační. Na počátku června máme premiéru Manon, kterou připravujeme v koprodukci s The University of British Columbia z kanadského Vancouveru, a po ní sezona skončí. A jestli to ovlivní následující sezonu, která začne po prázdninách, to už nemohu říct, to je otázka pro mého nástupce.
Řekl jste, že kdybyste podepsal rozpočet s nižší dotací, musel byste propustit čtyřicet lidí. Co by to pro divadlo znamenalo?
Městské divadlo zaměstnává dvě stě dvacet lidí. Náš balet má pro orientaci třicet lidí, opera sto dvacet. Znamenalo by to tedy v podstatě likvidaci jednoho celého souboru a zároveň ochromení provozu divadla, protože členové baletu nemají jen svá představení, ale vystupují i v operetách a operách. Divadlo je personálně provázané a už nyní byla jeho systemizace na spodní hraně - jak v uměleckých složkách, tak třeba v dílnách.
Nedalo by se ušetřit třeba zrušením jedné premiéry za rok?
Ne. Za celou dobu, kdy jsem divadlo vedl, jsme snížili provozní náklady včetně výroby inscenací a hostů pod úroveň, na které jsme byli v roce 1998, než jsem nastoupil. Tohle celé je otázka mzdového fondu. Divadlo letos dostalo o dva miliony nižší dotaci než v roce 2000. Přesto bychom s ní dokázali vyjít - kdybychom ovšem nemuseli povinně zvedat platy. V loňském roce bylo státem stanoveno povinné zvýšení platů ve státní sféře o šest procent, letos o jedenáct. Dá se snadno spočítat, kolik to za rok dělá u dvou set dvaceti lidí. Tohle už nejsme schopni utáhnout.
Takže podle vašeho názoru už skutečně není absolutně žádný prostor pro úspory?
Opravdu není. Máme některé věci dané - musíme spravovat historickou budovu, dělat pravidelné zákonné revize, k tomu si připočtěte energie, vodu, když hrajeme, musíme platit tantiémy, které jsou někdy dost vysoké. Kromě toho už ani nemáme vlastního režiséra, výtvarníka nebo dramaturga. Náš ekonomický aparát je jedna pokladní, jedna mzdová účetní, jedna hlavní účetní a jeden referent. Tam nikde nejsou rezervy a magistrát to dobře ví.
Jak se ale potom díváte na jeho prohlášení, že když se dokázali uskromnit domovy důchodců a další organizace, měl byste to zvládnout i vy?
Mám snad také nahradit kvalifikované síly nekvalifikovanými? To přece v divadle nejde! Není možné mít nekvalifikovaného houslistu, který má hrát Rusalku. Stejně tak nelze ani snížit počet lidí v orchestru - musí být obsazený podle partitury. To je stejné, jako kdyby někdo řekl předsedovi fotbalového klubu, že by se měl zamyslet, jestli nepůjde hrát jen s devíti hráči. Každý by to považoval za anekdotu.
</TEXT>
<HEADING>
Co znamená odstoupení pro vaše následující dny?
</HEADING>
<TEXT>
Divadlo bude mít pomalu sto let své existence a já jsem hrozně rád, na jaké je v současné době úrovni. A sám bych nikdy nepřipustil, aby tato úroveň šla dolů. Budu se nejspíš dál snažit podle svých schopností a možností ovlivňovat jeho vývoj. S omezenými pravomocemi bych se necítil schopný funkci ředitele vykonávat, ale třeba divadlu pomůžu víc zvenčí než zevnitř. Rozhodně se nebudu znovu hlásit do konkurzu, to mi nepřipadá smysluplné. Ale co přesně budu dělat dál, zatím nevím. Všechno je to ještě příliš čerstvé.
PETR JONÁŠ V MĚSTSKÉM DIVADLE
- do funkce ředitele Městského divadla v Ústí nastoupil v roce 1998
- z divadla se navzdory neustálému snižování dotací stal prestižní operní dům a pravidelně hostuje po celé zemi i v zahraničí; minulý týden se například opera vrátila ze Sevilly, kde po velkém úspěchu dostala nabídku na čtrnáctidenní zájezd v příštím roce
- ve čtvrtek odstoupil z funkce kvůli zavedení nucené správy, podle níž musí každý výdaj nad 50 tisíc korun schválit magistrát
</TEXT>
</DOC>
<DOC>
<DOCID>MF-20020527368</DOCID>
<DOCNO>MF-20020527368</DOCNO>
<DATE>05/27/02</DATE>
<TITLE>
Události týdne Žena amerického prezidenta navštívila Terezín.
</TITLE>
<TEXT>
Laura Bushová přijela na sever Čech při příležitosti Terezínské tryzny, která se koná každoročně k uctění vězňů umučených ve druhé světové válce. Žena amerického prezidenta položila k památníku obětí věnec s nápisem Od amerického lidu.
</TEXT>
<HEADING>
Reklamní agent přišel o místo kvůli volbám.
</HEADING>
<TEXT>
Zaměstnanec ústecké reklamní agentury měl zajišťovat propagaci pro sociální demokracii. Místo předem nahlášeného výlepu plakátů si ale najal vysokoškolské studenty, kteří měli plakáty umisťovat mimo povolené plochy. Agentura po zjištění skutečného stavu svého zaměstnance vyhodila.
</TEXT>
<HEADING>
Kamiony zaplavily Teplice.
</HEADING>
<TEXT>
Několik kilometrů dlouhá fronta kamionů omezovala v pondělí a úterý dopravu na Teplicku. Řidiči kamionů, které směřovaly do Německa přes hraniční přechod na Cínovci, čekali na odbavení víc než dvacet čtyři hodin. Němečtí celníci totiž v pondělí neodbavovali nákladní auta kvůli svatodušním svátkům.
</TEXT>
<HEADING>
Za smrt dělníka mohou dva muži.
</HEADING>
<TEXT>
Oba dva už obvinili policisté z ublížení na zdraví z nedbalosti. Jsou totiž odpovědní za nehodu, která se stala koncem března u Havraně na Mostecku. Hlína z nezajištěného výkopu tam zavalila třiačtyřicetiletého ukrajinského dělníka. Jeho mrtvé tělo tehdy vyprostili záchranáři až po dvou hodinách.
</TEXT>
<HEADING>
Dominikáni prodávají v Ústí nad Labem kostel.
</HEADING>
<TEXT>
Barokní památku nabízí řád přes pražskou realitní kancelář za osmnáct milionů korun. Dominikáni ale přednostně nenabídl kostel svatého Vojtěcha státu, čímž zřejmě porušili zákon.
Na severu Čech se při návštěvě Česka objevila manželka amerického prezidenta
</TEXT>
</DOC>
<DOC>
<DOCID>MF-20020527369</DOCID>
<DOCNO>MF-20020527369</DOCNO>
<DATE>05/27/02</DATE>
<TITLE>
Ústecké divadlo dnes rozezní houslový pirát Pavel Šporcl
</TITLE>
<TEXT>
Ústí nad Labem - Nejvýraznější osobnost současné české klasické hudby dnes představí svým návštěvníkům Městské divadlo v Ústí nad Labem. Na jeho scéně se představí houslový virtuoz vystupující se šátkem na hlavě a označovaný kvůli svému image za piráta koncertních pódií - Pavel Šporcl. Před ústecké obecenstvo přitom nastoupí v doprovodu dalšího vynikajícího interpreta - klavíristy Petra Jiříkovského, s kterým před nedávnem natočil společné album, obsahující skladby od Bedřicha Smetany, Antonína Dvořáka, Leoše Janáčka či Otakara Ševčíka. "Na dnešním koncertě zazní trochu jiný program, v klasické hudbě totiž není zvykem, že všechny koncerty po vydání desky musí obsahovat právě natočené skladby. Nicméně na podzim budu mít turné, kde všechny skladby z CD zahraji," upozorňuje houslista a jeho fanoušci by si měli zaškrtnout ve svém kalendáři úterý 19. listopadu - právě v tento den totiž Pavel Šporcl přiveze svou novou desku do Teplic. V dnešním programu zazní například Sarasateho Carmen Fantazie, Schnittkeho Suita ve starém stylu, Prokofjevova Sonáta č.2 D dur či Le Grand Tango od Piazzolly. "Kromě jediné skladby od Ysayeho, psané pro sólové housle, budeme všechno hrát společně s Petrem Jiříkovským," doplňuje Šporcl. Třicetiletý klavírista, který bude houslistu doprovázet, hraje od čtyř let a úspěchy sbírá již od svého raného mládí - jedním z jeho prvních a nejvýznamnějších ocenění ostatně bylo třetí místo na mezinárodní soutěži Virtuosi per musica di pianoforte právě v Ústí nad Labem, které získal v devíti letech v roce 1980. Od jedenácti pak studoval na pražské konzervatoři, později i na pražské AMU a v roce 1995 nastoupil také do pařížské Conservatoire National Supérieur. V současné době je členem klavírního tria Academia a vedle Pavla Šporcla spolupracuje i s dalšími českými a zahraničními sólisty a soubory. Díky tomu si zahrál na mnoha významných pódiích (pražské Rudolfinum, Gasteig v Mnichově či japonská Kyoto Concert Hall) a světových festivalech včetně Pražského jara. Ústecký koncert houslisty Pavla Šporcla a klavíristy Petra Jiříkovského začíná v 19.30 hodin.
Pavel Šporcl a Petr Jiříkovský při nedávném křtu svého společného kompaktního disku
</TEXT>
</DOC>
<DOC>
<DOCID>MF-20020527370</DOCID>
<DOCNO>MF-20020527370</DOCNO>
<DATE>05/27/02</DATE>
<TITLE>
Děčínské divadlo čeká boj o Cimrmanovu Švestku
</TITLE>
<GEOGRAPHY>Děčín</GEOGRAPHY>
<TEXT>
Jevištní sklerotikon o jednom ovocném stromě na jednom zapomenutém nádraží dnes uvádí Městské divadlo v Děčíně. Na jeho scéně se odehraje humorný spor o to, kdo sklidí plody ze stromu, po kterém dostala inscenace jméno - diváky čeká třináctá a prozatím poslední hra Žižkovského divadla Járy Cimrmana Švestka. Pro tradičně velký zájem obecenstva se přitom uskuteční hned dvě představení najednou - první začíná už v 16.30 hodin a druhé v 19 hodin.
Děčín - Jevištní sklerotikon o jednom ovocném stromě na jednom zapomenutém nádraží dnes uvádí Městské divadlo v Děčíně. Na jeho scéně se odehraje humorný spor o to, kdo sklidí plody ze stromu, po kterém dostala inscenace jméno - diváky čeká třináctá a prozatím poslední hra Žižkovského divadla Járy Cimrmana Švestka. Pro tradičně velký zájem obecenstva se přitom uskuteční hned dvě představení najednou - první začíná už v 16.30 hodin a druhé v 19 hodin.
</TEXT>
</DOC>
<DOC>
<DOCID>MF-20020527371</DOCID>
<DOCNO>MF-20020527371</DOCNO>
<DATE>05/27/02</DATE>
<TITLE>
Činohra uvádí pohádku O Žanetce a Petříkovi
</TITLE>
<TEXT>
Ústí nad Labem - Hru o tom, že i v dnešní době se mohou děti ztratit v lese, zažít dobrodružství a potkat strašidla, uvádí ústecké Činoherní studio. Pohádka O Žanetce a Petříkovi začíná v 10 hodin.
</TEXT>
</DOC>
<DOC>
<DOCID>MF-20020527372</DOCID>
<DOCNO>MF-20020527372</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
HVĚZDA: Spy Game. Veterán CIA je poslední den ve službě. Zbývá jen zabalit a odejít do penze. Jenže telefonát z Hong Kongu zásadně změní chod nejbližších 24 hodin. ( 18.00)
JANDOVO MUZEUM: Historie Budyňska od pravěku do r. 1848 - Alchymie na hradě v Budyni
MUZEUM KÁVOVÝCH MLÝNKŮ: Celoroční výstava kávomlýnků MUZEUM: Dobové fotografie Chabařovic a dnes již zbouraných obcí
EVROPA: Jay a Mlčenlivej Bob vrací úder. Přehlídka hollywoodských hvězd i herců nezávislého filmu plná narážek a vtipů, které bez okolků shazují vše, co je ve světě filmu svaté. ( 19.00) OKO: Impostor. Píše se rok 2079. Má být nástrojem mimozemšťanů, načasovanou živou bombou. Podaří se mu utéct, všechno ale nasvědčuje tomu, že nemá šanci přesvědčit ostatní, že jde o omyl. ( 19.00) PRAHA: Spy Game. Veterán CIA je poslední den ve službě. Zbývá jen zabalit a odejít do penze. Jenže telefonát z Hong Kongu zásadně změní chod nejbližších 24 hodin. ( 19.00)
JEZUITSKÉ GYMNÁZIUM: Poselství starých tisků, 1545-1700 (do 24. 8.) KOSTEL SV. KATEŘINY: Proměny města v proudu času (do 31. 10.) MĚSTSKÁ GALERIE ŠPEJCHAR: Josef Blecha - portréty slavných (do 26. 6.) RADNICE: Okolí Jirkova (do 15.6.) SKKS: Zmizelí sousedé - o obětech holocaustu (do 30. 5.), Město Raye Bradburyho - výtvarná instalace prací studentů Gymnázia Klášterec n. O. (do 30. 5.)
SNĚŽNÍK: Spy Game. Veterán CIA je poslední den ve službě. Zbývá jen zabalit a odejít do penze. Jenže telefonát z Hong Kongu zásadně změní chod nejbližších 24 hodin. ( 20.00), Můj bratr Tom. Syrový, ale něžný příběh o zrodu intenzivní lásky mezi dvěma dospívajícími lidmi, kteří chtějí uniknout problémům svého života doma. ( 17.30)
Činohra
MĚSTSKÉ DIVADLO: Švestka (Divadlo Járy Cimrmana) ( 16.30, 19.30)
SYNAGOGA: Výstava dětských kreseb ze základní umělecké školy
POPPELOVA VÝSTAVNÍ SÍŇ: Stanislava Alena Melicharová - obrazy, kresby, grafika (do 31. 5.)
</TEXT>
<HEADING>
HVĚZDA: Zatracení ( 20.00)
</HEADING>
<TEXT>
GALERIE JOSEFA LIESLERA: Ilustrace a počítačové grafiky Milana Pecáka (do 4. 6.) GALERIE KARLA HAVLÍČKA: Pěti - fotografie Karla Berana, Karla Išy, Václava Hájíčka, kryštofa Kiszy, Jana Straky (do 4. 6.)
SVĚT: Na křídlech vážky. Joe je přesvědčen, že mu chce jeho mrtvá žena cosi sdělit prostřednictvím lidí, kteří prožili klinickou smrt. Kolegové už začínají pochybovat o jeho zdraví, když vyjdou najevo šokující skutečnosti... ( 17.30, 20.00)
GALERIE KRYT: Výstava kadaňských výtvarníků - Božena Danková - keramika, Karel Vašák - obrazy, Bronislav Picka - obrazy (do 31. 5.) GALERIE THUN: Stanislav Žampach, Sklo - reliéfní pískování
MÁJ: Pán prstenů I - Společenstvo prstenu. ( 17.00), 3000 mil na útěku. Týden Elvise Presleyho je v plném proudu a ulice Las Vegas jsou zaplaveny dvojníky krále rokenrolu. Pět Elvisů má ovšem v pouzdrech místo kytar zbraně. ( 20.00)
GALERIE SALVA GUARDA: Dívám se, dívám. Výtvarná díla Hany Bartíkové - tempera, olej, kůže, řezba (do 31. 5.) OKRESNÍ VLASTIVĚDNÉ MUZEUM: Geologický vývoj regionu, archeologie, historie do r. 1945.
CITADELA: Pařba. Po smrti otce musí Jason ukázat, že je zodpovědný občan, aby mohl zdědit jmění. To znamená mít práci, slušnou přítelkyni, úctu vůči matce a žádné divoké párty. Vražedné podmínky pro teenagera... ( 19.00)
SCHOLA HUMANITAS: Eva Davidová - výstava fotografií, Cesty Romů (do 30. 5.)
SVĚT: Na křídlech vážky. Joe je přesvědčen, že mu chce jeho mrtvá žena cosi sdělit prostřednictvím lidí, kteří prožili klinickou smrt. Kolegové už začínají pochybovat o jeho zdraví, když vyjdou najevo šokující skutečnosti... ( 17.30, 20.00)
GALERIE BENEDIKTA REJTA: Čestmír Kafka - obrazy (do 9.6.) MULTIPROSTOR: Skulptura ve veřejném prostoru - T. Bambušek, J. Dvořák, Sonda Ton-da OKRESNÍ MUZEUM: Modely z papíru (do 16.6)
KOSMOS - MAXI: Dannyho parťáci. Ještě neuplynulo ani 24 hodin od chvíle, kdy ho propustili, a už plánuje další kšeft. Za jednu noc hodlá přepadnout hned tři kasina, která ve svých sejfech skrývají 150 milionů. ( 17.30, 20.00) KOSMOS - MIDI: Návrat do Země Nezemě. Jedny z nejoblíbenějších postav animovaného filmu se opět vracejí na filmové plátno v příběhu o Peteru Panovi, chlapci, který odmítl vyrůst. ( 17.00), Ostrovní zprávy. Příběh o lásce, uzdravení a znovuobjevení schopnosti žít, který natočil Lasse Hallström, mj. režisér snímků Čokoláda a Pravidla moštárny. ( 19.30) KOSMOS - MINI: Babí léto. Vlídná komedie, v níž Vlastimil Brodský a Stella Zázvorková vytvářejí sehranou manželskou dvojici penzistů. ( 17.15, 19.45)
OKRESNÍ MUZEUM: Obrazy Jany Brejchové a Kameny z Krušnohoří sběratele Jana Raby (do 31. 5.)
Opereta
MĚSTSKÉ DIVADLO: Divotvorný hrnec ( 19.00)
GALERIE MODERNÍHO UMĚNÍ: Stálá expozice českého moderního umění od konce 19. století, Přírůstky galerie z posledních let - obrazy
GALERIE NA SCHODECH: Mariánská poutní místa ve Francii a Španělsku. Fotografie M. Rýznarové MĚSTSKÁ KNIHOVNA: Obrazy Hanuše Härtela (do 21. 6.) MUZEUM: Porcelánové panenky Anny Šlesingerové (do 2. 6.)
KVĚTEN: Za nepřátelskou linií. Během průzkumné akce pilot Burnett vyfotografuje cosi, co vidět neměl, je sestřelen a pronásledován. Akce probíhá za nepřátelskou linií, a tak mu jde o krk. ( 17.30, 20.00) LÍPA: Lásce na stopě. Stopováním osudových znamení se pokoušejí najít jeden druhého. Toto poněkud pošetilé, nicméně osudové rozhodnutí, je přivádí do řady komických situací a nakonec jednoho k druhému. ( 17.30, 20.00)
CORSO: Jay a Mlčenlivej Bob vrací úder. Přehlídka hollywoodských hvězd i herců amerického nezávislého filmu plná narážek a vtipů, které bez okolků shazují vše, co je ve světě filmu svaté. ( 17.30, 20.00) HRANIČÁŘ: Star Wars: Epizoda II - Klony útočí. Deset let po Epizodě I pokračují dobrodružství rytířů Jedi Anakina Skywalkera a Obi-Wana Kenobiho, kteří mají za úkol chránit senátorku Padmé Amidalu, jejíž život je ohrožen. ( 17.30), Gosford Park. William a Sylvie pořádají sjezd aristokracie. Dějem ale radikálně zamíchá vražda, od které příběh nabírá na rychlosti a řítí se k originálnímu, šokujícímu a nepředvídatelnému finiši. ( 20.00)
Činohra
ČINOHERNÍ STUDIO: O Žanetce a Petříkovi ( 10.00)
Koncert
DOMA: Jonathan a jazz ( 20.00) MĚSTSKÉ DIVADLO: Pavel Šporcl - housle, Petr Jiříkovský - klavír ( 19.30)
GALERIE ALBIS: Jitka Lewerentz, obrazy, Václav Kůs, ilustrace KOSTEL SV. VOJTĚCHA: Příroda dolního Labe v ohrožení MUZEUM: Gennadij Avdějev - obrazy (do 8. 6.) SVČ. VĚDECKÁ KNIHOVNA: Zděnek Ondruš, Voda - fotografie
LEGENDÁRNÍ ČAJOVNA: Poslechovka - Africké bubny ( 19.00)
KINOKAVÁRNA: Harry Potter a Kámen mudrců. ( 17.30, 20.00)
GALERIE D: BFLM Bořík Frýba a Martin Louka - výstava kresleného humoru (do 30. 6.), Varnsdorfská architektura v akvarelu - Miroslav Hejný (do 31. 5.), Josef Poláček, Sgrafita času (do 31. 5.) GALERIE LIDUŠKA ZUŠ: Obrázky z Prahy Jiřího Boudy (do 20. 6.) GALERIE ÚSMĚV: Jan Kristofori - Kresby ze Švýcarska
</TEXT>
<HEADING>
GALERIE EVY VÁGNEROVÉ: SObrazy, textilní tvorba, módní doplňky
</HEADING>
<TEXT>
MĚSTSKÉ DIVADLO: Výtvarné práce žáků ZŠ REGIONÁLNÍ MUZEUM K. A. POLÁNKA: Zeměpis na ubrouscích - geografie na ubrouscích sběratelky Mgr. Šedové, Vejce malovaná přírodou, Bronzový věk v Podkrušnohoří, Kabinet chmelových známek
Nový film o sjezdu aristokracie, kterým zamíchá tajemná vražda, dnes promítá ústecké kino Hraničář
</TEXT>
</DOC>
<DOC>
<DOCID>MF-20020527373</DOCID>
<DOCNO>MF-20020527373</DOCNO>
<DATE>05/27/02</DATE>
<TITLE>
Zahájení 848. lázeňské sezony v Teplicích
</TITLE>
<TEXT>
Lázeňskou sezonu odstartovalo takzvané otevírání pramenů, ke kterým se v sobotu z teplického Zámeckého náměstí vydal průvod v dobových kostýmech...
...zatímco na nedaleké Malé scéně, kde se nacházelo jedno z několika hudebních pódií, vystupovala skupina Triny - jednou z jejích tří zpěvaček je televizní moderátorka Iveta Kováčová.
K vidění byly v Teplicích ukázky řemesel a různé výrobky...
...a koho při tom přepadl hlad, mohl ochutnat leccos dobrého...
...takže teplické odpadkové koše brzo doslova přetékaly.
</TEXT>
</DOC>
<DOC>
<DOCID>MF-20020527374</DOCID>
<DOCNO>MF-20020527374</DOCNO>
<DATE>05/27/02</DATE>
<TITLE>
Vítěz Wimbledonu finále prohrál
</TITLE>
<TEXT>
Loni si prvenství z tenisového turnaje ITF Futures v Mostě odvezl Chorvat Karanušic, letos při druhém ročníku zůstalo zásluhou Františka Čermáka doma.
Most - Český tenista František Čermák obhájil pozici nasazené jedničky, když ve včerejším finále mezinárodního tenisového turnaje ITF Futures v Mostě porazil švýcarskou naději Romana Valenta 2:1. Na mostecké antuce tak získal 1300 amerických dolarů z celkové dotace deseti tisíc. "Jsem spokojen nejen se svým vítězstvím, ale i s výkony po celou dobu turnaje. Všechny zápasy jsem sehrál dobře," těšilo Čermáka, rodáka z Břeclavi. Dokázal, že je ve výborné formě: na podzim triumfoval na turnaji stejné kategorie ve Frýdlantě, po čtyřměsíční pauze, zaviněné zraněním, pak vyhrál dvě patnáctitisícová klání v Alžíru. A nedávno došel v Praze do semifinále. Finálovou bitvu proti Valentovi, vítězi loňského juniorského Wimbledonu, začal dobře. Porazil už druhý soupeřův servis, získal vedení 3:1 a pak měl díky bezchybné hře jasně navrch. V úvodu druhé sady vedl naopak 3:0 Valent, který cestou do finále neztratil v turnajovém pavouku ani set. Čermákovi se nepovedly tři zkrácené míče a za to pykal. "Před zápasem jsem si nechal vyplést raketu a nějak vyměkla. Začal jsem přemýšlet víc nad raketou než nad hrou," kál se český tenista, v žebříčku ATP na 381. místě. Přesto se dokázal ještě zvednout, vyrovnal na 4:4. Valent, který pokažené míče často komentoval v němčině, však nakonec vyhrál po tři čtvrtě hodině 7:5. V posledním setu možná rozhodla jediná výměna. Za stavu 4:3 pro Čermáka měl Valent výhodu, kterou ale propásl, a tak místo 4:4 byl stavu 5:3 pro domácího tenistu. "Nejdůležitější míč celého zápasu," souhlasil vítěz. Švýcar Valent, který den co den dojížděl do Prahy do apartmánu za rodiči, se ani přes prohru nemračil. "Já jsem také spokojen. V každém zápase jsem nechal, co jsem mohl. Čermák byl ve finále prostě lepší," pověděl slušnou češtinou mladík, kterému víc vyhovuje hala a tvrdý rychlý povrch. A pak chválil: "Organizace turnaje byla výborná, cítil jsem se tu příjemně." Zatímco Čermák se vydává na French Open do Paříže, kde bude hrát čtyřhru, Valenta čeká turnaj v Německu. "Jestli pro mě byl Most přípravou na Paříž? To ne, čtyřhra je úplně jiná soutěž," odmítl to František Čermák, který ve Francii nastoupí ve dvojici s Fukárkem. Snem pětadvacetiletého tenisty je protlačit se do první stovky žebříčku. "Do konce roku bych chtěl být ve druhé stovce," plánuje. Finálový zápas ve čtyřhře vyhráli čeští tenisté Jan Mašík a Radovan Světlík bez boje. Další domácí pár Jan Hájek, Jan Mertl jim totiž závěrečný zápas vzdal pro Hájkovy zdravotní potíže.
Švýcarský tenista Roman Valent, vítěz loňského Wimbledonu mezi juniory, došel na mosteckém turnaji ITF Futures až do finále, ale v něm nestačil na nasazenou jedničku Františka Čermáka
</TEXT>
</DOC>
<DOC>
<DOCID>MF-20020527375</DOCID>
<DOCNO>MF-20020527375</DOCNO>
<DATE>05/27/02</DATE>
<TITLE>
Turnaj uspořádají i potřetí
</TITLE>
<GEOGRAPHY>Most</GEOGRAPHY>
<TEXT>
Dvakrát pořádali mostečtí tenisté mezinárodní turnaj ITF Futures, budou i potřetí. "Máme potvrzeno ze svazu, že také příští rok u nás bude," sdělil Jaroslav Tačner, šéf klubu. Podle něj fanoušci viděli na mostecké antuce kvalitní boje. "Finále nabídlo pěkný, celodvorcový tenis se spoustou pěkných výměn. Diváci se přesvědčili, že tenis už na světě umí spousta hráčů." Mostečtí Kesl, Blažek došli ve čtyřhře až do semifinále, když vyřadili nasazené jedničky Vrbku s Navrátilem. "Pro ně se jednalo spíš o přípravu na první ligu, která se hraje od 17. června v Pardubicích," řekl Tačner. Teplický odchovanec Mertl skončil v osmifinále, zatímco před rokem dokráčel až do semifinále. TK Most se těšil o víkendu i z jiného úspěchu, který se zrodil ve Francii. Jeho odchovankyně Iveta Benešová, reprezentantka ve Fed cupu, prošla z kvalifikace do hlavní soutěže pařížského French Open. V prvním kole se utká s Američankou Hopkinsovou.
Most - Dvakrát pořádali mostečtí tenisté mezinárodní turnaj ITF Futures, budou i potřetí. "Máme potvrzeno ze svazu, že také příští rok u nás bude," sdělil Jaroslav Tačner, šéf klubu. Podle něj fanoušci viděli na mostecké antuce kvalitní boje. "Finále nabídlo pěkný, celodvorcový tenis se spoustou pěkných výměn. Diváci se přesvědčili, že tenis už na světě umí spousta hráčů." Mostečtí Kesl, Blažek došli ve čtyřhře až do semifinále, když vyřadili nasazené jedničky Vrbku s Navrátilem. "Pro ně se jednalo spíš o přípravu na první ligu, která se hraje od 17. června v Pardubicích," řekl Tačner. Teplický odchovanec Mertl skončil v osmifinále, zatímco před rokem dokráčel až do semifinále. TK Most se těšil o víkendu i z jiného úspěchu, který se zrodil ve Francii. Jeho odchovankyně Iveta Benešová, reprezentantka ve Fed cupu, prošla z kvalifikace do hlavní soutěže pařížského French Open. V prvním kole se utká s Američankou Hopkinsovou.
</TEXT>
</DOC>
<DOC>
<DOCID>MF-20020527376</DOCID>
<DOCNO>MF-20020527376</DOCNO>
<DATE>05/27/02</DATE>
<TITLE>
Most povede kouč Zach
</TITLE>
<TEXT>
Severní Čechy - Mostečtí fotbalisté si o víkendu zajistili druhou ligu i pro příští sezonu, v níž je povede nový trenér Michal Zach. Oznámilo to vedení klubu.
</TEXT>
<HEADING>
Jihlava - Most 1:2
</HEADING>
<TEXT>
Most si bez ohledu na výsledek Ratíškovic, které jako druhé sestupují, vybojoval záchranu. "Potvrdilo se, že venku jsme úspěšní," těšilo Miroslava Janů, trenéra Mostu. Po výhře řekl, že končí. "Nebudu pokračovat," uvedl. Před třemi koly nahradil Luboše Urbana. "Je to pravda, novým trenérem byl jmenován Michal Zach ze Střížkova, který u nás loni působil jako asistent," prozradil Emil Boukal, ředitel Mostu. Asistentem zůstane Milan Veselý. Vytrvalý déšť se na zápase podepsal. Hlavním aktérem byl hostující útočník Jakus: první gól dal hlavou po centru Štěpaníka, pak se trefil podruhé a vzápětí byl vyloučen. Hostující Vizingr ještě v první půli trefil břevno. Most byl aktivnější. V poslední minutě už Slavík pouze zmírnil porážku. "Výkon v prvním poločase byl výborný, po vyloučení Jakuse se dostali domácí do tlaku, ale všechny standardní situace jsme zvládli," liboval si Janů.
Domácí začali rozpačitě a už ve 2. minutě je mohl potrestat Holomek, který minul z vyložené pozice. Krátce poté je zachránilo břevno. Ve 12. minutě je však dostal Hoffmann do vedení střelou zpoza šestnáctky. "Šťastná trefa a pak přísná penalta, to zápas ovlivnilo," uvedl chomutovský vedoucí mužstva František Kroupa. Penaltu po Džubanově ruce proměnil Kulvajt, hosté se však po Rezkově hlavičce rychle vrátili do hry (1:2). "Jenže pak šel po přísné druhé žluté kartě ven Ryška, což se ve druhé půli projevilo," řekl Kroupa. Domácí si v početní převaze vytvořili tlak a přidali další dva góly. "Tentokrát hrála Mladá Boleslav skutečně dobře."
</TEXT>
</DOC>
<DOC>
<DOCID>MF-20020527377</DOCID>
<DOCNO>MF-20020527377</DOCNO>
<DATE>05/27/02</DATE>
<TITLE>
Varnsdorfští hráči poprvé doma prohráli
</TITLE>
<GEOGRAPHY>Varnsdorf</GEOGRAPHY>
<TEXT>
Až ve včerejším osmadvacátém kole třetí ligy varnsdorfští fotbalisté poprvé na vlastním hřišti prohráli. Sérii úspěchů jim zastavil až vedoucí celek soutěže - Sparta B. Na čele tabulky zvýšil protivník z Prahy náskok na své pronásledovatele již na pět bodů. "Sparťanská rezerva předvedla kompaktní výkon. Lepší celek jsme ještě na domácím hřišti nepotkali," řekl šestadvacetiletý varnsdorfský kapitán Vlastimil Šmalcl, dříve hráč Děčína, Neštěmic nebo Štětí.
V týmu vašeho přemožitele nastoupili Flachbart, Zavadil, Mynář nebo Klein, kteří mají zkušenosti z nejvyšší soutěže. Jak moc byla jejich síla na hřišti znát?
Hodně mužstvu pomohli, ale hlavně nás zaskočil gól, který jsme inkasovali hned ve druhé minutě. Chtěli jsme hrát ze zabezpečené obrany a na rychlé brejky. Takhle jsme museli taktiku od úvodu úplně změnit.
</TEXT>
<HEADING>
Jak váš výkon poznamenal hodně těžký terén?
</HEADING>
<TEXT>
Celou noc i celý den pršelo, louže kvalitě fotbalu nepřidaly, přesto si myslím, že diváci viděli kvalitní utkání. My jsme sice prohráli o tři góly, ale jsem přesvědčen, že se nemáme za co stydět.
Varnsdorf je v průběžném pořadí pátý. Jak situaci hodnotíte?
Domnívám se, že fanoušci mohou být spokojeni. Slabá chvilka občas přijde na každý tým a občas také na domácím hřišti. Myslím si ale, že z celkového pohledu si vedeme dobře.
Jaký byl cíl do této sezóny?
Chtěli jsme hrát do šestého místa a to se nám zatím daří.
A jak jste ve Varnsdorfu spokojen vy osobně?
Nemám si na co stěžovat, takže žádné zaječí úmysly nemám.
</TEXT>
</DOC>
<DOC>
<DOCID>MF-20020527378</DOCID>
<DOCNO>MF-20020527378</DOCNO>
<DATE>05/27/02</DATE>
<TITLE>
Pražské týmy si domů odvezly všechny body
</TITLE>
<TEXT>
Severní Čechy - Česká fotbalová liga pokračovala 28. kolem.
</TEXT>
<HEADING>
Teplice B - Admira/Slavoj 2:4
</HEADING>
<TEXT>
V úvodu neproměnil tutovku domácí Brožík a Admira převzala otěže střetnutí. Až před přestávkou snižoval Barát. Ve druhé půli nedal teplický Obrtlík penaltu, naopak Fíček z téže situace nadvakrát prostřelil Valentu. Výsledek korigoval Barát.
Dva góly z úvodů obou poločasů určily scénář utkání. Lídr tabulky se ujal vedení již v druhé minutě, kdy rychlý protiútok zakončil Pokorný. Sparťanská rezerva se dostala do pohody. V úvodním poločase předváděla obě mužstva kvalitní fotbal, po přestávce se i kvůli těžkému terénu hra dostala jen do průměru. Nejhezčí moment střetnutí byl k vidění v 52. minutě, kdy hostující Dort z pětadvaceti metrů přeloboval varnsdorfského brankáře Hradiského. Míč se od břevna odrazil do prázdné branky. Těžký terén připravil i největší šanci domácích, kteří měli po většinu utkání více ze hry, ovšem před brankou byli málo důrazní. Ve 40. minutě se míč zastavil v louži, ovšem Sitarčík sparťanského brankáře Bičíka přelobovat nedokázal. V závěru se Varnsdorf pokusil o tlak, nastřelil i tyč, ovšem v 83. minutě přidal třetí branku Hochmeister.
</TEXT>
</DOC>
<DOC>
<DOCID>MF-20020527379</DOCID>
<DOCNO>MF-20020527379</DOCNO>
<DATE>05/27/02</DATE>
<TITLE>
Neštěmický fotbalista dal čtyři góly
</TITLE>
<TEXT>
Severní Čechy - Ještě víc než hattrick, čtyři góly v jediném zápase, dokázal vstřelit v šestadvacátém kole fotbalové divize neštěmický Mikšovský. Jeho řádění odnesly v derby Litoměřice.
Sibřina - Štětí 2:0. Favorizovaní domácí nemohli v úvodu najít recept na obranu hostí. Po půlhodině se k trestnému kopu postavil domácí Němec a parádní střelou načal skóre. Jistotu tří bodů obstaral kanonýr Pejša, když se dostal k odražené střele a pohodlně zakončil. Branky: 30. Němec, 78. Pejša. Rozhodčí: Reiner. ŽK: 2:3. ČK: 1:1. Diváků: 400. Poločas: 1:0.
Žatec - Benešov 0:0. Hosté byli nebezpečnější v prvním poločase. Po změně stran Žatec soupeře přehrál a k ničemu ho nepustil. Pohlednému utkání chyběly jen branky. Rozhodčí: Pavelka. ŽK: 2:4. ČK: 90. Skyba (B). Diváků: 300.
Ústí nad Labem - Smíchov 1:1. Domácí měli mírnou převahu, ale pouze optickou. Více šancí ke skórování si vytvořili hosté a s bodem mohou být Ústečtí spokojeni. Branky: 26. Tomáš Novák - 31. Vobořil. Rozhodčí: Hatina. ŽK: 2:1. Diváků: 200. Poločas: 1:1.
Rakovník - Litvínov 1:0. Zápas byl nervózní i proto, že hosté potřebují body k záchraně. Rozhodnutí padlo devět minut před koncem. Akci po křídle využil naběhnutím Fojtík, který střelou přes celou branku zavěsil. Branka: 81. Fojtík. Rozhodčí: Rutar. ŽK: 6:5. ČK: 83. Stehlík (Litvínov). Diváků: 450. Poločas: 0:0.
Roudnice nad Labem - Kadaň 1:2. Kvalitní jarní část Kadaně odnesli i roudničtí fotbalisté. Hosté byli rychlejší a zaslouženě vyhráli. Dvakrát zůstal nekrytý Waldhauser a dokázal toho využít. Výsledek udělal největší radost Sibřině, která může v příštím kole získat definitivní jistotu postupu. Branky: 52. Rybák - 50. a 75. Waldhauser. Rozhodčí: Rauch. ŽK: 1:5. Diváků: 300. Poločas: 0:0.
Neštěmice - Litoměřice 4:0. Již v páté minutě zachránil domácí brankář Štěpán a z protiútoku se poprvé trefil Mikšovský. Ten se stal hvězdou zápasu, když vstřelil všechny branky domácích. Hosté hrozili především Králíkem, jejich slabinou ovšem byla obrana. Branky: 6., 33., 51. a 71. Mikšovský. Rozhodčí: Teuber. ŽK: 1:2. Diváků: 120. Poločas: 2:0.
</TEXT>
</DOC>
<DOC>
<DOCID>MF-20020527380</DOCID>
<DOCNO>MF-20020527380</DOCNO>
<DATE>05/27/02</DATE>
<TITLE>
Box: 5 medailí
</TITLE>
<TEXT>
Ústí nad Labem - Čeští boxeři Michal Bilak a Ladislav Kutil přivezli z mezinárodního turnaje v chorvatské Pule zlaté medaile. Další česká trojice - Kutil, Halaš a Bártek - vybojovala bronz. "Jsem spokojen, že se na posledním velkém turnaji před mistrovstvím Evropy dařilo, protože výsledky borcům pomůžou psychicky," řekl reprezentační šéftrenér Svatopluk Žáček.
</TEXT>
</DOC>
<DOC>
<DOCID>MF-20020527381</DOCID>
<DOCNO>MF-20020527381</DOCNO>
<DATE>05/27/02</DATE>
<TITLE>
Zlatý gól poslal mladíky do finále
</TITLE>
<TEXT>
Díky Pospíšilovi si fotbalová reprezentace do 21 let po dvou letech zopakuje boj o zlato z mistrovství Evropy
</TEXT>
<HEADING>
Česko - Itálie 3: 2 v prodl.
</HEADING>
<TEXT>
Je to výjimečný úspěch. Podruhé za sebou bude hrát fotbalové Česko finále mistrovství Evropy hráčů do 21 let. Předloni prohrálo s Itálií, v úterý je čeká Francie.
Curych, Basilej (Od zvláštního zpravodaje iDNES) - Do italských vlajek zahalený stadion v Curychu se ponořil do ticha, jen pár českých diváků vyskočilo radostí. Běžela osmá minuta prodloužení, když Pospíšil vstřelil zlatý gól semifinále. "Tenhle gól se nedá s ničím srovnat," byl nadšen Michal Pospíšil. Česko díky němu může po 30 letech vybojovat zlato. Na zítřejší finále do Basileje za hráči přijedou manželky, přítelkyně a rodiče, chystá se pro ně letecký speciál. Kapitán Václav Drobný ještě stačil podepsat čtyřletou smlouvu se Štrasburkem, kam odchází z Blšan. "Francouzi mají skvělý tým, ale porážku ze skupiny jim vrátíme," mluví hráči v euforii. Poté, co v semifinále překonali psychickou krizi po vyrovnání Italů, si věří ještě víc. Aniž by to kdokoli čekal, sobotní zápas se v závěru stal ohromným dramatem. Itálie, favorit turnaje, se zvedla z dvougólové ztráty, Maccarone vyrovnal na 2:2 ve chvíli, kdy se rozhodčí chystal utkání ukončit. Byla to velká chyba obránce Hübschmana, který nechat dohola ostříhaného útočníka vystřelit z osmnácti metrů. Rána se od tyče odrazila do sítě a brankář Čech se jen tupě díval do hřiště: neměl sil, aby spoluhráči vynadal. Pár minut předtím už Hübschman zavinil také penaltu. Triumf byl tak blízko, ale místo toho se hrálo prodloužení. Trenér Miroslav Beránek před ním obcházel zkroušené hráče a přesvědčoval je, že mají na vítězství. Povedlo se mu to. "Tým se neuvěřitelně semkl, byla z něj cítit obrovská síla. Tvrdě šel za úspěchem," zářil Beránek. Reprezentace hrála nejlepší zápas na šampionátu, už v 1. minutě se trefil hlavou Rozehnal. Obrana pracovala precizně, pečlivě hlídaný záložník Pirlo, největší hvězda soupeře, víc máchal rukama, než hrál. Nakonec se přece jen dostal do dvou šancí, ale neproměnil je. Než v 82. minutě využil Skácelův centr tísněný Pospíšil a vstřelil druhý gól, zahodili také Češi dvě jasné možnosti: Vachoušek napálil brankáře, Baroš břevno. Oba útočníci před koncem střídali a jejich náhradníci Pospíšil se Žůrkem rozhodli. "Střídání se nám povedla znamenitě," pochválil se kouč. Libor Žůrek, nejrychlejší muž ve výběru, přitom do soboty nehrál na šampionátu ani minutu. "Nechtěl jsem, aby někdo řekl, že jsem jen do počtu." Když dostal pas od Skácela, věděl, co udělá: pustil si míč na kluzké trávě před sebe, zasprintoval až k brance, před níž nádherně přihrál Pospíšilovi. "V první chvíli jsem chtěl vystřelit, ale viděl jsem Pospíšila, jak si nabíhá. On už měl před sebou jen prázdnou branku..."
</TEXT>
<HEADING>
Další semifinále: Francie - Švýcarsko 2:0.
</HEADING>
<TEXT>
FINÁLE JE NAŠE! Michal Pospíšil právě vstřelil zlatý gól semifinále proti Itálii, který mužstvu do 21 let zajistil podruhé za sebou finále mistrovství Evropy. Čeká je Francie.
FINÁLE JE NAŠE! Michal Pospíšil právě vstřelil zlatý gól semifinále proti Itálii, který mužstvu do 21 let zajistil podruhé za sebou finále mistrovství Evropy. Čeká je Francie.
</TEXT>
</DOC>
<DOC>
<DOCID>MF-20020527382</DOCID>
<DOCNO>MF-20020527382</DOCNO>
<DATE>05/27/02</DATE>
<TITLE>
Na hrdinu dne Italové házeli sedačky
</TITLE>
<GEOGRAPHY>Curych</GEOGRAPHY>
<TEXT>
Běžel poděkovat Žůrkovi za zlatou přihrávku, pak se zatočil kolem rohového praporku a najednou na Michala Pospíšila naskákali spoluhráči. "Byl to hukot," řekl fotbalista, který poslal mladou reprezentaci do finále mistrovství Evropy. "Najednou na nás italští fanoušci začali házet sedačky, tak jsme radši zmizeli." Po zápase přešlapoval před kabinami, uculoval se a vyprávěl novinářům: "Když už je to semifinále, tak musí být trochu drama, ne?" Byl v euforii a uvolněný, během 25 minut vstřelil dva góly, ten v prodloužení obhájce zlata, Itálii, vyřadil. Když zapnul mobilní telefon, zapípalo mu dvacet nových textových zpráv. Ve všech ho chválili, na každou odpověděl. "Do čtyř do rána jsme pak s Grygerou a Polákem kecali na pokoji. Spát se mi nechtělo." O černovlasém útočníkovi se ví, že umí dávat góly. Jenže ze sparťanského dorostu se do prvního mužstva podíval paradoxně jen na jediný zápas v Lize mistrů. Když v sedmnácti poprvé nastoupil za béčko ve třetí lize, vstřelil jako náhradník dva góly za 15 minut. Hrál za Blšany, poslední dva roky na Žižkově. Teď mu končí hostování a vrací se na Spartu. "Se Žižkovem jsme skončili pátí a třetí v lize, k tomu vyhráli pohár. Úspěchy mi pomohly zapomenout, že nehraju ve Spartě. Ale je čas, abych ukázal, že mám i na Spartu." Zatím si však užívá sladkých chvil na mistrovství Evropy. Na finále si - stejně jako všichni ostatní - může někoho pozvat. A když nemá přítelkyni, zavolal rodičům. "Když nestihnou letadlo, přijedou autem." I když ani zítra proti favorizované Francii nemusí hrát od začátku utkání. Z Pospíšila může být opět ten pravý žolík.
Curych - Běžel poděkovat Žůrkovi za zlatou přihrávku, pak se zatočil kolem rohového praporku a najednou na Michala Pospíšila naskákali spoluhráči. "Byl to hukot," řekl fotbalista, který poslal mladou reprezentaci do finále mistrovství Evropy. "Najednou na nás italští fanoušci začali házet sedačky, tak jsme radši zmizeli." Po zápase přešlapoval před kabinami, uculoval se a vyprávěl novinářům: "Když už je to semifinále, tak musí být trochu drama, ne?" Byl v euforii a uvolněný, během 25 minut vstřelil dva góly, ten v prodloužení obhájce zlata, Itálii, vyřadil. Když zapnul mobilní telefon, zapípalo mu dvacet nových textových zpráv. Ve všech ho chválili, na každou odpověděl. "Do čtyř do rána jsme pak s Grygerou a Polákem kecali na pokoji. Spát se mi nechtělo." O černovlasém útočníkovi se ví, že umí dávat góly. Jenže ze sparťanského dorostu se do prvního mužstva podíval paradoxně jen na jediný zápas v Lize mistrů. Když v sedmnácti poprvé nastoupil za béčko ve třetí lize, vstřelil jako náhradník dva góly za 15 minut. Hrál za Blšany, poslední dva roky na Žižkově. Teď mu končí hostování a vrací se na Spartu. "Se Žižkovem jsme skončili pátí a třetí v lize, k tomu vyhráli pohár. Úspěchy mi pomohly zapomenout, že nehraju ve Spartě. Ale je čas, abych ukázal, že mám i na Spartu." Zatím si však užívá sladkých chvil na mistrovství Evropy. Na finále si - stejně jako všichni ostatní - může někoho pozvat. A když nemá přítelkyni, zavolal rodičům. "Když nestihnou letadlo, přijedou autem." I když ani zítra proti favorizované Francii nemusí hrát od začátku utkání. Z Pospíšila může být opět ten pravý žolík.
</TEXT>
</DOC>
<DOC>
<DOCID>MF-20020527383</DOCID>
<DOCNO>MF-20020527383</DOCNO>
<DATE>05/27/02</DATE>
<TITLE>
První gratulace? Přece od Brücknera
</TITLE>
<GEOGRAPHY>Curych</GEOGRAPHY>
<TEXT>
Stříbro na mistrovství Evropy jedenadvacetiletých už Miroslav Beránek získal před dvěma lety jako asistent. Nyní vede fotbalovou reprezentaci jako hlavní trenér. "Jestli je to můj největší úspěch? Chtěl bych to říct až v úterý po finále. Počkejte si," prohlásil.
Co vám po semifinále s Itálií utkvělo v paměti?
Ten pocit, kdy z mužstva před prodloužením sálala síla. A emoce - gejzíry radosti u nás, pak u Italů a nakonec zase u nás.
</TEXT>
<HEADING>
Kdo vám jako první gratuloval?
</HEADING>
<TEXT>
No, italský trenér Gentile to nebyl, ten mi ani nepodal ruku. Volal Karel Brückner, musel jsem jít do sprch, v kabině nebylo slyšet. I když už trénuje áčko, přece jen od Karla cítím, že s námi žije. Říkal, že to byl pro něj velký zážitek. A já jsem nejdřív volal manželce.
Co říkala?
Že celý zápas prochodila kolem televize. Hrozně moc to prožívá.
</TEXT>
<HEADING>
A vy? Zažil jste někdy větší drama?
</HEADING>
<TEXT>
Byl jsem koncentrovaný, trenér musí mít neustále chladnou hlavu. I po našem druhém gólu jsem věděl, že Italové ještě mohou vyrovnat. Hráli na branku, kde měli frenetické fanoušky. I kdyby už neměli sílu, lidi by je donutili k útočení.
Dva náhradníci, Pospíšil se Žůrkem, rozhodli semifinále, určitě budou chtít hrát i finále...
Pro trenéra je nejdůležitější, když vidí, jak všichni chtějí. Když lavička hraje s hřištěm. Viděli jste ten úprk, když dal Pospíšil zlatý gól? Sprintovali k němu všichni, tenhle obrázek řekne víc než tisíc slov. Já tam taky běžel, ale nebyl jsem tak rychlý, doběhl jsem později.
</TEXT>
</DOC>
<DOC>
<DOCID>MF-20020527384</DOCID>
<DOCNO>MF-20020527384</DOCNO>
<DATE>05/27/02</DATE>
<TITLE>
Coulthard se v Monte Carlu předjet nenechal
</TITLE>
<TEXT>
Monte Carlo, Praha - Před Michaelem Schumacherem na Velké ceně Monaka formule 1 nekroužil týmový "nosič vody" Rubens Barrichello, který by jedničku Ferrari pustil vyhrát stejně jako před dvěma týdny v Rakousku, ale sveřepý rival David Coulthard. Skotský lídr McLarenu žádné milosti čtyřnásobnému mistru světa neudělal a v úzkých ulicích Monte Carla vyhrál podruhé za poslední tři roky. Pro Coultharda i McLaren to byla oživovací kúra. Britský tým zvítězil letos poprvé, jedenatřicetiletý Coulthard po roční pauze od triumfu na Velké ceně Rakouska. "Vyhrát závod, to pro nás začátkem sezony vypadalo jako pěkně těžká věc. Proto jsme tak nadšení," řekl Coulthard, který se na startu prosmýkl ze druhého místa kolem nejrychlejšího jezdce kvalifikace, Kolumbijce Montoyi (Williams), a už se nikým předjet nenechal, ani když byl jednou v boxech. Po zastávce trvající 6,7 vteřiny se stihl vrátit na trať před Michaela Schumachera a odolal mu dvacet finálních kol. Němec startoval jako třetí, ale pomohlo mu Montoyovo odpadnutí s poruchou motoru a po návratu z boxů získal, když tam naopak musel jeho bratr Ralf. "V Monaku není nic jistého do poslední zatáčky, proto jsem pořád dotíral na Coultharda, jenže on neudělal chybu a zasloužil si vyhrát," přiznal Schumacher, který jel svou 100. Velkou cenu za Ferrari, jež usilovalo o 150. vítězství v historii. Letos poprvé se vítěz závodu ve formuli 1 nejmenoval Schumacher - starší Michael dosud vyhrál pětkrát a mladší Ralf jednou. Michael si však druhým místem upevnil náskok v čele, vede už o 33 bodů. Loni stál Coulthard v Monaku na prvním místě startu, ale zhasl mu motor. "Tentokrát zapracovala kontrola trakce dokonale a pak už šlo jen o to nenarazit do bariéry," prohlásil Coulthard po dvanáctém vítězství kariéry. Naštěstí pro něj neprovedl starší Schumacher to, co Barrichello druhému jezdci McLarenu, Räikkönenovi. Brazilec do něj po výjezdu z tunelu vrazil zezadu a Fin musel odstoupit. Barrichello zamířil do boxů pro nové přední křídlo a závod dokončil jako sedmý, i když dostal dva tresty: deset vteřin "stop and go" za havárii a pak nucené projetí boxy za to, že v nich překročil rychlost. Vzhledem k tomu, že renault Jarna Trulliho neprošel technickou kontrolou kvůli softwaru elektroniky vozu, jsou výsledky závodu od čtvrtého místa dál neoficiální. Mezinárodní automobilová federace definitivně rozhodne v úterý.
</TEXT>
</DOC>
<DOC>
<DOCID>MF-20020527385</DOCID>
<DOCNO>MF-20020527385</DOCNO>
<DATE>05/27/02</DATE>
<TITLE>
Úvodní zápas řídí Bujsaím z Emirátů
</TITLE>
<GEOGRAPHY>Soul</GEOGRAPHY>
<TEXT>
Úvodní zápas fotbalového mistrovství světa Francie - Senegal povede 31. května Alí Muhammad Bujsaím ze Spojených arabských emirátů: Jako jediný z přítomných sudích je na třetím šampionátu za sebou. Asistent Evžen Amler byl nasazen na zápasy Německo - Irsko 5. června a Japonsko - Rusko 9. června.
Soul - Úvodní zápas fotbalového mistrovství světa Francie - Senegal povede 31. května Alí Muhammad Bujsaím ze Spojených arabských emirátů: Jako jediný z přítomných sudích je na třetím šampionátu za sebou. Asistent Evžen Amler byl nasazen na zápasy Německo - Irsko 5. června a Japonsko - Rusko 9. června.
</TEXT>
</DOC>
<DOC>
<DOCID>MF-20020527386</DOCID>
<DOCNO>MF-20020527386</DOCNO>
<DATE>05/27/02</DATE>
<TITLE>
"Psanec" Maradona
</TITLE>
<GEOGRAPHY>Soul</GEOGRAPHY>
<TEXT>
Legendární i kontroverzní argentinský fotbalista Diego Maradona zažil před mistrovstvím světa dvě potupy. FIFA zakázala Argentincům, aby vyřadili dres s číslem 10, který nosil. Desítku tak zřejmě oblékne brankář Roberto Bonano. "Argentinec s číslem deset bude moci konečně hrát rukama," jízlivě poznamenal šéf FIFA Sepp Blatter v narážce na Maradonův gól rukou ve čtvrtfinále mistrovství světa 1986 proti Anglii. Maradona navíc musí zůstat doma, nedostal vízum. Japonské úřady mu před deseti lety zakázaly vstup do země kvůli potížím s drogami a žádost o výjimku zamítly.
Soul - Legendární i kontroverzní argentinský fotbalista Diego Maradona zažil před mistrovstvím světa dvě potupy. FIFA zakázala Argentincům, aby vyřadili dres s číslem 10, který nosil. Desítku tak zřejmě oblékne brankář Roberto Bonano. "Argentinec s číslem deset bude moci konečně hrát rukama," jízlivě poznamenal šéf FIFA Sepp Blatter v narážce na Maradonův gól rukou ve čtvrtfinále mistrovství světa 1986 proti Anglii. Maradona navíc musí zůstat doma, nedostal vízum. Japonské úřady mu před deseti lety zakázaly vstup do země kvůli potížím s drogami a žádost o výjimku zamítly.
</TEXT>
</DOC>
<DOC>
<DOCID>MF-20020527387</DOCID>
<DOCNO>MF-20020527387</DOCNO>
<DATE>05/27/02</DATE>
<TITLE>
Monte Carlo: stříbrný McLaren předstihl rudé Ferrari
</TITLE>
<TEXT>
START ROZHODL. Několik metrů po startu Velké ceny Monaka už je David Coulthard, startující z druhého místa, v čele a do konce závodu před sebe nikoho nepustí.
VŮZ A JACHTY. Michael Schumacher ve ferrari míjí jachty v monackém přístavu.
GRATULACE OD KNÍŽETE. S pohárem pro vítěze se skotský pilot David Coulthard těší poté, co jej převzal od monackého knížete Rainiera, vpravo jeho dcera princezna Caroline.
</TEXT>
</DOC>
<DOC>
<DOCID>MF-20020527388</DOCID>
<DOCNO>MF-20020527388</DOCNO>
<DATE>05/27/02</DATE>
<TITLE>
Třetím místem překvapil Enge i sebe
</TITLE>
<TEXT>
Monte Carlo - Tomáš Enge zlomil prokletí nejpomalejšího závodu formule 3000, když v sobotní Velké ceně Monaka dojel třetí. Nejenže se tady poprvé dostal na stupně vítězů, ale poprvé v kariéře tu i bodoval. V mezinárodním mistrovství je celkově druhý, o tři body za monackým vítězem, Francouzem Sebastienem Bourdaisem. "Kdyby mi někdo řekl, že získám třetí místo a zajedu nejrychlejší kolo závodu, asi bych nevěřil. Ale povedlo se a je to výsledek, na který jsem hrdý," prohlásil Enge. Enge profitoval z chyb a potíží soupeřů. Startoval až ze sedmého místa, ale čtyři jezdci před ním postupně odpadli po haváriích či poruchách, včetně týmového kolegy Švéda Wirdheima. Dojelo jen sedm závodníků, navíc byl diskvalifikován původně šestý Němec Müller, takže bodoval každý, kdo měl plný počet kol. "Od začátku jsem tlačil na Wirdheima, ale na úzké trati v Monaku se nedá předjíždět. Nakonec jsem ho u kasina donutil k chybě a před zatáčkou Mirabeau jsem se dostal před něj. Poté nevydržel můj tlak Toccacelo a naboural. Nakonec už jsem mohl jet trochu volněji," vykládal Enge, který se dvakrát do závodu na monackém městském okruhu nekvalifikoval a nejlépe dojel sedmý. Stylem start - cíl vyhrál Bourdais. "Bylo to velmi snadné," řekl Francouz, který letos jako jediný vyhrál ve formuli 3000 dva závody. Poprvé se na stupně vítězů v sérii dostal druhý Rakušan Friesacher. Technické problémy vyřadily Belgičana Saelense a Brazilce Rodriga Sperafika, Itla Pantano havaroval. Formule 3000 má nyní měsíční přestávku, během níž Enge absolvuje testy v italské Monze a závod 24 hodin Le Mans.
</TEXT>
</DOC>
<DOC>
<DOCID>MF-20020527389</DOCID>
<DOCNO>MF-20020527389</DOCNO>
<DATE>05/27/02</DATE>
<TITLE>
Dvě piva mohli, ale do sauny nesměli
</TITLE>
<GEOGRAPHY>Basilej</GEOGRAPHY>
<TEXT>
V recepci hotelu Eurel, kde bydlí fotbalisté do 21 let, byla nastoupena kompletní desetičlenná směna, která měla v noci po semifinále službu. Když hráči vkročili dovnitř, přivítal je anglický nápis Gratulujeme, české vlaječky v každém koutě a bouřlivý potlesk. Jaké hotelové přijetí nastane po zítřejším finále mistrovství Evropy, nikdo netuší. Kromě napínavé bitvy s Itálií neprožili hráči žádný bouřlivý víkend. V autobuse si po zápase při hodinové cestě z Curychu do Basileje zazpívali. "A když nám došel dech, zahrála nám skupina Holki," řekl útočník Štěpán Vachoušek. U večeře měli hráči povolena dvě piva, což většina z nich využila. V neděli byl rehabilitační den: masáže a bazén. Hráči chtěli jít ještě do sauny, ale trenér Beránek jim to dva dny před finále zakázal. "A tak jsme trenérovi schovali plavky," smál se Vachoušek. Ode dneška už se všechna koncentrace upírá k Francii, poslednímu soupeři v turnaji. Soupeři už se potkali, hned v prvním utkání na šampionátu Francie s přehledem vyhrála 2:0. Miroslav Beránek se po zápase nechal ostříhat nad ušima a na zátylku a mužstvu to přineslo štěstí.
</TEXT>
<HEADING>
Jak na finále?
</HEADING>
<TEXT>
Francie má na turnaji zřejmě nejlepší výběr ze všech, zatím vždy vyhrála a dostala jediný gól. V semifinále vyřadila domácí Švýcarsko. Přímý přenos z finále bude vysílat Česká televize, a kdo z fanoušků by měl zájem koupit si vstupenky, může si je ještě dnes do dvou hodin objednat v sekretariátu fotbalového svazu (fax 02/33 35 31 07), případně na e-mailu: cmfs@fotbal.cz.
Francie má na turnaji zřejmě nejlepší výběr ze všech, zatím vždy vyhrála a dostala jediný gól. V semifinále vyřadila domácí Švýcarsko. Přímý přenos z finále bude vysílat Česká televize, a kdo z fanoušků by měl zájem koupit si vstupenky, může si je ještě dnes do dvou hodin objednat v sekretariátu fotbalového svazu (fax 02/33 35 31 07), případně na e-mailu: cmfs@fotbal.cz.
</TEXT>
</DOC>
<DOC>
<DOCID>MF-20020527390</DOCID>
<DOCNO>MF-20020527390</DOCNO>
<DATE>05/27/02</DATE>
<TITLE>
Chovance chtějí do řecké Soluně
</TITLE>
<TEXT>
Soluň, Praha - Pokud Jozef Chovanec přijme nabídku z Iraklisu Soluň, může v Řecku zahájit letní přípravu. Stejně jako Zdeněk Ščasný, jenž ze Žižkova jde do OFI Kréta. Chovanec, bývalý trenér fotbalové reprezentace, je hlavním adeptem na místo ve třetím nejbohatším klubu řecké ligy. "Máme tři jména, ale to Chovancovo je nejvýš," nechal se slyšet vlastník klubu Evangelos Mytilinaios. Jeho Iraklis bude hrát v příští sezoně Pohár UEFA, v týmu je kromě Řeků také Brazilec, Argentinec, Srb, Gruzínec nebo Ghaňan.
</TEXT>
</DOC>
<DOC>
<DOCID>MF-20020527391</DOCID>
<DOCNO>MF-20020527391</DOCNO>
<DATE>05/27/02</DATE>
<TITLE>
Francie se polekala: Zidane si zranil stehno
</TITLE>
<GEOGRAPHY>Suwon</GEOGRAPHY>
<TEXT>
Jen 36 minut odehrál Zinedine Zidane v posledním přípravném zápase před mistrovstvím světa proti Jižní Koreji. Pak musel fotbalový virtuos a lídr Francie střídat kvůli bolesti v levém stehnu. "Svalové zranění," komentoval to trenér Roger Lemerre. "Zatím nevíme, jak je to vážné." Zidane se po utkání jako jediný z hráčů neobjevil v zóně mezi novináři a Francie se obává, jestli bude excelentní záložník fit do prvního zápasu šampionátu. Ten čeká obhájce zlata už v pátek proti Senegalu, bude to úvodní zápas celého turnaje. Zranění, to je jedno velké téma pro média. Sven Göran Eriksson, trenér Angličanů, musel skoro slíbit, že záložník David Beckham se uzdraví včas. Beckham přitom ještě před měsícem nemohl trénovat kvůli zlomené kůstce v nártu. Během přípravného zápasu Belgičanů s Kostarikou zase zůstal na lavičce zraněný Wesley Sonck, útočník Genku a nejlepší belgický fotbalista v minulém roce. K tomu musel obránce De Boeck na rentgen s nakopnutým kotníkem. Jak vážný problém s levým kolenem má Filippo Inzaghi, elitní útočník Itálie, se ukáže až po dnešním vyšetření. Do nemocnice odjel také japonský záložník Šinži Ono, který s Feyenoordem vyhrál Pohár UEFA. Každé ráno jej totiž budila nesnesitelná bolest žaludku.
Suwon - Jen 36 minut odehrál Zinedine Zidane v posledním přípravném zápase před mistrovstvím světa proti Jižní Koreji. Pak musel fotbalový virtuos a lídr Francie střídat kvůli bolesti v levém stehnu. "Svalové zranění," komentoval to trenér Roger Lemerre. "Zatím nevíme, jak je to vážné." Zidane se po utkání jako jediný z hráčů neobjevil v zóně mezi novináři a Francie se obává, jestli bude excelentní záložník fit do prvního zápasu šampionátu. Ten čeká obhájce zlata už v pátek proti Senegalu, bude to úvodní zápas celého turnaje. Zranění, to je jedno velké téma pro média. Sven Göran Eriksson, trenér Angličanů, musel skoro slíbit, že záložník David Beckham se uzdraví včas. Beckham přitom ještě před měsícem nemohl trénovat kvůli zlomené kůstce v nártu. Během přípravného zápasu Belgičanů s Kostarikou zase zůstal na lavičce zraněný Wesley Sonck, útočník Genku a nejlepší belgický fotbalista v minulém roce. K tomu musel obránce De Boeck na rentgen s nakopnutým kotníkem. Jak vážný problém s levým kolenem má Filippo Inzaghi, elitní útočník Itálie, se ukáže až po dnešním vyšetření. Do nemocnice odjel také japonský záložník Šinži Ono, který s Feyenoordem vyhrál Pohár UEFA. Každé ráno jej totiž budila nesnesitelná bolest žaludku.
</TEXT>
</DOC>
<DOC>
<DOCID>MF-20020527392</DOCID>
<DOCNO>MF-20020527392</DOCNO>
<DATE>05/27/02</DATE>
<TITLE>
Brankář trénuje střelbu penalt
</TITLE>
<GEOGRAPHY>Tokio</GEOGRAPHY>
<TEXT>
Kapitán paraguayské fotbalové reprezentace José Luis Chilavert chce na světovém šampionátu znovu chytat a zároveň dávat góly. Střelec pokutových a trestných kopů se na ně při tréninku soustředí. "Všechno jde bezvadně. Včera jsem proměnil sedm penalt z deseti," řekl. Pro první zápas má ale trest za to, že v kvalifikaci plivl na brazislkého obránce Roberta Carlose.
Tokio - Kapitán paraguayské fotbalové reprezentace José Luis Chilavert chce na světovém šampionátu znovu chytat a zároveň dávat góly. Střelec pokutových a trestných kopů se na ně při tréninku soustředí. "Všechno jde bezvadně. Včera jsem proměnil sedm penalt z deseti," řekl. Pro první zápas má ale trest za to, že v kvalifikaci plivl na brazislkého obránce Roberta Carlose.
</TEXT>
</DOC>
<DOC>
<DOCID>MF-20020527393</DOCID>
<DOCNO>MF-20020527393</DOCNO>
<DATE>05/27/02</DATE>
<TITLE>
Švédský špion neuspěl
</TITLE>
<GEOGRAPHY>Jokohama</GEOGRAPHY>
<TEXT>
Bývalý kouč švédské jedenadvacítky Goran Göransson se nemůže dostat k informacím o fotbalistech Argentiny, jednoho ze soupeřů Švédska na mistrovství světa. "Mám za sebou tři dny telefonování, pochůzek a e-mailování, ale z fotbalu jsem neviděl nic," postěžoval si. "Nikam mě nechtějí pustit."
Jokohama - Bývalý kouč švédské jedenadvacítky Goran Göransson se nemůže dostat k informacím o fotbalistech Argentiny, jednoho ze soupeřů Švédska na mistrovství světa. "Mám za sebou tři dny telefonování, pochůzek a e-mailování, ale z fotbalu jsem neviděl nic," postěžoval si. "Nikam mě nechtějí pustit."
</TEXT>
</DOC>
<DOC>
<DOCID>MF-20020527394</DOCID>
<DOCNO>MF-20020527394</DOCNO>
<DATE>05/27/02</DATE>
<TITLE>
Kandidát na místo předsedy FIFA si věří
</TITLE>
<GEOGRAPHY>Soul</GEOGRAPHY>
<TEXT>
Šéf Africké fotbalové konfederace Issa Hayatou přiletěl do Koreje, kde bude bojovat o místo předsedy Mezinárodní fotbalové federace FIFA. Jeho jediným protikandidátem je dosavadní šéf FIFA Sepp Blatter, který čelí žalobě od jedenácti členů výkonného výboru. "Jsem si jistý, že volby vyhraji," uvedl kamerunský funkcionář před středečním kongresem FIFA.
Soul - Šéf Africké fotbalové konfederace Issa Hayatou přiletěl do Koreje, kde bude bojovat o místo předsedy Mezinárodní fotbalové federace FIFA. Jeho jediným protikandidátem je dosavadní šéf FIFA Sepp Blatter, který čelí žalobě od jedenácti členů výkonného výboru. "Jsem si jistý, že volby vyhraji," uvedl kamerunský funkcionář před středečním kongresem FIFA.
</TEXT>
</DOC>
<DOC>
<DOCID>MF-20020527395</DOCID>
<DOCNO>MF-20020527395</DOCNO>
<DATE>05/27/02</DATE>
<TITLE>
Před volbou se Augusta přel s Gutem
</TITLE>
<GEOGRAPHY>Praha</GEOGRAPHY>
<TEXT>
Ostrými slovy skončila éra Josefa Augusty u hokejové reprezentace. Bývalý kouč se při pátečním telefonátu, a hlavně poté prostřednictvím sdělovacích prostředků pohádal se šéfem svazu Karlem Gutem. "Skoro mě v telefonu nepustil ke slovu," byl zaskočen Gut. Augustův nástupce, téměř jistě jeden z dvojice Slavomír Lener, Alois Hadamczik, by měl být znám dnes odpoledne po mimořádném zasedání výkonného výboru. Augusta byl naštvaný už před vzájemným rozhovorem. Dotklo se ho, že Gut zavolal až poté, co zveřejnil závěry svých jednání s dalšími možnými adepty. "O čem se mnou chtěl asi mluvit?" řekl kouč uštěpačně. "To nenašel dost odvahy mi do očí říci: Josefe, končíš!? Já to také při nominaci musím zvládnout a některým hráčům oznámit, že s nimi nepočítám. Nemohu se za nikoho schovávat a on je přece předseda svazu!" Gut měl údajně prohlásit, že pětapadesátiletý Augusta už nemá co dokázat. "Jak tohle může o mně říci? Přece sám nejlépe musím vědět, co ještě chci nebo mohu v životě udělat," reagoval trenér. "Neřekl jsem, že už nemá co dokázat, ale že nám nemusí nic dokazovat," hájil se šéf svazu. "Za jeho působením u reprezentace jsou přece výsledky! Toho, co pro český hokej udělal, si samozřejmě vážíme." Pětapadesátiletý trenér mistrů světa z Petrohradu a Hannoveru prý již před mistrovstvím světa ve Švédsku cítil, že pokud se nevrátí s medailí, u národního týmu končí. "Nejde přece o to, jestli nadále povedu reprezentaci, ale mrzí mě, jakým způsobem se mnou a s mým asistentem Vláďou Martincem jednají. Čtyři roky za sebou jsme vozili zlato, a teď, když dvakrát prohrajeme ve čtvrtfinále, se s námi nikdo nebaví. Neodcházím z trenérské funkce poprvé, ale něco takového jsem nezažil," pravil Augusta znechuceně před sobotním odletem na Krétu. Tam s ním navzdory dřívějším ostrým prohlášením o zrušení dovolené odcestoval také jihlavský kamarád Jaroslav Holík s bratrem Jiřím. Augustova reakce zaskočila nejen Guta. "Takové jednání nebylo přiměřené. Pan Gut byl vždy jedním z těch, kteří za Augustou pevně stáli," tvrdí Luboš Koželuh, jeden ze členů výkonného výboru. Spolu s dalšími deseti muži se dnes v poledne sejde v pražském hotelu Expo, vyslechne návrh svazového předsedy a bude o něm hlasovat. Zhruba ve 14.00 by mohlo být známo jméno trenéra, který reprezentaci povede do domácího mistrovství světa 2004 a nejspíš i do Světového poháru o rok později. Nejvíc se zatím mluví o Lenerovi. "Nemyslím ale, že to úplně stojí: buď Lener, nebo Hadamczik," říká Koželuh. Nově zvolený kouč pak podle něj bude mít možnost sám si vybrat dva nebo tři asistenty. "Nebylo by šťastné mu je nařídit." V souvislosti s touto funkcí padají jména Vladimíra Růžičky, Antonína Stavjani a jmenovců Václava a Marka Sýkorových.
Praha - Ostrými slovy skončila éra Josefa Augusty u hokejové reprezentace. Bývalý kouč se při pátečním telefonátu, a hlavně poté prostřednictvím sdělovacích prostředků pohádal se šéfem svazu Karlem Gutem. "Skoro mě v telefonu nepustil ke slovu," byl zaskočen Gut. Augustův nástupce, téměř jistě jeden z dvojice Slavomír Lener, Alois Hadamczik, by měl být znám dnes odpoledne po mimořádném zasedání výkonného výboru. Augusta byl naštvaný už před vzájemným rozhovorem. Dotklo se ho, že Gut zavolal až poté, co zveřejnil závěry svých jednání s dalšími možnými adepty. "O čem se mnou chtěl asi mluvit?" řekl kouč uštěpačně. "To nenašel dost odvahy mi do očí říci: Josefe, končíš!? Já to také při nominaci musím zvládnout a některým hráčům oznámit, že s nimi nepočítám. Nemohu se za nikoho schovávat a on je přece předseda svazu!" Gut měl údajně prohlásit, že pětapadesátiletý Augusta už nemá co dokázat. "Jak tohle může o mně říci? Přece sám nejlépe musím vědět, co ještě chci nebo mohu v životě udělat," reagoval trenér. "Neřekl jsem, že už nemá co dokázat, ale že nám nemusí nic dokazovat," hájil se šéf svazu. "Za jeho působením u reprezentace jsou přece výsledky! Toho, co pro český hokej udělal, si samozřejmě vážíme." Pětapadesátiletý trenér mistrů světa z Petrohradu a Hannoveru prý již před mistrovstvím světa ve Švédsku cítil, že pokud se nevrátí s medailí, u národního týmu končí. "Nejde přece o to, jestli nadále povedu reprezentaci, ale mrzí mě, jakým způsobem se mnou a s mým asistentem Vláďou Martincem jednají. Čtyři roky za sebou jsme vozili zlato, a teď, když dvakrát prohrajeme ve čtvrtfinále, se s námi nikdo nebaví. Neodcházím z trenérské funkce poprvé, ale něco takového jsem nezažil," pravil Augusta znechuceně před sobotním odletem na Krétu. Tam s ním navzdory dřívějším ostrým prohlášením o zrušení dovolené odcestoval také jihlavský kamarád Jaroslav Holík s bratrem Jiřím. Augustova reakce zaskočila nejen Guta. "Takové jednání nebylo přiměřené. Pan Gut byl vždy jedním z těch, kteří za Augustou pevně stáli," tvrdí Luboš Koželuh, jeden ze členů výkonného výboru. Spolu s dalšími deseti muži se dnes v poledne sejde v pražském hotelu Expo, vyslechne návrh svazového předsedy a bude o něm hlasovat. Zhruba ve 14.00 by mohlo být známo jméno trenéra, který reprezentaci povede do domácího mistrovství světa 2004 a nejspíš i do Světového poháru o rok později. Nejvíc se zatím mluví o Lenerovi. "Nemyslím ale, že to úplně stojí: buď Lener, nebo Hadamczik," říká Koželuh. Nově zvolený kouč pak podle něj bude mít možnost sám si vybrat dva nebo tři asistenty. "Nebylo by šťastné mu je nařídit." V souvislosti s touto funkcí padají jména Vladimíra Růžičky, Antonína Stavjani a jmenovců Václava a Marka Sýkorových.
</TEXT>
</DOC>
<DOC>
<DOCID>MF-20020527396</DOCID>
<DOCNO>MF-20020527396</DOCNO>
<DATE>05/27/02</DATE>
<TITLE>
Hašek už nemá do finále NHL blíž
</TITLE>
<TEXT>
Toronto odvrátilo konec série a na ledě Caroliny zvítězilo díky jedinému gólu
Denver, Raleigh - Nejméně dvakrát bude ještě ve Stanley Cupu k vidění hvězdný souboj Hašek - Roy. Český gólman pustil tři z dvaadvaceti střel Colorada a Detroit tak přišel o náskok ve finále Západní konference. Stav série je 2:2. Jediný gól rozhodl o tom, že pokračuje i bitva Caroliny a Toronta.
</TEXT>
<HEADING>
Sebevědomí utnul Sakic
</HEADING>
<TEXT>
"Po takovém zápase se cítím velmi zklamaný," prohlásil Dominik Hašek. "Při druhé přestávce bylo z týmu cítit velké sebevědomí, ale soupeř brzy rozhodl." Detroit zlomil gól Joa Sakica už 45 vteřin po začátku třetí třetiny. Útočník dostal bekhendový pas od de Vriese a švihem zápěstí z prostoru mezi kruhy vstřelil už svou devátou branku v play off. Hrdinou série se ale pro Colorado stává centr Chris Drury. Rozhodl prodloužení druhého zápasu a důležitý třetí gól dal i v sobotu. V 57. minutě mu na ránu nad levým Haškovým ramenem nahrál Forsberg. Přitom Drury utkání málem nedohrál. Na začátku třetí třetiny musel totiž po ostré srážce s českým obráncem Jiřím Fischerem vynechat několik střídání. "Neměl jsem ani dost vzduchu, abych se doplazil ke střídačce," řekl Drury. Fischer byl kromě dalších sedmi soubojů u jedné inkasované branky. Jeho tým hrál na konci dvě a půl minuty bez brankáře, ale jen snížil. U vítězů vystřelil útočník Milan Hejduk třikrát na branku a Martin Škoula odehrál jedenáct střídání. Série pokračuje dnes v Detroitu.
</TEXT>
<HEADING>
Tucker svůj gól neviděl
</HEADING>
<TEXT>
Torontu pomohl brankář Joseph, který chytil všech 27 střel Caroliny, a hlavně šťastný gól. V 19. minutě se nahozený puk odrazil od brusle Darcyho Tuckera přímo za záda gólmana Irbeho. "Kotouč jsem vůbec neviděl. Letěl směrem k brance a pak byl najednou pryč. Rozhlížel jsem se po dorážce, ale on už byl v síti," tvrdil Tucker. Toronto uspělo i přesto, že ho znovu nevedl trenér Pat Quinn. Z nemocnice už byl sice po bolestech srdce propuštěn, ale cestu do Raleighu mu lékaři nedoporučili. "Hrajeme hlavně pro něj," prohlásil útočník Alexander Mogilnyj. Jednu střelu na branku si za vítěze připsal obránce Tomáš Kaberle, útočník Robert Reichel odehrál pouze šest střídání. V týmu Caroliny střílel na Josepha dvakrát Josef Vašíček, jednou Jaroslav Svoboda a nastoupil i obránce Marek Malík. Šestý zápas se hraje v úterý v Torontu.
Ve třetí třetině, za stavu 1:2, Hašek podržel Detroit v oslabení: sérii těžkých střel Colorada zakončil Drury neúspěšnou dorážkou. Brzy nato však Drury vítězný gól přece jen dal.
resumé
Bod pro Roye: Colorado zvítězilo, a navíc měl víc úspěšných zákroků než Hašek
VÍTĚZNÝ GÓL TORONTA. Nahozená střela se odráží od brusle Darcyho Tuckera do branky Caroliny. FOTO: AP
VÍTĚZNÝ GÓL COLORADA. Chris Drury poslal puk do levého horního rohu, lapačka Dominika Haška vystřelila pozdě.
</TEXT>
</DOC>
<DOC>
<DOCID>MF-20020527397</DOCID>
<DOCNO>MF-20020527397</DOCNO>
<DATE>05/27/02</DATE>
<TITLE>
Basketbalový titul má Opava Šesté finálové utkání: Opava - Kunín 82:63, konečný stav série 4
</TITLE>
<TEXT>
Po třech letech se basketbalisté Opavy vrátili na domácí trůn, v klubové historii získali třetí mistrovský titul.
Opava - Opavští basketbalisté ve finálové sérii uhájili domácí neporazitelnost, jedno vítězství přivezli z Nového Jičína. Klíčový zápas včera vyhráli 82:63. "Jsem sice jeden ze služebně nejmladších trenérů v lize, ale tvrdím, že se hrálo jedno z nejkvalitnějších finále," řekl kunínský kouč Štefan Garba. "Bojovali jsme, ale Opava měla širší a vyrovnanější kádr." V první půli včerejšího duelu měli domácí mírně navrch. Dobře doskakovali pod vlastním košem, chvíli před poločasem se jim povedla série trojek, díky které odskočili na osm bodů (35:27). Přesnou ruku zdálky měl hlavně střídající Zdeněk, který ve finále doma naskočil na hřiště vůbec poprvé. Kunínští však byli neustále v závěsu. Tvrdě bránili, v útoku se do šancí tlačili přes vysoké pivoty. Křídla moc prostoru neměla. Na Nečase, který v minulém utkání nešťastně zranil Staňka (slabý otřes mozku), diváci při každém kontaktu s míčem hlasitě bučeli. Klíčovým momentem byl úsek mezi 31. a 39. minutou. Hostům se vyfaulovali pivoti Popovič, Kovář i Navrátil. Opavané prostoru pod košem využili a dotáhli zápas k výhře. "Jsem šťastný, protože v Kuníně bychom to v sedmém zápase měli velice těžké," vydechl si včera s úlevou František Rón, trenér nových basketbalových mistrů z Opavy.
MISTŘI! Basketbalisté Opavy slaví třetí mistrovský titul v klubové historii.
</TEXT>
</DOC>
<DOC>
<DOCID>MF-20020527398</DOCID>
<DOCNO>MF-20020527398</DOCNO>
<DATE>05/27/02</DATE>
<TITLE>
Czudek se stal rekordmanem
</TITLE>
<GEOGRAPHY>Opava</GEOGRAPHY>
<TEXT>
Pod sprškou šampaňského a v tlačenici nadšených fanoušků byl opavský rozehrávač Petr Czudek absolutním rekordmanem v počtu získaných titulů. V Brně vybojoval tři, v Opavě stejně tak. "Každý titul je něčím zvláštní a něčím krásný. Stejné jsou jen v tom, že je hodně těžké je získat," filozofoval třicetiletý matador basketbalových palubovek. Czudek je dlouhodobě nejlepším rozehrávačem ligy, na vrcholu si drží stabilní formu. Basketbalem se baví. Rozdává krásné přihrávky, akce pentlí technickými finesami. Proslýchalo se, že končí. "Ne, to ne. Pokud zdraví vydrží, budu hrát dál." Nejčerstvější titul přičítá hlavně velké vůli. "Čekali jsme na něj v Opavě tři roky, moc jsme jej chtěli získat a naše vůle nakonec i rozhodla."
Opava - Pod sprškou šampaňského a v tlačenici nadšených fanoušků byl opavský rozehrávač Petr Czudek absolutním rekordmanem v počtu získaných titulů. V Brně vybojoval tři, v Opavě stejně tak. "Každý titul je něčím zvláštní a něčím krásný. Stejné jsou jen v tom, že je hodně těžké je získat," filozofoval třicetiletý matador basketbalových palubovek. Czudek je dlouhodobě nejlepším rozehrávačem ligy, na vrcholu si drží stabilní formu. Basketbalem se baví. Rozdává krásné přihrávky, akce pentlí technickými finesami. Proslýchalo se, že končí. "Ne, to ne. Pokud zdraví vydrží, budu hrát dál." Nejčerstvější titul přičítá hlavně velké vůli. "Čekali jsme na něj v Opavě tři roky, moc jsme jej chtěli získat a naše vůle nakonec i rozhodla."
</TEXT>
</DOC>
<DOC>
<DOCID>MF-20020527399</DOCID>
<DOCNO>MF-20020527399</DOCNO>
<DATE>05/27/02</DATE>
<TITLE>
Navrátilová vyhrála po osmi letech turnaj
</TITLE>
<GEOGRAPHY>Madrid</GEOGRAPHY>
<TEXT>
Martina Navrátilová nepřestává lámat tenisové rekordy. Ve věku 45 let, sedmi měsíců a sedmi dnů se stala nejstarší turnajovou vítězkou historie. S jedenatřicetiletou Běloruskou Natašou Zverevovou vyhrála americká tenistka českého původu deblový titul z WTA Tour na antuce v Madridu, generálky před Roland Garros. Ve finále porazily Španělku Sanchezovou-Vicariovou a Chilanku de los Riosovou 6:2, 6:3. "Zažily jsme výborný týden. Je skvělé opět vyhrát turnaj, zvláště po tak dlouhé pauze," pravila Navrátilová, která skončila s turnaji v roce 1994, ale předloni se vrátila ke čtyřhře. Poslední turnaj v ní vyhrála právě před osmi lety. Předchozí věkový rekord deblové vítězky - 39 let - držela od roku 1983 Američanka Billie Jean Kingová, Navrátilové dlouholetá kamarádka a dřívější spoluhráčka. Navrátilová vylepšila i další rekord, který drží v počtu turnajových vítězství ve čtyřhře, na 166. Je to o 54 víc, než má historicky druhá Američanka Casalsová. Ve dvouhře Navrátilová vyhrála 167 turnajů, z toho osmnáct grandslamových. Se Zverevovou se dala Navrátilová dohromady náhodou. Původně byla domluvena na pár turnajů s mladou Slovenkou Hantuchovou, jenže ta dala přednost Sanchezové, s níž byla ve finále Australian Open. O tom, že Navrátilová marně hledá partnerku, se Zverevová dověděla z elektronické pošty, kterou dostala od WTA Tour. Temperamentní Běloruska, jež ve čtyřhře vyhrála rovněž osmnáct grandslamů, v posledních dvou letech turnaje nehrála. Měla zraněná záda a rozhodla se užívat si života. S Navrátilovou nezačaly dobře. Prohrály v prvním kole turnajů v Indian Wells, v Miami i v Berlíně. Před týdnem však nastal obrat, došly do čtvrtfinále v Římě.
Madrid - Martina Navrátilová nepřestává lámat tenisové rekordy. Ve věku 45 let, sedmi měsíců a sedmi dnů se stala nejstarší turnajovou vítězkou historie. S jedenatřicetiletou Běloruskou Natašou Zverevovou vyhrála americká tenistka českého původu deblový titul z WTA Tour na antuce v Madridu, generálky před Roland Garros. Ve finále porazily Španělku Sanchezovou-Vicariovou a Chilanku de los Riosovou 6:2, 6:3. "Zažily jsme výborný týden. Je skvělé opět vyhrát turnaj, zvláště po tak dlouhé pauze," pravila Navrátilová, která skončila s turnaji v roce 1994, ale předloni se vrátila ke čtyřhře. Poslední turnaj v ní vyhrála právě před osmi lety. Předchozí věkový rekord deblové vítězky - 39 let - držela od roku 1983 Američanka Billie Jean Kingová, Navrátilové dlouholetá kamarádka a dřívější spoluhráčka. Navrátilová vylepšila i další rekord, který drží v počtu turnajových vítězství ve čtyřhře, na 166. Je to o 54 víc, než má historicky druhá Američanka Casalsová. Ve dvouhře Navrátilová vyhrála 167 turnajů, z toho osmnáct grandslamových. Se Zverevovou se dala Navrátilová dohromady náhodou. Původně byla domluvena na pár turnajů s mladou Slovenkou Hantuchovou, jenže ta dala přednost Sanchezové, s níž byla ve finále Australian Open. O tom, že Navrátilová marně hledá partnerku, se Zverevová dověděla z elektronické pošty, kterou dostala od WTA Tour. Temperamentní Běloruska, jež ve čtyřhře vyhrála rovněž osmnáct grandslamů, v posledních dvou letech turnaje nehrála. Měla zraněná záda a rozhodla se užívat si života. S Navrátilovou nezačaly dobře. Prohrály v prvním kole turnajů v Indian Wells, v Miami i v Berlíně. Před týdnem však nastal obrat, došly do čtvrtfinále v Římě.
</TEXT>
</DOC>
<DOC>
<DOCID>MF-20020527400</DOCID>
<DOCNO>MF-20020527400</DOCNO>
<DATE>05/27/02</DATE>
<TITLE>
Češek je v Paříži pět, postoupila Benešová
</TITLE>
<TEXT>
Paříž, Praha - Jako jediná česká tenistka postoupila Iveta Benešová z kvalifikace do hlavní soutěže Roland Garros, které dnes začíná. Benešová se na grandslamový turnaj kvalifikovala poprvé a v prvním kole se utká s Američankou Hopkinsovou. Turnaj tak uvidí pět českých hráček v singlu. Pro zranění žeber, utrpěné při autonehodě, odstoupil včera Španěl Mantilla, semifinalista z roku 1998. Nejistý je start druhého nasazeného Rusa Safina, v sobotu při Světovém poháru v Düsseldorfu odstoupil z dvouhry proti Argentinci Acasusovi se zraněním. "Mám dva dny na zotavenou," doufal Safin, který má už od středy skřípnutý nerv mezi žebry a nemůže podávat. Díky Safinově skreči a vítězství Caňase nad Kafelnikovem vyhrála Argentina, původně náhradník, Světový pohár poprvé od roku 1980. Ve formě jdou do Roland Garros debloví specialisté Petr Pála a David Rikl. Jako první nasazení vyhráli turnaj ATP v rakouském St. Pöltenu, kde už loni byli ve finále. Tentokrát porazili Američany Mika Bryana a Hilla 7:5, 6:4 a získali třetí společný titul. "Když jsme vedli 5:3 ve druhém setu, řekl jsem Davidovi, že následující game musíme vyhrát.Vzpomněl jsem si na loňský rok, kdy jsme vedli 5:4, David podával - a finále jsme prohráli," vysvětlil Pála.
</TEXT>
</DOC>
<DOC>
<DOCID>MF-20020527401</DOCID>
<DOCNO>MF-20020527401</DOCNO>
<DATE>05/27/02</DATE>
<TITLE>
Sord postoupil do Velké pardubické
</TITLE>
<GEOGRAPHY>Pardubice</GEOGRAPHY>
<TEXT>
Sedmiletý bělouš Sord poběží Velkou pardubickou hned v prvním roce, kdy mu to řády dovolují. V sobotu vyhrál první kvalifikaci pro 112. ročník slavného dostihu. "Zatím nemá zkušenosti z velkých dostihů, ale skokan je to výborný, a tak má šanci uspět," tuší jezdec Josef Bartoš. Ten slavil v sedle Sorda triumf už daleko před cílem kvalifikační Velké ceny města Pardubic na 5800 metrů. Levou rukou zdravil diváky a přitom ukazoval na koně. Málem to bylo předčasné. Trojice Tomba Labomba, Modřenka a Barbaresco v boji o druhé místo Sorda mocně dotahovala. "Sto metrů před cílem jsem si byl jist vítězstvím. Sord v závěru nezrychloval, ale náskok měl dostatečný," řekl jedenadvacetiletý Bartoš, startující v rovinových i překážkových dostizích.
JÁGR NA DOSTIZÍCH. Dostihovou Velkou cenu města Pardubic, první kvalifikaci na 112. ročník Velké pardubické, pomáhal v sobotu odstartovat Jaromír Jágr, hokejista Washingtonu Capitals.
</TEXT>
</DOC>
<DOC>
<DOCID>MF-20020527402</DOCID>
<DOCNO>MF-20020527402</DOCNO>
<DATE>05/27/02</DATE>
<TITLE>
Florbalisté jsou čtvrtí na světě
</TITLE>
<TEXT>
Helsinky, Praha - Čeští florbalisté na světový bronz nedosáhli. V bitvě o medaili národní tým se Švýcarskem prohrával 0:3, srovnal, ale ve 4. minutě prodloužení inkasoval počtvrté. Švýcarsko přemohlo český výběr na šampionátu podruhé, v základní skupině vyhrálo 6:4. "Švýcary jsme přehrávali, rozhodly individuální chyby," litoval trenér Zdeněk Skružný. "I když je čtvrté místo pro nás úspěch, objevily se i slzy. Ale klukům jsem poděkoval. Byla pro mě čest stát na střídačce." Florbal, hra podobná hokeji na třikrát 60 minut s děrovaným míčkem a v botách na umělém povrchu místo bruslí na ledě, vznikl ve Švédsku teprve před deseti roky. A Švédové stále drží světový titul, letos jej získali počtvrté v řadě, když porazili ve vyprodané helsinské Hartvall Areně před 14 000 diváky domácí Finsko 6:4.
</TEXT>
</DOC>
<DOC>
<DOCID>MF-20020527403</DOCID>
<DOCNO>MF-20020527403</DOCNO>
<DATE>05/27/02</DATE>
<TITLE>
Near Dancer nedbal na věk
</TITLE>
<GEOGRAPHY>Praha</GEOGRAPHY>
<TEXT>
Ačkoli byl osmiletý ryzák Near Dancer už odepisován kvůli nevalné výkonnosti v prvních letošních startech a pro svůj vysoký věk, vyhrál drtivým závěrem Velkou květnovou cenu Železničního stavitelství na 1600 metrů. "Tři týdny jsem si s ním hrál a výsledek přišel," jásal žokej Karol Šarina. "Když jsem se vrátil po zdravotní přestávce a podíval jsem se na něj, tak nějak divně pletl nohama. Nebyl to ten starý dobrý Near Dancer," vzpomněl jezdec. "Vzal jsem si ho do práce, abychom si vzájemně vyhovovali, a podařilo se nám opět najít společnou řeč." Výkon nejstaršího koně ve startovním poli nepřekvapil jen diváky, ale i jeho trenéra Tomáše Šatru. "Věděl jsem, že půjde dobře. Ale takhle?" Druhému Gotykovi nadělil Near Dancer téměř pět délek. Nedařilo se favoritům, Lymond finišoval čtvrtý a vítěz posledních dvou ročníků Hyphen dokonce pátý.
Velká květnová cena železničního stavitelství Praha (1600 metrů, 400 000 korun): 1. Near Dancer (ž. Šarina, trenér Šatra, Stavební a nové izolace), 2. Gotyk, 3. Rabín. Čas: 1: 43,53.
</TEXT>
</DOC>
<DOC>
<DOCID>MF-20020527404</DOCID>
<DOCNO>MF-20020527404</DOCNO>
<DATE>05/27/02</DATE>
<TITLE>
Korbel bude hrát v Lize mistrů
</TITLE>
<GEOGRAPHY>Frýdek-Místek</GEOGRAPHY>
<TEXT>
Nejlepší český stolní tenista Petr Korbel si po návratu z Německa do vlasti hned zahraje Ligu mistrů. Domácí titul vybojoval poprvé v historii klub z Horní Suché, za který bude Korbel od nové sezony hrát. Extraligu družstev vyhrála Horní Suchá poté, co ve finále porazila Frýdek-Místek; doma zvítězila 5:3 a včera na jeho stolech 5:2. "Potvrdili jsme, že náš tým je silný a vyrovnaný," radoval se Radek Košťál, nejlepší hráč play off. Jako jediný neprohrál ve finále žádný zápas. Na titulu se dál podíleli Miroslav Hořejší, Marek Čihák, Radek Mrkvička a kouč Jiří Řežáb.
Frýdek-Místek - Nejlepší český stolní tenista Petr Korbel si po návratu z Německa do vlasti hned zahraje Ligu mistrů. Domácí titul vybojoval poprvé v historii klub z Horní Suché, za který bude Korbel od nové sezony hrát. Extraligu družstev vyhrála Horní Suchá poté, co ve finále porazila Frýdek-Místek; doma zvítězila 5:3 a včera na jeho stolech 5:2. "Potvrdili jsme, že náš tým je silný a vyrovnaný," radoval se Radek Košťál, nejlepší hráč play off. Jako jediný neprohrál ve finále žádný zápas. Na titulu se dál podíleli Miroslav Hořejší, Marek Čihák, Radek Mrkvička a kouč Jiří Řežáb.
</TEXT>
</DOC>
<DOC>
<DOCID>MF-20020527405</DOCID>
<DOCNO>MF-20020527405</DOCNO>
<DATE>05/27/02</DATE>
<TITLE>
Jonesová v Ostravě určitě poběží
</TITLE>
<TEXT>
Eugene, USA - Americká sprinterka Marion Jonesová, trojnásobná olympijská vítězka ze Sydney, poběží na Zlaté tretře v Ostravě 12. června. Potvrdil to manažer atletky Charles Wells i organizátoři mítinku. Zlatou tretru završí dvoustovka, na níž je Jonesová olympijskou vítězkou i úřadující mistryní světa. Utká se například s bronzovou z MS v Edmontonu Kelly Whiteovou z USA či halovou mistryní světa Juliet Cambelovou z Jamajky.
</TEXT>
</DOC>
<DOC>
<DOCID>MF-20020527406</DOCID>
<DOCNO>MF-20020527406</DOCNO>
<DATE>05/27/02</DATE>
<TITLE>
Rakouské lyžaře dodatečně vyloučili z her
</TITLE>
<GEOGRAPHY>Vídeň</GEOGRAPHY>
<TEXT>
Rakouští běžci na lyžích Marc Mayer a Achim Walcher byli včera dodatečně vyloučeni z letošních zimních olympijských her v Salt Lake City. Mezinárodní olympijský výbor rozhodl, aby všechna umístění těchto dvou závodníků ve třetí až šesté desítce pořadí byla z výsledkových listin vymazána. Důvodem byl nález zařízení na transfuzi krve v jejich pokoji v olympijské vesnici. Trenér obou lyžařů, Mayerův otec Walter, a německý člen lékařského týmu Volker Müller dostali zákaz působit na olympiádách až do roku 2010. Nepomohla ani obhajoba rakouské výpravy, že aparatura měla pomáhat při případných nachlazeních a na posílení imunitního systému, nikoli ke zvyšování výkonnosti závodníků. Člen MOV Denis Oswald, jenž vedl vyšetřování případu, potvrdil, že indicie poukazovaly na nedovolenou manipulaci s krví běžců. "Rakouská výprava nepodala přesvědčivé důkazy o terapeutickém využívání aparatury," řekl. Kromě přístroje byly v pokoji nalezeny také náhradní pytlíky s krví. Šéf rakouského olympijského výboru Heinz Jungwirth po výroku potvrdil, že se proti němu nehodlá odvolat. "Věřím, že se z toho všichni poučili," řekl jen.
Vídeň - Rakouští běžci na lyžích Marc Mayer a Achim Walcher byli včera dodatečně vyloučeni z letošních zimních olympijských her v Salt Lake City. Mezinárodní olympijský výbor rozhodl, aby všechna umístění těchto dvou závodníků ve třetí až šesté desítce pořadí byla z výsledkových listin vymazána. Důvodem byl nález zařízení na transfuzi krve v jejich pokoji v olympijské vesnici. Trenér obou lyžařů, Mayerův otec Walter, a německý člen lékařského týmu Volker Müller dostali zákaz působit na olympiádách až do roku 2010. Nepomohla ani obhajoba rakouské výpravy, že aparatura měla pomáhat při případných nachlazeních a na posílení imunitního systému, nikoli ke zvyšování výkonnosti závodníků. Člen MOV Denis Oswald, jenž vedl vyšetřování případu, potvrdil, že indicie poukazovaly na nedovolenou manipulaci s krví běžců. "Rakouská výprava nepodala přesvědčivé důkazy o terapeutickém využívání aparatury," řekl. Kromě přístroje byly v pokoji nalezeny také náhradní pytlíky s krví. Šéf rakouského olympijského výboru Heinz Jungwirth po výroku potvrdil, že se proti němu nehodlá odvolat. "Věřím, že se z toho všichni poučili," řekl jen.
</TEXT>
</DOC>
<DOC>
<DOCID>MF-20020527407</DOCID>
<DOCNO>MF-20020527407</DOCNO>
<DATE>05/27/02</DATE>
<TITLE>
Giro: hory přály útočení
</TITLE>
<TEXT>
Německý cyklista Heppner už vede jen o tři čtvrtě minuty
San Giacomo, Numana - Ani po nedělní časovce na 30 kilometrů neztratil německý cyklista Jens Heppner růžový trikot vedoucího jezdce Giro d'Italia, ale před Australanem Cadelem Evansem už vede jen o 46 vteřin. Evans se do závětří lídra závodu posunul skvělými výkony o víkendu: v sobotu dojel druhý za Juliem Albertem Perezem Cuapiem z Mexika, den poté třetí. Průměrnou rychlostí 44 km/hod. zvítězil Američan Tyler Hamilton, nedávný kolega triumfátora z Tour de France, Lance Armstronga. Druhý skončil Ukrajinec Sergej Gončar, mistr světa z roku 2000. Peloton se znovu vydal do hor, což Evansovi, bývalému specialistovi na horská kola, vyhovovalo. V 13. etapě cyklisty stálo hodně sil stoupání na Ceppo do nadmořské výšky 1334 metrů. Další výšlap přišel před cílem. Kopec sice nebyl tak příkrý, zato se táhl 22 kilometrů. Už na 44. kilometru se odpoutal Nizozemec Marc Lotz a vypracoval si náskok téměř deseti minut. Jenže po dalších padesáti kilometrech začalo stoupání do hor a jeho odstup se rychle tenčil. Šedesát kilometrů před cílem se pustila do pronásledování Nizozemce skupinka sedmi jezdců v čele s Italem Eddym Mazzolenim, čtrnáctým v průběžném pořadí. Ve stoupání na Ceppo měl Lotz první krizi a jeho náskok se smrskl na šest minut. V čele pelotonu se v té době začali střídat jezdci stáje Tiscali, za niž jezdí Hamilton. Lotz ve stoupání ztratil čtyři minuty a sedm pronásledovatelů se na něj rychle dotahovalo. Peloton se roztrhal do skupinek, v jedné z nich byl i lídr průběžného pořadí Heppner. Zhruba čtyři kilometry před cílem byl Lotz dostižen a v závěrečném stoupání měl nejvíc sil Mexičan Cuapio.
</TEXT>
</DOC>
<DOC>
<DOCID>MF-20020527408</DOCID>
<DOCNO>MF-20020527408</DOCNO>
<DATE>05/27/02</DATE>
<TITLE>
Nováčci fotbalové elity se perou o čelo ve druhé lize
</TITLE>
<GEOGRAPHY>Zlín</GEOGRAPHY>
<TEXT>
Jména nových účastníků první fotbalové ligy jsou známa už týden, ale teprve poslední kolo druhé nejvyšší soutěže rozhodne o tom, který tým se vrátí mezi elitu z prvního místa. Situaci na čele tabulky zamíchal duel Zlína s Českými Budějovicemi, v němž domácí zvítězili 1:0. Zlín se díky těsné výhře posunul do čela tabulky, jeho soupeř poprvé v jarní části ligy ztratil vedení. Oba soupeři získali stejný počet bodů, bilance vzájemných zápasů je vyrovnaná. Moravský klub vede jen díky vyššímu počtu nastřílených gólů. Budějovice mají přesto k celkovému prvenství blíž. V posledních dvou kolech nastoupí proti lehčím soupeřům. Hrají s Olomoucí B a v Ratíškovicích, zatímco Zlín v Chomutově a s Pardubicemi. "Chceme postoupit z prvního místa, jde o prestiž. O pořadí asi rozhodne náš zápas v Chomutově, protože Budějovice získají šest bodů," předpokládá zlínský obránce Zdeněk Kroča. Utkání dvou nejlepších týmů druhé ligy sledovaly bezmála čtyři tisícovky diváků, které se parádně bavily. Útočný zápas snesl prvoligová měřítka. Hosté doplatili na slabší úvod, kdy nechali Zlínu prostor a dostali gól. Po změně stran se tlačili dopředu, ale žádnou šanci nevyužili. Domácí hrozili z brejků, ale skóre se už nezměnilo.
Zlín - Jména nových účastníků první fotbalové ligy jsou známa už týden, ale teprve poslední kolo druhé nejvyšší soutěže rozhodne o tom, který tým se vrátí mezi elitu z prvního místa. Situaci na čele tabulky zamíchal duel Zlína s Českými Budějovicemi, v němž domácí zvítězili 1:0. Zlín se díky těsné výhře posunul do čela tabulky, jeho soupeř poprvé v jarní části ligy ztratil vedení. Oba soupeři získali stejný počet bodů, bilance vzájemných zápasů je vyrovnaná. Moravský klub vede jen díky vyššímu počtu nastřílených gólů. Budějovice mají přesto k celkovému prvenství blíž. V posledních dvou kolech nastoupí proti lehčím soupeřům. Hrají s Olomoucí B a v Ratíškovicích, zatímco Zlín v Chomutově a s Pardubicemi. "Chceme postoupit z prvního místa, jde o prestiž. O pořadí asi rozhodne náš zápas v Chomutově, protože Budějovice získají šest bodů," předpokládá zlínský obránce Zdeněk Kroča. Utkání dvou nejlepších týmů druhé ligy sledovaly bezmála čtyři tisícovky diváků, které se parádně bavily. Útočný zápas snesl prvoligová měřítka. Hosté doplatili na slabší úvod, kdy nechali Zlínu prostor a dostali gól. Po změně stran se tlačili dopředu, ale žádnou šanci nevyužili. Domácí hrozili z brejků, ale skóre se už nezměnilo.
</TEXT>
</DOC>
<DOC>
<DOCID>MF-20020527409</DOCID>
<DOCNO>MF-20020527409</DOCNO>
<DATE>05/27/02</DATE>
<TITLE>
Doktor stále čeká na vítězství
</TITLE>
<GEOGRAPHY>Poznaň</GEOGRAPHY>
<TEXT>
Šest tisícin vteřiny dělilo kanoistu Martina Doktora na Světovém poháru v Poznani od prvního vítězství v sezoně. Lepší byl na 200 metrů jen Němec Dittmer. Na 500 i 1000 metrů dojel Doktor třetí. "Na dvoustovce vál protivítr zprava, to je naše stará bolest. V takovém počasí Martin jako levák zajet neumí," řekl otec a trenér Josef Doktor, který si stěžoval na absenci dopingových kontrol. "Polák Baraszkiewicz měl zelené oči. Bůh ví, čím se cpal."
Poznaň - Šest tisícin vteřiny dělilo kanoistu Martina Doktora na Světovém poháru v Poznani od prvního vítězství v sezoně. Lepší byl na 200 metrů jen Němec Dittmer. Na 500 i 1000 metrů dojel Doktor třetí. "Na dvoustovce vál protivítr zprava, to je naše stará bolest. V takovém počasí Martin jako levák zajet neumí," řekl otec a trenér Josef Doktor, který si stěžoval na absenci dopingových kontrol. "Polák Baraszkiewicz měl zelené oči. Bůh ví, čím se cpal."
</TEXT>
</DOC>
<DOC>
<DOCID>MF-20020527410</DOCID>
<DOCNO>MF-20020527410</DOCNO>
<DATE>05/27/02</DATE>
<TITLE>
Fotbalová Síň slávy bude sídlit ve Valencii. O náklady na její výstavbu se podělí FIFA, španělský svaz a vláda.
</TITLE>
<TEXT>
Frank Rijkaard, bývalý nizozemský fotbalista a trenér reprezentace, dostal dopis, v němž jemu a jeho rodině neznámý pisatel vyhrožuje smrtí, pokud ho vedení Sparty Rotterdam neodvolá z funkce hlavního trenéra. Klub poprvé v historii sestoupil z ligy.
Slovenský fotbalista Ľubomír Moravčík se loučil v utkání, v němž Nitra z roku 1989 porazila 5:4 reprezentaci z MS 1990.
Evropský rekord na 50 m znak zaplaval Stev Theloke: na mistrovství Německa vyhrál v čase 25,26.
John Vanbiesbrouck, nejlepší brankář NHL v roce 1986, povede juniorský klub Sault Ste. Marie Greyhounds.
Odchody hokejistů: Michal Straka z Plzně do CSKA Moskva, Tomáš Němčický z Karlových Varů do Berlín Capitals.
Na boxerském turnaji v Pule vyhráli Bilak do 71 kg a Kutil do 75 kg. V semifinále prohráli Kraj, Halaš a Bártek.
Do čela alpského lyžování se postavil bývalý reprezentant Bohumír Zeman, který byl zvolen na čtyři roky.
</TEXT>
</DOC>
<DOC>
<DOCID>MF-20020527411</DOCID>
<DOCNO>MF-20020527411</DOCNO>
<DATE>05/27/02</DATE>
<TITLE>
Ve výsledcích
</TITLE>
<HEADING>
Atletika
</HEADING>
<TEXT>
NĚMECKÁ LIGA: Kolín n. R. - ALBA Berlín 68:69 v prodl. (Zídek za hosty 10 minut, 4 body, konečný stav série 0:3).
NĚMECKÁ LIGA: Kolín n. R. - ALBA Berlín 68:69 v prodl. (Zídek za hosty 10 minut, 4 body, konečný stav série 0:3).
</TEXT>
</DOC>
<DOC>
<DOCID>MF-20020527412</DOCID>
<DOCNO>MF-20020527412</DOCNO>
<DATE>05/27/02</DATE>
<TITLE>
Kdo chce přežít "skupinu života"?
</TITLE>
<HEADING>
SKUPINA H: každý může postoupit, ale favorit chybí
</HEADING>
<TEXT>
Jako kdyby z téhle skupiny nikdo nechtěl postoupit. Nebo se alespoň o tom bál nahlas mluvit, aby to nezakřikl. Možná nejslabší skupina šampionátu dostala přezdívku "skupina života".
Praha - Pokud by Česko bývalo vyřadilo v baráži Belgii, mohlo při shodě losovacích okolností přemýšlet, jak odtud postoupit do osmifinále. Bez přehnaného sebevědomí. Ruský medvěd v kopačkách se totiž už léta trápí. Kozáčka na oslavu úspěchu tančil naposledy v roce 1988 ve finále Eura. Na mistrovství světa dokonce přešel do dalšího kola už před dvaceti lety, v roce 1982 ve Španělsku. "Oblomovská", rezignovaná mentalita ruského národa jako by se přenesla i na fotbalový trávník. Hráči, často prověření špičkovými ligami v cizině, si v národním týmu nevěří, případně se dohadují mezi sebou. Přitom už třeba národnostní spory mohou vynechat. Hrají jen za Rusko. I když Karpin se narodil v Estonsku nebo Onopko s Nikiforovem na Ukrajině. Tým vede trenér Romancev, šéf Spartaku Moskva. Jeho nejsilnější zbraní jsou podobně jako v klubu smrtící krátké kombinace vedené ofenzivními záložníky v čele s Titovem. Vpředu ještě spoléhá na bojovníka Besčastnycha. Naopak experti považují za slabinu pomalé obránce i nejisté gólmany. Právě domácí Japonci, výbušní a nadupaní, by ji mohli torpédovat. Pod vedením francouzského fotbalového inženýra Troussiera absolvovali řadu utkání s kvalitními soupeři. V nich získali zejména taktické zkušenosti, jak s takovými týmy hrát. Na posledním šampionátu ve Francii nezískali ani bod, teď se naučili vyhrávat. Jsou mistry Asie, stříbrnými z MS do 20 let, olympijskými čtvrtfinalisty a finalisty Poháru FIFA. To vše v posledních dvou letech! Japonské kamikadze motivují nejen plné stadiony domácích fanoušků, ale i desetinásobně vyšší prémie. Za postup dostane každý hráč v přepočtu okolo 2,6 milionu korun. Snad jen Tunisko, jediný zástupce arabské Afriky, se může za outsidera považovat právem. Slabá disciplína, nízké kreativní schopnosti - poukazují znalci. Kvalifikací prošlo suverénně. Jenže na lednovém Africkém poháru nevstřelilo ani gól a vypadlo. V březnu pak kvůli rozporům mužstvo opustil francouzský trenér Michel. O pár týdnů později nečekaně skončil také zkušený gólman El Ouaer. Navzdory této konkurenci si programoví pesimisté z Belgie nestavějí vysoké cíle. "Co nejméně chybovat a co nejvíce využít chyb soupeře." Strategie trenéra Waseigeho, která zničila i Česko v baráži, se nemění. Ale pozor! Belgie v poslední přípravě porazila mistry světa Francouze na jejich stadionu 2:1. Jako jediný tým - vyjma pořadatelů a obhájců trofeje - se dokázala probít na světový šampionát už pošesté za sebou. Vůdce mužstva, "býk" Wilmots, jede už na čtvrté mistrovství. K tahounům lze počítat i útočníka Verheyena a nejlepšího střelce ligy Soncka, pokud bude zdráv. Ti ostatní, to už je jen tým. Má to však i světlé stránky. Pokud někdo vypadne, nebývá to cítit. Což platí i pro Émile Mpenzu, nebezpečného útočníka ze Schalke. Čest rodiny bude hájit jen jeho bratr Mbo.
Tři hvězdy skupiny H
</TEXT>
<HEADING>
Alexander Mostovoj záložník Ruska
</HEADING>
<TEXT>
Když bude zářit on, nemůže Rusko propadnout. Jenže lehce natržený stehenní sval se léčí pomaleji, než by Mostovoj chtěl. Třiatřicetiletý kapitán Celty Vigo se obává, že první zápas proti Tunisku nestihne.
</TEXT>
<HEADING>
Marc Wilmots záložník Belgie
</HEADING>
<TEXT>
Další tahoun v Kristových letech. Kapitán Belgičanů ze Schalke sice v baráži proti Česku nehrál kvůli zranění ani jednou od začátku, jenže jeho psychická síla byla znát. Při odvetě v Praze proměnil penaltu. Má v sobě chuť bojovat, říká se mu Boxer.
</TEXT>
<HEADING>
Jošikacu Kawaguči brankář Japonska
</HEADING>
<TEXT>
V šestadvaceti se blíží už k padesátce reprezentačních startů a v Japonsku je prvotřídní hvězdou. Nic na tom nezměnil ani špatný vstup do druholigového anglického Portsmouthu: dostal gól po 26 vteřinách prvního utkání.
Program skupiny H
Japonsko - Belgie úterý 4. června v 11.00 v Saitamě
Rusko - Tunisko středa 5. června v 8.30 v Kóbe
Japonsko - Rusko neděle 9. června ve 13.30 v Jokohamě
Tunisko - Belgie pondělí 10. června v 11.00 v Óitě
Tunisko - Japonsko pátek 14. června v 8.30 v Ósace
Belgie - Rusko pátek 14. června v 8.30 v Šizuoce
BELGIE - KOSTARIKA 1:0. Belgičané (vpravo Sven Vermant v souboji s Kostaričanem Marinem) porazili Kostariku 1:0 ve včerejší přípravě v japonském Kumamotu.
</TEXT>
</DOC>
<DOC>
<DOCID>MF-20020527413</DOCID>
<DOCNO>MF-20020527413</DOCNO>
<DATE>05/27/02</DATE>
<TITLE>
Domácím může pomáhat také období dešťů
</TITLE>
<TEXT>
Co si myslí expert?
Pavel Řehák, bývalý hráč tří japonských klubů 1. a 2. ligy
Už se do Japonska moc těším, věřím, že domácí pomstí české mužstvo a vyřadí Belgii nebo alespoň postoupí dál na úkor Ruska. Japonci se připravují dlouhodobě společně, francouzský trenér Troussier jim dává vysokou školu taktiky. Vyzkoušel hodně hráčů i odolnost vybraného užšího kádru. Ukázali sílu na olympiádě v Sydney, vyhráli mistrovství Asie a teď budou ještě lepší. Nakata je hvězda, těšte se na naturalizovaného Brazilce Santose a mladíčka Ona z Feyenoordu. Taky gólman Kawaguči z Portsmouthu něco umí. Posbírali zkušenosti po světě. Navíc už pocházejí z generace odchované boomem rozjíždějící se japonské profesionální ligy, která se vyrovnala popularitě baseballu. Pomůže jim i počasí, v červnu obvykle přichází období dešťů, a to se pak cítíte jako v prádelně. Evropany to hodně potrápí. Belgičané mohou být králové remíz, u Rusů stále něco skřípe. A Tunisku nevěřím už vůbec.
</TEXT>
</DOC>
<DOC>
<DOCID>MF-20020527414</DOCID>
<DOCNO>MF-20020527414</DOCNO>
<DATE>05/27/02</DATE>
<TITLE>
Nejlepší získají porsche, ale nerozhádá se Rusko?
</TITLE>
<TEXT>
Moskva, Praha - Po letech sportovní bídy v nejsledovanějších sportech se konečně Rusko dočkalo: hokejisté se dostali na mistrovství světa až do finále, prohráli až se Slovenskem. Fotbalisté si zahrají po šesti letech na velkém turnaji. Jejich posledním zápasem byla remíza 3:3 na mistrovství Evropy 1996 s Českem. Když se s hráči minulý týden loučil prezident Vladimir Putin, nezapomněl upozornit: "Samozřejmě věříme ve vítězství, ale nejdůležitější je ukázat odvahu, obětování a nádherný fotbal." Od kapitána Onopka pak dostal modrý reprezentační dres s nápisem Putin na zádech. Tušil ale prezident, že Rusové v přípravě ani jednou nevyhráli? Ani odlet se moc nepovedl. Až ruský premiér Kasjanov vyřešil problémy s tím, že letadlo, ve kterém měl tým cestovat, bylo hlučnější, než povolují normy na Dálném východě. Půjčil výpravě luxusní verzi Il-62, kterým létá on sám. Rusko, to je vůbec záhada sama. Když se v lehké základní skupině rozjede, nemusí být k zastavení. Hráči už vědí, že v případě postupů je čeká sladký návrat. Nejlepšímu z každého zápasu nabídla ropná společnost nový model Porsche 911, který v základním provedení stojí zhruba tři miliony korun. Pokud by se Rusové protáhli ke světovému titulu, s čímž ani oni nepočítají, je pro ně přichystaná odměna 40 milionů. Do světové elity patří záložníci Karpin s Mostovojem i střelec Besčastnych. Kovtun zase platí za nejtvrdšího obránce v Evropě. Ale když se nedaří, podléhají náladám. Už před šampionátem se objevují náznaky, že v mužstvu občas vypukne hádka. Trenér Oleg Romancev, i přes zvyšující se problémy se srdcem náruživý kuřák, v nominaci přehlédl nejlepšího brankáře v zemi. Valerij Ovčinnikov je totiž z Lokomotivu Moskva, svéráz Romancev - kromě toho, že vede reprezentaci - šéfuje Spartaku Moskva. "Nemám šanci," tušil Ovčinnikov předem. A dopadlo to tak. Kouč raději povolal téměř čtyřicetiletého veterána Čerčesova z Innsbrucku, který už byl tři roky mimo tým, jen aby na Ovčinnikova nebylo místo. Chytat bude Nigmatulin, náhradník z Verony. Totéž provedl Romancev s křídelním útočníkem Rolanem Gusevem. "Romancev mě chtěl do Spartaku a já šel do CSKA. On mi to neodpustil, a nikam nejedu." "Když v nominaci nejsou nejlepší hráči, je to pitomost," prohlásil Igor Šalimov, bývalý kapitán reprezentace. Trenéra sice kritizují i další, ale on má pozici jistou. Zatím.
</TEXT>
</DOC>
<DOC>
<DOCID>MF-20020527415</DOCID>
<DOCNO>MF-20020527415</DOCNO>
<DATE>05/27/02</DATE>
<TITLE>
Zrzavý Japonec, jenž přitahuje davy
</TITLE>
<HEADING>
Zazáří na šampionátu?
</HEADING>
<TEXT>
Tokio, Praha - Do Itálie jezdí na každý jeho ligový zápas desítky Japonců, televizní štáby, reportéři i obyčejní fanoušci. Záložník Hidetoši Nakata je až fanaticky přitahuje. Když mu bylo jedenadvacet, stal se nejlepším fotbalistou Asie. Hned za rok znovu, jako první fotbalista vůbec. Teď se od něj čeká, že reprezentaci provede minimálně základní skupinou mistrovství světa. "Ale Nakata není žijící Bůh," brání se trenér Philippe Troussier. "Řadím ho na úroveň ostatních, které mám v týmu." Francouzský trenér určitě nezapomíná ani to, jak mu Nakata loni odjel před finále Poháru FIFA s Francií. Nazrzavo nabarvený driblér chtěl raději oslavit s AS Řím titul, ovšem Troussiera to nezajímalo. "Nakata pro mě teď neexistuje." V Japonsku však má Nakata takovou prestiž jako David Beckham v Anglii. Jeden čas dokonce televizní společnost NHK-TV vyčlenila jednu z kamer, aby pečlivě sledovala jen Nakatu. Každý jeho pohyb viděli diváci v rohu obrazovky. Nakata patří mezi pět nejlíp placených fotbalistů světa, protože má speciální reklamní smlouvy na boty, na auto, na kreditní kartu, obléká ho Armani. Nedávno byla v centru Tokia otevřena internetová kavárna Nakata.net. Na jedenácti obřích obrazovkách a v šesti jazycích se dokola promítají záběry z Nakatových nejlepších zápasů v Itálii. Pro pětadvacetiletého muže kariéra jako hrom. Když po mistrovství světa 1998 přestoupil z Bellmare Hiracuka do Perugie, málokdo mu věřil. Copak se může Japonec uplatnit v Itálii? Ale ono to vyšlo, AS Řím v roce 1999 za špílmachra Nakatu zaplatil přes půl miliardy korun. Jenže dva dirigenti se na jednom hřišti nesnesli, pro trenéra Capella byl jedničkou Francesco Totti, a Nakata odešel raději hostovat zpátky do Perugie. V další sezoně už si ale italský titul užíval na římském Olympijském stadionu, v patnácti zápasech vstřelil dva góly. To stačilo, aby se Japoncova cena zase zdvojnásobila. Parma nikdy předtím neutratila za jednoho hráče tolik. Ale nastal druhý problém: slabá forma. K tomu si reprezentační spoluhráč Nanami přes novináře postěžoval, že Nakata zapomněl být Japoncem. "Od chvíle, kdy mě Benátky koupily, se Nakata nenamáhal mi zavolat. Kam se ztratila pohostinnost. Copak si myslí, že je Superman?" Žádné hádky ale na šampionátu nenastanou, Nanamiho nominace minula.
Hidetoši Nakata
- záložník Japonska a italské Parmy
- hrál za Perugii a AS Řím, kvůli jemné technice dostal přezdívku Brazilec s tváří Asiata
- první japonská fotbalová superstar, populárnější jsou jen zápasníci sumó a hráči baseballu
</TEXT>
</DOC>
<DOC>
<DOCID>MF-20020527416</DOCID>
<DOCNO>MF-20020527416</DOCNO>
<DATE>05/27/02</DATE>
<TITLE>
Motivaci z Německa už Kadlec nenašel
</TITLE>
<GEOGRAPHY>Brno</GEOGRAPHY>
<TEXT>
Z plastového kelímku, na němž bylo napsáno číslo pět, upíjel Miroslav Kadlec během rozhovoru pro MF DNES. Tahle cifra mu v Brně patřila, nosil ji na dresu a skončil s ní i kariéru. Tedy ještě ne tak docela: v klubu má jako hráč smlouvu do 30. června, až pak oficiálně přejde do funkce manažera pro zahraničí. Jeden z nejúspěšnějších českých fotbalistů historie si tak chodí s brněnským týmem ještě občas zatrénovat.
Užíváte si to? Říkáte si: Tohle a tohle dělám naposled?
Když třeba jedu autem, tak takhle přemýšlím. Ale pořádně mi to dojde asi později. Až začne příští ročník, budou mě svrbět nohy.
Takže možná naskočíte ještě někam do nižší soutěže, jako to dělá spousta bývalých špičkových fotbalistů.
V žádném případě. Devatenáct let jsem hrál profi fotbal, i když za totality se tomu tak neříkalo. Za tu dobu jsem si zvykl na určitou úroveň. Abych se někde v divizi nervoval na někoho, kdo fotbal tolik neumí, a ještě se u toho nechal okopávat, to nemám zapotřebí.
</TEXT>
<HEADING>
Bral jsem patnáctkrát méně
</HEADING>
<TEXT>
Nebyl jste při svých nárocích nervózní i na spoluhráče z české ligy, když jste se do ní v roce 1998 vrátil po devíti letech v Kaiserslauternu?
V Česku nemůžete mít stejné nároky jako v bundeslize, není to stejná kvalita. Jsou tady šikovní mladí kluci, ale když je v německém klubu šest sedm výborných cizinců, moc si toho o fotbale vysvětlovat nemusíte.
Mohl jste se do Německa vrátit, ještě při angažmá v Drnovicích vás přece přemlouvali.
Nepřemlouvali. Jsem rád, že mě přemluvili rok předtím, kdy už jsem chtěl z Kaiserslauternu odejít, protože jsem získal s klubem titul. Pro další sezonu věděli, že jsem pevně rozhodnutý odejít. Tak mi pouze řekli, že se mohu kdykoliv vrátit.
</TEXT>
<HEADING>
Nikdy jste neměl chuť to udělat?
</HEADING>
<TEXT>
Návrat do ligy byl těžký, první rok mi dělalo velké problémy motivovat se na zápasy, na které chodilo 5000 lidí. Štvaly mě i peníze.
</TEXT>
<HEADING>
Peníze? Copak jste nebyl z Německa zabezpečený?
</HEADING>
<TEXT>
O to nešlo, byla to psychická záležitost. V přípravě se tu maká víc než v Německu, ale bral jsem najednou patnáctkrát méně. Pak se vám do hlavy chtě nechtě derou myšlenky, proč to vlastně děláte, proč se tak dřete.
Tak proč jste nezvedl telefon a nezavolal do Kaiserslauternu?
To ne, já už se rozhodl pro návrat. Bylo mi čtyřiatřicet... Ne, už ne.
A kdy se vše zlomilo a začal vás fotbal v Česku bavit?
Povedla se nám v Drnovicích druhá sezona, kdy jsme se dostali do Poháru UEFA a pod trenérem Večeřou hráli dobrý fotbal. Ale motivaci jako v Německu jsem už nenašel nikdy.
Chtěli domluvit zápas
Navíc jste se několikrát vyjádřil, že v českém fotbale existuje korupce.
I ve zprávě Evropské komise se píše, že korupce je v České republice problém. Bylo by naivní si myslet, že se fotbalu vyhnula.
Vás se také někdo pokusil uplatit, abyste prodal zápas?
Přímo mě ne. Asi totiž předem pochopili, že nemám zapotřebí dělat takovou špínu. Ale slyším kolem sebe různé věci. Pár kluků mi třeba říkalo, že se jim ozvali lidé, kteří sázejí, a chtěli domluvit zápas.
Předpokládám, že ti, co za vámi s tímhle přišli, nabídku odmítli. Někdo ale možná mlčí a bere.
Svěřili se mi starší spoluhráči, nebezpečí číhá na mladé bez zkušeností.
Teď mluvíte asi i o sedmnáctiletém synovi, který má v dresu Synotu nakročeno do ligy.
On by se tím neměl vůbec zatěžovat. Musí hrát a mít čistou hlavu.
A vám někdy v hlavě vrtalo podezření, že v lize hrajete zápas, a je prodaný?
Tady nevěří nikdo nikomu, podezření je pořád. Rozhodčí udělá jednu dvě chyby, a už se začíná spekulovat.
Řekl jste někdy spoluhráči, že si myslíte, že zápas prodal?
Ne, to bez důkazů nejde. Stejné je to s dohady, že ligu ovlivňují různí funkcionáři. Pokud je to pravda, dokázat ji jde těžko.
Byl tedy podle vás poslední ročník v lize čistý?
Příjemně mě překvapil její závěr, kdy ve hře o titul i sestup dopadaly výsledky jinak, než údajně měly. Na druhou stranu mě zklamaly a znejistěly podivné machinace kolem Drnovic.
Teď se rozkoukávám
Vyprávíte o podezřeních kolem funkcionářů, ale sám se stáváte jedním z nich. Neriskujete, že si zkazíte jméno?
Uvidíme. Zatím se rozkoukávám. Ve fotbale nemůžete nic plánovat. Pro Brno mám sledovat mladé hráče a jsem každopádně rád, že mi tuhle nabídku dalo.
Proč?
Myslím zkrátka, že fotbalu rozumím, a chtěl bych u něj zůstat. Doma bych jen tak sedět nevydržel.
Můžete třeba podnikat.
Kdepak. Slyším od známých, jak s hrůzou čekají, jestli jim ten a ten včas zaplatí.
</TEXT>
<HEADING>
Tak můžete trénovat.
</HEADING>
<TEXT>
To je kočovný život, toho jsem si užil dost. A nechtělo by se mi ani chodit po jediné prohře na kobereček k šéfovi klubu a tam ji vysvětlovat, když bych třeba věděl, že ten člověk tomu vůbec nerozumí.
Královnu jsem nevnímal
Kdybyste měl označit jediný vrchol kariéry, který by to byl?
To je těžké, jenom v Kaiserslauternu toho bylo víc. Ale nejvýš je asi stříbro s reprezentací na mistrovství Evropy 1996.
Na Euro jste se prý mohl podívat ještě jednou: v roce 2000 se při problémech s obranou šuškalo, že se do reprezentace vrátíte, ač jste se jí předtím vzdal.
Tehdy před šampionátem hrál nároďák přátelák v Teplicích, já byl na tribuně, když za mnou přišel Petr Rada, tehdy asistent trenéra Chovance. "Chovanec ti zavolá," povídá mi. Napřed jsem odpověděl, ať neblázní, ale pak jsem přikývl - vždyť jsem slíbil, že když bude nouze, pomůžu. Jenže Chovanec se vůbec neozval a já byl rád.
Protože jste měl o sobě pochyby, zda to ještě zvládnete?
Ne, to vůbec. Už se mi zkrátka nechtělo. Před Eurem bylo soustředění v Rakousku, pořád nějaká příprava. Já měl po sezoně jiné plány a nerad bych je odříkal.
Na Euro 1996 jste se před finále setkal s anglickou královnou. Byl to pro vás zážitek?
V tu chvíli jsem to nevnímal, nebyl čas. Představil jsem jí pouze spoluhráče, jinak jsme se nebavili. Až po příjezdu domů se mě na královnu každý vyptával. Zážitky s fotbalem byly, ale nedělal bych z nich drama.
</TEXT>
<HEADING>
Miroslav Kadlec
</HEADING>
<TEXT>
- Jedna z největších postav posledních let českého fotbalu, Osobnost ligy za rok 2001, obránce s mimořádným přehledem a kopací technikou
</TEXT>
<HEADING>
- Narozen 22. června 1964 v Uherském Hradišti
</HEADING>
<TEXT>
- Hrál za Uherské Hradiště (1971-1983), Vítkovice (1983-84 a 1986-1990), Cheb (1984-86), Kaiserslautern (1990-1998), Drnovice (1998-2001) a Brno (2001-2002). "Nikde mě neocenili tolik jako v Německu. Jsem pryč už čtyři roky, a když tam dvakrát do roka přijedu a jdu po ulici, neznámí lidé se ke mně stále hlásí."
- V české lize odehrál 294 zápasů a dal 26 gólů, v reprezentaci 64 zápasů/2 góly
- Je vicemistrem Evropy 1996, v semifinále proti Francii vstřelil v penaltovém rozstřelu vítězný gól.
</TEXT>
<HEADING>
- V Kaiserslauternu získal dvakrát titul mistra Německa.
</HEADING>
<TEXT>
- Je ženatý, má syna a dceru. Syn Michal hraje ligu za Synot. "Má to těžší, protože se jmenuje Kadlec, ale musí se rvát."
ZA MĚSÍC MU JE OSMATŘICET. Téměř deset let vydržel Miroslav Kadlec v Kaiserslauternu. I když ho Němci chtěli udržet, vrátil se na Moravu. V české lize pak setrval ještě čtyři sezony.
JEŠTĚ DO KONCE ČERVNA... Podle smlouvy je do 30. června hráčem Brna, pak v klubu nastupuje do role manažera. "Chtěl jsem zůstat u fotbalu, doma bych jen tak sedět nevydržel," říká.
TEN, KTERÝ MLUVIL S KRÁLOVNOU. Jako kapitán představil anglické královně před finále Eura 1996 všechny hráče Česka. "Po příjezdu domů se mě na královnu každý vyptával."
KAPITÁN VICEMISTRŮ EVROPY. Stříbro z Anglie 1996 považuje Miroslav Kadlec za vrchol své kariéry. Šéf reprezentační obrany právě ve finále brzdí německého záložníka Scholla.
</TEXT>
</DOC>
<DOC>
<DOCID>MF-20020527417</DOCID>
<DOCNO>MF-20020527417</DOCNO>
<DATE>05/27/02</DATE>
<TITLE>
Jak fotbal spoutal celou zeměkouli
</TITLE>
<HEADING>
Z historie světových šampionátů ve fotbale
</HEADING>
<TEXT>
Francouzský fotbalový šampionát v době globální mediální vesnice totálně ovládl zeměkouli. "Cherchez la football" - za vším hledej fotbal -, tak bychom mohli parafrázovat místní známé pořekadlo. Počet účastníků oslav titulu mistrů světa na Champs-Elysées mnohonásobně převýšil o dva dny později následující průvod na počest dobytí Bastily, státního svátku země. Se třiatřiceti dny trvání, čtyřiašedesáti zápasy dvaatřiceti mužstev, to byl největší fotbalový turnaj v historii. Délkou, rozsahem, počtem účastníků a mnozí tvrdí přesvědčeně, že i kvalitou hry. Tým pro příští století - tak opěvovali nové šampiony.
</TEXT>
<HEADING>
Prolnutí kultur
</HEADING>
<TEXT>
Kosmopolitní charakter hry s míčem symbolizovaly dva momenty. Centrem turnaje se stal St. Denis, dříve historické město na okraji Paříže, nyní jedna ze čtvrtí, obývaná především přistěhovalci ze všech koutů světa. Tady na severu metropole jako by přistál obrovský talíř z vesmíru - supermoderní fotbalový stadion. Mezi účastníky se představili nováčci z celé zeměkoule - Norsko, Japonsko, Jižní Afrika, Jamajka. Poslední z nich, Chorvatsko, dobyl bronzovou medaili - jako nejmenší stát v dějinách a první postsocialistický. Navíc Šuker se zde šesti góly prostřílel k ceně pro nejlepšího kanonýra. Mistry světa se stala nadnárodní sestava Francouzů s kořeny po celém světě - Djorkaeff v Arménii, Lizarazu ve Španělsku, Zidane mezi alžírskými Kabyly, Thuram na Guadeloupu, Karembeu dokonce až v Polynésii...
</TEXT>
<HEADING>
Mísení stylů
</HEADING>
<TEXT>
Postmoderní mísení zasáhlo a ovlivnilo i vlastní hru. Zinedine Zidane, prototyp fotbalisty současnosti, v sobě spojuje fyzickou sílu atletů, technickou vytříbenost cirkusových iluzionistů, kombinační schopnosti vědců i morální sílu literárních postav. Jen takoví mohou uspět. A že se to všechno podařilo sehrát a vyhrát Francouzům, v jejichž povaze rezonují struny volnomyšlenkářství, jen znovu oslavuje a násobí krásu fotbalu. Vynikly nové trendy. Brankáři už musí umět hrát nohama, často plní roli libera za obranou. Paraguayec Chilavert dokonce svou dělovou levačkou zahrával přímé kopy. Definitivně se prosadila čtyřčlenná zónová obrana. Defenzivní hráči se naučili čistě odebírat míče a okamžitě zakládat protiútoky, ba co víc, střílet branky. Francouzi v čele s Desaillym tuto elastickou vozbu dovedli k dokonalosti. Špílmachr, muž, který jemnými technickými kousky řídí ze středu pole hru mužstva, se proměnil ve slovníkové heslo. Roli převzal komplexní predátor typu Davidse nebo Zidana, fotbalista bez slabin. Od počátku byl nejsilnějším magnetem turnaje souboj domácí Francie s obhájci titulu z Brazílie. Podle všech očekávání došli oba až do finále, byť Brazilci v již rozhodnuté skupině zaváhali s Norskem.
</TEXT>
<HEADING>
Dotyk tajemna
</HEADING>
<TEXT>
Vrchol šampionátu však silně poznamenala dodnes zcela nevyjasněná událost, jakýsi dotek tajemných sil. Zářící brazilský útočník Ronaldo prodělal těsně před zápasem kolaps, na pár vteřin ztratil vědomí. Patrně z mimořádného nervového vypětí. K zápasu však přesto nastoupil, prý na nátlak firmy Nike, hlavního sponzora brazilského týmu. Od té doby se však již nikdy nedokázal vrátit na úplný vrchol. Ve finále byl jen mdlou kopií nezastavitelného dribléra. Jeho stín jako by padl na celé mužstvo. Francouzský triumf zahájil slavnou éru trikolory. Jako první tým Francouzi dominovali následně i mistrovství Evropy a vyhráli Pohár FIFA. Zastaví je někdo v Asii?
</TEXT>
<HEADING>
Mistrovství světa 1998 ve Francii
</HEADING>
<TEXT>
- Poprvé hrálo v závěrečném turnaji 32 týmů. Česko, premiérově bez Slováků, se ani s gloriolou vicemistrů Evropy 1996 neprobojovalo z kvalifikace přes Španělsko a Jugoslávii.
- Francouzi jako mistři světa slavili premiéru, stali se teprve sedmou zemí, která to dokázala. Ve finále se poprvé utkal obhájce s domácím týmem. Brazilci při svém šestém finále poprvé nevstřelili ani gól.
- Afrika pronikla herně sice jen do osmifinále zásluhou Nigérie. Finále ale poprvé řídil africký rozhodčí Saíd Belqola z Maroka.
- Dvanáct branek padlo v poslední minutě nebo nastaveném čase, jednou (osmifinále Francie - Paraguay 1:0) rozhodoval zlatý gól, který se na MS objevil poprvé, jednou střely ze značky pokutového kopu (semifinále Brazílie-Nizozemsko 1:1, 4:2 na pen.)
- Popáté v 90. letech vypadli Angličané vinou nezvládnuté penaltové koncovky. "Obrovský tlak cestou ze středového kruhu k šestnáctce nelze natrénovat," povzdychl si trenér Glenn Hoddle po osmifinálovém vyřazení s Argentinou - zde nedali Ince a Batty.
- Němec Lothar Matthäus překonal rekord v počtu odehraných utkání na MS: Představil se na pěti turnajích a nastoupil v 25 zápasech. V roce 1990 získal titul mistra světa.
- Řádění hooligans mělo za následek několik policejních válek v ulicích. V Lens byl před zápasem Jugoslávie - Německo těžce zraněn policista David Nivel, který utrpěl trvalé následky.
- Na kongresu FIFA v Paříži těsně před zahájením MS po 24 letech skončil na postu předsedy Mezinárodní fotbalové federace Brazilec Joao Havelange. Nahradil ho bývalý generální sekretář FIFA, tehdy dvaašedesátiletý Švýcar Sepp Blatter.
- Před utkáním Brazílie - Norsko byli na stadionu v Marseille oddáni Nor Oivind Ekelnad a Brazilka Rosangela de Souzaová. "Čekali jsme na tenhle moment osm let," řekli oba šťastně.
- Český pomezní rozhodčí Evžen Amler asistoval při utkáních Skotsko - Norsko 1:1 a Kolumbie - Tunisko 1:0.
Zinedine Zidane dal ve finále dvě branky jako osmý hráč v historii. Stejně jako on tak zajistil triumf domácímu týmu
a) Brazilec Pelé v roce 1958 b) Němec Breitner v roce 1974 c) Argentinec Kempes v roce 1978
DENÍLSON V DISNEYLANDU. Brazilští fotbalisté na výletě v zábavním parku u Paříže. Nebo se snad fotbal stal definitivně součástí showbyznysu a Ronaldo má rovnocenné postavení jako Mickey Mouse?
</TEXT>
</DOC>
<DOC>
<DOCID>MF-20020527418</DOCID>
<DOCNO>MF-20020527418</DOCNO>
<DATE>05/27/02</DATE>
<TITLE>
Jízda ze Žižkova je obtížnější
</TITLE>
<TEXT>
Radnice chce donutit policisty k razantnímu zásahu proti bezohledně parkujícím řidičům
Doprava ze Žižkova do centra je stále komplikovanější. Prodlužují ji nejen špatně parkující auta, ale taká rozkopané vozovky. Radnice žádá policii o odtahy automobilů.
Žižkov - Tisíci auty denně ucpané ulice Seifertova a Husitská rozčilují obyvatele Žižkova. Mluvčí Prahy 3 Petr Blažek uvedl, že zastupitelé městské části proto chtějí, aby policisté hlídkovali v Seifertově ulici pravidelně v pracovní dny od sedmi do sedmnácti hodin. "Je třeba konečně něco udělat s neukázněnými řidiči, kteří bezohledně parkují v druhé řadě od chodníků, a tím brání ostatním vozům v jízdě," řekl Blažek. Tato auta brání v jízdě ostatním vozům a v Seifertově navíc blokují tramvaje, které tak nabírají zpoždění. "Ve špičce tady běžně chytnu až deset minut zpoždění," potvrdil řidič tramvaje Antonín Dub. Dopravní situace je na Žižkově kritická zvláště v těchto dnech, kdy zaměstnanci vodáren pracují na odstranění havárie vodovodu v Husitské ulici. "Cesta od Ohrady ke křižovatce Bulhar nebo na Florenc proto trvá v normálním všedním provozu často více než hodinu," tvrdí Blažek. Právě Husitská a Seifertova tvoří dvě hlavní dopravní tepny Žižkova, které není možné objet po jiných komunikacích. V Seifertově ulici je doprava výrazně dlouhodobě omezena kvůli stavbě nových železničních mostů nad křižovatkou Bulhar. Dopravní problémy Prahy 3 také komplikují zavřené vozovky u Rádia Svobodná Evropa. Policisté by proto podle Blažka měli zasahovat proti neukázněným motoristům daleko razantněji než dosud. "Auta, která parkují v druhé vlně, by měli vždy nechat odtáhnout. Vím, že toto opatření není všelékem na ucpaný Žižkov, alespoň by to však pomohlo průjezdu tramvajím," dodal mluvčí. Policejní šéf Prahy 3 Jiří Neuwirth však namítá názor, že s odtahy to bude tak jednoduché. Špatné zákony podle jeho slov neumožňují odvezení nesprávně parkujících aut za každé situace. "Policista sice může nařídit odtažení vozidla, ale jenom když stojí na místech pro invalidy, na přechodech pro chodce anebo na křižovatkách." Co tedy policisté dělají proto, aby řidičů, kteří porušují dopravní předpisy, ubylo? "Do těchto ulic chodí často hlídky pořádkové i republikové policie, které dávají za špatné parkování pokuty," dodal Neuwirth. Zoufalá dopravní situace na Žižkově by se měla alespoň částečně zlepšit na konci roku, kdy pracovníci Českých drah dokončí stavbu nových mostů nad křižovatkou Bulhar a na této důležité komunikaci bude obnoven normální provoz.
</TEXT>
</DOC>
<DOC>
<DOCID>MF-20020527419</DOCID>
<DOCNO>MF-20020527419</DOCNO>
<DATE>05/27/02</DATE>
<TITLE>
Týrané batole skončilo na intenzivní péči
</TITLE>
<GEOGRAPHY>Dejvice</GEOGRAPHY>
<TEXT>
Šestadvacetiletý muž z Karvinska, jenž bydlel se svou družkou v Praze 6, týral jejího sedmnáctiměsíčního syna. Utrpení dítěte vyvrcholilo děsivým napadením ve čtvrtek odpoledne, kdy chlapec přestal dýchat a matka musela přivolat rychlou záchranou službu. Lékař podle tiskové mluvčí policie Ivy Knolové zjistil těžkou poruchu vědomí, poruchu dýchání, krvácení do mozku a sítnice. Dítě bylo převezeno na jednotku intenzivní péče. "Obviněný napadl chlapečka v jeho postýlce mezi šestnáctou a dvacátou hodinou. Mlátil jej otevřenou dlaní a poté ho hodil na gauč. Protože nepřestal plakat, znovu jej tloukl a poté hodil zpět do postýlky," popsala brutální chování muže Knolová. Muže vyšetřovatel obvinil z ublížení na zdraví a týrání svěřené osoby. Knolová uvedla, že se policistům týrání podařilo prokázat. "Už od prosince loňského roku dítě nepřiměřeně trestal. Často je hrubě mačkal, bil a nadával mu. Matka se proto obrátila i na obvodní úřad, oddělení péče o dítě v Praze 6, kde vše oznámila," uvedla.
Dejvice - Šestadvacetiletý muž z Karvinska, jenž bydlel se svou družkou v Praze 6, týral jejího sedmnáctiměsíčního syna. Utrpení dítěte vyvrcholilo děsivým napadením ve čtvrtek odpoledne, kdy chlapec přestal dýchat a matka musela přivolat rychlou záchranou službu. Lékař podle tiskové mluvčí policie Ivy Knolové zjistil těžkou poruchu vědomí, poruchu dýchání, krvácení do mozku a sítnice. Dítě bylo převezeno na jednotku intenzivní péče. "Obviněný napadl chlapečka v jeho postýlce mezi šestnáctou a dvacátou hodinou. Mlátil jej otevřenou dlaní a poté ho hodil na gauč. Protože nepřestal plakat, znovu jej tloukl a poté hodil zpět do postýlky," popsala brutální chování muže Knolová. Muže vyšetřovatel obvinil z ublížení na zdraví a týrání svěřené osoby. Knolová uvedla, že se policistům týrání podařilo prokázat. "Už od prosince loňského roku dítě nepřiměřeně trestal. Často je hrubě mačkal, bil a nadával mu. Matka se proto obrátila i na obvodní úřad, oddělení péče o dítě v Praze 6, kde vše oznámila," uvedla.
</TEXT>
</DOC>
<DOC>
<DOCID>MF-20020527420</DOCID>
<DOCNO>MF-20020527420</DOCNO>
<DATE>05/27/02</DATE>
<TITLE>
Lupiči přepadli dělníky
</TITLE>
<GEOGRAPHY>Prosek</GEOGRAPHY>
<TEXT>
Dva cizinci přepadli v sobotu ráno muže na verandě rodinného domku, který v Martinovské ulici slouží jako ubytovna pro dělníky. Lupiči je bili pěstmi, srazili je na zem a kopali. S nožem v ruce požadovali peníze. Nespokojili se však podle policejní mluvčí Ivy Knolové s peněženkou se šesti tisíci korunami a vtrhli do domku. "Uvnitř napadli bezbranného spícího muže a jeho bratra. Tomu se však podařilo uniknout. Hned poté přivolal policisty, kteří lupiče zadrželi," uvedla.
Prosek - Dva cizinci přepadli v sobotu ráno muže na verandě rodinného domku, který v Martinovské ulici slouží jako ubytovna pro dělníky. Lupiči je bili pěstmi, srazili je na zem a kopali. S nožem v ruce požadovali peníze. Nespokojili se však podle policejní mluvčí Ivy Knolové s peněženkou se šesti tisíci korunami a vtrhli do domku. "Uvnitř napadli bezbranného spícího muže a jeho bratra. Tomu se však podařilo uniknout. Hned poté přivolal policisty, kteří lupiče zadrželi," uvedla.
</TEXT>
</DOC>
<DOC>
<DOCID>MF-20020527421</DOCID>
<DOCNO>MF-20020527421</DOCNO>
<DATE>05/27/02</DATE>
<TITLE>
Studentská expedice jede na kolech do EU
</TITLE>
<TEXT>
Staré Město - Cyklistickou expedici Eurobikes 2002 zahájili studenti Univerzity Karlovy v sobotu u rektorátu na Ovocném trhu. Již podruhé míří z Prahy do sídla institucí Evropské unie - Bruselu a Haagu. Cestou navštíví české zástupce pro NATO a zúčastní se besed na místních univerzitách. "Člověk poznává země prostřednictvím lidí. Může si s nimi detailně povídat o různých problémech, které ho zajímají - není to turistická akce. Myslím, že Evropská unie je právě o kontaktech a tady si navzájem můžeme sdělit své zkušenosti," říká jeden z účastníků, šestadvacetiletý student slavistiky Štěpán Balík. Část trasy s nimi pojedou oproti loňsku i belgičtí a nizozemští studenti, a o to podle něj může být cesta zajímavější. Necelých třicet cyklistů vyrazilo před půl čtvrtou do pražských ulic, kde projeli kolem filozofické fakulty, nizozemského velvyslanectví a rezidence Evropské komise. Až do do Bruselu se však dostanou připraveným autobusem. "Zajímá mě, jak na nás jako na zemi nahlížejí v zahraničí. Někteří studenti tam třeba ani nezaznamenali rozpad Československa, ale myslím, že jsme na tom podobně, ani my nevíme spoustu věcí třeba o Holandsku," tvrdí student.
Studentská cyklistická expedice zamířila v sobotu od Karolina do Belgie a Nizozemska. Nejprve však projela ulicemi hlavního města.
</TEXT>
</DOC>
<DOC>
<DOCID>MF-20020527422</DOCID>
<DOCNO>MF-20020527422</DOCNO>
<DATE>05/27/02</DATE>
<TITLE>
Z celého města DNES
</TITLE>
<GEOGRAPHY>Praha</GEOGRAPHY>
<TEXT>
Některé ulice zůstanou bez vody
Obyvatelé některých pražských částí budou kvůli výstavbě a napojení nových vodovodů bez pitné vody. Týká se to oblasti Cibulky v Praze 5 a části Bedlové ulice v lokalitě Pitkovic. Od 7 do 21 hodin nepoteče voda na Cibulce a v ulicích U Lesíka, Na Výši, V Cibulkách, Před Cibulkami, Nad Zámečkem, Trojdílná, V Stráni, U Cibulky, U Tenisu, V Břízkách, Na Sklonku, Schodová, Píseckého a v části Fabiánovy ulice. V Bedlové ulici voda nepoteče od 9 do 12 hodin. (ČTK)
Dnes se děje
Malá Strana - Výstava k výročí atentátu na Heydricha
V zahradě u stanice metra Malostranská bude od 11 hodin otevřena výstava dokumentů k šedesátému výročí atentátu na říšského protektora Reinharda Heydricha a ke stejnému výročí vyvraždění obyvatel Lidic a Ležáků. Pod názvem Když to nepůjde, postavíme je ke zdi ji připravila Jazzová sekce - Artforum. Expozice bude zdarma otevřena denně od 5 do 22 hodin a potrvá do 9. června. (ČTK)
Nové Město - Palackého a Riegrův památník je přístupný
K uctění památky Františka Palackého bude od 9 do 16.30 hodin veřejnosti bezplatně zpřístupněn jeho byt v Palackého ulici 7, jenž je Památníkem Františka Palackého a Františka Ladislava Riegra. K předem objednaným skupinám se mohou připojit po objednání také jednotlivci. Objednat se lze na telefonním čísle 0728378728, pan Prošek nebo elektronickou poštou na adrese: lektori@nm.cz.
</TEXT>
</DOC>
<DOC>
<DOCID>MF-20020527423</DOCID>
<DOCNO>MF-20020527423</DOCNO>
<DATE>05/27/02</DATE>
<TITLE>
Některá parkoviště P+R lidé neužívají
</TITLE>
<TEXT>
Na odstavných plochách v Radotíně a Běchovicích motoristé neparkují, odradí je další jízda vlakem
Záchytná parkoviště v Běchovicích a Radotíně zejí prázdnotou. Město za ně zaplatilo miliony zbytečně. Motoristy od využití odrazuje další komplikovaná doprava.
Praha - Další záchytné parkoviště P+R pro padesát aut zprovozní v nejbližší době Technická správa komunikací v Modřanech. Hrozí však, že motoristé je nebudou využívat a téměř devět milionů korun by pak utratilo město zbytečně. Zkušenosti jasně ukazují, že tato parkoviště na okrajích Prahy využívají motoristé především tam, kde mohou do centra města pokračovat dále metrem. Důkazem toho jsou Zličín a Černý Most, kde je téměř stále plno. Zato v Radotíně a v Běchovicích, kde je návaznost na vlak, zejí parkovací místa prázdnotou, svůj vůz tam nechává jen minimum řidičů. To potvrzuje i běchovická starostka Melanie Zajacová. "Denně tady stojí maximálně dvě nebo tři auta," řekla. Dopravní odborník Vladimír Göringer tvrdí, že parkoviště v Radotíně a Běchovicích nejsou správným řešením. "Nikdo tam nenechá svoje auto a nepojede do centra vlakem, navíc v Radotíně je parkoviště od nádraží asi kilometr daleko," řekl. Za běchovické parkoviště včetně výkupu pozemků a zřízení naváděcího systému zaplatí město dvaatřicet milionů korun. Mluvčí Technické správy komunikací Libor Sosnovec však namítá, že parkoviště v Běchovicích a Radotíně byla postavena teprve nedávno a automobilisté si na ně ještě nezvykli. "Stejné problémy byly dříve například na Chodově, kdy tam zpočátku téměř nikdo neparkoval, a nyní tam bývá ve všední dny od rána obsazeno," řekl Sosnovec. Náměstek primátora Martin Hejl tvrdí, že výstavbu parkovišť P+R brzdí problémy s pozemky. "My někdy máme problémy s výkupem pozemků od soukromých majitelů, a proto stavíme tam, kde tyto potíže nejsou. Situace v Radotíně se zlepšila a určitě bude více aut parkovat i v Běchovicích, až se tam zprovozní naváděcí systém. Z něj se řidiči dozví, v kterou dobu jim pojede nejbližší vlak." V současné době je v metropoli dvanáct parkovišť P+R, kde může stát téměř dvanáct set aut. Řidič zde zakoupí parkovací kartu za deset korun na den a k tomu zpáteční jízdenku na městskou dopravu do centra za dvacet korun.
</TEXT>
<HEADING>
BUDE VYUŽITO?
</HEADING>
<TEXT>
Další záchytné parkoviště P+R pro padesát aut zprovozní v nejbližší době Technická správa komunikací v Modřanech. Další cesta tramvají do centra města trvá nejméně pětadvacet minut. Hrozí však, že motoristé je nebudou využívat a téměř devět milionů korun by pak utratilo město zbytečně.
Další záchytné parkoviště P+R pro padesát aut zprovozní v nejbližší době Technická správa komunikací v Modřanech. Další cesta tramvají do centra města trvá nejméně pětadvacet minut. Hrozí však, že motoristé je nebudou využívat a téměř devět milionů korun by pak utratilo město zbytečně.
</TEXT>
</DOC>
<DOC>
<DOCID>MF-20020527424</DOCID>
<DOCNO>MF-20020527424</DOCNO>
<DATE>05/27/02</DATE>
<TITLE>
V kostele se chystá nový projekt
</TITLE>
<TEXT>
Staré Město - Kostel svatého archanděla Michaela na Starém Městě, v němž před šesti sty lety kázal Jan Hus, je léta terčem kritiky historiků a památkářů. Ještě loni zde česko - rakouský nájemce, společnost Michael Praha, provozoval multimediální show a diskotéky. Nyní se pod pokličkou připravuje jiné využití, o němž nikdo nechce mluvit. Tajemný projekt ze slibným názvem Centrum tolerance má nahradit kritizovanou kafkovskou show. Ta pojímala dějiny skutečně netradičně - v jedné části byl například Adolf Hitler zrozen z rozpadající se postavy golema. O novém projektu, který má disneylandovou podívanou nahradit, však vedení společnosti Michael odmítá cokoli sdělit. Nic konkrétního o něm neví ani Vojtěch Balík, ředitel Národní knihovny, která kostel spravuje. "O záměru jsme předběžně informováni, nic konkrétního nájemce zatím nepředstavil," tvrdí. Jelikož Balík loni v rozhovoru pro Večerník Praha připustil, že taneční party v kostele by mohly být důvodem pro vypovězení smlouvy, jeho současný nezájem o využití významné památky zapsané na listinu UNESCO, zaráží. Mlčení zneklidňuje lidi, kteří již léta usilují o rehabilitaci chrámu. "Obávám se, že výsledkem bude opět zkratkovité a zkomolené představení různých náboženství a církví," říká Jiří Pešek z Centra starého sakrálního umění, jež je občanským sdružením. Upozornil, že se jedná o prodloužení smlouvy na šedesát let a definitivně není zažehnán ani prodej kostela. Vedení firmy Michael Peškovi dokonce zaslalo fakturu na sto milionů korun. Podle jeho názoru jako požadavek náhrady ušlého zisku kvůli jeho snahám kauzu medializovat. Právě pod tlakem médií a veřejnosti se nedávno do sporů kolem stavby vložil i magistrát. Navrhuje ministerstvu kultury, aby státní majetek převedlo právě do vlastnictví Centra starého sakrálního umění. Radní Igor Němec jedním dechem připouští, že tento akt zůstane zřejmě bez efektu. Podle něj je to však jediné, co město může s vleklou kauzou udělat. "Město ke kostelu nemá žádný právní vztah. Přesto se na nás již léta valí stížnosti ohledně jeho využití," zdůvodňuje postoj radních Němec. Stanovisko města zaskočilo ministerstvo kultury i Jiřího Peška. "O vlastnictví památky jsme nikdy neusilovali, jde nám o její rehabilitaci. Chceme veřejnou soutěž, která zajistí důstojné využití," tvrdí Pešek. Mluvčí ministerstva kultury Dita Fuchsová zase namítá, že stát nemůže se svým majetkem handlovat. Naopak, musí respektovat řádně uzavřené smlouvy mezi Národní knihovnou a současným nájemcem. Smlouva a především pak úpravy, které v kostele firma Michael udělala, jsou však v příkrém rozporu s podmínkami ministerstva samého. To pravidla nakládání s památkou stanovilo v roce 1994, tedy ještě před pronájmem kostela. Realita je jiná. Kostel nemá předepsanou střešní krytinu, železnými konstrukcemi je rozdělen v patra, do střechy byly vestavěny nepovolené vikýře. Navíc podle smlouvy sestavené Národní knihovnou by při výpovědi stát musel za stavební úpravy uhradit nájemci 30 procent vynaložených nákladů.
</TEXT>
</DOC>
<DOC>
<DOCID>MF-20020527425</DOCID>
<DOCNO>MF-20020527425</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<HEADING>
Oldřich Kužílek 46 let poradce místopředseda ODA
</HEADING>
<TEXT>
V čele pražské kandidátky ODA stojí Oldřich Kužílek, který je společně s Michaelem Žantovským autorem zákona o svobodném přístupu k informacím. Od roku 2000 spoluvytváří webový server k problematice svobodného přístupu k informacím a otevřenosti veřejné správy. Sleduje zde zejména prosazování zákona do praxe, vede poradnu, rozvíjí téma účasti veřejnosti na rozhodování. Od 1990 byl poslancem Federálního shromáždění (kulturní výbor) a současně zástupcem Michaela Kocába při odsunu Sovětské armády z Československa. V letech 1991-1996 působil jako předseda komise pro kontrolu odposlechu. V roce 1996 se po krátké práci režiséra opět stal poslancem Poslanecké sněmovny Parlamentu České republiky, když se vzdal mandátu Jan Kalvoda. Zároveň působil v letech 1996-2000 jako autor a moderátor rádia Limonádový Joe. Kužílek absolvoval Stavební fakultu ČVUT a Divadelní fakultu AMU. Je ženatý, má dceru.
V čele pražské kandidátky ODA stojí Oldřich Kužílek, který je společně s Michaelem Žantovským autorem zákona o svobodném přístupu k informacím. Od roku 2000 spoluvytváří webový server k problematice svobodného přístupu k informacím a otevřenosti veřejné správy. Sleduje zde zejména prosazování zákona do praxe, vede poradnu, rozvíjí téma účasti veřejnosti na rozhodování. Od 1990 byl poslancem Federálního shromáždění (kulturní výbor) a současně zástupcem Michaela Kocába při odsunu Sovětské armády z Československa. V letech 1991-1996 působil jako předseda komise pro kontrolu odposlechu. V roce 1996 se po krátké práci režiséra opět stal poslancem Poslanecké sněmovny Parlamentu České republiky, když se vzdal mandátu Jan Kalvoda. Zároveň působil v letech 1996-2000 jako autor a moderátor rádia Limonádový Joe. Kužílek absolvoval Stavební fakultu ČVUT a Divadelní fakultu AMU. Je ženatý, má dceru.
</TEXT>
</DOC>
<DOC>
<DOCID>MF-20020527426</DOCID>
<DOCNO>MF-20020527426</DOCNO>
<DATE>05/27/02</DATE>
<TEXT>
Stejnojmenná kulturně společenská akce se konala v sobotu dopoledne v Kunratickém parku. Lidé se mohli podívat, jak vypadá sportovní i záchranářský výcvik psů a kynologové také předváděli jejich společenskou výchovu.
</TEXT>
</DOC>
<DOC>
<DOCID>MF-20020527427</DOCID>
<DOCNO>MF-20020527427</DOCNO>
<DATE>05/27/02</DATE>
<TITLE>
Znak pro Lipence
</TITLE>
<GEOGRAPHY>Lipence</GEOGRAPHY>
<TEXT>
Městská část Lipence získá znak a prapor. Návrhy schválila městská rada a posoudí Poslanecká sněmovna. Znak poukazuje na čtyři historická území městské části. Lipence a Lipany symbolizují lipové listy. Modré a stříbrné vlny představují řeku Berounku.
Lipence - Městská část Lipence získá znak a prapor. Návrhy schválila městská rada a posoudí Poslanecká sněmovna. Znak poukazuje na čtyři historická území městské části. Lipence a Lipany symbolizují lipové listy. Modré a stříbrné vlny představují řeku Berounku.
</TEXT>
</DOC>
<DOC>
<DOCID>MF-20020527428</DOCID>
<DOCNO>MF-20020527428</DOCNO>
<DATE>05/27/02</DATE>
<TITLE>
Lupiči byli zřejmě stoupenci skinheads
</TITLE>
<TEXT>
Nové Město - Tři neznámí lupiči napadli v pátek večer v Zítkových sadech postupně dva lidi. Policejní mluvčí Iva Knolová uvedla, že prvnímu odcizili skateboard za pět a půl tisíce korun a fyzicky jej napadli. "Poté se vrhli na šestnáctiletého mladíka. Dva jej drželi za oděv a ruku, zatímco mu třetí neznámý útočník vytrhl z podpaží skateboard v hodnotě pěti tisíc korun," uvedla mluvčí Knolová a dodala, že poté se útočníci přidali ke skupině asi devíti lidí, s nimiž přišli. Podle oblečení a účesů policisté usuzují, že šlo o stoupence hnutí skinheads. Po pachatelích trestného činu loupeže pátrají.
</TEXT>
</DOC>
<DOC>
<DOCID>MF-20020527429</DOCID>
<DOCNO>MF-20020527429</DOCNO>
<DATE>05/27/02</DATE>
<TITLE>
Miliony z kasin půjdou do škol
</TITLE>
<GEOGRAPHY>Praha</GEOGRAPHY>
<TEXT>
Magistrát dostal od dvou kasin téměř devět milionů korun. "Praha dá peníze na školství a zdravotnictví," sdělil ekonomický náměstek primátora Jiří Paroubek. Provozovatelé heren ze zákona odvádějí část výtěžku na veřejně prospěšné účely.
Praha - Magistrát dostal od dvou kasin téměř devět milionů korun. "Praha dá peníze na školství a zdravotnictví," sdělil ekonomický náměstek primátora Jiří Paroubek. Provozovatelé heren ze zákona odvádějí část výtěžku na veřejně prospěšné účely.
</TEXT>
</DOC>
<DOC>
<DOCID>MF-20020527430</DOCID>
<DOCNO>MF-20020527430</DOCNO>
<DATE>05/27/02</DATE>
<TITLE>
Nová metoda zkrátí pobyt v nemocnici
</TITLE>
<HEADING>
Zdravotnictví
</HEADING>
<GEOGRAPHY>Motol</GEOGRAPHY>
<TEXT>
O přínosech bezbolestné léčby hemoroidů diskutovali minulý týden lékaři při mezinárodním sympoziu v Nemocnici Na Homolce. Práci českých lékařů pochválil sám autor nejmodernější operační léčby hemoroidů Antonio Longo. "Hemoroidy mají všichni lidé, ale ne všichni jsou na ně nemocní," řekl Longo. Nemocnice Na Homolce je jedním z pěti tuzemských pracovišť, na nichž Všeobecná zdravotní pojišťovna ověřuje efektivitu nového postupu. Až do června se lidé mohou v Praze kromě Homolky hlásit k operacím ve Fakultní nemocnici Královské Vinohrady, Fakultní nemocnici Na Bulovce a v Nemocnici Pod Petřínem. Longo vyvinul speciální nástroj stapler, jímž se hemoroid vtáhne na původní místo a odstraní se pouze vyhřezlá sliznice. "Žilní struktury v řitním otvoru přispívají k odchodu stolice, proto by měly zůstat zachovány. Pokud je odstraníme, jak se to provádí při konvenční operaci, je tato funkce oslabena," řekl. Výhodou Longovy metody je krátká hospitalizace a brzký návrat pacienta do zaměstnání. V nemocnici je jeden den a po čtyřech dnech se může vrátit do normálního života. "Při konvenční operaci je v nemocnici tři dny a uschopněn bývá až za dvaadvacet dní," uvedl Longo a dodal, že metoda se uplatnila ve většině zemí světa. Pilotní projekt Všeobecné zdravotní pojišťovny probíhá již dva roky. V červnu by měl být vyhodnocen a podle výsledku se pojišťovna rozhodne, zda bude zákroky prováděné staplerem hradit. V Itálii bylo za pět let provedeno 50 tisíc zákroků, v ostatních evropských zemích 200 tisíc, dalších 50 tisíc mají na kontě země amerického kontinentu, jihovýchodní Asie a Japonsko. "Myslím, že není důvod, aby české zdravotní pojišťovny nevěřily výsledkům dosaženým v jiných zemích," poznamenal Longo k současnému českému projektu. Zástupce primáře chirurgického oddělení Nemocnice Na Homolce Michal Toběrný konstatoval, že v tuzemsku bylo Longovou metodou operováno 1570 pacientů. Ročně by podle něho tento zákrok potřebovalo asi tři tisíce pacientů. Operace stojí přibližně 15 tisíc, z toho 10 tisíc speciální přístroj na jedno použití. Klasická, ale velmi bolestivá operace stojí přibližně pět tisíc korun. Přesto se Longova metoda kvůli kratší nemocenské vyplatí. Problémy s hemoroidy má podle odborníků asi čtvrtina české populace. "Platí zásada okamžitě navštívit lékaře už při prvních potížích v okolí konečníku," řekl Toběrný. Lékař vyšetří tlusté střevo rentgenem nebo endoskopicky. "Vyšetření je nepříjemné, slouží však jak ke včasnému záchytu hemoroidů, tak k vyloučení jiných závažných onemocnění, například zhoubných nádorů," uvedl lékař. Potíže mají zejména lidé se sedavým zaměstnáním. Základem konzervativní léčby je změna stravy, jež má upravit pacientům vyprazdňovací režim. Doporučuje se jíst hodně vlákniny, pít dostatek tekutin, naopak nepít alkohol, kávu, při sedavém zaměstnání dělat přestávky a pravidelně cvičit.
Pacienti postižení hemoroidy se mohou k operacím prováděným novou metodou až do června přihlásit ve čtyřech pražských nemocnicích.
</TEXT>
</DOC>
<DOC>
<DOCID>MF-20020527431</DOCID>
<DOCNO>MF-20020527431</DOCNO>
<DATE>05/27/02</DATE>
<TITLE>
Za preventivní programy platí také pacient
</TITLE>
<GEOGRAPHY>Praha</GEOGRAPHY>
<TEXT>
V metropoli vznikají nová diagnostická centra. Lidé tak mají možnost přihlásit se k novým ambulantním specialistům a zajistit si zároveň možnost preventivních vyšetření pomocí nejmodernějších přístrojů. Mnohé zákroky si pacient musí zaplatit, některá centra však dělají pouze zákroky hrazené zdravotní pojišťovnou.
</TEXT>
<HEADING>
Ambulance na Smíchově
</HEADING>
<TEXT>
Pacienty přijímají nyní například v Ambulanci u Arbesa. "Jsme vlastně takové malé centrum preventivní medicíny. Jsme však schopni zajistit se vším všudy i další případnou léčbu v lůžkových zařízeních," řekl Petr Černý, který má na Smíchově na starost gynekologii a porodnictví. Spolu s ním zde sídlí ještě foniatrická ambulance s audiologií, ORL a interní ambulance s klinickou onkologií. "Zatím děláme pouze vyšetření, která hradí zdravotní pojišťovny. Máme smlouvy se šesti z nich včetně Všeobecné. Abychom vyšli vstříc všem, chceme zde být na dvě směny, takže pacient se bude moci objednat až do osmi hodin večer," řekl Černý. "Zavolat si může kdokoliv. Ambulance by ale měly fungovat především pro pacienty z páté městské části. Vybrali jsme si lokalitu, která dokáže maximálně naplnit kapacitu takového zařízení. To je důvod, proč jsme naši ambulanci umístili v bezprostřední blízkosti jednoho z nejdynamičtěji se rozvíjejících center Prahy," řekl Černý a dodal: "Těžiště práce spočívá v určitém rozdělení pacientů na ty, kteří mohou zůstat v naší péči, a na ty, kteří potřebují péči vyššího typu, jichž je ovšem menšina." K dispozici jsou proto v ambulanci moderní diagnostické přístroje - gynekologický ultrazvuk vybavený vaginální a abdominální sondou pro gynekologickou a porodnickou diagnostiku. Ambulance má také ultrazvukový denzitometr pro zjištění stavu kostí, audiologickou kabinu k vyšetření sluchu, vybavenou nejnovějším typem klinického audiometru, screeningový tympanometr, který se používá k vyšetření tlaku ve středouší, a tím i nepřímo k vyšetření nosní mandle u dětí. Zvětšovací laryngostroboskop slouží k diagnostice funkčních i organických poruch hlasu. "V zájmu úspory času pacientů provádíme zároveň odběry biologického materiálu, který zasíláme do špičkových laboratoří na vyšetření biochemická, cytologická, serologická, kultivační bakteriologická a další," doplnil Černý.
</TEXT>
<HEADING>
Komplexní ozdravné programy
</HEADING>
<TEXT>
Novým zařízením v hlavním městě je také Centrum pro podporu zdraví na Újezdě. Zde se zaměřují nejen na prevenci onemocnění, ale také na speciální protistresové a uvolňující programy. Klienti si tuto péči však musí zaplatit. "Vznik a průběh nemocí je z pětasedmdesáti procent ovlivnitelný každým z nás. Prováděnou péči pojišťovny dosud nehradí, i když preventivní programy by jim peníze jistě ušetřily," řekl jednatel společnosti Jaroslav Petr. Významnou pomocí pro centrum je přístroj Prognos, který je příkladem využití poznatků a výzkumu západní a východní medicíny. V ruském kosmickém výzkumu byly ověřovány a standardizovány hodnoty a počítačově zpracovány. Byl používán také na kosmické stanici Mir. Nynější přístroj je obohacen o německý software. "Při diagnostické analýze se vychází z naměřených hodnot, počítačově zpracovaných do několika grafů a nomogramů, a z jejich srovnání. Ukáže se, kde jsou slabiny organismu a kam je potřeba zaměřit pozornost," uvedla lékařka Danuše Petrová.
</TEXT>
<HEADING>
Diagnostiku Všeobecná pojišťovna neplatí
</HEADING>
<TEXT>
Preventivní programy, ale také běžnou ambulantní péči, nabízejí také v nových ordinacích firmy Mediscan v centru Prahy. Zdravotní péči poskytují jednak kmenoví lékaři, kteří jsou zde zaměstnáni, jednak známí odborníci z fakultních nemocnic, kteří docházejí do centra na konzultační dny. Již zavedené ordinace této společnosti sídlí v poliklinice na Chodově. V centru však zatím nemají smlouvu s Všeobecnou zdravotní pojišťovnou.
Diagnostická centra
</TEXT>
</DOC>
<DOC>
<DOCID>MF-20020527432</DOCID>
<DOCNO>MF-20020527432</DOCNO>
<DATE>05/27/02</DATE>
<TITLE>
Sokolové budou slavit
</TITLE>
<TEXT>
Brandýs nad Labem - Barákova župa v Brandýse nad Labem v okrese Praha-východ připravuje na sobotu veřejné vystoupení. "Sokolský den pořádá při příležitosti sto čtyřiceti let od založení Sokola a sto dvaceti let od prvního sokolského sletu," řekl starosta župy Bořivoj Sopr. Hlavní sportovní a tělocvičný pořad začne v 15 hodin na letním cvičišti v Tyršově ulici. Sokolové předvedou cvičení z dob první republiky a roku 1948 i nové skladby, napsané přímo pro Sokolský den. Druhá část pořadu bude obsahovat ukázky sokolské všestrannosti a přehlídku pódiových skladeb. Sobotní akci uzavře vystoupení dánských gymnastů. Přehlídka definitivně skončí v úterý 28. května opět na sokolském cvičišti. Od 18 hodin vystoupí folklorní soubory Vycpálkovci a Ondráš s ukázkami lidového umění Čech, Moravy, Slezska a Slovenska.
</TEXT>
</DOC>
<DOC>
<DOCID>MF-20020527433</DOCID>
<DOCNO>MF-20020527433</DOCNO>
<DATE>05/27/02</DATE>
<TITLE>
Za odpady hrozí firmám sankce
</TITLE>
<GEOGRAPHY>Praha</GEOGRAPHY>
<TEXT>
Citelné sankce riskují podnikatelé, jestliže bez písemné smlouvy s městem využívají městský systém svozu a likvidace komunálního odpadu. "Za neplnění povinností, které jim ukládá zákon o odpadech, jim může být udělena pokuta až 300 tisíc korun, a to dokonce opakovaně," uvedla pracovnice magistrátu. Podnikatelé jsou podle zákona povinni zajistit řádné nakládání se všemi druhy odpadu, které vznikají při jejich podnikáním. Buď uzavřou písemnou smlouvu s městem, nebo odvoz a likvidaci odpadu sjednají přímo s firmou, která je k tomu oprávněna. Pokud nezvolili žádnou z těchto cest, je v kompetenci městské části, aby s nimi zahájila správní řízení a uložila jim pokutu.
Praha - Citelné sankce riskují podnikatelé, jestliže bez písemné smlouvy s městem využívají městský systém svozu a likvidace komunálního odpadu. "Za neplnění povinností, které jim ukládá zákon o odpadech, jim může být udělena pokuta až 300 tisíc korun, a to dokonce opakovaně," uvedla pracovnice magistrátu. Podnikatelé jsou podle zákona povinni zajistit řádné nakládání se všemi druhy odpadu, které vznikají při jejich podnikáním. Buď uzavřou písemnou smlouvu s městem, nebo odvoz a likvidaci odpadu sjednají přímo s firmou, která je k tomu oprávněna. Pokud nezvolili žádnou z těchto cest, je v kompetenci městské části, aby s nimi zahájila správní řízení a uložila jim pokutu.
</TEXT>
</DOC>
<DOC>
<DOCID>MF-20020527434</DOCID>
<DOCNO>MF-20020527434</DOCNO>
<DATE>05/27/02</DATE>
<TITLE>
Japonci vytvoří meditační zahradu
</TITLE>
<GEOGRAPHY>Říčany</GEOGRAPHY>
<TEXT>
Zapomenout na uspěchanou dobu, přemýšlet o věčných hodnotách, věnovat se v poklidu sám sobě. Nebo si jednoduše vychutnat relaxační lázně Ofura s vodou horkou přes 40 stupňů či tradiční japonský čajový obřad na tatami. To vše zhruba za rok nabídne japonská meditační zahrada, kterou v Říčanech buduje občanské sdružení Cesty k duchovnu. Do dalších tří let by pak mělo přibýt Centrum informací Východ - Západ s internetem, knihovnou, malým konferenčním centrem a galerií, či léčebně relaxační místnost, v níž se uplatní metody jako akupresura, siatsu nebo reiky. Netradiční projekt v tuzemsku zatím nemá obdoby, jelikož neusiluje pouze o napodobeninu japonských zahrad, které převládaly v Evropě díky hnutí new age. Pod podobu říčanské zahrady se podepsali japonští architekti. "Když navrhují zahradu Evropané, zohledňují zejména estetická hlediska, zatímco Japonci se snaží zakomponovat prvky, které člověk v prostoru přirozeně potřebuje. Každý rybníček, strom, rozmístění kamenů či umělé hory mají své přesné místo a význam," řekl Osamu Okamura, tvůrce celkové koncepce. V zahradě nazvané Cesta do nebe a historie lidstva, kterou navrhl Takumi Mizokami, bude hodně symboliky. Na vytvoření její definitivní podoby jsou sice nutná desetiletí, příjemnou scenerii pro meditaci nebo kulturu však může nabídnout již velmi brzy. Starosta Říčan František Vrba nepopírá, že projekt vzbudil různé názory. "Někteří lidé se bojí všeho, co souvisí s náboženstvím, objevil se strach ze sektářství." On sám však věří, že díky zahradě bude Ladův kraj ještě lákavější. "Dosud tam bylo pusté pole, které zahrada zkultivuje a navíc bude platformou pro rozmanité kulturní akce," pochvaluje si záměr starosta.
Říčany - Zapomenout na uspěchanou dobu, přemýšlet o věčných hodnotách, věnovat se v poklidu sám sobě. Nebo si jednoduše vychutnat relaxační lázně Ofura s vodou horkou přes 40 stupňů či tradiční japonský čajový obřad na tatami. To vše zhruba za rok nabídne japonská meditační zahrada, kterou v Říčanech buduje občanské sdružení Cesty k duchovnu. Do dalších tří let by pak mělo přibýt Centrum informací Východ - Západ s internetem, knihovnou, malým konferenčním centrem a galerií, či léčebně relaxační místnost, v níž se uplatní metody jako akupresura, siatsu nebo reiky. Netradiční projekt v tuzemsku zatím nemá obdoby, jelikož neusiluje pouze o napodobeninu japonských zahrad, které převládaly v Evropě díky hnutí new age. Pod podobu říčanské zahrady se podepsali japonští architekti. "Když navrhují zahradu Evropané, zohledňují zejména estetická hlediska, zatímco Japonci se snaží zakomponovat prvky, které člověk v prostoru přirozeně potřebuje. Každý rybníček, strom, rozmístění kamenů či umělé hory mají své přesné místo a význam," řekl Osamu Okamura, tvůrce celkové koncepce. V zahradě nazvané Cesta do nebe a historie lidstva, kterou navrhl Takumi Mizokami, bude hodně symboliky. Na vytvoření její definitivní podoby jsou sice nutná desetiletí, příjemnou scenerii pro meditaci nebo kulturu však může nabídnout již velmi brzy. Starosta Říčan František Vrba nepopírá, že projekt vzbudil různé názory. "Někteří lidé se bojí všeho, co souvisí s náboženstvím, objevil se strach ze sektářství." On sám však věří, že díky zahradě bude Ladův kraj ještě lákavější. "Dosud tam bylo pusté pole, které zahrada zkultivuje a navíc bude platformou pro rozmanité kulturní akce," pochvaluje si záměr starosta.
</TEXT>
</DOC>
<DOC>
<DOCID>MF-20020527435</DOCID>
<DOCNO>MF-20020527435</DOCNO>
<DATE>05/27/02</DATE>
<TITLE>
Novou školu otevře Jesenice už příští rok
</TITLE>
<TEXT>
Jesenice, Praha - Novou základní školu pro pět set dětí staví obec Jesenice v okrese Praha-západ, která leží na jihovýchodě nedaleko od hranice hlavního města. Její součástí bude velké sportoviště se dvěma tělocvičnami a soukromým tenisovým areálem. Obec se tak snaží vyřešit nevyhovující kapacitu nynějšího školského zařízení, které navštěvuje sto čtyřicet dětí. "Další dojíždějí do pražských škol a obec za ně jen letos musí zaplatit přes milion korun," sdělil starosta Pravdomil Lang. Dodal, že nová škola vyřeší nejen problém Jesenice, ale i dalších obcí v nejbližším okolí. Nedostatečná kapacita školy se projevila poté, co se v obci zvýšila bytová výstavba. V jejím okolí vzniklo několik satelitních městeček a počet obyvatel se zvýšil proti roku 1989 zhruba o tisíc lidí na necelé tři tisíce. "Dalších minimálně čtyři sta jich sice v Jesenici bydlí, ale trvalý pobyt mají v Praze," řekl Lang. Kvůli chybějícím místům ve škole musela obec před dvěma lety přibrzdit výstavbu dalších rodinných domů a bytů. Obnovila ji až poté, kdy bylo jasné, že se škola bude stavět. Starosta Lang však má obavy, aby její kapacita stačila, protože počet dětí se stále zvyšuje. Například v roce 1996 měla škola čtrnáct žáků první třídy, letos se zapsalo do prvních tříd už padesát osm dětí. Současnou školu navštěvují pouze žáci do pátého ročníku, nová už bude devítiletá. "Náklady na stavbu nové moderní budovy jsou odhadovány asi na sto sedmdesát milionů korun, státní rozpočet ji podpoří sto třiačtyřiceti miliony korun. Zbytek obec zaplatí zřejmě z úvěru nebo z peněz, které získá prodejem svého majetku," řekl starosta Lang. Škola bude otevřena v roce 2003.
</TEXT>
</DOC>
<DOC>
<DOCID>MF-20020527436</DOCID>
<DOCNO>MF-20020527436</DOCNO>
<DATE>05/27/02</DATE>
<TITLE>
Kina
</TITLE>
<TEXT>
S. CENTURY NOVÝ SMÍCHOV
</TEXT>
<HEADING>
tel. 57181212
</HEADING>
<TEXT>
Na osamělém ostrově se sejde deset postav, které začnou spojovat nevyjasněné vraždy. Hrají: Z. Hadrbolcová, S. Rašilov, L. Rybová, V. Mareš, J. Klem a další ( 19.00)
Václavské náměstí 38, tel. 24217084
</TEXT>
<HEADING>
Na dotek.
</HEADING>
<TEXT>
Obyčejný milostný čtyřúhelník neobyčejně otevřeně traktuje všechno, co se může mezi muži a ženami stát. Hrají: L. Vondráčková, K. Frejová, V. Dlouhý, M. Dlouhý. ( 19.00)
Opletalova 5, tel. 24212897
Chaos aneb Na svatební cestu do Benátek nejsme připraveni.
Hrají: O Navrátil, M. Hudečková, MUDr. Radim Uzel. ( 19.00)
Celetná 17, tel. 2326843
Krvavá svatba.
Hrají: M. Steinmasslová, M. Coufalová, M. Zoubková, J. Nerudová, E. Elsnerová, P. Lněnička a další ( 19.30)
Dlouhá 39, tel. 24826795
</TEXT>
<HEADING>
Kabaret Vian - Cami.
</HEADING>
<TEXT>
Kabaretní večer, se šansony Borise Viana, a minidramaty Pierra-Henriho Camiho Hrají: L. Veliká, I. Svobodová, K. Jirčíková, J. Vondráček, M. Potoček a další ( 19.00)
Řeznická 17, tel. 22230996
Obchodník s deštěm.
Romantická komedie známá ze stejnojmenného filmu. Hrají: J. Langmajer, J. Sedláčková, J. Schmitzer a další. ( 19.30)
náměstí Míru 7, tel. 24257601
</TEXT>
<HEADING>
Drobečky z perníku.
</HEADING>
<TEXT>
Příběh zpěvačky, která se vrací z protialkoholního léčení. Hrají: D. Kolářová, A. Elsnerová, G. Vránová, M. Moravec, P. Rímský, M. Hofbauer j.h. ( 19.00)
Vodičkova 28, tel. 24239632
Na titulní straně.
Ostrá satirická komedie z prostředí profesionální žurnalistiky. Hrají: J. Hrušínský, O. Vízner, K. Lojdová a další. ( 19.00)
Římská 45, tel. 22518716
Štika k obědu.
Tři sestry se musí zbavit dlouholetého sluhy. Hrají: K. Fialová, N. Konvalinková, L. Švormová, V. Postránecký. ( 19.00)
Branická, tel. 44462779
</TEXT>
<HEADING>
Otevřené manželství.
</HEADING>
<TEXT>
Komedie o věčném střetu mužského a ženského principu. Hostuje Pražské komorní divadlo. Hrají: K. Roden, J. Krausová a M. Roden. ( 19.00)
Komedie o věčném střetu mužského a ženského principu. Hostuje Pražské komorní divadlo. Hrají: K. Roden, J. Krausová a M. Roden. ( 19.00)
</TEXT>
</DOC>
<DOC>
<DOCID>MF-20020527437</DOCID>
<DOCNO>MF-20020527437</DOCNO>
<DATE>05/27/02</DATE>
<TITLE>
Závodní postele uháněly ulicemi
</TITLE>
<TEXT>
Zábava a charita - to je hlavní smysl akce, která se již počtvrté konala v Boskovicích
Do ulic Boskovic vyjely v neděli po obědě prapodivné vehikly - postele na kolečkách. Na recesistický závod, jehož původ se odvíjí od jednoho šíleného nápadu, se letos už počtvrté přišly podívat stovky lidí.
Účastníci závodu musí co nejrychleji projet třistametrovou trať na postelích, povinně vybavených přední řiditelnou nápravou a funkčními brzdami. Jinak se fantazii posádek meze nekladou. "Smyslem závodu je v prvé řadě zábava, ale také to, že vstupné, které vybereme, věnujeme postiženým dětem v charitním stacionáři Betany," říká Vladimír Šamšula z recesistického sdružení Dobré jitro. Podle organizátora trvá příprava závodu dvoučlennému týmu asi měsíc. "Celá akce vznikla tak, že náš kamarád, Američan Paul Barker, který v Boskovicích učil angličtinu, oznámil pelhřimovské agentuře Dobrý den, že udělá rekord v jízdě na posteli z kopce. Postel sice neměl, tu jsme mu postavili na poslední chvíli, ale pro nás to byl šok, protože na základě jednoho plakátu se na nás přišlo podívat asi pět set lidí. Tak jsme si řekli, že bychom v recesi mohli pokračovat," popisuje Šamšula začátky postelové soutěže. Letos se do soutěže přihlásilo sedm posádek, jeden tým však kvůli dopolednímu dešti odřekl. Devatenáctiletý student gymnázia Petr Šamšula, syn jednoho z organizátorů, tvrdí, že jeho oranžový závodní stroj Oh Divan Kenobi měl být původně vznášedlem. "Pravidla soutěže jsou ale neúprosná, postel musí mít kolečka. Ta moje provází závod už od prvopočátků, letos jsme ji jenom trochu přikrášlili," říká Šamšula. Původně divan stál v matčině pokoji a jeho přestavba trvala zhruba pět hodin. Součástí vozidla jsou také solární panely vyrobené z CD disků a řidič používá černou přilbu podobnou těm, které nosí vojáci Impéria ve filmu Hvězdné války. Světelný meč prý bohužel zapomněl doma. Zato má na zadní nápravě postele místo státní poznávací značky heslo Ať mě provází Síla. Šamšula se na závod velmi tvrdě připravoval: "Nacvičoval jsem hlavně spánek, ten je velmi důležitý. Dále psychická příprava spočívala v tom smířit se, že to může dopadnout jakkoliv." I přes tvrzení, že místo týmu techniků má vesmírnou Sílu, mu hned ve druhé rozjížďce organizátoři udělili pokutu třicet korun za ztrátu součástky na trati. Letošního závodu se také účastnila pětadvacetiletá Iveta Švábová ze Svitávky. Drží historický primát: je totiž vůbec první ženou, která jízdu na postelích absolvovala. "Jsem tu hlavně proto, že výtěžek akce organizátoři věnují postiženým dětem, a to je mi sympatické," říká. Závodní postel, jejíž kostra je stará asi čtyřicet let a odrostly na ní čtyři děti, vyrobila stáj Jeřábek Svitávka - technikům to trvalo tři dny. Švábová soutěžila za tým Ospalí kašpárci a realizační tým její vozidlo vybavil mimo jiné houkačkou, světly, majákem a deštníkem. Petr Zubčák z Jaroměřic nad Rokytnou obhajoval loňské prvenství. Přijel se zelenou kovovou postelí Československé armády a se slaměným spolujezdcem Edou. "Letos jedeme počtvrté a jako speciální vybavení máme houkačky, plnou polní a pití. Já piju limonádu a Eda něco tvrdšího. Původním povoláním jsem automechanik, takže pro mě nebylo tak těžké si takové vozidlo vyrobit," říká Zubčák. Na startu se objevila například i vězeňská kovová dvojpostel s posádkou z Mírova a Valdic, dozorce přijel z ženské věznice v Pardubicích, nebo na prvn í pohled profesionální vozidlo ze stáje Citroën Boskovice. A kdo letos vyhrál putovní cenu, mosaznou postýlku? Sami závodníci tvrdili, že to není tak důležité. Podstatnější je to, že se diváci i řidiči pobavili a že si stacionář bude moci připsat na konto více než dvanáct tisíc korun jako výtěžek ze vstupného.
Iveta Švábová je vůbec první ženou, která se zúčastnila boskovického závodu.
</TEXT>
</DOC>
<DOC>
<DOCID>MF-20020527438</DOCID>
<DOCNO>MF-20020527438</DOCNO>
<DATE>05/27/02</DATE>
<TITLE>
Schifferová se vdávala bez fotoreportérů
</TITLE>
<TEXT>
Za přísných bezpečnostních opatření se v sobotu odpoledne konala svatba německé topmodelky Claudie Schifferové a britského filmového producenta Matthewa Vaughna. Své "ano" si řekli v chrámu svatého Jiří v Shimplingu ve východoanglickém hrabství Suffolk. Přání nevěsty, aby slavnostní den nerušili všetečnými pohledy novináři či nezvaní, pomáhaly splnit desítky příslušníků ochranky. Některé obyvatele Shimplingu bezpečnostní manévry natolik zmátly, že prý dokonce uvažovali, zda se v jejich kostele neodehrává svatba prince Charlese a jeho milenky Camilly Parker-Bowlesové. Sama nevěsta se z hotelu Swan vydala do kostela těsně obklopena strážci, kteří Schifferovu zakrývali roztaženými přikrývkami a velkým deštníkem. Po obřadu reverend Ian Friars se souhlasem obou novomanželů veřejnosti potvrdil, že se sňatek Schifferové a Vaughna uskutečnil. Obřad se prý konal podle pravidel anglikánské církve a odrážel věrnost a závazky, které k sobě ženich a nevěsta navzájem pociťují. Mezi svatebními hosty bylo možno spatřit známého tenistu Borise Beckera s jeho přítelkyní Patricií Faramehovou či prominentního italského návrháře Valentina, jenž se postaral o Claudiinu svatební róbu. Vzhledem k důkladné práci ochranky si zvědavci předávali pouze "zaručené" zvěsti, že to je pohádková nádhera z bílého hedvábí. Veřejnost měla uzavřen přístup nejen ke kostelu svatého Jiří, ale i k nedalekému alžbětinskému sídlu Coldham Hall v sousedním Lawshallu, které si pár nedávno zakoupil a kam byly pozvány tři stovky hostů. Na seznamu se mimo jiné ocitli zpěváci Elton John a Sting, zpěvačka Madonna, její manžel režisér Guy Ritchi, herec Brad Pitt či topmodelka Naomi Campbellová. V obřím bílém stanu zbudovaném zvláště pro tuto příležitost na všechny čekaly pamlsky mimo jiné z racčích vajec, šampaňské Dom Perignon a diskotéka ve stylu osmdesátých let.
Ochranka odvedla dobrou práci - Claudia Schifferová zůstala během svatby pro fotoaparáty nedostupná... (Malé foto Vaughna a Schifferové pochází z dřívější doby)
</TEXT>
</DOC>
<DOC>
<DOCID>MF-20020527439</DOCID>
<DOCNO>MF-20020527439</DOCNO>
<DATE>05/27/02</DATE>
<TITLE>
1964: Zemřel Džavahariál Néhrú, první ministerský předseda nezávislé Indie
</TITLE>
<TEXT>
1471: Na sněmu v Kutné Hoře byl zvolen Vladislav II. českým králem
1897: Běžel se první ročník závodu Běchovice - Praha
1900: Belgie se stala první zemí, která volila vládu podle zásady poměrného zastoupení
1938: Námořní loď společnosti Cunard Queen Mary vykonala svou první plavbu do New Yorku
1942: Josef Gabčík a Jan Kubiš provedli atentát na Reinharda Heydricha, zastupujícího říšského protektora v Čechách a na Moravě
1951: Čína donutila dalajlámu, aby předal kontrolu tibetské armády a zahraničních záležitostí Pekingu
1990: Mezi sovětskými občany propukla nákupní panika po oznámení Kremlu, že ceny potravin mají být zdvojnásobeny
2001: Roman Šebrle jako první desetibojař na světě zdolal hranici 9000 bodů
</TEXT>
</DOC>
<DOC>
<DOCID>MF-20020527440</DOCID>
<DOCNO>MF-20020527440</DOCNO>
<DATE>05/27/02</DATE>
<TITLE>
Florbalisté bronz nevydřeli
</TITLE>
<TEXT>
Česká reprezentace prohrála se Švýcary boj o třetí místo 3:4 v prodloužení
Čeští florbalisté sahali po první medaili ze světového šampionátu v historii. Boj o bronz prohráli se Švýcary až v prodloužení.
Helsinky (Od zvláštního zpra vodaje iDNES) - Útočník Daniel Folta radostí přeskočil mantinel, spoluhráči ho zalehli - tak český výběr, v jehož dresu hrálo nejvíc zástupců domácího mistra Tatranu Střešovice, oslavil vyrovnávací branku. Byla výstavní - míček si z nepříznivého úhlu našel místo v horním rohu branky. Tři minuty před koncem normální hrací doby byla česká reprezentace nakročena přepsat historii. Právě smazala hrozivý náskok soupeře. Na Švýcary už v zápase o třetí místo ztrácela tři branky. Vyrovnání předcházely dvě branky Tomáše Tranavského v rozmezí 70 sekund. O pár minut později vystřídaly nadšení slzy. Sen o medaili se českým hráčům rozplynul po trefě soupeře. Časomíra ubrala čtyři minuty prodloužení... "Hráči ukázali skvělou morálku, nikdo se neschovával za druhého. Naopak. Všichni chtěli být v závěru na hřišti a vydřít tu medaili. Najednou zapomněli na bolest i únavu," prohlásil dojatě trenér Zdeněk Skružný. K bitvě o první medaili českého florbalu v historii nastoupili i zranění kapitán Michal Rohel a nejproduktivnější hráč českého týmu, Radim Cepek z Tatranu. Českému týmu i po prohře tleskalo v Hartwall Areně deset a půl tisíce diváků. Před takovou návštěvou ještě český výběr nehrál. Se Švýcary prohrál na turnaji už podruhé. "Tentokrát jsme podali lepší výkon, soupeře jsme zatlačili, ale znovu jsme dostali slepené góly. Navíc padly po našich chybách. K medaili jsme byli hodně blízko, prohra nás bude dlouho mrzet, ale i čtvrté místo je úspěch," hodnotil Skružný. Český výběr udivil hlavně výhrou nad vicemistry z Finska, pořadatelem šampionátu. "Po tom úspěchu nás na ulici zastavovali cizí lidi a gratulovali nám. Přesto nás ta závěrečná prohra hodně bolí," dodal Ondřej Vašíček.
K MEDAILI MĚLI BLÍZKO. Český hráč Daniel Folta (vpravo) brání Švýcara Reto Webera. Boj o bronz vyhráli Švýcaři brankou v prodloužení, český florbal na první cenný kov z mistrovství světa stále čeká.
</TEXT>
</DOC>
<DOC>
<DOCID>MF-20020527441</DOCID>
<DOCNO>MF-20020527441</DOCNO>
<DATE>05/27/02</DATE>
<TITLE>
Náhradníkovi zkazil náladu jediný gól, jenž vzal medaili
</TITLE>
<GEOGRAPHY>Helsinky</GEOGRAPHY>
<TEXT>
Mohl se stát hrdinou českého výběru florbalistů, kteří na mistrovství světa bojovali o první medaili v historii. V závěru zápasu držel gólman Tomáš Kafka Švýcary v útlumu. Tři branky v jejich síti je znervózněly, stejně tak i jeho skvělé zákroky. Všechno změnila jediná střela - ve 4. minutě prodloužení přisoudila trefa Lüthüho bronz soupeři. "Míček jsem viděl, ale ta střela byla tak prudká a přesná, že jsem na ni nedosáhl," sdělil Kafka, gólman domácího mistra z Tatranu Střešovice. Polovinu bitvy o bronz sledoval z lavičky. Dostal šanci, až když prošla jeho kolegovi Danielu Grečmalovi za záda třetí střela (tentokrát mezi nohama). "Šel jsem sice do rozjetého zápasu, ale kolena se mi neklepala, i když jsem si vzpomněl na první zápas se Švýcary, v němž jsem dostal dost nešťastné góly. Za stavu 0:3 už se to dá jenom zachránit. Navíc kluci zodpovědně bránili," řekl Kafka. Na mistrovství světa si moc nezachytal. Počítalo se s ním přitom jako s jedničkou. "Samozřejmě mě to mrzelo. Chytal jsem první zápas se Švýcary, který nám moc nevyšel. Bohužel ani mě, takže to samozřejmě mojí pozici ovlivnilo. Má bilance dva zápasy, dvě prohry vypadá hrozivě, ale jako tým jsme uspěli."
Helsinky - Mohl se stát hrdinou českého výběru florbalistů, kteří na mistrovství světa bojovali o první medaili v historii. V závěru zápasu držel gólman Tomáš Kafka Švýcary v útlumu. Tři branky v jejich síti je znervózněly, stejně tak i jeho skvělé zákroky. Všechno změnila jediná střela - ve 4. minutě prodloužení přisoudila trefa Lüthüho bronz soupeři. "Míček jsem viděl, ale ta střela byla tak prudká a přesná, že jsem na ni nedosáhl," sdělil Kafka, gólman domácího mistra z Tatranu Střešovice. Polovinu bitvy o bronz sledoval z lavičky. Dostal šanci, až když prošla jeho kolegovi Danielu Grečmalovi za záda třetí střela (tentokrát mezi nohama). "Šel jsem sice do rozjetého zápasu, ale kolena se mi neklepala, i když jsem si vzpomněl na první zápas se Švýcary, v němž jsem dostal dost nešťastné góly. Za stavu 0:3 už se to dá jenom zachránit. Navíc kluci zodpovědně bránili," řekl Kafka. Na mistrovství světa si moc nezachytal. Počítalo se s ním přitom jako s jedničkou. "Samozřejmě mě to mrzelo. Chytal jsem první zápas se Švýcary, který nám moc nevyšel. Bohužel ani mě, takže to samozřejmě mojí pozici ovlivnilo. Má bilance dva zápasy, dvě prohry vypadá hrozivě, ale jako tým jsme uspěli."
</TEXT>
</DOC>
<DOC>
<DOCID>MF-20020527442</DOCID>
<DOCNO>MF-20020527442</DOCNO>
<DATE>05/27/02</DATE>
<TITLE>
Ragbisté Pragy jsou blíž titulu
</TITLE>
<GEOGRAPHY>Vysočany</GEOGRAPHY>
<TEXT>
Ragbisté Pragy vyhráli první zápas finále extraligy nad Tatrou Smíchov 20:8 a získali tak první bod v sérii hrané na dva vítězné zápasy. Praga začala finále lépe a rychle se po trestném kopu dostala do vedení. Tatra dokázala srovnat krok, a tak týmu Pragy zajistil poločasové vedení až únik křídelního útočníka Zdeňka Žáka. Krátce po půli navíc vedení Pragy zvýraznil po nákopu Fuchse Fišer a nasměroval domácí tým k vítězství. Náskok Pragy ještě zvýšil Boháč. Tatra pak v závěru stihla jen snížit náskok soupeře. "Tahle výhra mě moc těší, ale ještě radši budu, když už za týden rozhodneme o titulu. Měli jsme lepší útok než soupeř a to první finále rozhodlo," konstatoval trenér Pragy Pavel Šťastný. Tatru nevyburcoval k lepšímu výkonu ani hrající kouč Josef Fatka. "Bylo to naše nejhorší letošní utkání," uznal kouč. Body: Žák, Boháč, Fišer a Fuchs po 5 - Čiverný 5, Šampalík 3. Pětky: 3:1. Rozhodčí: Gabbei (Německo). Poločas: 8:3. V prvním utkání o bronz Sparta v domácím prostředí vysoko porazila Brno 46:10. Ve skupině o záchranu prohrály Říčany v Havířově 10:32.
Vysočany - Ragbisté Pragy vyhráli první zápas finále extraligy nad Tatrou Smíchov 20:8 a získali tak první bod v sérii hrané na dva vítězné zápasy. Praga začala finále lépe a rychle se po trestném kopu dostala do vedení. Tatra dokázala srovnat krok, a tak týmu Pragy zajistil poločasové vedení až únik křídelního útočníka Zdeňka Žáka. Krátce po půli navíc vedení Pragy zvýraznil po nákopu Fuchse Fišer a nasměroval domácí tým k vítězství. Náskok Pragy ještě zvýšil Boháč. Tatra pak v závěru stihla jen snížit náskok soupeře. "Tahle výhra mě moc těší, ale ještě radši budu, když už za týden rozhodneme o titulu. Měli jsme lepší útok než soupeř a to první finále rozhodlo," konstatoval trenér Pragy Pavel Šťastný. Tatru nevyburcoval k lepšímu výkonu ani hrající kouč Josef Fatka. "Bylo to naše nejhorší letošní utkání," uznal kouč. Body: Žák, Boháč, Fišer a Fuchs po 5 - Čiverný 5, Šampalík 3. Pětky: 3:1. Rozhodčí: Gabbei (Německo). Poločas: 8:3. V prvním utkání o bronz Sparta v domácím prostředí vysoko porazila Brno 46:10. Ve skupině o záchranu prohrály Říčany v Havířově 10:32.
</TEXT>
</DOC>
<DOC>
<DOCID>MF-20020527443</DOCID>
<DOCNO>MF-20020527443</DOCNO>
<DATE>05/27/02</DATE>
<TITLE>
Frýdek zajistil Xaverovu bod
</TITLE>
<TEXT>
Olomouc, Praha - Mysleli na vítězství, ale nakonec byli spokojeni s bodem. Přesně tak se cítili fotbalisté Xaverova po utkání 28. kola druhé ligy na hřišti Olomouce B. Pražané zde uhráli remízu 1:1. "Remíza je spravedlivá. Domácí tým byl živější a v první půli měl i víc šancí. Z naší strany nebyl zápas tak povedený jako jiná jarní utkání, ale za snahu v závěru jsme si bod zasloužili," tvrdí sportovní ředitel Xaverova Miroslav Držmíšek. Olomouc B si do přestávky vytvořila tři šance, ale Pražané je přečkali bez úhony. "Byly to rány zblízka, jasné gólovky," popsal možnosti soupeře Držmíšek. "My jsme měli jednu šanci. Krajčík se dostal sám před brankáře, ale nastřelil ho." Krátce po přestávce se Hanáci dočkali vedoucí branky. Gólman Víšek se nedohodl s obráncem Pokorným na tom, kdo odkopne míč. Toho se zmocnil Krpec a skóroval. "Přečkáme tři velké šance a pak necháme dát soupeře gól prakticky z ničeho," kroutil hlavou sportovní ředitel Xaverova. Pražané se v zápase potýkali s absencí útočníků Šafra a Putíka, kteří pykali za žluté karty. Na hrotu nastoupil záložník Herda a Myšák. "Na Herdovi bylo znát, že to není jeho post a Myšák po zranění bojoval tak trochu sám se sebou." I tak se Xaverov v závěru usadil na půli soupeře. Vyrovnal však až v poslední minutě. "Houštecký přihrál Krajčíkovi, který prostrčil míč na Frýdka. Ten byl sám před brankářem a uklidil míč do sítě. V takových situacích si zkrátka ví rady."
Xaverov: Víšek - Bečka, Turtenwald, Pokorný, Marek - Krajčík, Ložek, Frýdek, Šindelář - Myšák, Herda (65. Houštecký).
</TEXT>
</DOC>
<DOC>
<DOCID>MF-20020527444</DOCID>
<DOCNO>MF-20020527444</DOCNO>
<DATE>05/27/02</DATE>
<TITLE>
Petrlík se konečně dočkal vítězství
</TITLE>
<TEXT>
Velká Chuchle - Spokojený odcházel včera večer z Velké Chuchle po cvalovém dostihovém mítinku především trenér Tomáš Šatra. Jím připravovaný Near Dancer ovládl hlavní dostih, Velkou květnovou cenu na 1600 metrů, a druhý z jeho svěřenců Rabín doběhl na třetím místě. "Rabín mě moc překvapil, je to kůň spíš druhé kategorie," vykládal spokojený Tomáš Šatra. Dobrá nálada panovala i v další chuchelské stáji, kde připravuje svěřence Allan Petrlík. Letos poprvé se totiž radoval z vítězství. "Ve stáji už panovala nervózní atmosféra. Ale už před startem mi bylo jasné, že tentokrát můžu nepříznivou bilanci zlomit. I proto jsem byl nervóznější než jindy," vykládal Allan Petrlík, který zvítězil ve druhém nejvýznamnějším klání odpoledne, Ceně společnosti Chládek a Tintěra na 2400 metrů. "Nastoupil jsem dříve, než bylo nutné, a těsně před cílem jsem musel odrážet nápor dotírající Lewany," líčil, jak dokráčel k triumfu. Petrlík byl dlouhá léta znám tím, že jeho koně vyhrávali především v prvních dnech sezony. Letos se prosadil až při desátém chuchelském dnu. "Trochu jsem změnil způsob přípravy, spíš jsem se zaměřil na pozdější období, a to tak, aby koně běhali dobře i v dalších částech sezony. Tenhle úspěch naznačil, že to byla správná cesta." Pozici nejlepší jezdkyně převzala po Kristýně Bezděkové z minulého týdně Lucie Herková, která se včera prosadila dvakrát - s Puketou a s nadějnou klisnou Lyrix.
</TEXT>
</DOC>
<DOC>
<DOCID>MF-20020527445</DOCID>
<DOCNO>MF-20020527445</DOCNO>
<DATE>05/27/02</DATE>
<TITLE>
Putík byl v Olomouci, ale musel do hlediště
</TITLE>
<GEOGRAPHY>Olomouc</GEOGRAPHY>
<TEXT>
Pouze z tribuny sledoval své nové působiště fotbalista Pavel Putík, který přestoupil z Xaverova do Olomouce. V souboji proti rezervě Sigmy za tým z Horních Počernic nenastoupil kvůli žlutým kartám. "Jsem v pořádku, nohy drží. Kdybych neměl trest, určitě bych hrál," vysvětlil absenci Putík. Ofenzivní hráč má pomoci Olomouci především při střílení branek. Sám hráč se nejlépe cítí v útoku, nebrání se však ani postu v záloze. "Nebudu si vybírat. Kam mě trenér postaví, tam budu," tvrdí Putík. Do Olomouce přišel na popud trenéra Sigmy Bohumila Páníka, který o hráče usiloval již v předešlém angažmá ve Zlíně. "Trenéra Páníka uznávám a jsem rád, že pod ním budu hrát," poznamenal fotbalista. V Olomouci se zatím rozkoukává, hledá si bydlení. "Věřím, že si vyberu pěkné místo," doufá Putík, podle něhož mělo o jeho služby zájem několik dalších klubů. "Teď už je zbytečné vracet se k těmto nabídkám. Jednání s Olomoucí bylo rychlé, korektní, a tak jsem právě tady."
Olomouc - Pouze z tribuny sledoval své nové působiště fotbalista Pavel Putík, který přestoupil z Xaverova do Olomouce. V souboji proti rezervě Sigmy za tým z Horních Počernic nenastoupil kvůli žlutým kartám. "Jsem v pořádku, nohy drží. Kdybych neměl trest, určitě bych hrál," vysvětlil absenci Putík. Ofenzivní hráč má pomoci Olomouci především při střílení branek. Sám hráč se nejlépe cítí v útoku, nebrání se však ani postu v záloze. "Nebudu si vybírat. Kam mě trenér postaví, tam budu," tvrdí Putík. Do Olomouce přišel na popud trenéra Sigmy Bohumila Páníka, který o hráče usiloval již v předešlém angažmá ve Zlíně. "Trenéra Páníka uznávám a jsem rád, že pod ním budu hrát," poznamenal fotbalista. V Olomouci se zatím rozkoukává, hledá si bydlení. "Věřím, že si vyberu pěkné místo," doufá Putík, podle něhož mělo o jeho služby zájem několik dalších klubů. "Teď už je zbytečné vracet se k těmto nabídkám. Jednání s Olomoucí bylo rychlé, korektní, a tak jsem právě tady."
</TEXT>
</DOC>
<DOC>
<DOCID>MF-20020527446</DOCID>
<DOCNO>MF-20020527446</DOCNO>
<DATE>05/27/02</DATE>
<TITLE>
Rezerva Sparty vede ČFL znovu o pět bodů
</TITLE>
<GEOGRAPHY>Praha</GEOGRAPHY>
<TEXT>
Stoprocentně úspěšné byly pražské kluby o víkendu v České fotbalové lize. Důležité tři body uhrála Slavia B v Prachaticích, které soupeří s juniorkou Sparty o první místo v ČFL. Slávisté tak výrazně pomohli městskému rivalovi ke zvýšení náskoku na čele tabulky na pět bodů.
</TEXT>
<HEADING>
Střížkov - Budějovice B 2:1
</HEADING>
<TEXT>
V nastaveném čase hosté sahali po bodu. Hynek zahrál v pokutovém území rukou, ale Kadlecovu ránu z penalty chytil gólman Pavlík, a zachránil tak Střížkovu těsné vítězství. Rezervě Českých Budějovic vyšel parádně úvod. Po rohu Krejči a následném závaru poslal míč hlavou do sítě Ludačka a hosté vedli. Střížkov postupně nabral obrátky a vynutil si převahu. Gólman Kolář si však poradil jak s trestným kopem Burdy, tak s ranou Dudy. Hosté mohli náskok pojistit po půlhodině, ale Vyskoč z malého vápna trefil Pavlíka. Od té chvíle vládl zápasu Střížkov, ale branky se do poločasu nedočkal. I proto, že po chybě Koláře pálil Duda jen vedle. Chvíli po přestávce už se Duda dočkal, když přešel přes dva hráče a přízemní ranou vyrovnal. Tlak Střížkova neustával. Burda pálil těsně vedle, ale v 70. minutě střídající Bartolšic po půlminutě pobytu na hřišti propálil budějovického gólmana. Hosté se zoufale začali tlačit do útoku, ale šanci neměli. Až do 93. minuty, kdy nevýrazný Hynek zahrál rukou v pokutovém území. Ale ani z penalty Budějovice nevyrovnaly.
Krč zápas jasně ovládla, ale protože zahazovala šance, musela o výhře rozhodnout až v závěru ze dvou pokutových kopů. Chrudim v první půlhodině nevěděla, kam má dřív skočit. Její obranu trápil hlavně Viskup, který byl také u první branky. Na levém křídle si pohrál s bekem a jeho centr proměnil v gól Hrubý. Pak však hosty držel gólman Meller. Vytáhl se při trestném kopu Majera a se štěstím zlikvidoval pokus Hnáta z dálky. Sedm minut před půlí přišel pro Krč šok. Trestný kop Řezníčka skončil v horním rohu branky Pražanů a do kabin odcházela mužstva za nerozhodného stavu. Krč po pauze dřela dál. Střelecké trápení Pražanů ukončila až ruka Šebka v pokutovém území a proměněná penalta Samuela. O chvíli později krčský kapitán pečetil výhru z další penalty, kterou sudí nařídil po faulu Linharta na Brožka.
Gól Kalivody a dvě Hottkovy trefy do šibenice dovedly Slavii B k výhře na hřišti aspiranta postupu. Prachatice vstoupily do zápasu lépe, ale střelecky se jim nevedlo. Do vedení tak šla Slavia B, když Kalivoda ke gólu využil centr Bošanského. Ještě před pauzou favorit vyrovnal po hlavičce Zedníka. Po přestávce nahrálo Slavii B vyloučení Kubiše. Přesilovku dokázali Pražané využít hned dvakrát po parádních trefách Hottka. Prachatice korigovaly výsledek až v poslední minutě po ráně Mrkvičky. Na víc už favorit neměl čas.
Rozhodující náskok si Admira vybojovala už do přestávky. Vedení o dva góly pak dokázala proměnit v zisk důležitých tří bodů na cestě za záchranou České fotbalové ligy.
</TEXT>
</DOC>
<DOC>
<DOCID>MF-20020527447</DOCID>
<DOCNO>MF-20020527447</DOCNO>
<DATE>05/27/02</DATE>
<TEXT>
Účastníci slavnostního nasvícení jezernického viaduktu. Nově osvětleny jsou necelé dvě třetiny mostu. Viadukty mají 42 kleneb a jsou dlouhé přes 400 metrů. Je to poprvé, co České dráhy v zemi nasvítily podobnou stavbu.
</TEXT>
</DOC>
<DOC>
<DOCID>MF-20020527448</DOCID>
<DOCNO>MF-20020527448</DOCNO>
<DATE>05/27/02</DATE>
<TITLE>
Předvolební Studio Dnes
</TITLE>
<TEXT>
Čtvrté volební Studio Dnes, které pořádá MF DNES společně s Českým rozhlasem Olomouc, začíná dnes od 13.15 hodin na vlnách 88,7 - 92,8 a 106,8 FM. Diskuse se zúčastní 43letý Jan Jedlička, kandidát ODS, ředitel nemocnice v Jeseníku. Nedávno byl nařčen prezidentem ČLK Davidem Rathem z tunelování. Tvrdí, že chce jen prosperitu zdravotnického zařízení. Chce udělat ve zdravotnické legislativě pořádek. Stranu zelených bude reprezentovat lídr v Olomouckém kraji, 48letý Jaroslav Kabilka, koordinátor rozvoje regionu. Základní filozofie Strany zelených je zaměřena na hledání a vytváření harmonie mezi člověkem a přírodou, mezi společností a jejím prostředím tak, aby se co nejvíce přiblížila ideálům humanismu. Třetím diskutujícím bude lídr České pravice v kraji je 41letý Vladimír Trunda, manažer z Lutína. Podle této strany politický, ekonomický a morální stav naší republiky vyžaduje, aby do sněmovny vstoupily nejen nové tváře, ale i nové strany. Zapojte se do diskuse i vy. Adresa studie je volby@ol.cro.cz
</TEXT>
</DOC>
<DOC>
<DOCID>MF-20020527449</DOCID>
<DOCNO>MF-20020527449</DOCNO>
<DATE>05/27/02</DATE>
<TITLE>
Jeseník odmítá supermarket
</TITLE>
<HEADING>
Stále více radnic už nechce nové prodejny
</HEADING>
<TEXT>
Silný odpor zastupitelstva Jeseníku se zvedl proti záměru nadnárodního obchodního řetězce Lidl, který chce v blízkosti autobusového nádraží postavit supermarket.
Jeseník - Zastupitelé Jeseníku se postavili proti výstavbě nového supermarketu. Argumentují tím, že v centru je další supermarket zbytečný. "Nechceme zde dál kumulovat dopravu a dva supermarkety už v centru stojí, což je dostatečný počet, který zajišťuje dobré pokrytí," je přesvědčen starosta Jeseníku Jiří Krátký (ČSSD). Zastupitelům také vadí, že lidé budou mít zhoršený přístup na autobusové spoje a zdejší děti budou mít ztížený příchod při docházce do umělecké školy. Další supermarket už nechtějí ani místní lidé. "Je to zbytečné. Umím si představit daleko lepší využití prostoru. Obchodní síť je dostatečná," uvedl Pavel Fejfar z Jeseníka. Radnice má ale pouze omezené možnosti, jak stavbě dalšího supermarketu v centru města zabránit. Pozemky totiž nepatří městu, ale firmě, která chce pozemek Lidlu prodat. "Pozemky patří ČSAD a od majitele máme souhlas, že pozemky prodá," tvrdí Jiří Šindelář z firmy Pro-Sin, která zajišťuje pro společnost Lidl servisní služby. Uvedl, že si společnost nepřeje žádný konflikt. "Nabídli jsme městu milion korun na vybrané investice," řekl. Ubezpečil, že nehrozí zánik autobusového nádraží. Zmenšila by se pouze administrativní budova, počet nástupišť by zůstal zachován. Přesto zastupitelé zůstali ve svém postoji pevní. Starosta Jiří Krátký uvedl, že město se může chytit pouze toho, že územní plán města jako závazný dokument pro zástavbu nepočítá v prostoru s další velkoplošnou prodejní jednotkou. "Jinak těžko můžeme cokoli udělat," řekl Krátký. Město podle něj přesto ukázalo vstřícnost a nabídlo Lidlu pozemky v obchodní a průmyslové lokalitě Jeseník-Jih. Firma Pro-Sin však nabídku odmítla. "Supermarkety se běžně stavějí mimo města. Nechápu, proč se u nás tak vehementně tlačí do centra. Určitě uděláme všechno pro to, aby společnost nemohla supermarket v centru postavit," sdělil Krátký. Proti výstavbě nového supermarketu na místě tržnice nyní protestují také obyvatelé Olomouce.
</TEXT>
</DOC>
<DOC>
<DOCID>MF-20020527450</DOCID>
<DOCNO>MF-20020527450</DOCNO>
<DATE>05/27/02</DATE>
<TEXT>
Dobývání zříceniny kartuziánského kláštera v Dolanech u Olomouce. Rekonstrukce historické bitvy se zúčastnily dvě stovky šermířů z celé země.
</TEXT>
</DOC>
<DOC>
<DOCID>MF-20020527451</DOCID>
<DOCNO>MF-20020527451</DOCNO>
<DATE>05/27/02</DATE>
<TITLE>
Prostějov: Střetli se dva motorkáři, jeden z nich zemřel
</TITLE>
<HEADING>
Z celého kraje DNES
</HEADING>
<TEXT>
Teprve šestnáctiletý řidič motocyklu zahynul včera časně ráno při dopravní nehodě na Prostějovsku, když se střetl v zatáčce s jiným motocyklistou. Ten z nehody vyšel s lehkým zraněním. "Dva motocyklisté se srazili v mírné zatáčce mezi obcemi Ptenský Dvorek a Stražisko. Zatím není jasné, kdo z nich nehodu zavinil," řekl operační důstojník prostějovské policie. Policie má podezření, že řidič, který nehodu přežil, pil před jízdou alkoholické nápoje.
Teprve šestnáctiletý řidič motocyklu zahynul včera časně ráno při dopravní nehodě na Prostějovsku, když se střetl v zatáčce s jiným motocyklistou. Ten z nehody vyšel s lehkým zraněním. "Dva motocyklisté se srazili v mírné zatáčce mezi obcemi Ptenský Dvorek a Stražisko. Zatím není jasné, kdo z nich nehodu zavinil," řekl operační důstojník prostějovské policie. Policie má podezření, že řidič, který nehodu přežil, pil před jízdou alkoholické nápoje.
</TEXT>
</DOC>
<DOC>
<DOCID>MF-20020527452</DOCID>
<DOCNO>MF-20020527452</DOCNO>
<DATE>05/27/02</DATE>
<TITLE>
Jeseník: Rodiče budou trestáni za docházku syna
</TITLE>
<HEADING>
Z celého kraje DNES
</HEADING>
<TEXT>
Celkem 314 neomluvených hodin ve škole, které si nastřádal žák osmé třídy z Jesenicka, přivede jeho rodiče na policii. Jsou totiž trestně stíháni za to, že patnáctiletému synovi umožnili vést zahálčivý život. "Nedbali na důslednou kontrolu jeho školní docházky, i když je na to několikrát upozornilo vedení školy i další instituce," říká policie. Hoch zanedbával školu už od září.
Celkem 314 neomluvených hodin ve škole, které si nastřádal žák osmé třídy z Jesenicka, přivede jeho rodiče na policii. Jsou totiž trestně stíháni za to, že patnáctiletému synovi umožnili vést zahálčivý život. "Nedbali na důslednou kontrolu jeho školní docházky, i když je na to několikrát upozornilo vedení školy i další instituce," říká policie. Hoch zanedbával školu už od září.
</TEXT>
</DOC>
<DOC>
<DOCID>MF-20020527453</DOCID>
<DOCNO>MF-20020527453</DOCNO>
<DATE>05/27/02</DATE>
<TITLE>
Olomouc: Prodavač chytil zloděje mobilních telefonů
</TITLE>
<HEADING>
Z celého kraje DNES
</HEADING>
<TEXT>
Jednoho ze čtveřice zlodějů, kteří kradli telefony v jedné olomoucké prodejně, se prodávajícímu podařilo chytit. Čtyři muži přišli do obchodu s mobilními telefony a dva z nich se tak horlivě vyptávali na funkce přístrojů, že další mohl v poklidu krást. Z vitríny do kapsy se mu podařilo vytáhnout hned tři telefony v hodnotě 17 tisíc korun. Když se ale do lupu zapojil čtvrtý zloděj, prodavači si toho všimli. Zadrželi ho a jeden telefon, který se mu podařilo odcizit, musel devatenáctiletý mladík vydat.
Jednoho ze čtveřice zlodějů, kteří kradli telefony v jedné olomoucké prodejně, se prodávajícímu podařilo chytit. Čtyři muži přišli do obchodu s mobilními telefony a dva z nich se tak horlivě vyptávali na funkce přístrojů, že další mohl v poklidu krást. Z vitríny do kapsy se mu podařilo vytáhnout hned tři telefony v hodnotě 17 tisíc korun. Když se ale do lupu zapojil čtvrtý zloděj, prodavači si toho všimli. Zadrželi ho a jeden telefon, který se mu podařilo odcizit, musel devatenáctiletý mladík vydat.
</TEXT>
</DOC>
<DOC>
<DOCID>MF-20020527454</DOCID>
<DOCNO>MF-20020527454</DOCNO>
<DATE>05/27/02</DATE>
<TITLE>
Dříve se lidé viaduktu báli, nyní jej obdivují
</TITLE>
<GEOGRAPHY>Jezernice</GEOGRAPHY>
<TEXT>
Pradědové současných jezernických obyvatel by nevěřili svým očím: stavba viaduktů, kterých se před 150 lety báli a nechtěli je, dokáže v roce 2002 přilákat tisíce lidí. Davy zvědavých lidí se v pátek večer přijely podívat na slavnostní okamžik, kdy obec spolu s Českými dráhami poprvé rozsvítila 15 reflektorů, které nasvítí unikátní stavbu i v noci. "Někdejším obyvatelům vadilo, že odlétající jiskry a hluk z projíždějících vlaků budou plašit pasoucí se dobytek. Nejvíce se ale báli o své domovy kvůli hořlavosti svých střech. Obec ve sporu s železnicí zvítězila a dráhy tehdy musely hradit u některých domů nové střechy," popsal historii viaduktů vrchní přednosta Správy dopravní cesty Olomouc Václav John. Jezernice je dnes na technický skvost pyšná. "Pracovala na něm spousta našich obyvatel. Obraz stavby máme prakticky na všech dokumentech a symbolech obce," řekl starosta Jezernice Dušan Pořízka.
Jezernice - Pradědové současných jezernických obyvatel by nevěřili svým očím: stavba viaduktů, kterých se před 150 lety báli a nechtěli je, dokáže v roce 2002 přilákat tisíce lidí. Davy zvědavých lidí se v pátek večer přijely podívat na slavnostní okamžik, kdy obec spolu s Českými dráhami poprvé rozsvítila 15 reflektorů, které nasvítí unikátní stavbu i v noci. "Někdejším obyvatelům vadilo, že odlétající jiskry a hluk z projíždějících vlaků budou plašit pasoucí se dobytek. Nejvíce se ale báli o své domovy kvůli hořlavosti svých střech. Obec ve sporu s železnicí zvítězila a dráhy tehdy musely hradit u některých domů nové střechy," popsal historii viaduktů vrchní přednosta Správy dopravní cesty Olomouc Václav John. Jezernice je dnes na technický skvost pyšná. "Pracovala na něm spousta našich obyvatel. Obraz stavby máme prakticky na všech dokumentech a symbolech obce," řekl starosta Jezernice Dušan Pořízka.
</TEXT>
</DOC>
<DOC>
<DOCID>MF-20020527455</DOCID>
<DOCNO>MF-20020527455</DOCNO>
<DATE>05/27/02</DATE>
<TITLE>
Záchranné služby se v rallye pochlubily špičkovými výkony
</TITLE>
<TEXT>
Zlaté Hory - Kvílení sirén udělalo symbolickou tečku za Rallye Rejvíz, největší soutěží záchranných služeb na světě. Zlaté Hory na Jesenicku hostily šestapadesát posádek ze sedmi zemí světa, které dokazovaly svou profesionalitu například při fingované havárii autobusu, záchraně potápěče s nemocným srdcem, či bodnutí alergika hmyzem. "Spadl ze mě obrovský balvan, že jsme soutěž úspěšně dokončili. Podařilo se nám zase udělat další krok v kvalitě soutěže," pochvaloval si hlavní organizátor soutěže Jiří Staňa z jesenické záchranky. Vysoký kredit Rallye Rejvíz, která završila šestý ročník, potvrdil také šéf mezinárodní poroty Marcelo Muro z Argentiny. "Jsem v čele poroty už potřetí a mohu říct, že úroveň jde stále nahoru. Posádky prokázaly naprostou špičku v záchranářské problematice," sdělil Muro. V mezinárodní soutěži se na nejvyšší příčku prosadila první posádka z texaského Hustonu. Tentokrát neuspěli Slováci z Bratislavy, z jejichž loňské vítězné posádky zůstal letos pouze řidič. "Ambice jsme měli znovu, ale chyběla loňská sehranost. Bylo těžké se v takové konkurenci znovu prosadit," uznal řidič posádky Peter Milinský. Američané, doplnění českým řidičem, měli z vítězství obrovskou radost. "Tohle jsme naprosto nečekali, přiznal záchranář John Baldwin. V české národní soutěži se prosadila Zdravotnická záchranná služba z Mělníka. Záchranáři z japonské Tsukuby se mezi nejlepší posádky neprosadili. Přesto nebyli zklamáni.
"Soutěž byla velmi náročná. Rozhodovaly pro laika těžko postřehnutelné detaily. Organizátoři nás překvapili překvapivými kombinacemi úkolů hodně blízkými realitě," uznal šéf japonské posádky Norioshi Ohashi. Například fingovaná havárie autobusu u silnice ze Zlatých Hor na Heřmanice vypadala tak věrohodně, že zde zastavovali řidiči a nabízeli svou pomoc. "Můžete pokračovat v cestě, tady jde jenom o cvičení," odesílal je s úsměvem policista. Hlavní soutěž skončila a mezinárodní tým už přemýšlí, jak stvořit mezinárodní projekt s národními soutěžemi v různých zemích. U nás takové soutěže nejsou. Určitě by bylo prospěšné podobnou akci u nás zorganizovat," řekl Japonec Ohashi. Jeseničtí pořadatelé rozšíření projektu po světě vítají. Považují za obrovské uznání, pokud se jejich myšlenka prosadí po světě. "Takový model by se nám velmi zamlouval. Samozřejmě u nás by vše každý rok vrcholilo. Aby naše Rallye Rejvíz byla něco jako mistrovství světa," plánoval šéf organizačního štábu Jiří Staňa.
</TEXT>
</DOC>
<DOC>
<DOCID>MF-20020527456</DOCID>
<DOCNO>MF-20020527456</DOCNO>
<DATE>05/27/02</DATE>
<TITLE>
Okresy nahradí správa majetku
</TITLE>
<TEXT>
Střední Morava - Již od prvního července má správu státního majetku od okresních úřadů, které zaniknou, postupně přebírat Úřad pro zastupování státu ve věcech majetkových. Hřiště v Brníčku u Uničova, na kterém hrají místní kluci fotbal, patří státu a tento majetek spravuje Okresní úřad v Olomouci. Uničov se nyní snaží o jeho bezúplatný převod do majetku města, ale v celém kraji je tento případ jen kapkou v moři. Stát prostřednictvím okresů v regionu vlastní tisíce podobných pozemků, desítky nemovitostí a celková hodnota tohoto majetku činí stovky milionů korun. Hřiště v Brníčku asi dostane Uničov, ale co bude s ostatním majetkem po zániku okresů? Úředníci okresů se s přípravou vzniku nové instituce seznámili teprve minulý a mnozí z nich mají z tohoto školení rozpačité pocity.
Okresní úředníci upozorňují, že nová správa nemovitostí má začít fungovat za měsíc, ale spousta věcí je ještě nedořešená. "Přitom jen na Přerovsku se jedná o majetek v hodnotě přes sto milionů korun," uvedl Pavel Měrák z Okresního úřadu v Přerově. Přiznal, že z reformy veřejné správy je už dost znechucený. "Myslím, že i v Ugandě by ji snad zvládli lépe než tady," dodal. Se vznikem úřadu, který převezme od okresů státní majetek, ovšem není spokojený ani Krajský úřad v Olomouci. Ministerstvo financí, které tuto instituci zřizuje, totiž počítá s tím, že správa majetku z Olomouckého kraje bude spadat pod územní ředitelství v Ostravě. "To se nám nelíbí a rozhodně budeme tlačit na to, aby to tak nebylo," řekl hejtman Jan Březina (KDU-ČSL). Upozornil, že to není první případ, kdy ministerstva nerespektují krajské uspořádání. "Nemyslíme si, že správa majetku z Olomouckého kraje bude řízena od stolu někde v Ostravě. V každém okrese zřídíme detašované pracoviště," reagovala na tuto připomínku mluvčí ministerstva financí Vladimíra Říhová. Odmítla také kritiku, že by s přípravou úřadu ministerstvo něco zanedbalo. "Nemám pocit, že tato záležitost je ve skluzu. Není však možné, aby se všichni úředníci hned prvního července posadili do luxusně vybavených kanceláří," řekla Říhová. Připustila ovšem, že spousta věcí se asi bude řešit za pochodu. Seznam majetku, který spravuje okres Olomouc, tvoří deset centimetrů vysoký svazek papírů. "Jsou v něm tisíce položek, většinou pozemky, ale i nemovitosti včetně garáží," upřesnil šéf finančního referátu Rudolf Hrubý. Převody tohoto majetku na obce, kraj a další vlastníky okres vyřizuje již několik let a Hrubý upozornil, že to není jednoduchá administrativní záležitost. Smlouvu sice připraví okres, každá však pak ještě musí projít ministerstvem financí. Obce nyní často ani nevědí, že nějaký pozemek na jejich katastru patří státu. "Na hřiště v Brníčku jsme přišli náhodou a začali jsme se zajímat, jestli těchto případů není více. Zjistili jsme, že tomu tak je, a budeme žádat o jejich bezúplatný převod," uvedl uničovský tajemník Jan Šenk. Zmínil se i o tom, že okres dokonce spravuje budovu, ve které sídlí sociální kontaktní místo v Uničově a která byla paradoxně převedena v roce 1993 z města na okres. Ve správě přerovského okresu je 2300 státních parcel v celkové hodně přes sto milionů korun a deset nemovitostí. Ty, které nyní nevyužívají státní úřady, se okres snaží převést jiným majitelům s tím, aby dále sloužily původnímu účelu. "Jedná se například o Žeravický sportovní areál, který nyní užívá tělovýchovná jednota Žeravice, a stojíme i před rozhodnutím, co bude s prostorami, které zatím slouží jako archiv školského úřadu," uvedl vedoucí finančního referátu přerovského okresu Pavel Měrák. Od státu si nyní majetek spravovaný okresem kupuje například i obec Říkovice na Přerovsku. Ta ovšem nežádala o bezúplatný převod místní hospody, protože by s ní nemohla deset let svobodně nakládat. Krajský úřad si zase převádí na sebe například Základní uměleckou školu v Máchově ulici a tábor ve Středolesí.
</TEXT>
</DOC>
<DOC>
<DOCID>MF-20020527457</DOCID>
<DOCNO>MF-20020527457</DOCNO>
<DATE>05/27/02</DATE>
<TITLE>
Kandidují do sněmovny
</TITLE>
<TEXT>
Lubor Matulík, podnikatel ze Zlína, kandiduje za Pravý blok
Vystudoval Vysokou školu ekonomickou v Bratislavě. Jako servisní technik jezdil po světě. Bydlí ve Zlíně. Členem Pravého bloku je od letošního roku. Je členem předsednictva strany. Pravý blok tvrdí, že v zemi nefunguje politický systém ve prospěch občana a daňového poplatníka. "Nepomůže změnit osoby v politice, chceme změnit celý systém." Pravý blok prosazuje referenda na všech úrovních - od obecních, přes regionální až po celostátní a také přímou volbu starostů a prezidenta. "Jsme také pro přímou volbu policejních komisařů, policejních přednostů i soudců. Tito lidé musí být přímo zodpovědní občanům," říká Matulík. Tvrdí, že letošní volby nejsou jen o rozbití opoziční smlouvy, ale také o změně celé parlamentní struktury. "Parlamentní strany si zakotvily svá privilegia, své zákony a nedělají to pro občana, ale pro sebe." Matulík uvedl, že neparlamentní strany nyní budou usilovat o spojení a protestují proti mediální blokádě. Stěžuje si, že malé strany dostávají jen minimum času k propagaci svých myšlenek a názorů. Kandidát Pravého bloku příliš nevěří předvolebním průzkumům. "Nemusejí vypovídat o tom, jaká je skutečnost. Předseda strany Petr Cibulka v senátorských volbách 2000 i přes nulové preference agentur získal přes 14 procent hlasů voličů. Další okolností je, většina lidí - přes 70 procent - je nespokojena s politickou situací. Jak se to slučuje s podporou ODS a ČSSD?" táže se. Matulík chce, aby daňové odvody nešly do centra, ale zůstaly v místě. "Úředník či ministr nesmí říkat my vám dáme, my vám přidělíme. Peníze musejí jít do obcí a regionů. Až zbytky, které regiony nebudou potřebat, tak je dát na centrálním orgánům.
</TEXT>
</DOC>
<DOC>
<DOCID>MF-20020527458</DOCID>
<DOCNO>MF-20020527458</DOCNO>
<DATE>05/27/02</DATE>
<TITLE>
Účast a (ne)zájem - kudy z ostudy
</TITLE>
<HEADING>
Na okraj týdne
</HEADING>
<TEXT>
Předvolební průzkum, který provádělo v Olomouckém kraji Středisko empirických výzkumů, přinesl zjištění, že v kraji by šlo k volbách nejvíce voličů ze všech regionů země. Zatímco podle přepočtu minulých sněmovních voleb by kraj zastupovalo 13 poslanců (shodou okolností i nyní úřaduje v kraji 13 poslanců, kteří byli v roce 1998 zvoleni buďto na severní nebo jižní Moravě), největší volební účast přes 85 procent lidí by podle lidoveckého poslance Tomáše Kvapila znamenala až 15 poslanců. Tento fakt by kvitovaly všechny parlamentní strany s radostí, neboť by to pro ně znamenalo další poslanecké křeslo navíc. Nehledě na osobnosti konkrétních poslanců či přijatelnost stran je pro Olomoucký kraj a lidi v něm obecně dobré, když bude mít co největší zastoupení. Faktem také je, že čím více přijde k volebním urnám obyvatel, tím větší šanci na dobrý výsledek budou mít strany (i neparlamentní) na úkor komunistů. Lidé se nyní navíc nemusejí obávat volit tzv. malé strany, neboť díky novému volebnímu systému se hlasy nepřepočítávají, ale prostě odpadnou. Takže strašák, že kdo volí malé strany, volí částečně i komunisty, je minulostí.
MF DNES pořádá společně s Českým rozhlasem Olomouc volební Studio Dnes, do jehož sedmi dílů zve zástupce všech stran, které v kraji kandidují. Je smutnou vizitkou dvou parlamentních stran, že se snažily ovlivnit, aby do předvolebních debat byly zvány pouze strany parlamentní. V rámci plurality svobodné soutěže hodlají obě média dát prostor všem názorům, i když je vysoce pravděpodobné, že si zastoupení v dolní komoře parlamentu vybojují zřejmě jen tři strany a jedna dvoukoalice. Smyslem malých stran totiž není pouze to, aby si vydobyly zastoupení, ale i to, že svým programem vymezují politické hřiště, odkud až kam mohou zvolené strany kopat, zatímco ony čekají v zámezí na střídačce na příležitost.
Největší ostuda politické reprezentace Olomouce se blíží do finále. Zastupitelé mají na žádost lidí mimořádně projednávat případ výstavby zábavního centra Paláce Morava na místě nynější tržnice. Odpůrci stavby dokonce uspořádali demonstraci a politické kluby projednaly minulý týden změnu stavby. Jak se městští poslanci zachovají? Vezmou si poučení z největší polistopadové protestní akce ve městě, nebo se zakuklí do stranických zájmů několika mála jednotlivců, kteří napříč stranami prosazují megalomanskou investici? Jedinou dobrou zprávou pro všechny nové investory nebude trvat na domluveném nesmyslu, ale bude to rozhodnutí, že pravidla se mají ctít. Nejdříve se musí v co nejširší debatě definovat cíl (což platí pro jakýkoliv projekt), poté se na něj pořídí architektonická studie a až na závěr se vypíše soutěž na investora. Olomoučtí politici zvolili cestu zcela opačnou - rozhodli nahodile a pod vlivem lobbingu. Případ Paláce Morava je zřejmě jen špičkou ledovce. Kolik podobně zvrácených rozhodnutí učinili, se lze jen dohadovat.
Dobrou zprávu však minulý týden lidem oznámily České dráhy, a hned trojitou - začne se přebudovávat přednádraží v Zábřehu, které je na cestě z Prahy železniční bránou do kraje, dráhy začaly u Štěpánova úpravu dalšího železničního koridoru z Olomouce směrem k matičce Praze a v Jezernici (Přerov-Hranice) je nasvícen viadukt. Kéž by dosvítil až do hanácké metropole. tomas.sulak@mfdnes.cz
</TEXT>
</DOC>
<DOC>
<DOCID>MF-20020527459</DOCID>
<DOCNO>MF-20020527459</DOCNO>
<DATE>05/27/02</DATE>
<TEXT>
Teplická posádka záchranné služby na jednom ze stanovišť Rallye Rejvíz.
</TEXT>
</DOC>
<DOC>
<DOCID>MF-20020527460</DOCID>
<DOCNO>MF-20020527460</DOCNO>
<DATE>05/27/02</DATE>
<TITLE>
Podvody s obvody
</TITLE>
<HEADING>
Názor
</HEADING>
<TEXT>
Olomouc se s největší pravděpodobností v komunálních volbách rozdělí na pět obvodů. Nový volební zákon umožňuje zastupitelstvům vytvořit ve městech volební obvody - v obcích do 10 tisíc obyvatel se může volit nejméně 5 poslanců v obvodu, ve městech od 10 do 50 tisíc obyvatel nejméně 7 a ve městech nad 50 tisíc obyvatel nejméně 9 zastupitelů. Volební zákon také stanoví pro stranu nutnost získat 5 procent hlasů. Zatímco dosud strana mohla kandidovat jen v jednom obvodu a získat zde mandát, nyní musí získat 5 procent v celém městě. Sdružení Olomouc 21 tak minule získalo po jednom mandátu jen ve dvou obvodech. Pět procent sice bude znamenat problém pro všechny malé strany ve všech městech, ovšem umocnění této klauzule vytvořením obvodů je velmi nerovnoprávné. Olomoučtí politici by měli o obvodech rozhodovat právě dnes. Měli by si však uvědomit jednu okolnost. Kdyby je lidé volili v celém městě, jejich legitimita by byla daleko vyšší než nyní. Jeden voličský hlas totiž znamenal v minulých komunálních volbách v Olomouci až 8 hlasů volebních, které mohl každý volič rozdělit mezi více kandidátů. Každý jeden zastupitel je tak nyní zvolen hlasy v rozmezí 800 až 1500. Kdyby nebyly obvody, tak by jednoho politika zvolilo 6 až 10 tisíc lidí. Pokud se například iniciativa Občané proti Paláci Morava může pochlubit peticemi, které podepsalo na 4 tisíc lidí, je to třikrát více, než je volen jeden politik. Zastupitelé Olomouce, nerozdělujte město na obvody a soutěžte mezi sebou všichni.
Olomouc se s největší pravděpodobností v komunálních volbách rozdělí na pět obvodů. Nový volební zákon umožňuje zastupitelstvům vytvořit ve městech volební obvody - v obcích do 10 tisíc obyvatel se může volit nejméně 5 poslanců v obvodu, ve městech od 10 do 50 tisíc obyvatel nejméně 7 a ve městech nad 50 tisíc obyvatel nejméně 9 zastupitelů. Volební zákon také stanoví pro stranu nutnost získat 5 procent hlasů. Zatímco dosud strana mohla kandidovat jen v jednom obvodu a získat zde mandát, nyní musí získat 5 procent v celém městě. Sdružení Olomouc 21 tak minule získalo po jednom mandátu jen ve dvou obvodech. Pět procent sice bude znamenat problém pro všechny malé strany ve všech městech, ovšem umocnění této klauzule vytvořením obvodů je velmi nerovnoprávné. Olomoučtí politici by měli o obvodech rozhodovat právě dnes. Měli by si však uvědomit jednu okolnost. Kdyby je lidé volili v celém městě, jejich legitimita by byla daleko vyšší než nyní. Jeden voličský hlas totiž znamenal v minulých komunálních volbách v Olomouci až 8 hlasů volebních, které mohl každý volič rozdělit mezi více kandidátů. Každý jeden zastupitel je tak nyní zvolen hlasy v rozmezí 800 až 1500. Kdyby nebyly obvody, tak by jednoho politika zvolilo 6 až 10 tisíc lidí. Pokud se například iniciativa Občané proti Paláci Morava může pochlubit peticemi, které podepsalo na 4 tisíc lidí, je to třikrát více, než je volen jeden politik. Zastupitelé Olomouce, nerozdělujte město na obvody a soutěžte mezi sebou všichni.
</TEXT>
</DOC>
<DOC>
<DOCID>MF-20020527461</DOCID>
<DOCNO>MF-20020527461</DOCNO>
<DATE>05/27/02</DATE>
<TEXT>
Stonawský se o návrat na radnici už nepokusí Šternberk - Bývalý šternberský starosta Pavel Stonawský (NEZ) se po komunálních volbách na radnici nevrátí. Rozhodl se, že v nich nebude kandidovat a odůvodnil to útoky na jeho osobu v souvislosti s obviněním, že neoprávněně užíval výhody tzv. benefit bodů z radničních mobilních telefonů. "Jsem otřesen postojem některých bývalých spolupracovníků a kolegů, jejich falešností a neupřímností," vysvětlil Stonawský, proč nebude ve Šternberku kandidovat. I po středečním výslechu na policii tvrdí, že městu Šternberk nic neukradl a nijak ho na majetku nepoškodil. "Tomu odpovídá i zastupitelstvem města schválený závěrečný účet města za rok 2001 a stanovisko auditora bez výhrad. Výhody z programu benefit, jsem čerpal stejně jako současný starosta Petr Skyva (ODS), ovšem až o minimálně půl roku později. Benefit body nejsou v majetku města a nejsou ani v jeho účetnicví, " dodal. Mandát starosty Stonawskému vloni vzalo šternberské zastupitelstvo. Exstarosta řídil pod vlivem alkoholu služební vůz a při havárii ho zničil. Jako pravomocně odsouzený nesměl být zastupitelem a jelikož se mandátu nevzdal, byl odvolán. Stonawský při odchodu z radnice připustil, že se tam v budoucnu pokusí vrátit. Nedávno však na něho současné vedení radnice podalo trestní oznámení s tím, že neoprávněn využíval benefit body. "Jako fyzická osoba uzavřel jménem města Šternberk smlouvy o aktivaci mobilních telefonů. Jejich provoz hradila radnice, ale výhody čerpal on a to i v době, kdy už nebyl ve veřejné funkci," popsala již dříve obvinění Stonawského mluvčí olomoucké policie Jitka Dolejšová. Škoda je přes sedmnáct a půl tisíce korun.
</TEXT>
</DOC>
<DOC>
<DOCID>MF-20020527462</DOCID>
<DOCNO>MF-20020527462</DOCNO>
<DATE>05/27/02</DATE>
<TITLE>
Město prodá pozemky Paláci Morava levně
</TITLE>
<GEOGRAPHY>Olomouc</GEOGRAPHY>
<TEXT>
Pozemky na olomoucké tržnici, na nichž bude s největší pravděpodobností stát Palác Morava, město prodává investorovi jen za průměrnou cenu. "Myslím, že město si mohlo diktovat ve smlouvě lepší podmínky. Například prodat pozemky dráž," říká advokát Erik Orlet, který dělal rozbor smluv s investorem pro aktivisty protestující proti stavbě obchodně-zábavního centra. Ti na problémy ve smlouvách upozornili. Palác Morava, centrum, které chce vybudovat firma s česko-izraelským kapitálem, vyvolal protesty u lidí z Olomouce kvůli svému umístění, vzhledu i obavám, že přivede do centra ještě více automobilů. Petice proti stavbě podepsaly asi čtyři tisíce lidí. Odpůrci paláce uspořádali minulý týden i demonstraci, na kterou přišly stovky lidí. Nyní upozorňují také na to, že cena, za kterou město prodává investorovi pozemky, je průměrná. Město si nad ni nepřihodilo ani korunu navíc, přestože je pozemek v centru města a atraktivní. Potvrzují to i názory obchodníků s realitami v Olomouci. Cenová mapa Olomouce říká, že pozemky na tržnici nejsou oceněné. Nejbližší možné parcely mají hodnotu právě 2150 korun, tedy přesně tu, za kterou město prodá. "S touto cenou už město vypsalo výběrové řízení na investora," říká náměstek primátora Jaromír Czmero (ČSSD). Cena se podle něj skutečně odvozovala z cenové mapy a průměrných prodejních cen parcel ve městě. "Počítali jsme, že firmy ve výběrovém řízení budou k ceně přihazovat. Dopadlo to však tak, že vyšší cenu, asi o stopadesát korun, nabídl jen jediný uchazeč - firma Mera. A tu jsme nakonec nevybrali. Cena nebyla jediným kritériem," vysvětlil Czmero. Některé realitní kanceláře míní, že za pozemek v centru Olomouce s dobrým dopravním přístupem by se daly získat i lepší peníze. "Řekl bych i tři tisíc za metr čtvereční," odhadl Petr Vičer z Hanácké realitní kanceláře. "Je to velmi lukrativní pozemek. I když jsme nikdy nic takového neprodávali, řekl bych, že minimum je cena dva tisíce korun za metr čtvereční," potvrdil i další z agentů olomouckých realitek.
Olomouc - Pozemky na olomoucké tržnici, na nichž bude s největší pravděpodobností stát Palác Morava, město prodává investorovi jen za průměrnou cenu. "Myslím, že město si mohlo diktovat ve smlouvě lepší podmínky. Například prodat pozemky dráž," říká advokát Erik Orlet, který dělal rozbor smluv s investorem pro aktivisty protestující proti stavbě obchodně-zábavního centra. Ti na problémy ve smlouvách upozornili. Palác Morava, centrum, které chce vybudovat firma s česko-izraelským kapitálem, vyvolal protesty u lidí z Olomouce kvůli svému umístění, vzhledu i obavám, že přivede do centra ještě více automobilů. Petice proti stavbě podepsaly asi čtyři tisíce lidí. Odpůrci paláce uspořádali minulý týden i demonstraci, na kterou přišly stovky lidí. Nyní upozorňují také na to, že cena, za kterou město prodává investorovi pozemky, je průměrná. Město si nad ni nepřihodilo ani korunu navíc, přestože je pozemek v centru města a atraktivní. Potvrzují to i názory obchodníků s realitami v Olomouci. Cenová mapa Olomouce říká, že pozemky na tržnici nejsou oceněné. Nejbližší možné parcely mají hodnotu právě 2150 korun, tedy přesně tu, za kterou město prodá. "S touto cenou už město vypsalo výběrové řízení na investora," říká náměstek primátora Jaromír Czmero (ČSSD). Cena se podle něj skutečně odvozovala z cenové mapy a průměrných prodejních cen parcel ve městě. "Počítali jsme, že firmy ve výběrovém řízení budou k ceně přihazovat. Dopadlo to však tak, že vyšší cenu, asi o stopadesát korun, nabídl jen jediný uchazeč - firma Mera. A tu jsme nakonec nevybrali. Cena nebyla jediným kritériem," vysvětlil Czmero. Některé realitní kanceláře míní, že za pozemek v centru Olomouce s dobrým dopravním přístupem by se daly získat i lepší peníze. "Řekl bych i tři tisíc za metr čtvereční," odhadl Petr Vičer z Hanácké realitní kanceláře. "Je to velmi lukrativní pozemek. I když jsme nikdy nic takového neprodávali, řekl bych, že minimum je cena dva tisíce korun za metr čtvereční," potvrdil i další z agentů olomouckých realitek.
</TEXT>
</DOC>
<DOC>
<DOCID>MF-20020527463</DOCID>
<DOCNO>MF-20020527463</DOCNO>
<DATE>05/27/02</DATE>
<TITLE>
Nemocnice na Hradisku má nová oddělení
</TITLE>
<TEXT>
Vzdělání a zdraví
Zrekonstruované oddělení Jednotky intenzivní péče a části interny otevřela minulý týden olomoucká Vojenská nemocnice v Klášterním Hradisku.
Olomouc - Celkem do nových oddělení vedení investovalo 17,5 milionu korun a rekonstrukce trvala necelého půl roku. Patří k sérii postupné obnovy všech oddělení nemocnice a navazuje na opravy samotné budovy, která skončila před pěti lety. "Zmenšili jsme přitom mimo jiné rozlehlé dvacetilůžkové pokoje na internách. Teď jsou dvou a nanejvýš třílůžkové," uvedla ekonomka nemocnice Zdenka Vodičková. Jednotka intenzivní péče přitom vznikla přestavbou bývalé jídelny. Ta byla pro svou velikost nejvhodnějším sálem nemocnice, jenže právě s touto místností měla nemocnice nakonec nejvíce potíží. "Vzhledem k tomu, že jsme památkově chráněný objekt, nechtěli památkáři dovolit, abychom jakkoliv narušili vzhled sálu. Šlo především o vzácné fresky na stropě a štukovou výzdobu. Jenže hygienici naopak tvrdili, že pokud něco neuděláme se štuky a se stropem, nemohou povolit provoz JIP," popsal ředitel nemocnice Milan Veselý. Jednotka se totiž musí pravidelně dezinfikovat, což je zásah, který by fresky nepřežily, a navíc není možné dobře desinfikovat štukovou výzdobu. Vedení nemocnice proto muselo až do Prahy před komisi Státního památkového ústavu. "Ta nakonec povolila kompromis: vytvoříme pod stropem podhledy, což sice skryje jeho výzdobu, ale jen dočasně. Konstrukce se dá kdykoliv odstranit, a navíc je zachován dobrý přístup ke stropu, takže památkáři a badatelé se k němu kdykoliv dostanou," uvedl Milan Veselý. Vedení nemocnice se podařilo citlivě skloubit provoz moderní nemocnice s životem v historické budově. "Vycházejí nám vstříc hygienici a památkáři a občas nám některé drobnosti odpustí. Například hygienici teď netrvali na omyvatelných olejových nátěrech, protože vědí, že by to historický ráz vnitřku budovy zničilo," popsal správce nemocnice Květoslav Cupák. Překvapením i pro odborníky přitom byly štuky objevené pod tlustou vrstvou nových a nových nánosů malby na chodbách této části nemocnice. Byly restaurovány a v některých případech znovu vytvořeny chybějící ozdoby. Někdejší tvář také získaly původní historické dveře včetně zvláštního zaslepeného barokně-klasicistního okna. "Zachovali jsme i původní barevnost štuků, i když to vypadá možná trošku divně, že je půlka chodby růžová a půlka do žluta," řekla Zdenka Vodičková. Ani historie budovy však nebrání modernímu vybavení nemocnice. Například vybavení koupelny pro imobilní pacienty speciální vanou přišlo na milion korun a rampy a dorozumívací zařízení, které jsou v každé místnosti, stály 6 milionů korun. Na právě skončené stavební práce naváže letos v zimě rekonstrukce neurologického oddělení.
</TEXT>
</DOC>
<DOC>
<DOCID>MF-20020527464</DOCID>
<DOCNO>MF-20020527464</DOCNO>
<DATE>05/27/02</DATE>
<TEXT>
Olomoucká vojenská nemocnice, která prochází modernizací, otevřela jednotku intenzivní péče. Kuriózní je, že nad prostorami JIP se nachází unikátní barokní freska Jana Kryštofa Handkeho "Čtyři světadíly se klaní Ježíši Kristovi". V zájmu jejího zpřístupnění vedou do nadstropní části vysouvací schůdky (snímek vlevo).
</TEXT>
</DOC>
<DOC>
<DOCID>MF-20020527465</DOCID>
<DOCNO>MF-20020527465</DOCNO>
<DATE>05/27/02</DATE>
<TITLE>
NOVÉ ODDĚLENÍ VOJENSKÉ NEMOCNICE
</TITLE>
<TEXT>
Sestra předvádí zařízení nové koupelny interniho oddělení Vojenské nemocnice Klášterní Hradisko.
</TEXT>
</DOC>
<DOC>
<DOCID>MF-20020527466</DOCID>
<DOCNO>MF-20020527466</DOCNO>
<DATE>05/27/02</DATE>
<TITLE>
Kdo zaplatí asistenty k postiženým dětem ve škole?
</TITLE>
<GEOGRAPHY>Olomouc</GEOGRAPHY>
<TEXT>
Už půl roku hlasitě upozorňují ředitelé škol na to, že od příštího školního roku nebude z čeho platit asistenty k postiženým dětem. Dodnes se však nic nevyřešilo a ředitelé z Olomoucka stále nevědí, kdo a zda vůbec bude dětem s handicapem v běžných školách od září pomáhat. Přitom pomoc handicapovaným byla často zdůrazňovanou prioritou vlády. Ve skutečnosti však za celé čtyři roky nedokázala udělat nic pro to, aby postižené děti mohly mít své asistenty. Ti podle zákonů vůbec neexistují. Neexistuje ani systém, podle něhož by školy asistenty zaměstnávaly a platily. Nyní navíc ubývá možností, kterými školy chybějící pravidla obcházely. Na Olomoucku chodí do běžných tříd 911 postižených dětí. V celém kraji jsou jich bezmála čtyři tisíce. Aby se handicapované děti mohly vzdělávat se zdravými vrstevníky, využívaly školy alespoň asistentů, které jim poslal a dotoval úřad práce. Nyní ovšem vypršela dvouletá lhůta, po kterou může úřad práce na asistenty přispívat. Co bude dál? "Pokud situaci nevyřeší ministerstvo práce a ministerstvo školství, pak to bude příští rok veliká improvizace. Pořád ale věřím, že se nám tuto službu podaří zajistit. Doufám, že ředitelé nebudou znovu chtít, aby s dětmi chodili do škol rodiče," řekla Iveta Grofková z olomouckého občanského sdružení Spolu, které s integrací zdravotně postižených dětí do škol pomáhá. Úřad práce v Olomouci slíbil, že alespoň částečně vyjde školám vstříc. "Nehrozí, že bychom asistenty nedotovali vůbec, ale podmínky budou jiné. Dosud jsme dotovali celou mzdu plus zdravotní a sociální pojištění. To už nebudeme dělat, protože pro některé školy jsme to dělali už dva roky. Pořád bude ale platit to, že když si vyberou nějakého našeho uchazeče, kterého budeme těžko umisťovat, tak je možné, že ho na veřejně prospěšné práce s náplní asistenta umístíme," vysvětlila mluvčí úřadu Jana Čuhlová. Postrádat v dotaci na asistenta další peníze, to je však pro většinu ředitelů nemyslitelné. Zvláště pro ty, kteří už nyní musí doplácet na asistenty z vlastního rozpočtu. "Problémy jsou hlavně ve financích. Náš ředitel nemá na polovinu asistentova třináctého platu. A tak řeší, zda mu nedát odměny, nebo vzít peníze ostatním učitelům," postěžovala si výchovná poradkyně ze Základní školy ve Štěpánově, kam chodí tři postižené děti. Podobné problémy řeší i ředitel Základní školy v Olomouci-Černovíře Miloš Palát. Jeho šestičlenný pedagogický sbor totiž doplácí na asistenta 2,5 tisíce korun měsíčně. "Ostatní kantoři se museli smířit s tím, že budou mít méně peněz," posteskl si Palát. Mluvčí Úřadu práce v Olomouci Jana Čuhlová však tvrdí, že úřad práce nemůže asistenční službu donekonečna suplovat: "Školy, které s tím už mají zkušenosti, to musí zkusit někde prosadit a částečně si zajistit financování samy." Školám, které dosud nemají právní subjektivitu a spravuje je olomoucký magistrát, slíbilo pomoc město Olomouc. "Přestože nám to právně nepřísluší, bylo by jediným řešením, aby město přispívalo na platy asistentů," prohlásil náměstek primátora Miroslav Pilát. S jeho návrhem by však muselo souhlasit zastupitelstvo. Pokud stát otázku asistentů do začátku příštího školního roku nevyřeší, hodlá Pilát, který je také předsedou sociální komise Olomouckého kraje, navrhnout, aby se kraj zasadil o změnu zákona.
Olomouc - Už půl roku hlasitě upozorňují ředitelé škol na to, že od příštího školního roku nebude z čeho platit asistenty k postiženým dětem. Dodnes se však nic nevyřešilo a ředitelé z Olomoucka stále nevědí, kdo a zda vůbec bude dětem s handicapem v běžných školách od září pomáhat. Přitom pomoc handicapovaným byla často zdůrazňovanou prioritou vlády. Ve skutečnosti však za celé čtyři roky nedokázala udělat nic pro to, aby postižené děti mohly mít své asistenty. Ti podle zákonů vůbec neexistují. Neexistuje ani systém, podle něhož by školy asistenty zaměstnávaly a platily. Nyní navíc ubývá možností, kterými školy chybějící pravidla obcházely. Na Olomoucku chodí do běžných tříd 911 postižených dětí. V celém kraji jsou jich bezmála čtyři tisíce. Aby se handicapované děti mohly vzdělávat se zdravými vrstevníky, využívaly školy alespoň asistentů, které jim poslal a dotoval úřad práce. Nyní ovšem vypršela dvouletá lhůta, po kterou může úřad práce na asistenty přispívat. Co bude dál? "Pokud situaci nevyřeší ministerstvo práce a ministerstvo školství, pak to bude příští rok veliká improvizace. Pořád ale věřím, že se nám tuto službu podaří zajistit. Doufám, že ředitelé nebudou znovu chtít, aby s dětmi chodili do škol rodiče," řekla Iveta Grofková z olomouckého občanského sdružení Spolu, které s integrací zdravotně postižených dětí do škol pomáhá. Úřad práce v Olomouci slíbil, že alespoň částečně vyjde školám vstříc. "Nehrozí, že bychom asistenty nedotovali vůbec, ale podmínky budou jiné. Dosud jsme dotovali celou mzdu plus zdravotní a sociální pojištění. To už nebudeme dělat, protože pro některé školy jsme to dělali už dva roky. Pořád bude ale platit to, že když si vyberou nějakého našeho uchazeče, kterého budeme těžko umisťovat, tak je možné, že ho na veřejně prospěšné práce s náplní asistenta umístíme," vysvětlila mluvčí úřadu Jana Čuhlová. Postrádat v dotaci na asistenta další peníze, to je však pro většinu ředitelů nemyslitelné. Zvláště pro ty, kteří už nyní musí doplácet na asistenty z vlastního rozpočtu. "Problémy jsou hlavně ve financích. Náš ředitel nemá na polovinu asistentova třináctého platu. A tak řeší, zda mu nedát odměny, nebo vzít peníze ostatním učitelům," postěžovala si výchovná poradkyně ze Základní školy ve Štěpánově, kam chodí tři postižené děti. Podobné problémy řeší i ředitel Základní školy v Olomouci-Černovíře Miloš Palát. Jeho šestičlenný pedagogický sbor totiž doplácí na asistenta 2,5 tisíce korun měsíčně. "Ostatní kantoři se museli smířit s tím, že budou mít méně peněz," posteskl si Palát. Mluvčí Úřadu práce v Olomouci Jana Čuhlová však tvrdí, že úřad práce nemůže asistenční službu donekonečna suplovat: "Školy, které s tím už mají zkušenosti, to musí zkusit někde prosadit a částečně si zajistit financování samy." Školám, které dosud nemají právní subjektivitu a spravuje je olomoucký magistrát, slíbilo pomoc město Olomouc. "Přestože nám to právně nepřísluší, bylo by jediným řešením, aby město přispívalo na platy asistentů," prohlásil náměstek primátora Miroslav Pilát. S jeho návrhem by však muselo souhlasit zastupitelstvo. Pokud stát otázku asistentů do začátku příštího školního roku nevyřeší, hodlá Pilát, který je také předsedou sociální komise Olomouckého kraje, navrhnout, aby se kraj zasadil o změnu zákona.
</TEXT>
</DOC>
<DOC>
<DOCID>MF-20020527467</DOCID>
<DOCNO>MF-20020527467</DOCNO>
<DATE>05/27/02</DATE>
<TITLE>
Události týdne
</TITLE>
<TEXT>
Jeseník nepřijde o místa: Zkrachovalou společnost Hard v Jeseníku koupil nový majitel, který převzal dvě stě zaměstnanců a chce zachovat značku a pokračovat ve výrobě ocelových konstrukcí. Ostravská firma Lahvárna zaplatila za odkoupení jesenického Hardu 45 milionů korun a chce ročně vyrábět ve městě nejméně deset tisíc tun konstrukcí.
Ve Vápenné uhynuly ryby: Několik set ryb uhynulo v říčce Vidnávce ve Vápenné na Jesenicku, když do vody unikl mletý vápenec z místní továrny Omya, která patří rakouské firmě. Vápenec zamořil říčku v délce tří kilometrů a způsobil škodu asi 100 tisíc korun. Policie prošetřuje, zda únik nezavinil jeden ze zaměstnanců firmy svou nedbalostí při stavbě bezpečnostní jímky u požární nádrže.
Demonstrace proti paláci: Proti stavbě obchodně-zábavního centra Palác Morava, které chce postavit soukromá firma na tržnici, protestovalo před radnicí kolem šesti set lidí. Vedení města totiž chce investorovi prodat pozemky, ale o záměru s lidmi nediskutuje. Lidem se nelíbí návrh paláce i fakt, že obchody a kina v něm přivedou do centra více aut. Zastupitelstvo před měsícem zrušilo podmínky, které město položilo ohledně stavby investorovi a ten je nesplnil. Lidé od té doby stupňují protesty a sepisují petice, které podepsalo čtyři tisíce lidí.
Nádraží v Zábřehu se změní: Nádraží v Zábřehu a prostor kolem něj budou už za dva roky moderním areálem, který snese požadavky na důležitý dopravní uzel regionu i země. Příští rok začne přestavba, kterou budou realizovat České dráhy společně s městem.
Začala stavba koridoru: Do roku 2005 stavba železničního koridoru bude komplikovat dopravu lidem z Olomouce do Prahy. Pak ale vlaky zrychlí a jízda bude bezpečnější, slibují České dráhy. Vlaky by poté měly jezdit i 160kilometrovou rychlostí. Stavba bude stát 36,5 miliardy korun. Dráhy v tomto úseku začaly nejprve s modernizací šestnáctikilometrové tratě Olomouc-Červenka.
Hodnocení poslanců regionu: Ze všech poslanců, kteří zastupovali Olomoucký kraj uplynulé čtyři roky ve sněmovně, nejvíce u jednání a hlasování chyběl ministr kultury Pavel Dostál (ČSSD). Vyplynulo to z vyhodnocení práce politiků, které provedla MF DNES. Naopak nejčastěji byl "u všeho" jeho stranický kolega Miloslav Vlček z Konice. Ten ukázal, že mezi prací poslanců jsou velké rozdíly., Zatímco někteří jsou aktivní, zajímají se o problémy lidí a často ve sněmovně hovoří a dotazují se, jiné snad kromě jejich stranických kolegů nezná nikdo a jejich aktivita velká není. Z celkem 12 poslanců se 9 znovu uchází o hlasy voličů v našem kraji.
Razie na nelegální software: Jeseničtí policisté při zásahu proti uživatelům nelegálně pořízeného software v internetové kavárně zabavili počítače a CD-romy. Kavárnu vlastní městský zastupitel Miroslav Chovanec. Ten nebyl schopen podle policie doložit legální nabytí software. Chovanec, který vydává regionální noviny Jesenický týdeník, to odmítá. Jeho kavárna je jedinou internetovou na Jesenicku, a proto se domnívá, že šlo o zásah konkurence nebo za reakci policie na ostré články v jeho novinách.
Na Hanou se vracejí koně: Statistiky potvrzují, že zatímco ostatních hospodářských zvířat v Olomouckém kraji ubývá, u koní je to naopak. A to trvale. Přibývá drobných chovatelů koní. V loni bylo v kraji přes 1500 koní, nejvíce na Šumpersku.
Prostějov dostal cenu: Zlatou hvězdu EU v Antverpách dostalo město za pětiletou spolupráci se švédským městem Borlänge. Cenu uděluje Evropská komise dvanácti partnerským projektům.
</TEXT>
</DOC>
<DOC>
<DOCID>MF-20020527468</DOCID>
<DOCNO>MF-20020527468</DOCNO>
<DATE>05/27/02</DATE>
<TITLE>
BLUE LINE 2002
</TITLE>
<TEXT>
Slovenští vojáci z praporu okamžité reakce, kteří se účastní ve VVP Libavá společného česko-slovenského cvičení, přesunují jedno ze stanovišť mírové mise.
</TEXT>
</DOC>
<DOC>
<DOCID>MF-20020527469</DOCID>
<DOCNO>MF-20020527469</DOCNO>
<DATE>05/27/02</DATE>
<TITLE>
Jan Burian si pozval Andrease Kröpera
</TITLE>
<HEADING>
Tip dnes
</HEADING>
<GEOGRAPHY>Olomouc</GEOGRAPHY>
<TEXT>
Písničkář, spisovatel, cestovatel a autor vlastního televizního pořadu Jan Burian otevře dnes v olomouckém Divadle hudby svou pravidelnou Bruanovu kulturní ozdravovnu. Na dnešní večer si Burian pozval německého muzikologa a hudebníka Andrease Kröpera. Pořad tak dostal název Česko-německý večírek. Kröper žije již jedenáct let v České republice a stejnou dobu také působí na Masarykově univerzitě v Brrně, kde je v současné době ředitelem Akademie staré hudby. Kromě hudby - v předloňském roce vyšlo Kröperovi album flétnových sonát Johanna Sebastiana Bacha - se také pedagog začal věnovat i literatuře a píše povídky. Koncert v Divadle hudby, na němž pak Jan Burian zahraje nejen staré a známé písně, ale také novinky ze svého nedávno vydaného alba Zrcadlo, začne v 19.30 hodin.
Olomouc - Písničkář, spisovatel, cestovatel a autor vlastního televizního pořadu Jan Burian otevře dnes v olomouckém Divadle hudby svou pravidelnou Bruanovu kulturní ozdravovnu. Na dnešní večer si Burian pozval německého muzikologa a hudebníka Andrease Kröpera. Pořad tak dostal název Česko-německý večírek. Kröper žije již jedenáct let v České republice a stejnou dobu také působí na Masarykově univerzitě v Brrně, kde je v současné době ředitelem Akademie staré hudby. Kromě hudby - v předloňském roce vyšlo Kröperovi album flétnových sonát Johanna Sebastiana Bacha - se také pedagog začal věnovat i literatuře a píše povídky. Koncert v Divadle hudby, na němž pak Jan Burian zahraje nejen staré a známé písně, ale také novinky ze svého nedávno vydaného alba Zrcadlo, začne v 19.30 hodin.
</TEXT>
</DOC>
<DOC>
<DOCID>MF-20020527470</DOCID>
<DOCNO>MF-20020527470</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
KINO SVĚT: Rok ďábla ( 16.30, 18.30)
GALERIE A KNIHKUPECTVÍ SKLEP: Milan Magni - Obrazy
KULTURNÍ DŮM: Jiří Štrajt - Květiny
LÁZNĚ (KONGRESOVÝ SÁL): Jesenický komorní sbor ( 19.00)
DIVADLO PETRA BEZRUČE: Práce absolventů I. stupně výtvarného oboru Základní umělecké školy Jeseník
INTERNETOVÁ KAVÁRNA PLÍŽIVÁ KONTRA: Petr Wlazlo - Obyčejné krajiny, Zrcadlo
KINO SVĚT: Rok ďábla ( 19.30)
MUZEUM: Z kuchyní našich babiček
KINO CENTRAL: Gosford Park ( 17.30, 20.00)
KINO LÍPA: Výlet ( 17.30), Enigma ( 20.00)
KINO METROPOL: Harry Potter a Kámen mudrců ( 17.00) , Star Wars: Epizoda II - Klony útočí ( 20.00)
LETNÍ KINO: Černý jestřáb sestřelen ( 21.30)
DIVADLO HUDBY: Burianova kulturní ozdravovna. Hostem koncertu Andreas Kröper ( 19.30)
DŮM DĚTÍ A MLÁDEŽE: Tužkou, hlínou, světlem, barvou
GALERIE CAESAR: Eva Prokopcová - Rytmy a fragmenty
GALERIE JANA - SV. KOPEČEK: Miroslav Hajný - Obrazy
GALERIE MONA LISA: Karel Demel - Kresby a grafické listy
GALERIE PATRO: Výstava prací romských dětí
GALERIE PODKOVA: Petr Strachoň - Obrazy
GALERIE RUBIKON: Klára Adamová - Keramika, Dana Zelená - Koláže
GALERIE SKÁCELÍK: Libor Vojkůvka - Obrazy
GALERIE TITANIC (DIVADLO HUDBY): Elena Florentine Kühn - Odsun
GALERIE U MLOKA: Milan Salák - Krajiny
GALERIE V ČSOB: Mojmír Černý - Moravská brána
GALERIE VELEHRAD: Miloš Sláma - Grafika a bibliofilie
BUDDHISTICKÉ CENTRUM LINIE KARMA KAGJÜ: Praxe buddhismu Diamantové cesty ( 18.30)
CENTRUM VOLNÉHO ČASU YMCA: Kroužek keramiky ( 14.00), Doučování ( 14.00), Výroba svíček ( 17.00)
MATEŘSKÉ CENTRUM KLUBÍČKO: Budoucím maminkám ( 10.00)
MUZEUM UMĚNÍ: Seminář Knihovnická Olomouc 2002
</TEXT>
<HEADING>
NA PALDĚ: Filmový klub
</HEADING>
<TEXT>
STUDIO ČTYŘLÍSTEK: Cvičení na velkých míčích ( 8.00) Alternativní školička ( 9.00), Tělocvičné hrátky ( 9.00), Výtvarné hříčky ( 10.00)
ZENOVÁ ŠKOLA KWAN UM: Praxe zenového buddhismu ( 18.00)
KINO HVĚZDA: Harry Potter a Kámen mudrců ( 17.00), Milionový závod ( 20.00)
KINO HVĚZDA: Evropský klub Přerov
KINO METRO 70: Pán prstenů I - Společenstvo prstenu ( 16.30), Mulholland Drive ( 20.00)
KULTURNÍ KLUB DUHA: Alena Laufrová - Grafika a ilustrace
LIDOVÁ HVĚZDÁRNA: Hvězdný vesmír, Z dějin prostějovské astronomie
LIDOVÁ HVĚZDÁRNA: Astronomický týden, Pozorování Slunce ( 15.00) , Večerní pozorování dalekohledy ( 21.30)
LIDOVÁ HVĚZDÁRNA: Nemáte chuť na Měsíc? ( 9.00, 10.30, 13.00, 15.00)
KINO OKO: Sex a Lucía ( 17.30, 19.30)
KINO OKO: Star Wars: Epizoda II - Klony útočí ( 17.30, 20.00)
GALERIE TUNKLŮV DVOREC: Sto z ledu ven
KLUB (KULTURNÍ, VZDĚLÁVACÍ A DĚTSKÉ CENTRUM): Zdeněk Petržela - Fotografie
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020527471</DOCID>
<DOCNO>MF-20020527471</DOCNO>
<DATE>05/27/02</DATE>
<TEXT>
Písničkář Jan Burian vystoupí dnes v olomouckém Divadle hudby.
</TEXT>
</DOC>
<DOC>
<DOCID>MF-20020527472</DOCID>
<DOCNO>MF-20020527472</DOCNO>
<DATE>05/27/02</DATE>
<TEXT>
Osm metrů vysokou kovanou sochu dokončuje v těchto dnech umělecký kovář Pavel Tasovský ve své dílně v Náměšti nad Oslavou. Sochu s názvem Pocta Prométheovi si na návrh akademického sochaře Pavla Krbálka objednalo Muzeum Komenského v Přerově. Socha bude převezena na hrad Helfštýn, kde bude 8. června slavnostně odhalena.
</TEXT>
</DOC>
<DOC>
<DOCID>MF-20020527473</DOCID>
<DOCNO>MF-20020527473</DOCNO>
<DATE>05/27/02</DATE>
<TITLE>
Oprava domu za 52 milionů
</TITLE>
<TEXT>
Přesmě 52,5 milionu korun investovala olomoucká radnice do jediného domu v centru města. Historická barokní budova z 15. století byla kdysi i zájezdním hostincem a portál domu vytvořil olomoucký kameník Václav Render, autor například Caesarovy kašny či části Trojice. Město v domě na konci Pavelčákovy ulice dostavělo i poslední patro, které kdysi vyhořelo. V domě vzniklo 15 bytů, 4 nebytové prostory pro prodejny a kancelář a dvě garáže. Dům obydlí movitější nájemníci, kteří jsou ochotni městu zaplatit. Lidé budou muset za přidělení luxusního městského bytu v centru dát možná desítky i stovky tisíc. Radnice vybere nájemníky obálkovou metodou. Zatím se přihlásilo 58 zájemců. V domě jsou atypické byty 3+1, které přesahují 100 metrů čtverečních, ale i prostorné dvoupokojové, někdy průchozí, byty a dvě garsonky. Ve všech jsou už nyní plovoucí podlahy či dlažba a zařízené koupelny.
</TEXT>
</DOC>
<DOC>
<DOCID>MF-20020527474</DOCID>
<DOCNO>MF-20020527474</DOCNO>
<DATE>05/27/02</DATE>
<TITLE>
Iniciativa Občané proti Paláci Morava není jen proti něčemu, ale nabízí
</TITLE>
<HEADING>
Názory a ohlasy čtenářů
</HEADING>
<TEXT>
Během posledních pěti dnů jsme se jako zástupci iniciativy Občané proti Paláci Morava (OPPM) setkali se členy všech klubů olomouckého zastupitelstva. (U ODS, KDU, US a KSČM jsme byli pozváni na zasedání celého klubu, v případě ČSSD jsme hovořili pouze s ing. Czmerem, MUDr. Vomáčkou, na chvíli přišel i pan primátor.) Jedna z otázek, které jsme dostávali, byla, zda kromě kritiky nabízíme rovněž nějaké pozitivní návrhy. Možná, že tuto otázku si kladou rovněž čtenáři: ano, víme, co by se s prostorem tržiště mělo dělat do budoucna. Chceme, aby se místo zastavělo, ale citlivě. To znamená s ohledem na "únosnost" tohoto prostoru. Nejdříve musíme zjistit ze všech možných hledisek, jak velkou budovu (budovy) vůbec můžeme postavit, přihlédnout ke komplexní budoucí úpravě okolí (autobusové nádraží, MILO aj.). Dále je nezbytné vypsání architektonicko-urbanistické soutěže, poté hledání investora atd. Přístup radnice byl opačný - nejdříve se řeklo, že plocha je vhodná pro supermarket, multikina atd., našel se investor, který (aby se vložené peníze co nejvíce zhodnotily) přišel s maximalistickými požadavky na využití, což mu zastupitelé bohužel posvětili. A pak začaly problémy...
Během posledních pěti dnů jsme se jako zástupci iniciativy Občané proti Paláci Morava (OPPM) setkali se členy všech klubů olomouckého zastupitelstva. (U ODS, KDU, US a KSČM jsme byli pozváni na zasedání celého klubu, v případě ČSSD jsme hovořili pouze s ing. Czmerem, MUDr. Vomáčkou, na chvíli přišel i pan primátor.) Jedna z otázek, které jsme dostávali, byla, zda kromě kritiky nabízíme rovněž nějaké pozitivní návrhy. Možná, že tuto otázku si kladou rovněž čtenáři: ano, víme, co by se s prostorem tržiště mělo dělat do budoucna. Chceme, aby se místo zastavělo, ale citlivě. To znamená s ohledem na "únosnost" tohoto prostoru. Nejdříve musíme zjistit ze všech možných hledisek, jak velkou budovu (budovy) vůbec můžeme postavit, přihlédnout ke komplexní budoucí úpravě okolí (autobusové nádraží, MILO aj.). Dále je nezbytné vypsání architektonicko-urbanistické soutěže, poté hledání investora atd. Přístup radnice byl opačný - nejdříve se řeklo, že plocha je vhodná pro supermarket, multikina atd., našel se investor, který (aby se vložené peníze co nejvíce zhodnotily) přišel s maximalistickými požadavky na využití, což mu zastupitelé bohužel posvětili. A pak začaly problémy...
</TEXT>
</DOC>
<DOC>
<DOCID>MF-20020527475</DOCID>
<DOCNO>MF-20020527475</DOCNO>
<DATE>05/27/02</DATE>
<TITLE>
HOS trochu jinak (ad MfD StM 16. 5 a 21. 5.)
</TITLE>
<HEADING>
Názory a ohlasy čtenářů
</HEADING>
<TEXT>
Vím, že vysmívat se spoluobčanům není správné, ale po přečtení příspěvků Mgr. Evy Čečetkové a RNDr. Jana Jelínka jsem se nemohl ubránit shovívavému úsměvu. Z vlastní zkušenosti vím, že jejich zkreslená a zaujatá argumentace nachází své příznivce, proto se pokusím nabídnout pohled na činnost "Hnutí občanské sebeobrany" poněkud z jiné strany. 1) Od zdi ke zdi. Město Olomouc začalo jako jedno z prvních již v roce 1992 prodávat nájemníkům obytné domy do vlastnictví. Zpočátku byl zájem o tyto prodeje velmi vlažný a spousta činžovních domů byla prodána v dražbách třetím osobám, které v domě nebydlely. Zhruba po pěti letech si někteří uvědomili, že již neplatí nájemné 50 korun měsíčně, tak jak byli zvyklí, a že by svůj národním výborem přidělený byt mohli zhodnotit efektivněji než doposud - výhodnou koupí. Situace se obrátila. Bez ohledu na metodu šlo o to docílit koupě domu, kde bydlí. Nedělám si iluze a věřím, že mnohým se to podařilo. Těm zbývajícím nezůstalo nic jiného, než svůj nátlak dovést k dokonalosti. Založili Hnutí občanské sebeobrany (HOS) a očekávám jejich kandidaturu v komunálních volbách. Vůbec bych se nedivil, kdyby za několik let vzniklo hnutí usilující o zpětný odkup bytů městem Olomouc, protože se v domě nejsou schopni na nic domluvit (prozatím město eviduje jedinou žádost). 2) Hlavní je kritika všeho. HOS byl první, kdo kritizoval "anonymní" inzeráty výběrového řízení na ředitele SNO, a. s., jakmile zjistili, že současný ředitel ing. Zelenka neuspěl a konkurz je zpochybněn, tak se začne kritizovat zpochybnění konkurzu. Když se najde dům, do kterého je investováno méně, než se vybere na nájemném, tak je to okrádání nájemníků. Když se objeví dům, do kterého je investováno více, tak je to neúčelné mrhání prostředky, za které mohly být postaveny nové byty. Podobných rozporů ve vystoupeních členů HOSu je celá řada, ale poukaz na něco pozitivního, případně nalézt nějakou konstruktivní myšlenku, je možno velice sporadicky. Velice si vážím občanských iniciativ a těch, kteří nejsou lhostejní k tomu, co se děje okolo. Hospodaření s obecním majetkem a veřejná kontrola rozpočtu a financí je u mě na jedné z nejvyšších příček. Krutou daní za tuto možnost je muset poslouchat a tolerovat populistické a sobecké názory výše uvedeného typu. Přeji pevné nervy.
Vím, že vysmívat se spoluobčanům není správné, ale po přečtení příspěvků Mgr. Evy Čečetkové a RNDr. Jana Jelínka jsem se nemohl ubránit shovívavému úsměvu. Z vlastní zkušenosti vím, že jejich zkreslená a zaujatá argumentace nachází své příznivce, proto se pokusím nabídnout pohled na činnost "Hnutí občanské sebeobrany" poněkud z jiné strany. 1) Od zdi ke zdi. Město Olomouc začalo jako jedno z prvních již v roce 1992 prodávat nájemníkům obytné domy do vlastnictví. Zpočátku byl zájem o tyto prodeje velmi vlažný a spousta činžovních domů byla prodána v dražbách třetím osobám, které v domě nebydlely. Zhruba po pěti letech si někteří uvědomili, že již neplatí nájemné 50 korun měsíčně, tak jak byli zvyklí, a že by svůj národním výborem přidělený byt mohli zhodnotit efektivněji než doposud - výhodnou koupí. Situace se obrátila. Bez ohledu na metodu šlo o to docílit koupě domu, kde bydlí. Nedělám si iluze a věřím, že mnohým se to podařilo. Těm zbývajícím nezůstalo nic jiného, než svůj nátlak dovést k dokonalosti. Založili Hnutí občanské sebeobrany (HOS) a očekávám jejich kandidaturu v komunálních volbách. Vůbec bych se nedivil, kdyby za několik let vzniklo hnutí usilující o zpětný odkup bytů městem Olomouc, protože se v domě nejsou schopni na nic domluvit (prozatím město eviduje jedinou žádost). 2) Hlavní je kritika všeho. HOS byl první, kdo kritizoval "anonymní" inzeráty výběrového řízení na ředitele SNO, a. s., jakmile zjistili, že současný ředitel ing. Zelenka neuspěl a konkurz je zpochybněn, tak se začne kritizovat zpochybnění konkurzu. Když se najde dům, do kterého je investováno méně, než se vybere na nájemném, tak je to okrádání nájemníků. Když se objeví dům, do kterého je investováno více, tak je to neúčelné mrhání prostředky, za které mohly být postaveny nové byty. Podobných rozporů ve vystoupeních členů HOSu je celá řada, ale poukaz na něco pozitivního, případně nalézt nějakou konstruktivní myšlenku, je možno velice sporadicky. Velice si vážím občanských iniciativ a těch, kteří nejsou lhostejní k tomu, co se děje okolo. Hospodaření s obecním majetkem a veřejná kontrola rozpočtu a financí je u mě na jedné z nejvyšších příček. Krutou daní za tuto možnost je muset poslouchat a tolerovat populistické a sobecké názory výše uvedeného typu. Přeji pevné nervy.
</TEXT>
</DOC>
<DOC>
<DOCID>MF-20020527476</DOCID>
<DOCNO>MF-20020527476</DOCNO>
<DATE>05/27/02</DATE>
<TITLE>
Katastrofální stav činohry Moravského divadla
</TITLE>
<HEADING>
Názory a ohlasy čtenářů
</HEADING>
<TEXT>
Přečtení kritiky Petra Klena na Dramatizaci Bouřlivých výšin v Moravském divadle mě vyprovokovala napsat svůj názor na situaci, která mě jako diváka již dávno zlobí a kterou považuji za velmi důležitou v našem kulturním regionu. A rozhodně nejsem sama. Vím, že v době voleb, rozbouřených vášní kolem Paláce Morava, stoupající nezaměstnanosti a mnoha dalších problému sužujících nás obyčejné obyvatele Olomouckého kraje by se mohl tento problém zdát okrajovým, ale situace je poslední dva roky alarmující. A o to horší, že jako by se jí nikdo nechtěl zabývat! Zmíněnou inscenaci jsem sice neviděla, ale umím si živě představit, jaké "depresivní umění" by mě na jevišti čekalo. Dramaturgie Věry Maškové, které vydatně pomáhá působení Petera Gábora jako šéfa činohry, totiž řadu posledních let dělá maximum proto, aby ze sedadel vyhnala i ty poslední a věrné zbytky diváků. Ti totiž jdou na každé nové představení s nadějí, že to snad tentokrát přece jen bude "normální" divadlo a ne další ze sáhodlouhé řady pseudouměleckých experimentů, na které se ovšem bohužel nedá moc dívat. A tak další a další zklamání nemohou odvrátit ani dobré výkony herců. Ostatně - myslím, že těm se v takovýchto hrách musí hrát hodně špatně. Olomoucké divadlo navštěvuji již dvacet let, a tak opravdu mohu srovnávat. Skvostná představení - namátkou vzpomenu třeba na Čapkovu Matku, která byla o několik tříd lepší než stejná incenace v Národním divadle, Král Lear, Tři mušketýři, Zkrocení zlé ženy, Ondina, ale i komedie spousty a spousty jiných "neklasických" a moderních autorů. Jistě, byly i méně povedená představení - ale i ty nejhorší z nich byly mnohokrát lepší než většina těch, které předkládá olomouckým divákům současné vedení činohry. Dovedla bych pochopit ambice takovéto "umělecké" tvorby, kdyby se jednalo o vyhraněnou experimentální scénu. Moravské divadlo jí však není(!), a tak by mělo disponovat repertoárem, který uspokojí náročného diváka i babičku z vesnice. Divadlo je tu přece pro diváky! Tato základní myšlenka ovšem, zdá se, zcela uniká jak vedení divadla, tak odpovědným představitelům města. Jako by nikomu nevadilo čím dál prázdnější hlediště v divadle, které dříve bývalo pýchou tohoto regionu. Doufejme, že nově jmenovaný ředitel (nebo ředitelka) Moravského divadla nebude nad touto situaci zavírat oči a postaví se konečně na stranu nás, diváků. Je totiž moc smutné, když při rozhodování o návštěvě divadla, které milujete, zní nejčastější otázka "A dá se na to koukat aspoň trochu?" V dnešní tvrdé době by si divadlo mělo hýčkat každého diváka, který přijde načerpat nové síly kulturním zážitkem - a ne z nás dělat rukojmí osobních ambicí pár vybraných jedinců. A hlavně by se tím měl někdo už konečně zabývat. Snad ještě nebude pozdě...
Přečtení kritiky Petra Klena na Dramatizaci Bouřlivých výšin v Moravském divadle mě vyprovokovala napsat svůj názor na situaci, která mě jako diváka již dávno zlobí a kterou považuji za velmi důležitou v našem kulturním regionu. A rozhodně nejsem sama. Vím, že v době voleb, rozbouřených vášní kolem Paláce Morava, stoupající nezaměstnanosti a mnoha dalších problému sužujících nás obyčejné obyvatele Olomouckého kraje by se mohl tento problém zdát okrajovým, ale situace je poslední dva roky alarmující. A o to horší, že jako by se jí nikdo nechtěl zabývat! Zmíněnou inscenaci jsem sice neviděla, ale umím si živě představit, jaké "depresivní umění" by mě na jevišti čekalo. Dramaturgie Věry Maškové, které vydatně pomáhá působení Petera Gábora jako šéfa činohry, totiž řadu posledních let dělá maximum proto, aby ze sedadel vyhnala i ty poslední a věrné zbytky diváků. Ti totiž jdou na každé nové představení s nadějí, že to snad tentokrát přece jen bude "normální" divadlo a ne další ze sáhodlouhé řady pseudouměleckých experimentů, na které se ovšem bohužel nedá moc dívat. A tak další a další zklamání nemohou odvrátit ani dobré výkony herců. Ostatně - myslím, že těm se v takovýchto hrách musí hrát hodně špatně. Olomoucké divadlo navštěvuji již dvacet let, a tak opravdu mohu srovnávat. Skvostná představení - namátkou vzpomenu třeba na Čapkovu Matku, která byla o několik tříd lepší než stejná incenace v Národním divadle, Král Lear, Tři mušketýři, Zkrocení zlé ženy, Ondina, ale i komedie spousty a spousty jiných "neklasických" a moderních autorů. Jistě, byly i méně povedená představení - ale i ty nejhorší z nich byly mnohokrát lepší než většina těch, které předkládá olomouckým divákům současné vedení činohry. Dovedla bych pochopit ambice takovéto "umělecké" tvorby, kdyby se jednalo o vyhraněnou experimentální scénu. Moravské divadlo jí však není(!), a tak by mělo disponovat repertoárem, který uspokojí náročného diváka i babičku z vesnice. Divadlo je tu přece pro diváky! Tato základní myšlenka ovšem, zdá se, zcela uniká jak vedení divadla, tak odpovědným představitelům města. Jako by nikomu nevadilo čím dál prázdnější hlediště v divadle, které dříve bývalo pýchou tohoto regionu. Doufejme, že nově jmenovaný ředitel (nebo ředitelka) Moravského divadla nebude nad touto situaci zavírat oči a postaví se konečně na stranu nás, diváků. Je totiž moc smutné, když při rozhodování o návštěvě divadla, které milujete, zní nejčastější otázka "A dá se na to koukat aspoň trochu?" V dnešní tvrdé době by si divadlo mělo hýčkat každého diváka, který přijde načerpat nové síly kulturním zážitkem - a ne z nás dělat rukojmí osobních ambicí pár vybraných jedinců. A hlavně by se tím měl někdo už konečně zabývat. Snad ještě nebude pozdě...
</TEXT>
</DOC>
<DOC>
<DOCID>MF-20020527477</DOCID>
<DOCNO>MF-20020527477</DOCNO>
<DATE>05/27/02</DATE>
<TITLE>
Počasí se včas umoudřilo a Litovel mohla oslavovat
</TITLE>
<GEOGRAPHY>Litovel</GEOGRAPHY>
<TEXT>
S obarvenými vlasy na modrobílo a za podpory bubeníků hrajících brazilské rytmy nastoupili ke svému poslednímu utkání před domácím publikem házenkáři Litovle. Zápas proti Suchdolu měl exhibiční nádech. Domácí totiž už mohli slavit postup do druhé ligy a zároveň se loučili s asfaltovým hřištěm. Od příští sezony už budou mít k dispozici halu v základní škole Vítězná. "Bylo těžké kluky k zápasu motivovat. Navíc sám vím, že když je kolem utkání velká paráda, není koncentrace nejlepší," ulevil si trenér Radovan Krejčíř. Jeho tým, v němž chyběli dva leváci ze základní sestavy, vedl na začátku zápasu už 7:0, nakonec byl rád za výhru 23:22. O přestávce poděkoval týmu starosta Litovle, po zápase se pak mohlo slavit. Ještě hodinu před zápasem však měli domácí funkcionáři vrásky na čele. Od časného rána totiž hřiště skrápěl hustý déšť. "Půjčili jsme si košťata z vedlejších kurtů a vymetali kaluže. Naštěstí se počasí včas umoudřilo," oddychl si předseda oddílu Karel Zmund. "Nevím, jestli by přišlo tolik lidí, a hlavně by byl asi problém s bubeníky." Navíc pokud by se počasí zhoršilo, mohli by rozhodčí utkání odložit. Litovel se do druhé ligy vrací po šesti letech. "Předtím jsme ale hrávali zápasy v Olomouci, protože jsme neměli svou halu. To bylo finančně náročné a kluky ani moc nebavilo hrát před prázdným hledištěm," vzpomíná Zmund . Tým, v němž působí řada zkušených starších hráčů, o budoucnost strach mít nemusí. Mládežnickou základnu má Litovel širokou. "Starší dorostenci už mají jako nováček jisté druhé místo v druhé lize, mladší hrají příští týden s Uničovem dokonce o postup do nejvyšší soutěže. Snažíme se udržet obě dorostenecká družstva, protože chceme tým mužů doplňovat z vlastní líhně. Navíc na nákupy asi nebudeme mít peníze," míní Zmund. Ten pro příští rok uvažuje, že se do týmu zapojí dva šikovní dorostenci. "Už na jaře jsme dokázali skloubit mladé hráče se zkušenými, ale ještě dva až tři hráče budeme potřebovat," dodal trenér Krejčíř.
Litovel - S obarvenými vlasy na modrobílo a za podpory bubeníků hrajících brazilské rytmy nastoupili ke svému poslednímu utkání před domácím publikem házenkáři Litovle. Zápas proti Suchdolu měl exhibiční nádech. Domácí totiž už mohli slavit postup do druhé ligy a zároveň se loučili s asfaltovým hřištěm. Od příští sezony už budou mít k dispozici halu v základní škole Vítězná. "Bylo těžké kluky k zápasu motivovat. Navíc sám vím, že když je kolem utkání velká paráda, není koncentrace nejlepší," ulevil si trenér Radovan Krejčíř. Jeho tým, v němž chyběli dva leváci ze základní sestavy, vedl na začátku zápasu už 7:0, nakonec byl rád za výhru 23:22. O přestávce poděkoval týmu starosta Litovle, po zápase se pak mohlo slavit. Ještě hodinu před zápasem však měli domácí funkcionáři vrásky na čele. Od časného rána totiž hřiště skrápěl hustý déšť. "Půjčili jsme si košťata z vedlejších kurtů a vymetali kaluže. Naštěstí se počasí včas umoudřilo," oddychl si předseda oddílu Karel Zmund. "Nevím, jestli by přišlo tolik lidí, a hlavně by byl asi problém s bubeníky." Navíc pokud by se počasí zhoršilo, mohli by rozhodčí utkání odložit. Litovel se do druhé ligy vrací po šesti letech. "Předtím jsme ale hrávali zápasy v Olomouci, protože jsme neměli svou halu. To bylo finančně náročné a kluky ani moc nebavilo hrát před prázdným hledištěm," vzpomíná Zmund . Tým, v němž působí řada zkušených starších hráčů, o budoucnost strach mít nemusí. Mládežnickou základnu má Litovel širokou. "Starší dorostenci už mají jako nováček jisté druhé místo v druhé lize, mladší hrají příští týden s Uničovem dokonce o postup do nejvyšší soutěže. Snažíme se udržet obě dorostenecká družstva, protože chceme tým mužů doplňovat z vlastní líhně. Navíc na nákupy asi nebudeme mít peníze," míní Zmund. Ten pro příští rok uvažuje, že se do týmu zapojí dva šikovní dorostenci. "Už na jaře jsme dokázali skloubit mladé hráče se zkušenými, ale ještě dva až tři hráče budeme potřebovat," dodal trenér Krejčíř.
</TEXT>
</DOC>
<DOC>
<DOCID>MF-20020527478</DOCID>
<DOCNO>MF-20020527478</DOCNO>
<DATE>05/27/02</DATE>
<TITLE>
POSTUPUJEME!
</TITLE>
<TEXT>
Házenkáři Litovle děkují za přízeň svým fanouškům po posledním domácím zápase ve třetí lize. Už před včerejším duelem si zajistili postup do druhé ligy.
</TEXT>
</DOC>
<DOC>
<DOCID>MF-20020527479</DOCID>
<DOCNO>MF-20020527479</DOCNO>
<DATE>05/27/02</DATE>
<TITLE>
Putík přijel na Sigmu zatím jen jako divák
</TITLE>
<GEOGRAPHY>Olomouc</GEOGRAPHY>
<TEXT>
Pouze z tribuny si prohlédl své nové působiště fotbalista Pavel Putík, který po sezoně přestoupí z Xaverova do Olomouce. V souboji proti rezervě Sigmy za tým z Horních Počernic nenastoupil kvůli žlutým kartám. "Jsem v pořádku, nohy drží. Kdybych neměl trest, nastoupím," vysvětlil svou absenci Putík. Olomouci se upsal na tři roky. Ofenzivní hráč má pomoci Sigmě především při střílení branek. Sám se nejlépe cítí v útoku, nebrání se ale ani nastoupit v záloze. "Jsem hráč a nebudu si vybírat. Vlastně to ani nejde. Kam mě trenér postaví, tam budu hrát," tvrdí Putík, autor devíti branek v letošním ročníku druhé nejvyšší soutěže. Na Hanou přišel na popud trenéra Sigmy Bohumila Páníka, který o hráče usiloval již v předešlém angažmá ve Zlíně. "Kouče Páníka uznávám a jsem rád, že pod ním budu hrát," poznamenal fotbalista, o jehož služby mělo zájem několik dalších klubů. "Teď už je zbytečné vracet se k těmto nabídkám. Jednání s Olomoucí bylo rychlé a korektní." Putík hrál až do juniorů za pražskou Spartu, s níž se nerozešel v dobrém. "Teď mám možnost to v olomouckém dresu Spartě vrátit," těší se hráč.
Olomouc - Pouze z tribuny si prohlédl své nové působiště fotbalista Pavel Putík, který po sezoně přestoupí z Xaverova do Olomouce. V souboji proti rezervě Sigmy za tým z Horních Počernic nenastoupil kvůli žlutým kartám. "Jsem v pořádku, nohy drží. Kdybych neměl trest, nastoupím," vysvětlil svou absenci Putík. Olomouci se upsal na tři roky. Ofenzivní hráč má pomoci Sigmě především při střílení branek. Sám se nejlépe cítí v útoku, nebrání se ale ani nastoupit v záloze. "Jsem hráč a nebudu si vybírat. Vlastně to ani nejde. Kam mě trenér postaví, tam budu hrát," tvrdí Putík, autor devíti branek v letošním ročníku druhé nejvyšší soutěže. Na Hanou přišel na popud trenéra Sigmy Bohumila Páníka, který o hráče usiloval již v předešlém angažmá ve Zlíně. "Kouče Páníka uznávám a jsem rád, že pod ním budu hrát," poznamenal fotbalista, o jehož služby mělo zájem několik dalších klubů. "Teď už je zbytečné vracet se k těmto nabídkám. Jednání s Olomoucí bylo rychlé a korektní." Putík hrál až do juniorů za pražskou Spartu, s níž se nerozešel v dobrém. "Teď mám možnost to v olomouckém dresu Spartě vrátit," těší se hráč.
</TEXT>
</DOC>
<DOC>
<DOCID>MF-20020527480</DOCID>
<DOCNO>MF-20020527480</DOCNO>
<DATE>05/27/02</DATE>
<TITLE>
Rozhodly až závěry zápasů
</TITLE>
<TEXT>
Prostějov vybojoval v poslední minutě bod, juniorka Sigmy dva ztratila
Dvě kola před koncem druhé ligy rozhodli fotbalisté 1. HFK Olomouc o druhém sestupujícím, když dokázali zvítězit v Ratíškovicích.
Olomouc - Kromě fotbalistů z Holice bodovaly i další týmy regionu. Remíza s Xaverovem však byla z pohledu olomouckého béčka ztrátou.
</TEXT>
<HEADING>
Ratíškovice - 1. HFK 1:3
</HEADING>
<TEXT>
Ratíškovice sice začaly ve velkém stylu a už v sedmé minutě šly do vedení. Vzápětí si však dal vlastní branku Vít a načal domácí porážku 1:3, která vzala Ratíškovicím i teoretickou šanci na záchranu. Ještě do přestávky se pro Krohmerově přihrávce prosadil svou čtrnáctou brankou v sezoně Drulák a soupeř olomouckých fotbalistů totálně rezignoval. Poslední branku přidal v 76. minutě střídající Kolínek, který tak po zranění skvěle oslavil návrat na trávník.
</TEXT>
<HEADING>
LeRK - Vítkovice 1:1
</HEADING>
<TEXT>
Žádný úchvatný zápas, který slibovali domácí, diváci neviděli. Už ve 21. minutě se radovali hosté, když brankář Bureš fauloval v pokutovém území Pilaře a veterán Rozhon proměnil penaltu. LeRKu se nedala upřít snaha o vyrovnání. Pevná obrana Vítkovic však pracovala téměř bez chyb. Po změně stran Prostějov vytáhl do útoku, pořádně však branku soupeře neohrozil. Dočkal se až v samém závěru. V poslední minutě se před vítkovickou brankou nejlépe zorientoval Zbožínek a přesnou hlavičkou vyrovnal na konečných 1:1.
</TEXT>
<HEADING>
Olomouc B - Xaverov 1:1
</HEADING>
<TEXT>
Olomoucká rezerva bez ligových posil nehrála špatně, doplatila však na malou agresivitu v závěru a ztratila dva body po remíze 1:1, ze které neměl radost ani jeden trenér. Domácí se tlačili do útoku a vypracovali si celou řadu šancí. Dobře hrál především Štrbík, který měl tři šance. Ani v jednom případě neuspěl, když narazil na skvěle chytajícího Víška. I proto šli domácí do vedení až ve 49. minutě, když Krpec hokejovým blafákem využil přesnou přihrávku za obranu. Posledních třicet minut se olomoucký tým stáhl do obrany a odolával stále většímu tlaku soupeře. Šindelářův pokus z 68. minuty ještě skončil mimo branku, v poslední minutě však po chybě obrany vyrovnal z těžkého úhlu Frýdek.
Olomoucká rezerva bez ligových posil nehrála špatně, doplatila však na malou agresivitu v závěru a ztratila dva body po remíze 1:1, ze které neměl radost ani jeden trenér. Domácí se tlačili do útoku a vypracovali si celou řadu šancí. Dobře hrál především Štrbík, který měl tři šance. Ani v jednom případě neuspěl, když narazil na skvěle chytajícího Víška. I proto šli domácí do vedení až ve 49. minutě, když Krpec hokejovým blafákem využil přesnou přihrávku za obranu. Posledních třicet minut se olomoucký tým stáhl do obrany a odolával stále většímu tlaku soupeře. Šindelářův pokus z 68. minuty ještě skončil mimo branku, v poslední minutě však po chybě obrany vyrovnal z těžkého úhlu Frýdek.
</TEXT>
</DOC>
<DOC>
<DOCID>MF-20020527481</DOCID>
<DOCNO>MF-20020527481</DOCNO>
<DATE>05/27/02</DATE>
<TEXT>
Xaverovský brankář Petr Víšek vyráží míč nad svou branku před dotírajícím Luďkem Zdráhalem (vpravo). Olomoucká rezerva přišla v druholigovém utkání s Xaverovem o výhru v poslední minutě.
</TEXT>
</DOC>
<DOC>
<DOCID>MF-20020527482</DOCID>
<DOCNO>MF-20020527482</DOCNO>
<DATE>05/27/02</DATE>
<TITLE>
Fotbalisté Jeseníka se dočkají trávníku
</TITLE>
<GEOGRAPHY>Jeseník</GEOGRAPHY>
<TEXT>
Jes eničtí fotbalisté se konečně dočkají kvalitní travnaté plochy. Nové hřiště vyroste místo škvárové plochy. "Sportovcům je třeba vytvořit podmínky, hlavně je ale vytváříme mládeži, aby měla dostatek možností sportovat," uvedl místostarosta Jeseníku Jan Chytil. Odborná firma odtěžila škváru a připravila odvodňovací systém. Povrch včetně osetí travou bude hotov ještě do konce května. "Fotbalisté si ale na zápasy ještě počkají do léta příštího roku, aby travnatý koberec byl skutečně kvalitní," řekl Chytil. Město na nové hřiště uvolnilo ze svého rozpočtu 1,7 milionu korun. Část peněz chce ale získat zpět formou dotací z ministerstva pro místní rozvoj. Fotbalisté nyní hrají na blízkém stadionu, který má kvůli nefunkčnímu drenážnímu systému nekvalitní plochu i zázemí. "Stadion by si rovněž zasloužil rekonstrukci, ale v této chvíli není možné zajistit mnohamilionovou investici. Budeme ale na tom dál pracovat," sdělil Chytil
Jeseník - Jes eničtí fotbalisté se konečně dočkají kvalitní travnaté plochy. Nové hřiště vyroste místo škvárové plochy. "Sportovcům je třeba vytvořit podmínky, hlavně je ale vytváříme mládeži, aby měla dostatek možností sportovat," uvedl místostarosta Jeseníku Jan Chytil. Odborná firma odtěžila škváru a připravila odvodňovací systém. Povrch včetně osetí travou bude hotov ještě do konce května. "Fotbalisté si ale na zápasy ještě počkají do léta příštího roku, aby travnatý koberec byl skutečně kvalitní," řekl Chytil. Město na nové hřiště uvolnilo ze svého rozpočtu 1,7 milionu korun. Část peněz chce ale získat zpět formou dotací z ministerstva pro místní rozvoj. Fotbalisté nyní hrají na blízkém stadionu, který má kvůli nefunkčnímu drenážnímu systému nekvalitní plochu i zázemí. "Stadion by si rovněž zasloužil rekonstrukci, ale v této chvíli není možné zajistit mnohamilionovou investici. Budeme ale na tom dál pracovat," sdělil Chytil
</TEXT>
</DOC>
<DOC>
<DOCID>MF-20020527483</DOCID>
<DOCNO>MF-20020527483</DOCNO>
<DATE>05/27/02</DATE>
<TITLE>
Libina postaví hřiště s umělým povrchem
</TITLE>
<GEOGRAPHY>Libina</GEOGRAPHY>
<TEXT>
Víceúčelové hřiště s umělým povrchem postaví pro své sportovce obec Libina na Šumpersku. Hřiště vyroste ve sportovním areálu, kde mají hlavní slovo fotbalisté. Letos obec vybuduje odvodnění plochy a štěrkové podloží a stavbu dokončí v příštím roce. "Nové hřiště bude tak velké, že se na něm mohou hrát tři volejbalové zápasy najednou. Bude sloužit rovněž pro nohejbal, malou kopanou, tenis, házenou a basketbal," uvedla starostka Libiny Jana Němečková. Podle ní má obce velký dluh vůči mladým lidem, kterým nevytvořila dostatek příležitostí pro sportovní vyžití. Výstavba hřiště si vyžádá náklady ve výši čtvrt milionu korun.
Libina - Víceúčelové hřiště s umělým povrchem postaví pro své sportovce obec Libina na Šumpersku. Hřiště vyroste ve sportovním areálu, kde mají hlavní slovo fotbalisté. Letos obec vybuduje odvodnění plochy a štěrkové podloží a stavbu dokončí v příštím roce. "Nové hřiště bude tak velké, že se na něm mohou hrát tři volejbalové zápasy najednou. Bude sloužit rovněž pro nohejbal, malou kopanou, tenis, házenou a basketbal," uvedla starostka Libiny Jana Němečková. Podle ní má obce velký dluh vůči mladým lidem, kterým nevytvořila dostatek příležitostí pro sportovní vyžití. Výstavba hřiště si vyžádá náklady ve výši čtvrt milionu korun.
</TEXT>
</DOC>
<DOC>
<DOCID>MF-20020527484</DOCID>
<DOCNO>MF-20020527484</DOCNO>
<DATE>05/27/02</DATE>
<TITLE>
Opavský tým oslavuje titul
</TITLE>
<TEXT>
Basketbalisté Opavy Pavel Staněk (vlevo) a David Zdeněk se radují z mistrovského titulu. V moravskoslezském finále ligy vyhráli nad Kunínem 4:2 na zápasy.
</TEXT>
</DOC>
<DOC>
<DOCID>MF-20020527485</DOCID>
<DOCNO>MF-20020527485</DOCNO>
<DATE>05/27/02</DATE>
<TITLE>
Ostrava: Patnáctiletá dívka skočila z okna
</TITLE>
<HEADING>
Z celého kraje DNES
</HEADING>
<TEXT>
Patnáctiletá dívka spáchala v sobotu odpoledne sebevraždu. Skočila z okna v chodbě patnáctého patra Domova sester v ulici 17. listopadu v Ostravě-Porubě. "Na zdi chodby nechala vzkaz na rozloučenou, který zněl: Dneska jsem se rozhodla skočit, život už mě nebaví," informoval mluvčí ostravské policie Milan Klézl. Dívka z Ostravy-Poruby byla na místě mrtva.
Patnáctiletá dívka spáchala v sobotu odpoledne sebevraždu. Skočila z okna v chodbě patnáctého patra Domova sester v ulici 17. listopadu v Ostravě-Porubě. "Na zdi chodby nechala vzkaz na rozloučenou, který zněl: Dneska jsem se rozhodla skočit, život už mě nebaví," informoval mluvčí ostravské policie Milan Klézl. Dívka z Ostravy-Poruby byla na místě mrtva.
</TEXT>
</DOC>
<DOC>
<DOCID>MF-20020527486</DOCID>
<DOCNO>MF-20020527486</DOCNO>
<DATE>05/27/02</DATE>
<TITLE>
Nový Jičín: Chlapec, jenž házel beton na auta, je obviněn
</TITLE>
<HEADING>
Z celého kraje DNES
</HEADING>
<TEXT>
Policie začala stíhat za výtržnictví a poškozování cizí věci šestnáctiletého mladíka z Nového Jičína, který společně s dvěma nezletilými chlapci házel kamení na auta. "Koncem března v blízkosti motorestu ve Starém Jičíně hodil na projíždějící auto značky Mercedes úlomek betonu. Trefil se do přední masky a způsobil škodu dvanáct tisíc korun," sdělila mluvčí severomoravské policie Dagmar Bednarčíková. Podobným způsobem zasáhl přední sklo nákladního auta Avie. Majiteli způsobil škodu tři tisíce korun.
Policie začala stíhat za výtržnictví a poškozování cizí věci šestnáctiletého mladíka z Nového Jičína, který společně s dvěma nezletilými chlapci házel kamení na auta. "Koncem března v blízkosti motorestu ve Starém Jičíně hodil na projíždějící auto značky Mercedes úlomek betonu. Trefil se do přední masky a způsobil škodu dvanáct tisíc korun," sdělila mluvčí severomoravské policie Dagmar Bednarčíková. Podobným způsobem zasáhl přední sklo nákladního auta Avie. Majiteli způsobil škodu tři tisíce korun.
</TEXT>
</DOC>
<DOC>
<DOCID>MF-20020527487</DOCID>
<DOCNO>MF-20020527487</DOCNO>
<DATE>05/27/02</DATE>
<TITLE>
Ostrava: Vyhozený budík zaměstnal pyrotechniky
</TITLE>
<HEADING>
Z celého kraje DNES
</HEADING>
<TEXT>
Funkční elektronický budík, který někdo vyhodil do kontejneru v ulici Červeného kříže v Ostravě, zaměstnal v pátek na několik hodin policii. Z Olomouce dokonce přijeli ve speciálním zásahovém vozidle špičkoví specialisté na výbušniny z pyrotechnického oddílu Morava. "Kolem sedmé večer zavolala do centra tísňového volání devětapadesátiletá žena, že v jednom kontejneru je plastikový pytel, ze kterého vychází pípání," uvedl mluvčí ostravské policie Milan Klézl. Policisté pytel, který pípal, skutečně objevili. Proto přivolali pyrotechniky a uzavřeli okolí. Pyrotechnici vytáhli kolem půl deváté večer z pytle budík.
Funkční elektronický budík, který někdo vyhodil do kontejneru v ulici Červeného kříže v Ostravě, zaměstnal v pátek na několik hodin policii. Z Olomouce dokonce přijeli ve speciálním zásahovém vozidle špičkoví specialisté na výbušniny z pyrotechnického oddílu Morava. "Kolem sedmé večer zavolala do centra tísňového volání devětapadesátiletá žena, že v jednom kontejneru je plastikový pytel, ze kterého vychází pípání," uvedl mluvčí ostravské policie Milan Klézl. Policisté pytel, který pípal, skutečně objevili. Proto přivolali pyrotechniky a uzavřeli okolí. Pyrotechnici vytáhli kolem půl deváté večer z pytle budík.
</TEXT>
</DOC>
<DOC>
<DOCID>MF-20020527488</DOCID>
<DOCNO>MF-20020527488</DOCNO>
<DATE>05/27/02</DATE>
<TITLE>
Opava: Město postupně obnoví veřejné parky a sady
</TITLE>
<HEADING>
Z celého kraje DNES
</HEADING>
<TEXT>
Do tří let chce Opava obnovit pětici veřejných sadů, které vytvářejí zelený prstenec nahrazující městské hradby. Jen kácení přestárlé zeleně a výsadba nových stromů i okrasných keřů přijde město na šest až deset milionů korun ročně. Více než třetinu nákladů však zaplatí stát. "Z dotací fondu životního prostředí můžeme do konce roku 2004 čerpat téměř osm milionů korun," potvrdil místostarosta Pavel Mališ, který chce chránit sady i jejich návštěvníky před škodlivými vlivy dopravy. "Mezi silnicemi a parky můžeme vybudovat stěny ze dřeva, popínavých rostlin a dalších přírodních materiálů," uvedl.
Do tří let chce Opava obnovit pětici veřejných sadů, které vytvářejí zelený prstenec nahrazující městské hradby. Jen kácení přestárlé zeleně a výsadba nových stromů i okrasných keřů přijde město na šest až deset milionů korun ročně. Více než třetinu nákladů však zaplatí stát. "Z dotací fondu životního prostředí můžeme do konce roku 2004 čerpat téměř osm milionů korun," potvrdil místostarosta Pavel Mališ, který chce chránit sady i jejich návštěvníky před škodlivými vlivy dopravy. "Mezi silnicemi a parky můžeme vybudovat stěny ze dřeva, popínavých rostlin a dalších přírodních materiálů," uvedl.
</TEXT>
</DOC>
<DOC>
<DOCID>MF-20020527489</DOCID>
<DOCNO>MF-20020527489</DOCNO>
<DATE>05/27/02</DATE>
<TITLE>
Žďárský Potok: Muž se zranil při práci s ocelovými lany lanovky
</TITLE>
<HEADING>
Z celého kraje DNES
</HEADING>
<TEXT>
Dvaapadesátiletý muž ze Šumperska se těžce zranil při práci s ocelovými lany od lanovky za obcí Žďárský Potok na Rýmařovsku. "Jela kolem něj zrovna Tatra. Muž tři lana spustil a na jedno z nich si stoupl, aby je zatížil. Pak řekl, že auto může projet, ale to zavadilo o čtvrté lano, které nebylo spuštěné. Napnulo se a pracovníka vymrštilo do výšky. Lana jsou totiž vzájemně spojena pomocí kladek," líčila mluvčí bruntálské policie Lucie Krašteničová. Muž si při pádu na cestu zlomil krček stehenní kosti.
Dvaapadesátiletý muž ze Šumperska se těžce zranil při práci s ocelovými lany od lanovky za obcí Žďárský Potok na Rýmařovsku. "Jela kolem něj zrovna Tatra. Muž tři lana spustil a na jedno z nich si stoupl, aby je zatížil. Pak řekl, že auto může projet, ale to zavadilo o čtvrté lano, které nebylo spuštěné. Napnulo se a pracovníka vymrštilo do výšky. Lana jsou totiž vzájemně spojena pomocí kladek," líčila mluvčí bruntálské policie Lucie Krašteničová. Muž si při pádu na cestu zlomil krček stehenní kosti.
</TEXT>
</DOC>
<DOC>
<DOCID>MF-20020527490</DOCID>
<DOCNO>MF-20020527490</DOCNO>
<DATE>05/27/02</DATE>
<TITLE>
Havířovští sociální demokraté vyloučili tři své členy ze strany
</TITLE>
<GEOGRAPHY>Havířov</GEOGRAPHY>
<TEXT>
Sociální demokraté v pátek večer v tajném hlasování vyloučili ze strany tři své členy - Zdeňka Pohla, Hanu Šimíčkovou a Pavla Vávru. Reagovali tak na to, že se tito zastupitelé Havířova přes nesouhlas organizace podíleli na odvolání primátora Václava Wichera, jenž je jejich stranickým kolegou. Jeho odvolání navrhl Pohl, který byl primátorem před Wicherem. Šimíčková, Vávra a Vladimír Mach o Wicherově odvolání hlasovali, přestože se předtím s ostatními členy strany dohodli, že ho budou bojkotovat. Wicher byl pak s pomocí jejich hlasů svržen. Městský výbor ČSSD navrhl také vyloučení Macha, členové organizace ho však v hlasování podpořili, takže ve straně zůstává. "Mrzí nás to, zvláště teď před volbami, ale do vlastních řad se nekope. Museli jsme se k tomu, jak se zachovali, nějak postavit," vysvětlil předseda městské organizace ČSSD František Sýkora. "Všude se musí dodržovat nějaká pravidla. A to, co se stalo, nebylo dobré, Wicher si to nezasloužil," řekl šéf okresní organizace ČSSD Josef Tomčík. Vyloučený Pavel Vávra byl jedním z možných kandidátů na nového primátora. O obsazení tohoto křesla by mělo havířovské zastupitelstvo rozhodnout dnes večer. Měl to být opět zástupce ČSSD. "Vávru určitě navrhovat nebudeme. Může teď vystupovat jen jako nezávislý," uvedl Sýkora, který odmítl říci, kdo a zda vůbec někoho na primátora navrhnou. Vyškrtnutí straníci se mohou odvolat k okresnímu výboru. "Pohl prohlásil, že se odvolávat nebude, Vávra naopak ano," řekl Sýkora.
Havířov - Sociální demokraté v pátek večer v tajném hlasování vyloučili ze strany tři své členy - Zdeňka Pohla, Hanu Šimíčkovou a Pavla Vávru. Reagovali tak na to, že se tito zastupitelé Havířova přes nesouhlas organizace podíleli na odvolání primátora Václava Wichera, jenž je jejich stranickým kolegou. Jeho odvolání navrhl Pohl, který byl primátorem před Wicherem. Šimíčková, Vávra a Vladimír Mach o Wicherově odvolání hlasovali, přestože se předtím s ostatními členy strany dohodli, že ho budou bojkotovat. Wicher byl pak s pomocí jejich hlasů svržen. Městský výbor ČSSD navrhl také vyloučení Macha, členové organizace ho však v hlasování podpořili, takže ve straně zůstává. "Mrzí nás to, zvláště teď před volbami, ale do vlastních řad se nekope. Museli jsme se k tomu, jak se zachovali, nějak postavit," vysvětlil předseda městské organizace ČSSD František Sýkora. "Všude se musí dodržovat nějaká pravidla. A to, co se stalo, nebylo dobré, Wicher si to nezasloužil," řekl šéf okresní organizace ČSSD Josef Tomčík. Vyloučený Pavel Vávra byl jedním z možných kandidátů na nového primátora. O obsazení tohoto křesla by mělo havířovské zastupitelstvo rozhodnout dnes večer. Měl to být opět zástupce ČSSD. "Vávru určitě navrhovat nebudeme. Může teď vystupovat jen jako nezávislý," uvedl Sýkora, který odmítl říci, kdo a zda vůbec někoho na primátora navrhnou. Vyškrtnutí straníci se mohou odvolat k okresnímu výboru. "Pohl prohlásil, že se odvolávat nebude, Vávra naopak ano," řekl Sýkora.
</TEXT>
</DOC>
<DOC>
<DOCID>MF-20020527491</DOCID>
<DOCNO>MF-20020527491</DOCNO>
<DATE>05/27/02</DATE>
<TITLE>
Sto let žena do nemocnice nemusela, až nyní jí lékaři v Třinci operovali žlučník
</TITLE>
<GEOGRAPHY>Třinec</GEOGRAPHY>
<TEXT>
Celý život do nemocnice nemuseli, až nyní v pokročilém věku na operaci. Chirurgové dvou nemocnic v kraji v uplynulých dnech úspěšně operovali muže, jemuž je 93 let, a ženu, které je dokonce už 101. Nikdy dřív, nebo přinejmenším v dospělosti, přitom ve zdravotnickém zařízení neleželi. Lékaři Nemocnice Podlesí v Třinci v pátek operovali prostatu třiadevadesátiletému muži z Nýdku u Bystřice nad Olší. "Měl potíže se zástavou močení a krvácením. Jeho zdravotní stav byl naštěstí natolik dobrý, že jsme ho tři dny po přijetí mohli operovat," uvedl chirurg Pavel Wantulok. Upozornil, že operační výkon, kterému se muž podrobil, bývá u pacientů starších osmdesáti let výjimkou. "Pacientovi staršímu devadesáti let jsem tento typ zákroku ve své třicetileté praxi dosud nedělal," dodal Wantulok. Muž, který leží na anesteziologicko-resuscitačním oddělení, snáší operaci i pobyt v nemocnici velmi dobře, přestože je v nemocnici zřejmě hospitalizován vůbec poprvé. "Řekl nám sice, že možná někdy v minulosti v nemocnici už byl, ale že si na to nevzpomíná," sdělil lékař. Totéž tvrdí i žena z Ostravy, které je 101 rok. Zotavuje se po operaci ve Vítkovické nemocnici blahoslavené Marie Antoníny. "Pacientka měla těžký zánět žlučníku. Odebrali jsme jí ho laparoskopicky, což je šetrnější zákrok než klasická operace, a žena se cítí dobře," uvedl primář chirurgie Karel Piš. Podotkl, že ve zdravotnické dokumentaci pacientky není ani jediný záznam o operaci nebo jiné nemocniční léčbě. "Žena sama si nevzpomíná, že by se někdy v dospělosti léčila v nemocnici. Říká, že možná v dětství, ale ani to neví jistě," řekl Piš.
Třinec - Celý život do nemocnice nemuseli, až nyní v pokročilém věku na operaci. Chirurgové dvou nemocnic v kraji v uplynulých dnech úspěšně operovali muže, jemuž je 93 let, a ženu, které je dokonce už 101. Nikdy dřív, nebo přinejmenším v dospělosti, přitom ve zdravotnickém zařízení neleželi. Lékaři Nemocnice Podlesí v Třinci v pátek operovali prostatu třiadevadesátiletému muži z Nýdku u Bystřice nad Olší. "Měl potíže se zástavou močení a krvácením. Jeho zdravotní stav byl naštěstí natolik dobrý, že jsme ho tři dny po přijetí mohli operovat," uvedl chirurg Pavel Wantulok. Upozornil, že operační výkon, kterému se muž podrobil, bývá u pacientů starších osmdesáti let výjimkou. "Pacientovi staršímu devadesáti let jsem tento typ zákroku ve své třicetileté praxi dosud nedělal," dodal Wantulok. Muž, který leží na anesteziologicko-resuscitačním oddělení, snáší operaci i pobyt v nemocnici velmi dobře, přestože je v nemocnici zřejmě hospitalizován vůbec poprvé. "Řekl nám sice, že možná někdy v minulosti v nemocnici už byl, ale že si na to nevzpomíná," sdělil lékař. Totéž tvrdí i žena z Ostravy, které je 101 rok. Zotavuje se po operaci ve Vítkovické nemocnici blahoslavené Marie Antoníny. "Pacientka měla těžký zánět žlučníku. Odebrali jsme jí ho laparoskopicky, což je šetrnější zákrok než klasická operace, a žena se cítí dobře," uvedl primář chirurgie Karel Piš. Podotkl, že ve zdravotnické dokumentaci pacientky není ani jediný záznam o operaci nebo jiné nemocniční léčbě. "Žena sama si nevzpomíná, že by se někdy v dospělosti léčila v nemocnici. Říká, že možná v dětství, ale ani to neví jistě," řekl Piš.
</TEXT>
</DOC>
<DOC>
<DOCID>MF-20020527492</DOCID>
<DOCNO>MF-20020527492</DOCNO>
<DATE>05/27/02</DATE>
<TEXT>
K návštěvníkům prvního většího rockového festivalu pod širým nebem v kraji, opavské Dobře vychlazené hlíny, bylo v sobotu počasí shovívavé, spadlo jen pár kapek deště. Kdo ale dorazil později, přišel o dva z největších taháků: slovenští novopunkeři Iné kafe a dynamická polská šestice Akurat festival zahajovali. Pak dostaly publikum do varu domácí kapely Baykonur či Psychonaut.
</TEXT>
</DOC>
<DOC>
<DOCID>MF-20020527493</DOCID>
<DOCNO>MF-20020527493</DOCNO>
<DATE>05/27/02</DATE>
<TITLE>
Učiliště v kraji mají málo žáků Školství
</TITLE>
<GEOGRAPHY>Ostrava</GEOGRAPHY>
<TEXT>
Učiliště v kraji se už několik let potýkají s nedostatkem žáků a ředitelé škol nemohou některé obory, které přitom zaměstnavatelé v kraji potřebují, vůbec otevřít. Jde hlavně o tzv. černé obory, jako jsou například obráběč kovů či slévač, ale také zedník nebo řezník. "Volají nám firmy, že potřebují třeba vyučené nástrojáře nebo obráběče kovů. Ti staří už začínají pomalu odcházet do důchodu a ta mladší generace, která by přebrala štafetu, tady chybí. Obávám se, že je časem budou muset nahradit lidi odněkud ze zahraničí," míní ředitel Soukromého středního odborného učiliště Dakol v Petrovicích u Karviné Vladimír Kolder. "My jsme třeba měli nabídky, abychom vyslali vyučené řezníky do Irska nebo do Anglie, ale letos nemůžeme tento obor vůbec otevřít, protože se tam přihlásili jen tři žáci," říká ředitel Středního odborného učiliště ve Frýdku-Místku Jaroslav Homolka.
</TEXT>
<HEADING>
Pokračování ze str.D1
</HEADING>
<TEXT>
Střední odborné učiliště strojírenské a Odborné učiliště v Ostravě-Hrabůvce oslovila třeba ostravská Nová huť. "Už loni chtěli sponzorovat žáky nastupující do maturitního oboru hutník operátor, jenomže se k nám nepřihlásil skoro nikdo. Letos je to stejné," říká ředitel učiliště Jiří Klocek. "Není divu, že není o ty tzv. černé obory v dnešní době příliš velký zájem. Rodiče neví, co bude s velkými podniky v kraji," říká zástupkyně hejtmana pro školství Jaroslava Wenigerová. Soukromé školy se s problémem prázdných tříd vyrovnávají například různými "stipendii" nebo kapesným. Státní učiliště si to však dovolit nemohou. Od příštího školního roku budou kupříkladu žáci, kteří se učí za zedníky na soukromé Střední odborné škole a Středním odborném učilišti stavebním ve Starém Městě u Bruntálu dostávat od školy pět tisíc korun ročně. "Ve stavebnictví začíná být situace podobná jako kdysi v hornictví... Na truhláře se k nám přihlásilo lidí dost, zedníky nemůžeme nabrat. Zatím jich máme šest. Budeme jim dávat pět tisíc ročně, ale musí mít například dobrý prospěch, nesmí mít neomluvené hodiny," vysvětluje ředitel Richard Havlík. Podobně řeší situaci i Soukromé střední odborné učiliště Dakol v Petrovicích u Karviné. "Před třemi lety jsme zavedli měsíční stipendia. V prvním ročníku to je 200 korun a pak se po ročnících zvyšuje až na pět set," popisuje ředitel této školy Vladimír Kolder. Obě školy platí žákům stipendia, přestože si neúčtují školné. "Žijeme ze státních dotací a žáky zaplatíme z prací pro různé firmy," vysvětluje Havlík.
Obory, o které je v kraji minimální zájem:
- tzv. černé obory - slévač, obráběč kovů, kovář
- dále například obory zedník, řezník
Obory, o které je větší zájem:
</TEXT>
</DOC>
<DOC>
<DOCID>MF-20020527494</DOCID>
<DOCNO>MF-20020527494</DOCNO>
<DATE>05/27/02</DATE>
<TITLE>
Lidé někdy propijí i peníze pro děti
</TITLE>
<HEADING>
Bruntálsko: obce dohlížejí, aby děti měly obědy
</HEADING>
<TEXT>
Obecní úřady dnes někdy nahrazují i základní povinnosti rodičů. Dohlížejí například na to, aby děti jezdily do školy a také aby se ve škole mohly naobědvat.
Bruntál - Některým dětem na Bruntálsku musí alespoň zčásti nahrazovat základní rodičovskou odpovědnost obecní úřady. Někteří rodiče totiž peníze určené státem na děti propíjí a nejsou schopni vlastním dětem platit ani cestu do školy nebo obědy ve školní jídelně. Matka tří dětí z Rudné pod Pradědem neposlala několik týdnů své děti do školy v Bruntále, do malotřídky a do mateřské školy. Když učitelka z Bruntálu přijela osobně zjišťovat, proč žák šesté třídy už dva týdny nepřijel z obce vzdálené zhruba deset kilometrů do školy, matka jí sdělila, že nemá peníze na autobus. A nemá ani na stravné. Od té doby obecní úřad bere za matku dávky státní podpory a ta musí pod dohledem v prvé řadě zaplatit dětem dopravu do školy a obědy. "Trochu za to možná může i současná situace na Bruntálsku, kde prostě nelze sehnat práci a lidi to zde morálně odrovnává. Ale u nás se spíše jedná o matku, která necítí za osud svých dětí odpovědnost. Děti často dostaly například místo obědu tatranku a tím to haslo," řekl starosta Rudné pod Pradědem Václav Vavřík. Jeho obec už několikrát místním dětem pomohla v minulých letech. Studentovi učiliště po rozporech s rodiči například poskytla azyl v jedné z místností obecního úřadu, kde mu ze svých prostředků zřídila provizorní bydlení. Také obec Václavov u Bruntálu dnes podobně zajišťuje školní docházku jednomu z dětí ženy, která se o ně příliš nestará. "Staršího syna už jsme nezachránili. Matka nedohlížela na jeho docházku v učilišti a nedávala mu peníze na autobus. Mladíka vyhodili. Ale u druhého dítěte, dojíždějícího do školy v Bruntále, dohlížíme na placení obědů a dopravy stejným způsobem jako v Rudné," řekla starostka Jarmila Pavlíková.
Starostka dodala, že podobně se začne obec starat také o děti další ženy v obci. "O tom se nyní jedná. Obě ženy se prostě nezvládají o děti starat a ani jedné z nich moc nevadí, že děti nenavštěvují školu. Celá obec jim například děti šatí starším oblečením, ale ony se chovají tak, jako by to byly šaty na jedno použití." Ředitel 2. základní školy v Bruntále Petr Novotný řekl, že tyto případy připomínají stále uvažování některých rodičů na počátku minulého století. "Tehdy jim také připadalo, že školní výuka je zbytečná. Že děti především musí pracovat doma. Nadojit, pomáhat při pracích na poli," řekl ředitel Petr Novotný. Dodal, že do jeho školy dojíždí téměř dvě stě žáků z okolních obcí, kde není příliš moc práce. "Zhruba tak u deseti dětí musíme nebo jsme museli řešit problémy s dojížděním či stravným tak, že po dohodě se sociálními pracovníky a obcemi dohlíží na placení rodičů obecní úředníci," řekl ředitel. Ekonomický problém chudého Bruntálska se zčásti promítá i jinak. "Už několik roků nakupujeme sešity, které si mohou děti ve škole koupit o třetinu levněji než v obchodech. Víme totiž, že někteří rodiče dětem na sešity prostě peníze nedají, protože je třeba propijí nebo nemají," řekl Petr Novotný. Za největší problém však považuje situaci se stravováním. "Stává se často, kdy dítě svým kamarádům řekne, že v jídelně neobědvá, protože mu jídlo nechutná. My pak zjistíme, že nedostalo na stravenky od rodičů peníze. Přitom je oběd ve škole u některých dětí tím jediným jídlem, které za den dostane," řekl ředitel 2. základní školy. Sociální pracovníci však nechtějí potvrdit, že za absencemi v bruntálských školách stojí jako jedna z příčin těžká situace okresu, který patří spolu s Jesenickem k nejchudším okresům republiky. "Je to především problém lidí. Tyto děti mají prostě rodiče, kteří se o ně nestarají," řekla Eva Daňková z referátu státní sociální podpory. Dodala, že v současnosti obce na Bruntálsku dohlížejí ve zhruba dvaceti případech na školní docházku a školní stravování dětí.
</TEXT>
</DOC>
<DOC>
<DOCID>MF-20020527495</DOCID>
<DOCNO>MF-20020527495</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
Ivo Kaleta, lídr nové politické strany Naděje v Moravskoslezském kraji
Ivo Kaleta se narodil 12. 12. 1967 v Ostravě. V listopadu 1989 jako student působil ve funkci předsedy stávkového výboru Pedagogické fakulty v Ostravě. Na téže škole, později přejmenované na Ostravskou univerzitu, absolvoval v roce 1992. Vystudoval obor český jazyk - historie. Po krátkém zaměstnaneckém poměru ve firmách Kabel Plus a Daklar Press založil vlastní firmu, která se zabývá grafickým designem. Tímto řemeslem se živí dodnes. Ivo Kaleta se angažoval v hnutí Děkujeme, odejděte! a ČT - věc veřejná. Do roku 2000, kdy se začal podílet na přípravě nové politické strany, nebyl politicky organizován. Je ženatý, má dvě dcery, tříletou Aničku a devítiměsíční Maju. S rodinou žije v Ostravě v třípokojovém bytě. K jeho zálibám patří literatura a umění, s přáteli vydával ostravský kulturní časopis Landek a občas vystupoval s kabaretem Návrat mistrů zábavy. Ivo Kaleta je přesvědčen, že je potřeba se postavit rostoucí agresivitě a aroganci současných politiků, jejichž zájmy se jen zřídka kryjí s potřebami občanů. "Je potřeba zvednout hlavy poslanců nad obzor parlamentního bufetu a podezřelých kšeftíků, znovu prosadit pojetí politiky jako služby občanům," míní.
2. Monika Horsáková , novinářka, Ostrava, bez politické příslušnosti
3. Marie Pešlová , vedoucí lékárny, Kopřivnice, členka Naděje
</TEXT>
</DOC>
<DOC>
<DOCID>MF-20020527496</DOCID>
<DOCNO>MF-20020527496</DOCNO>
<DATE>05/27/02</DATE>
<TITLE>
Skupina křesťanů podepsala petici
</TITLE>
<GEOGRAPHY>Ostrava</GEOGRAPHY>
<TEXT>
Účastníci víkendové křesťanské konference Návrat ke kořenům podepsali o víkendu v Ostravě petici, kterou vyjádřili solidaritu s Izraelem. "Tato petice je motivována závažnou situací v Izraeli, která nastala v důsledku vystupňování teroristických útoků palestinských extrémistů proti Židům," četl v Ostravě Mojmír Kallus z Mezinárodního křesťanského velvyslanectví Jeruzalém, které petici organizuje. Za ním se přitom v sále bývalého kulturního domu Vítkovických staveb střídaly záběry z krvavých útoků. "Jako Evropané víme, že zabíjení Židů nevěstí nic dobrého," pravil Kallus. Autor petice vyjadřuje kritický názor k postoji Evropské unie, která podle pisatelů nesprávně nerozlišuje mezi úmyslným zabíjením nevinných lidí a mezi vojenskými akcemi proti teroristům. "Během konference petici podepsalo dvě stě padesát lidí," sdělil organizátor akce z Institutu Sidonius Zdeněk Sýkora. Víkendové setkání přilákalo přes čtyři sta lidí. Přijeli také hosté z ciziny, například z Chorvatska, Polska a Slovenska. Hlavním řečníkem byl Paul Higgins ze Spojených států amerických a jeho žena. Mojmír Kallus měl seminář o tom, jak mohou křesťané čerpat z židovské tradice. Další host přednášel například o vzniku a rozvoji antisemitismu. Ženská skupina zatančila hebrejské tance. Setkání se zúčastnili členové různých církví, včetně několika katolíků.
Ostrava - Účastníci víkendové křesťanské konference Návrat ke kořenům podepsali o víkendu v Ostravě petici, kterou vyjádřili solidaritu s Izraelem. "Tato petice je motivována závažnou situací v Izraeli, která nastala v důsledku vystupňování teroristických útoků palestinských extrémistů proti Židům," četl v Ostravě Mojmír Kallus z Mezinárodního křesťanského velvyslanectví Jeruzalém, které petici organizuje. Za ním se přitom v sále bývalého kulturního domu Vítkovických staveb střídaly záběry z krvavých útoků. "Jako Evropané víme, že zabíjení Židů nevěstí nic dobrého," pravil Kallus. Autor petice vyjadřuje kritický názor k postoji Evropské unie, která podle pisatelů nesprávně nerozlišuje mezi úmyslným zabíjením nevinných lidí a mezi vojenskými akcemi proti teroristům. "Během konference petici podepsalo dvě stě padesát lidí," sdělil organizátor akce z Institutu Sidonius Zdeněk Sýkora. Víkendové setkání přilákalo přes čtyři sta lidí. Přijeli také hosté z ciziny, například z Chorvatska, Polska a Slovenska. Hlavním řečníkem byl Paul Higgins ze Spojených států amerických a jeho žena. Mojmír Kallus měl seminář o tom, jak mohou křesťané čerpat z židovské tradice. Další host přednášel například o vzniku a rozvoji antisemitismu. Ženská skupina zatančila hebrejské tance. Setkání se zúčastnili členové různých církví, včetně několika katolíků.
</TEXT>
</DOC>
<DOC>
<DOCID>MF-20020527497</DOCID>
<DOCNO>MF-20020527497</DOCNO>
<DATE>05/27/02</DATE>
<TITLE>
SETKÁNÍ KŘESŤANŮ
</TITLE>
<TEXT>
Jedna z účastnic přišla na konferenci Návrat ke kořenům i s dítětem
</TEXT>
</DOC>
<DOC>
<DOCID>MF-20020527498</DOCID>
<DOCNO>MF-20020527498</DOCNO>
<DATE>05/27/02</DATE>
<TITLE>
Válečné vřavy si užily tisíce lidí, děti plakaly
</TITLE>
<GEOGRAPHY>Hlučín</GEOGRAPHY>
<TEXT>
"Neslyším, zuří tady válka," křičí do mobilního telefonu muž v maskáčových kalhotech a vestě, na jehož ramenech sedí podobně oblečený chlapec s dalekohledem v ruce. Nad jejich hlavami s rachotem proletí dva letouny, které útočí na jednu z pevností, jež byly v Hlučíně-Darkovičkách na Opavsku postaveny na obranu před nacisty v letech 1935 až 1938. K šedesátému čtvrtému výročí mobilizace zde vojáci připravili ukázku boje o pevnosti podle taktiky z roku 1938. Ozvou se ohlušující rány, diváci si zacpávají uši, psi štěkají a malé děti pláčou strachy. Na několika místech areálu se objeví bílý nebo červený dým. "Neboj. To je jenom jako," utěšují plačící děti otcové a matky. Některé přesto hystericky naříkají a rodiče je odnášejí do aut. "Tam! Dědečku, jedou tanky!" volá chlapec a ukazuje k lesíku, odkud vyjíždí větvemi a kapradím zamaskované tanky. Válečné vřavy si užívají tisíce lidí. Většina fotí, natáčí na videokamery nebo si alespoň půjčuje dalekohledy. Z dálky se opět ozve hukot motorů letadel. Tváře se obracejí k zamračenému nebi. Další letecký útok, padají bomby, vojáci se zelenočerně pomalovanými tvářemi střílejí z děl a kulometů. Plameny šlehají i z otvorů pevnosti. Důstojník komentuje do amplionu dění na všech bojových liniích. Diváci hledají vyvýšená místa, ze kterých by lépe viděli. Turisté nakupují ve stáncích pivo, nanuky, suvenýry s vojenskou tématikou. Z lesa přichází imitační četa, blíží se dva tanky. Diváci zjistí, že si mohou sáhnout. Během okamžiku do tanků vleze několik dětí. Rodiče je fotografují u nich i uvnitř, jen s vyčuhující hlavičkou. Komentátor ohlašuje další atrakci, ukázku boje z blízka s názvem musado. "Musado není jen bojová technika, je to celý sebeobranný systém, který učí člověk také správně dýchat, koncentrovat se," vysvětluje důstojník z amplionu. Několik vojáků z Litoměřic obklopeno stovkami diváků s hekáním bojuje. Z výšky se snáší téměř mezi lidi vrtulník, z něhož se spouští na laně záchranné družstvo. Prudký vítr žene lidem do tváří vodu z louky, shazuje čepice a trhá listí ze stromů, v rachotu není slyšet ani slovo. Asi čtyřletá dívka unikne pozornosti rodičů a ve větru se jako u vytržení kymácí nebezpečně blízko vrtulníku. Komentátor zděšeně shání pořadatele. Vrtulník se vznese do výšky, na laně se houpají dva zachránění ranění.
Hlučín - "Neslyším, zuří tady válka," křičí do mobilního telefonu muž v maskáčových kalhotech a vestě, na jehož ramenech sedí podobně oblečený chlapec s dalekohledem v ruce. Nad jejich hlavami s rachotem proletí dva letouny, které útočí na jednu z pevností, jež byly v Hlučíně-Darkovičkách na Opavsku postaveny na obranu před nacisty v letech 1935 až 1938. K šedesátému čtvrtému výročí mobilizace zde vojáci připravili ukázku boje o pevnosti podle taktiky z roku 1938. Ozvou se ohlušující rány, diváci si zacpávají uši, psi štěkají a malé děti pláčou strachy. Na několika místech areálu se objeví bílý nebo červený dým. "Neboj. To je jenom jako," utěšují plačící děti otcové a matky. Některé přesto hystericky naříkají a rodiče je odnášejí do aut. "Tam! Dědečku, jedou tanky!" volá chlapec a ukazuje k lesíku, odkud vyjíždí větvemi a kapradím zamaskované tanky. Válečné vřavy si užívají tisíce lidí. Většina fotí, natáčí na videokamery nebo si alespoň půjčuje dalekohledy. Z dálky se opět ozve hukot motorů letadel. Tváře se obracejí k zamračenému nebi. Další letecký útok, padají bomby, vojáci se zelenočerně pomalovanými tvářemi střílejí z děl a kulometů. Plameny šlehají i z otvorů pevnosti. Důstojník komentuje do amplionu dění na všech bojových liniích. Diváci hledají vyvýšená místa, ze kterých by lépe viděli. Turisté nakupují ve stáncích pivo, nanuky, suvenýry s vojenskou tématikou. Z lesa přichází imitační četa, blíží se dva tanky. Diváci zjistí, že si mohou sáhnout. Během okamžiku do tanků vleze několik dětí. Rodiče je fotografují u nich i uvnitř, jen s vyčuhující hlavičkou. Komentátor ohlašuje další atrakci, ukázku boje z blízka s názvem musado. "Musado není jen bojová technika, je to celý sebeobranný systém, který učí člověk také správně dýchat, koncentrovat se," vysvětluje důstojník z amplionu. Několik vojáků z Litoměřic obklopeno stovkami diváků s hekáním bojuje. Z výšky se snáší téměř mezi lidi vrtulník, z něhož se spouští na laně záchranné družstvo. Prudký vítr žene lidem do tváří vodu z louky, shazuje čepice a trhá listí ze stromů, v rachotu není slyšet ani slovo. Asi čtyřletá dívka unikne pozornosti rodičů a ve větru se jako u vytržení kymácí nebezpečně blízko vrtulníku. Komentátor zděšeně shání pořadatele. Vrtulník se vznese do výšky, na laně se houpají dva zachránění ranění.
</TEXT>
</DOC>
<DOC>
<DOCID>MF-20020527499</DOCID>
<DOCNO>MF-20020527499</DOCNO>
<DATE>05/27/02</DATE>
<TITLE>
Novou porodnici si prohlédly dva tisíce lidí
</TITLE>
<GEOGRAPHY>Ostrava</GEOGRAPHY>
<TEXT>
Den otevřených dveří, který vedení ostravské fakultní nemocnice uspořádalo v sobotu v novém pavilonu péče o matku a dítě, přilákal přes dva tisíce lidí. Zájem o to, jak vypadá nejmodernější porodnice v kraji, měly především budoucí rodičky. "Byly mezi nimi i maminky, které mají rodit za čtrnáct dnů, a přály by si, aby to bylo zde," uvedl mluvčí nemocnice Štěpán Neuwirth. "Většinou v doprovodu manželů či rodičů se přijely podívat i maminky z jiných okresů, například z Frýdku-Místku nebo Nového Jičína. Všichni byli nadšení," řekl Neuwirth. Provoz nového pavilonu, který stál skoro čtyři sta milionů korun, začne koncem tohoto týdne.
Ostrava - Den otevřených dveří, který vedení ostravské fakultní nemocnice uspořádalo v sobotu v novém pavilonu péče o matku a dítě, přilákal přes dva tisíce lidí. Zájem o to, jak vypadá nejmodernější porodnice v kraji, měly především budoucí rodičky. "Byly mezi nimi i maminky, které mají rodit za čtrnáct dnů, a přály by si, aby to bylo zde," uvedl mluvčí nemocnice Štěpán Neuwirth. "Většinou v doprovodu manželů či rodičů se přijely podívat i maminky z jiných okresů, například z Frýdku-Místku nebo Nového Jičína. Všichni byli nadšení," řekl Neuwirth. Provoz nového pavilonu, který stál skoro čtyři sta milionů korun, začne koncem tohoto týdne.
</TEXT>
</DOC>
<DOC>
<DOCID>MF-20020527500</DOCID>
<DOCNO>MF-20020527500</DOCNO>
<DATE>05/27/02</DATE>
<TITLE>
Skoro polovina Ostravanů už byla bez práce
</TITLE>
<TEXT>
Skoro každý druhý dospělý Ostravan už někdy byl v evidenci nezaměstnaných. Vyplývá to ze sociologického průzkumu.
Ostrava - Netradiční sociologický průzkum, který přinesl zajímavé poznatky ostravskému úřadu práce, vypracovaly studentky Obchodní akademie Ostrava. Studentky třetího ročníku akademie oslovily tento měsíc na několika místech Ostravy celkem sto osm obyvatel a položily jim šest otázek. Otázky zformulovali pracovníci úřadu práce. "Z průzkumu například vyplynulo, že téměř třicet devět procent Ostravanů se v posledních pěti letech ocitlo bez zaměstnání. V evidenci nezaměstnaných se někdy ocitlo více než jednačtyřicet procent dotázaných," uvedla mluvčí ostravského úřadu práce Svatava Baďurová. Nezaměstnanost považuje za velký problém téměř 89 procent Ostravanů. Na průzkumu se kromě úřadu práce a obchodní akademie podílel také Ivan Doubek z ostravské agentury Superkontakt. "Šlo mi o to, aby studenti nedělali zbytečně nějaká teoretická cvičení, ale mohli si vyzkoušet zajímavou práci v praxi," řekl Doubek. Ten se svým nápadem obeslal několik škol a jako první se mu ozvali pedagogové právě z obchodní akademie. Úřad práce do průzkumu zařadil také otázku týkající se problematiky zaměstnávání takzvaně načerno. Na otázku: Nabízel vám zaměstnavatel práci načerno, to znamená bez řádné pracovní smlouvy, odpovědělo kladně 37,6 procenta dotázaných. Tuto zkušenost mělo dokonce 53,2 procenta oslovených mužů. "Čtrnácti lidem byla nabízena práce s minimální oficiální mzdou a doplatkem na ruku," uvedla mluvčí Baďurová. V další části průzkumu poměrně vysoké procento ( 36,2) lidí odpovědělo, že není spokojeno se současným zaměstnáním a to ze dvou hlavních příčin: výše mzdy ( 43,8 procenta) a chování zaměstnavatele ( 31,3 procenta). Výše mzdy a chování zaměstnavatele je mnohem častějším důvodem nespokojenosti se současným zaměstnáním u žen než u mužů. Poslední otázka průzkumu se týkala jistoty zaměstnání. Svou nynější práci považuje za jistou 34 procent mužů a 58 procent žen. "Zjištění vyplývající z průzkumu nepovažujeme za nahodilá nejen s ohledem na metodu průzkumu a velikost vzorku, ale i proto, že odpovídají údajům, které získává úřad práce z osobních kontaktů s nezaměstnanými, dlouhodobých statistik i závěrů svého kontrolního oddělení," uvedla mluvčí Baďurová.
</TEXT>
</DOC>
<DOC>
<DOCID>MF-20020527501</DOCID>
<DOCNO>MF-20020527501</DOCNO>
<DATE>05/27/02</DATE>
<TEXT>
Vojáci z Litoměřic předvádějí ukázku bojového umění
</TEXT>
</DOC>
<DOC>
<DOCID>MF-20020527502</DOCID>
<DOCNO>MF-20020527502</DOCNO>
<DATE>05/27/02</DATE>
<TEXT>
Diváci sledují imitaci boje o pevnosti během akce, která měla v areálu československého opevnění v Hlučíně-Darkovičkách připomenout výročí mobilizace v roce 1938
</TEXT>
</DOC>
<DOC>
<DOCID>MF-20020527503</DOCID>
<DOCNO>MF-20020527503</DOCNO>
<DATE>05/27/02</DATE>
<TITLE>
Kulturní servis
</TITLE>
<TEXT>
KINO CENTRUM: Dannyho parťáci. Akční komedie. ( 18.30, 20.30) Jay a Mlčenlivej Bob vrací úder. Komedie. ( 18.15)
MĚSTSKÉ DIVADLO: Žárlivost ( 19.00) Drama tří žen.
GALERIE V KAPLI: Kryštof Kintera: Privátní revoluce Výstava objektů.
</TEXT>
<HEADING>
GALERIE CHAGALL: Skupina Bezruč Výstava výtvarných prací.
</HEADING>
<TEXT>
KINO CENTRAL: Impostor. Akční sci-fi film. ( 17.15) Spy Game. Robert Redford a Brad Pitt ve špionážním thrilleru. ( 19.30)
</TEXT>
<HEADING>
FRÝDEK-MÍSTEK
</HEADING>
<TEXT>
KINO PETRA BEZRUČE: Mandolina kapitána Corelliho. Milostné drama z období války. ( 17.45) Divoké včely. Hořkosladká komedie o citové izolaci mladých lidí. ( 20.00)
</TEXT>
<HEADING>
NÁRODNÍ DŮM RADHOŠŤ: František Krasl Výstava fotografií.
</HEADING>
<TEXT>
KINO CENTRUM: Princezna ze mlejna 2. Pokračování pohádky. ( 15.30) Ostrovní zprávy. Příběh o lásce, uzdravení a znovuobjevení schopnosti žít. ( 17.45) Hartova válka. Snímek o cti, odvaze a obětování se. ( 20.00)
KINO CENTRUM: Král Škorpion. Starověký příběh. ( 17.45, 20.00)
KINOKAVÁRNA REFLEX: Úkryt. Thriller v režii Davida Finchera. ( 17.00, 20.00)
ZÁMECKÁ GALERIE CHAGALL: Umělecké sklo Výstava sklářských výtvarníků.
KINO PULS: Andělská tvář. Historický film v režii Zdeňka Trošky. ( 18.00) Bulšit. Parodie na teenagerské filmy. ( 20.00)
KINO MÍR 70: Star Wars: Epizoda II - Klony útočí. Pokračování dobrodružného filmu. ( 17.45, 20.00)
KINO KVĚTEN: Jay a Mlčenlivej Bob vrací úder, USA ( 18.00) Na křídlech vážky. Mystické drama. ( 20.00)
BESKYDSKÉ DIVADLO: Jenom, pane bože, žádný sex ( 19.00) Hudební koláž výjevů všedních dnů.
KINO ELEKTRA: Archa pro Vojtu. České drama. ( 20.00)
SLEZSKÉ DIVADLO: Sen noci svatojánské ( 19.00) Komedie Williama Shakespeara.
MINORITSKÝ KLÁŠTER: Z lehka Výstava členů skupiny Střecha.
PAMÁTNÍK PETRA BEZRUČE: Jiří Fogl Výstava uměleckých knižních vazeb.
</TEXT>
</DOC>
<DOC>
<DOCID>MF-20020527504</DOCID>
<DOCNO>MF-20020527504</DOCNO>
<DATE>05/27/02</DATE>
<TITLE>
Krajský úřad sníží počet učilišť
</TITLE>
<GEOGRAPHY>Ostrava</GEOGRAPHY>
<TEXT>
Učiliště nabízejí některé obory, na které se téměř nikdo nehlásí. Mnoho dětí se přitom letos nedostalo, kvůli nedostatečným kapacitám, na gymnázia či střední odborné školy. Krajský úřad chce proto snížit počet středních odborných učilišť a z uvolněných míst vytvořit nové kapacity pro čtyřletá gymnázia a lycea. "Je ale důležité, aby rodiče dítěte, které se příliš dobře neučí už na základní škole, netlačili potomka na náročnější střední školy. Dítě tam pak zaostává a ztratí zbytečně sebedůvěru," říká zástupkyně hejtmana Moravskoslezského kraje pro školství Jaroslava Wenigerová.
- Chcete omezit počet učilišt. Máte už představu, jak a které školy zrušíte?
Konkrétní plán ještě nemáme, ale jedna z možností je spojit dvě stejně zaměřené školy v jednu. V kraji byly například střední odborná škola a střední odborné učiliště zemědělské v Opavě i v Klimkovicích. Jedna z nich měla problémy s naplněním míst. Spojili jsme je a využití teď bude lepší. Díky tomu budou moci vznikat místa pro gymnázia či lycea. Co se týká samotných učilišť, nechceme je jenom rušit, ale jde nám také o to, aby jejich absolventi měli lepší uplatnění.
</TEXT>
<HEADING>
- Jak toho ch cete docílit?
</HEADING>
<TEXT>
Snažíme se oslovit zaměstnavatele v kraji a snažíme se, aby spolupracovali s učilišti. Mohou učně sponzorovat a pak si je vzít k sobě. Už teď je vidět, že některé podniky v Moravskoslezském kraji o to mají zájem. A v mnohých učilištích, která už spolupracují s firmami, je uplatnění učňů i výuka daleko lepší.
</TEXT>
<HEADING>
- Připravujete nějaké další změny v učňovském školství?
</HEADING>
<TEXT>
Je třeba zlepšovat vybavení škol, protože se objevují nové technologie a zaměstnavatelé samozřejmě požadují po učních odpovídající znalosti a dovednosti. Uvidíme kolik na to bude mít kraj peněz, ale zřejmě budou nutní i sponzoři.
Je třeba zlepšovat vybavení škol, protože se objevují nové technologie a zaměstnavatelé samozřejmě požadují po učních odpovídající znalosti a dovednosti. Uvidíme kolik na to bude mít kraj peněz, ale zřejmě budou nutní i sponzoři.
</TEXT>
</DOC>
<DOC>
<DOCID>MF-20020527505</DOCID>
<DOCNO>MF-20020527505</DOCNO>
<DATE>05/27/02</DATE>
<TEXT>
Žáci základních škol mají minimální zájem o některé obory, které nabízejí učiliště v kraji. "Zednickým učňům, kteří budou dodržovat určité podmínky, dáme ročně pět tisíc stipendia," říká ředitel stavebního učiliště ve Starém Městě u Bruntálu Richard Havlík.
</TEXT>
</DOC>
<DOC>
<DOCID>MF-20020527506</DOCID>
<DOCNO>MF-20020527506</DOCNO>
<DATE>05/27/02</DATE>
<TITLE>
Někteří žáci dají přednost řemeslu
</TITLE>
<GEOGRAPHY>Ostrava</GEOGRAPHY>
<TEXT>
Přestože dnes chtějí děti raději studovat, než se vyučit na učilišti, najdou se mezi nimi také ti, kteří se přihlásili na učiliště rovnou. "Ještě na počátku devadesátých let byl poměr dětí na středních školách - učilištích čtyřicet procent k šedesáti. Dnes je tomu přesně naopak," říká zástupkyně hejtmana Moravskoslezského kraje pro školství Jaroslava Wenigerová. Co vedlo některé žáky učilišť k tomu, že jim dali přednost před gymnázii či středními školami? Jak jsou se svou volbou spokojeni?
Daniel Szendrei, 16 let, obor truhlář: "Na základní škole jsem neměl moc dobré známky, tak jsem se přihlásil na truhlařinu. Faktem ale je, že mě vždycky lákala. Truhlář byl už můj strýc a když jsem byl malý, tak mě bavilo ho pozorovat. Teď si vůbec nestěžuji, protože se mi celkem daří."
Petr Smíšek, 17 let, Hlinka, obor zedník: "Od malička jsem chtěl dělat zedníka. Byl jím už můj praděd. Když pak moji rodiče stavěli dům, tak mě zedničina chytla. Rodiče sice chtěli, abych šel na průmyslovku, ale já jsem chtěl nejdříve umět nějaké řemeslo. Myslím si totiž, že lidi hlavně ocení, když člověk něco umí. Přesto si ale možná dodělám maturitu."
Lenka Kováčová, 17 let, Frýdek-Místek, obor kuchař-číšník: "Vybrala jsem si svůj obor spíše kvůli uplatnění. O kuchaře a číšníky je dost velký zájem. Musím ale říct, že mě to celkem baví. Kdysi jsem ráda vařila, teď mě spíš láká dělat servírku, protože se ráda bavím s lidmi."
Marek Vařecha, 16 let, Hať, obor truhlář: "Neměl jsem na základní škole moc dobrý prospěch, ale hlavně jsem nechtěl dělat práci se železem. Tak jsem se přihlásil na obor truhlář. Nevěděl jsem, co jiného bych měl dělat."
</TEXT>
</DOC>
<DOC>
<DOCID>MF-20020527507</DOCID>
<DOCNO>MF-20020527507</DOCNO>
<DATE>05/27/02</DATE>
<TEXT>
Frýdecko-místecké Kino Petra Bezruče uvádí hořkou komedii o životě mladých lidí v chudé vesnici na severu Moravy Divoké včely. Kromě mnoha neherců z řad místních obyvatel ve filmu hrají například Tatiana Vilhelmová, Pavel Liška či Jaroslav Dušek.
</TEXT>
</DOC>
<DOC>
<DOCID>MF-20020527508</DOCID>
<DOCNO>MF-20020527508</DOCNO>
<DATE>05/27/02</DATE>
<TITLE>
Zajíc byl uctěn až po desetiletích
</TITLE>
<GEOGRAPHY>Vítkov</GEOGRAPHY>
<TEXT>
Studentu Janu Zajícovi, z Vítkova , který se upálil 25. února 1969, už cenzurou hlídaná média nesměla věnovat zdaleka tolik pozornosti jako o měsíc dříve Janu Palachovi. Uctěn mohl být až jednadvacet let od tragického činu - v roce 1990. V den výročí takzvaného Vítězného února 25. února 1969 vyběhl zhruba hodinu a půl po poledni z domu č. 39 na Václavském náměstí osmnáctiletý student Jan Zajíc. Z kufru vyňal dvě lahve. Jednu s benzínem, druhou s akumulátorovou kyselinou sírovou. Benzínem se polil, aby se mohl zapálit, kyseliny se napil, aby spálil hlasivky a bolestí nekřičel. Podle historiků vedla Jana Zajíce k činu marnost Palachovy oběti. Viděl, jakým vykřičníkem byla oběť Palachova, ale také jak rychle Palachovo volání ke svědomí národa odeznělo a jak ochotně lidé utlumili své na chvíli probuzené myšlenky na svobodnou vlast. Druhá živá pochodeň a nový pohřeb měly vyburcovat svědomí občanů Československa a ty síly ve společnosti, které jediné byly s to garantovat svobodný vývoj země. Bohužel, jeho smrt v čase nastupující husákovské normalizace oslovila ještě menší část národa než smrt Palachova. Dnes hrob studenta Jana Zajíce ve Vítkově na Opavsku zdobí pomník sochaře Olbrama Zoubka.
Vítkov - Studentu Janu Zajícovi, z Vítkova , který se upálil 25. února 1969, už cenzurou hlídaná média nesměla věnovat zdaleka tolik pozornosti jako o měsíc dříve Janu Palachovi. Uctěn mohl být až jednadvacet let od tragického činu - v roce 1990. V den výročí takzvaného Vítězného února 25. února 1969 vyběhl zhruba hodinu a půl po poledni z domu č. 39 na Václavském náměstí osmnáctiletý student Jan Zajíc. Z kufru vyňal dvě lahve. Jednu s benzínem, druhou s akumulátorovou kyselinou sírovou. Benzínem se polil, aby se mohl zapálit, kyseliny se napil, aby spálil hlasivky a bolestí nekřičel. Podle historiků vedla Jana Zajíce k činu marnost Palachovy oběti. Viděl, jakým vykřičníkem byla oběť Palachova, ale také jak rychle Palachovo volání ke svědomí národa odeznělo a jak ochotně lidé utlumili své na chvíli probuzené myšlenky na svobodnou vlast. Druhá živá pochodeň a nový pohřeb měly vyburcovat svědomí občanů Československa a ty síly ve společnosti, které jediné byly s to garantovat svobodný vývoj země. Bohužel, jeho smrt v čase nastupující husákovské normalizace oslovila ještě menší část národa než smrt Palachova. Dnes hrob studenta Jana Zajíce ve Vítkově na Opavsku zdobí pomník sochaře Olbrama Zoubka.
</TEXT>
</DOC>
<DOC>
<DOCID>MF-20020527509</DOCID>
<DOCNO>MF-20020527509</DOCNO>
<DATE>05/27/02</DATE>
<TITLE>
Večer jsme se s Havlem ztratili bezpečnosti z dohledu
</TITLE>
<TEXT>
Vzpomínka Jiřího Varyše, který 12. 6. 1969 pomáhal v Ostravě s organizací zakázaného mítinku s Válclavem Havlem
ROK 1969: poslední odpor proti normalizaci
</TEXT>
<HEADING>
Seriál STOLETÍ
</HEADING>
<TEXT>
V hlášení Krajské správy StB, které je dnes uchováno v Archivu ministerstva vnitra, je jmenován jako Variš. Ve skutečnosti se dnes jmenuje Varyš. "Kdepak, mé pozdější přejmenování nemá s událostmi roku 1969 nic společného, prostě už mě nebavilo, že nikdo neumí mé jméno napsat správně. Všichni ho psali s ypsilonem," vzpomíná s úsměvem Jiří Varyš z Ostravy.
Ostrava - Estébáci nicméně nechybovali a jméno zámečníka Nové huti tehdy zapsali do hlášení na ministerstvo vnitra bezchybně - s měkkým "i". A stejně tak popsali poměrně přesně i jeho aktivity ze dne 12. června 1969, neboť ten den přijel svobodomyslné názory odborářů podpořit dramatik Václav Havel s přáteli a Jiří Variš této skupině pražských intelektuálů dělal ve vlastním autě řidiče. "Část odborové organizace na Nové huti byla posledním střediskem odporu proti postupujícímu tažení normalizátorů a proti omezování svobodného tisku," vysvětluje po letech Jiří Varyš. Už od ledna 1969 byli odboráři z Nové huti trnem v oku i nejvyšším stranickým orgánům v Praze. Na svou dobu výjimečnou odvahu například prokázali vydáním prohlášení z 2. dubna 1969, v němž odsoudili prohlášení vlády ČSSR, které ostře odmítalo spontánní demonstrace po vítězství našich hokejistů nad sovětskými na mistrovství světa ve Stockholmu. Zatímco ostravská Nová svoboda již vzorně plnila linii normalizátorů a aktivity odborářů z Nové huti označovala za "rejdy reakce", na Nové huti se protestovalo proti omezování svobody tisku a zákazu vydávání svobodomyslných časopisů Reportér, Politika a Zítřek.
</TEXT>
<HEADING>
Bránili svobodu tisku
</HEADING>
<TEXT>
Tématu svobody tisku měl být věnován mítink v Domě kultury NHKG v Zábřehu svolaný na 12. červen. "Ráno jsem mimo jiné vezl redaktora zastaveného pražského časopisu Zítřek Michala Lakatoše, později večer i Václava Havla," vybavuje si Jiří Varyš a připomíná, že dnes už jen málokdo ví, že právě odboráři z Nové huti v Ostravě byli svým způsobem největšími dělnickými obránci svobody tisku v zemi. "Akci oraganizoval hlavně pan Kliner, předseda závodního výboru ROH závodu 3. Ten už je ale po smrti," shrnuje pamětník Varyš. Městský výbor KSČ ale nakonec aktiv zakázal a budovu kulturního domu nechal pro jistotu uzavřít. "Organizátoři akce vyjednávali, aby byl kulturní dům otevřen, a když neuspěli, odebrali se na dvůr kulturního domu a zde bylo improvizované vystoupení," popisuje další průběh mítinku hlášení z rukou ostravských příslušníků StB. "Na mítinku se sešla zhruba pětistovka odborářů," odhaduje Jiří Varyš, kolik asi posluchačů tehdy našel v Ostravě Václav Havel. Budoucí vězeň normalizace a dnešní prezident republiky tehdy hovořil především o otázkách svobody tisku a uplatňování dozoru nad hromadnými sdělovacími prostředky. Michal Lakatoš zase popsal okolnosti zastavení časopisu Zítřek ze strany mocenských orgánů.
</TEXT>
<HEADING>
Únik zadním vchodem
</HEADING>
<TEXT>
Hodinu od zahájení mítinku prohlásil pracovník národního výboru shromáždění za nepovolené a vyzval přítomné k rozchodu. "Šéf odborů Kliner jeho příkaz akceptoval a shromáždění se rozešlo. Aktéry mítinku jsme posléze dovezli do klubu na kolejích Vysoké školy báňské, kde se besedovalo asi do sedmi hodin večer," vzpomíná Jiří Varyš. Na základě rozhodnutí rektora ale všichni museli klub i vysokoškolskou půdu opustit. "Jmenovaní pak opustili klub zadním vchodem, čímž se ale dostali mimo dohled," museli posléze přiznat ostravští "špióni" z řad StB, jak jim skupina pražských intelektuálů na čele s Václavem Havlem zmizela z očí. Znovu na skupinu narazili až po půlnoci na nádraží, odkud Havel s přáteli odjížděl rychlíkem do Prahy. "V době, kdy nás StB ztratila z dohledu, přitom pokračovala naše politická diskuse v restauraci Zátiší," vzpomíná Jiří Varyš. Ještě v létě roku 1969 musel celý podnikový výbor odborářů ROH rezignovat. Zvláštní komise provedla v duchu normalizačních pokynů zdrcující kritiku dosavadních aktivit odborů a nový podnikový výbor anuloval veškerá prohlášení odborářů od srpna 1968. Poslední velká bašta odporu byla ostravskými normalizátory zdolána.
Hodinu od zahájení mítinku prohlásil pracovník národního výboru shromáždění za nepovolené a vyzval přítomné k rozchodu. "Šéf odborů Kliner jeho příkaz akceptoval a shromáždění se rozešlo. Aktéry mítinku jsme posléze dovezli do klubu na kolejích Vysoké školy báňské, kde se besedovalo asi do sedmi hodin večer," vzpomíná Jiří Varyš. Na základě rozhodnutí rektora ale všichni museli klub i vysokoškolskou půdu opustit. "Jmenovaní pak opustili klub zadním vchodem, čímž se ale dostali mimo dohled," museli posléze přiznat ostravští "špióni" z řad StB, jak jim skupina pražských intelektuálů na čele s Václavem Havlem zmizela z očí. Znovu na skupinu narazili až po půlnoci na nádraží, odkud Havel s přáteli odjížděl rychlíkem do Prahy. "V době, kdy nás StB ztratila z dohledu, přitom pokračovala naše politická diskuse v restauraci Zátiší," vzpomíná Jiří Varyš. Ještě v létě roku 1969 musel celý podnikový výbor odborářů ROH rezignovat. Zvláštní komise provedla v duchu normalizačních pokynů zdrcující kritiku dosavadních aktivit odborů a nový podnikový výbor anuloval veškerá prohlášení odborářů od srpna 1968. Poslední velká bašta odporu byla ostravskými normalizátory zdolána.
</TEXT>
</DOC>
<DOC>
<DOCID>MF-20020527510</DOCID>
<DOCNO>MF-20020527510</DOCNO>
<DATE>05/27/02</DATE>
<TITLE>
VÍTKOV V ROCE 1990
</TITLE>
<TEXT>
Teprve po 21 letech mohli občané Vítkova svobodně uctít památku Jana Zajíce.
</TEXT>
</DOC>
<DOC>
<DOCID>MF-20020527511</DOCID>
<DOCNO>MF-20020527511</DOCNO>
<DATE>05/27/02</DATE>
<TEXT>
Na zakázaném mítinku 12. června 1969 u domu kultury NHKG
</TEXT>
</DOC>
<DOC>
<DOCID>MF-20020527512</DOCID>
<DOCNO>MF-20020527512</DOCNO>
<DATE>05/27/02</DATE>
<TITLE>
Pamětník: Byla to spíše tichá demonstrace
</TITLE>
<HEADING>
ROK 1969: poslední odpor proti normalizaci
</HEADING>
<GEOGRAPHY>Ostrava</GEOGRAPHY>
<TEXT>
Byl to spíše tichý protest. Nikoli masová demonstrace, při které dojde i na vodní děla či na střelbu milicionářů. "Na rozdíl od Prahy či Brna měla demonstrace k prvnímu výročí okupace v Ostravě spíše charakter tichého vzdoru," vzpomíná Jiří Kofránek, přímý účastník demonstrace a organizátor takzvaných Výborů na ochranu tisku ve Vítkovických železárnách. "Nebyla to organizovaná demonstrace. Spíše jsme se ten den drželi výzvy, která kolovala na letácích," rekapituluje Kofránek třiatřicet let od posledního veřejného opozičního vystoupení širší veřejnosti v Ostravě. Následovala normalizační pauza, kterou přerušila podobně tichá demonstrace až v srpnu roku 1989. "Bojkotovaly jsme třeba městskou dopravu. A s trikolórou na klopě jsme spíše jen demonstrativně obcházeli hlavní ostravské náměstí. I tak došlo k zatýkání a ranám obuškem, sám jsem jedné jen těsně unikl," vypráví Jiří Kofránek. "Musíme i nadále zůstat jednotni ve své nenávisti k okupantům i zrádcům našeho národa. V den smutného výročí okupace musíme světu připomenout hanebný čin, který na nás spáchal Sovětský svaz. Není v naší moci bránit se se zbraní v ruce. Braňme se proto nenávistí a bezmezným pohrdáním moskevským mocipánům, Husákovým přisluhovačům," vyzýval například jeden z letáků. Ten zároveň nabádal v den výročí okupace k bojkotu městské dopravy, návštěvě kin a divadel, k bojkotu normalizačního tisku a v pravé poledne k pětiminutovému demonstračnímu zastavení práce a k uctění památky obětí okupace. Automobily i autobusy měly zastavit, rozsvítit světla a pět minut troubit. "Všude bylo vidět milicionáře a policisty, přesto jsem neviděl, že by došlo k nějakému radikálnímu střetu demonstrantů s nimi," popisuje Kofránek atmosféru v centru Ostravy. "Ostravští občané osvědčili tak jako už kolikrát v minulosti svůj klid a nedali se vyprovokovat pokusy neodpovědných živlů," pochválila proto následně Ostravany Nová svoboda, deník plně oddaný Husákově normalizaci. K radikálnějším vystoupením demonstrantů než v Ostravě došlo v Opavě a Havířově. Nikde však nedostaly střety tak tragický ráz jako v Brně a v Praze, kde bylo československými milicionáři a policií zastřeleno celkem pět demonstrantů. "Nastal čas pravdy, jistoty, čas práce," uvítala Nová svoboda den po demonstracích jejich radikální potlačení jako počátek nové éry budování komunismu. "Nešlo o názory, ale o trestné činy," zhodnotil aktivitu demonstrantů Josef Rohel z krajské prokuratury.
Ostrava - Byl to spíše tichý protest. Nikoli masová demonstrace, při které dojde i na vodní děla či na střelbu milicionářů. "Na rozdíl od Prahy či Brna měla demonstrace k prvnímu výročí okupace v Ostravě spíše charakter tichého vzdoru," vzpomíná Jiří Kofránek, přímý účastník demonstrace a organizátor takzvaných Výborů na ochranu tisku ve Vítkovických železárnách. "Nebyla to organizovaná demonstrace. Spíše jsme se ten den drželi výzvy, která kolovala na letácích," rekapituluje Kofránek třiatřicet let od posledního veřejného opozičního vystoupení širší veřejnosti v Ostravě. Následovala normalizační pauza, kterou přerušila podobně tichá demonstrace až v srpnu roku 1989. "Bojkotovaly jsme třeba městskou dopravu. A s trikolórou na klopě jsme spíše jen demonstrativně obcházeli hlavní ostravské náměstí. I tak došlo k zatýkání a ranám obuškem, sám jsem jedné jen těsně unikl," vypráví Jiří Kofránek. "Musíme i nadále zůstat jednotni ve své nenávisti k okupantům i zrádcům našeho národa. V den smutného výročí okupace musíme světu připomenout hanebný čin, který na nás spáchal Sovětský svaz. Není v naší moci bránit se se zbraní v ruce. Braňme se proto nenávistí a bezmezným pohrdáním moskevským mocipánům, Husákovým přisluhovačům," vyzýval například jeden z letáků. Ten zároveň nabádal v den výročí okupace k bojkotu městské dopravy, návštěvě kin a divadel, k bojkotu normalizačního tisku a v pravé poledne k pětiminutovému demonstračnímu zastavení práce a k uctění památky obětí okupace. Automobily i autobusy měly zastavit, rozsvítit světla a pět minut troubit. "Všude bylo vidět milicionáře a policisty, přesto jsem neviděl, že by došlo k nějakému radikálnímu střetu demonstrantů s nimi," popisuje Kofránek atmosféru v centru Ostravy. "Ostravští občané osvědčili tak jako už kolikrát v minulosti svůj klid a nedali se vyprovokovat pokusy neodpovědných živlů," pochválila proto následně Ostravany Nová svoboda, deník plně oddaný Husákově normalizaci. K radikálnějším vystoupením demonstrantů než v Ostravě došlo v Opavě a Havířově. Nikde však nedostaly střety tak tragický ráz jako v Brně a v Praze, kde bylo československými milicionáři a policií zastřeleno celkem pět demonstrantů. "Nastal čas pravdy, jistoty, čas práce," uvítala Nová svoboda den po demonstracích jejich radikální potlačení jako počátek nové éry budování komunismu. "Nešlo o názory, ale o trestné činy," zhodnotil aktivitu demonstrantů Josef Rohel z krajské prokuratury.
</TEXT>
</DOC>
<DOC>
<DOCID>MF-20020527513</DOCID>
<DOCNO>MF-20020527513</DOCNO>
<DATE>05/27/02</DATE>
<TITLE>
Husák normalizátorům požehnal též v Ostravě
</TITLE>
<HEADING>
ROK 1969: poslední odpor proti normalizaci
</HEADING>
<GEOGRAPHY>Ostrava</GEOGRAPHY>
<TEXT>
Očekávané mohutné demonstrace Ostravanů v den prvního výročí okupace měla už předem zbavit radikalismu spanilá jízda prvního tajemníka ÚV KSČ Gustáva Husáka Ostravskem na počátku července 1969. Deník Nová svoboda, který Husák již dříve pochválil jakožto noviny, které jako jedny z prvních pochopily, že normalizace je jediným dalším možným vývojem společnosti, přivítal Husáka palcovým červeným titulkem. Rozhovor s Husákem, který v zápětí v Nové svobodě vyšel, pak už přímo pranýřoval poslední protinormalizační síly v Ostravě. Například na adresu aktivistů, kteří v areálu Nové huti stále psali křídou protinormalizační hesla, Husák rovnou řekl, "že jde o aktivity hraničící s trestním zákonem". Husákova návštěva Ostravy měla podle Nové svobody velmi pozitivní dopad na ostravské dělníky. Ve skutečnosti ale spíše tradiční převlékači kabátů rychle spěchali do Nové svobody s oslavným textem na nového revolučního vůdce republiky. "Jsem hrdý na Husáka," prohlásil na stránkách Nové svobody například ostravský dělník Rudolf Ostružár a směrem k protihusákovské opozici příkře dodal: "Na hrubý pytel patří hrubá záplata!" Není pochyb, že ostrá kampaň proti odpůrcům sovětské okupace v souvislosti s návštěvou Husáka v Ostravě občany města notně vystrašila.
Ostrava - Očekávané mohutné demonstrace Ostravanů v den prvního výročí okupace měla už předem zbavit radikalismu spanilá jízda prvního tajemníka ÚV KSČ Gustáva Husáka Ostravskem na počátku července 1969. Deník Nová svoboda, který Husák již dříve pochválil jakožto noviny, které jako jedny z prvních pochopily, že normalizace je jediným dalším možným vývojem společnosti, přivítal Husáka palcovým červeným titulkem. Rozhovor s Husákem, který v zápětí v Nové svobodě vyšel, pak už přímo pranýřoval poslední protinormalizační síly v Ostravě. Například na adresu aktivistů, kteří v areálu Nové huti stále psali křídou protinormalizační hesla, Husák rovnou řekl, "že jde o aktivity hraničící s trestním zákonem". Husákova návštěva Ostravy měla podle Nové svobody velmi pozitivní dopad na ostravské dělníky. Ve skutečnosti ale spíše tradiční převlékači kabátů rychle spěchali do Nové svobody s oslavným textem na nového revolučního vůdce republiky. "Jsem hrdý na Husáka," prohlásil na stránkách Nové svobody například ostravský dělník Rudolf Ostružár a směrem k protihusákovské opozici příkře dodal: "Na hrubý pytel patří hrubá záplata!" Není pochyb, že ostrá kampaň proti odpůrcům sovětské okupace v souvislosti s návštěvou Husáka v Ostravě občany města notně vystrašila.
</TEXT>
</DOC>
<DOC>
<DOCID>MF-20020527514</DOCID>
<DOCNO>MF-20020527514</DOCNO>
<DATE>05/27/02</DATE>
<TITLE>
Co se také stalo v roce 1969
</TITLE>
<HEADING>
ROK 1969: poslední odpor proti normalizaci
</HEADING>
<TEXT>
Ostravskou demonstraci z 20. ledna k uctění památky Jana Palacha, který se upálil na protest proti sovětské okupaci, komentovalo hlášení náčelníka Městské správy Veřejné bezpečnosti mimo jiné takto: "Prokazatelně byli organizátory zejména občané typu protispolečenských živlů, kteří pronášeli vůči příslušníkům VB různé urážlivé výroky. Celý průvod byl příslušníky MS-VB fotografován i s hesly a fotodokumentace bude dodatečně zpracována." Na mistrovství světa v ledním hokeji ve Švédsku vyhrálo 28. března československé mužstvo nad favorizovanými hokejisty "sborné" 4 : 3 a z radosti nad vítězstvím došlo v 69 městech k nadšeným oslavám, jichž se zúčastnilo na půl milionu občanů, a na 21 místech došlo rovněž k přímým útokům proti sovětským posádkám. Na Pražském hradě zasedal 17. dubna ÚV KSČ, který přijal rezignaci A. Dubčeka na funkci prvního tajemníka a vyslovil se (156 hlasy ze 178 hlasujících) pro G. Husáka. Dne 22. srpna vydalo Federální shromáždění zákonné opatření, které vstoupilo do dějin pod jménem "pendrekový zákon" a které legalizovalo krvavé zásahy proti demonstrantům při 1. výročí srpnové okupace. Ortodoxní komunistický deník Nová svoboda v Ostravě otiskl v reakci na demonstrace z 21. srpna 1969 mimo jiné zprávu o ostravských havířích, kteří odpověděli na "akci kriminálních živlů a provokace minulých dnů dvaatřiceti vlaky uhlí" .
Ostravskou demonstraci z 20. ledna k uctění památky Jana Palacha, který se upálil na protest proti sovětské okupaci, komentovalo hlášení náčelníka Městské správy Veřejné bezpečnosti mimo jiné takto: "Prokazatelně byli organizátory zejména občané typu protispolečenských živlů, kteří pronášeli vůči příslušníkům VB různé urážlivé výroky. Celý průvod byl příslušníky MS-VB fotografován i s hesly a fotodokumentace bude dodatečně zpracována." Na mistrovství světa v ledním hokeji ve Švédsku vyhrálo 28. března československé mužstvo nad favorizovanými hokejisty "sborné" 4 : 3 a z radosti nad vítězstvím došlo v 69 městech k nadšeným oslavám, jichž se zúčastnilo na půl milionu občanů, a na 21 místech došlo rovněž k přímým útokům proti sovětským posádkám. Na Pražském hradě zasedal 17. dubna ÚV KSČ, který přijal rezignaci A. Dubčeka na funkci prvního tajemníka a vyslovil se (156 hlasy ze 178 hlasujících) pro G. Husáka. Dne 22. srpna vydalo Federální shromáždění zákonné opatření, které vstoupilo do dějin pod jménem "pendrekový zákon" a které legalizovalo krvavé zásahy proti demonstrantům při 1. výročí srpnové okupace. Ortodoxní komunistický deník Nová svoboda v Ostravě otiskl v reakci na demonstrace z 21. srpna 1969 mimo jiné zprávu o ostravských havířích, kteří odpověděli na "akci kriminálních živlů a provokace minulých dnů dvaatřiceti vlaky uhlí" .
</TEXT>
</DOC>
<DOC>
<DOCID>MF-20020527515</DOCID>
<DOCNO>MF-20020527515</DOCNO>
<DATE>05/27/02</DATE>
<TITLE>
ROK 1969: poslední odpor proti normalizaci
</TITLE>
<TEXT>
V průběhu 21. srpna 1969 bylo v republice příslušníky milicí a bezpečnosti zastřeleno celkem pět občanů a čtyři lidé těžce zraněni
</TEXT>
</DOC>
<DOC>
<DOCID>MF-20020527516</DOCID>
<DOCNO>MF-20020527516</DOCNO>
<DATE>05/27/02</DATE>
<TITLE>
ROK 1969: poslední odpor proti normalizaci
</TITLE>
<TEXT>
Při demonstracích v srpnu 1969 došlo i na barikády. V tehdejším severomoravském kraji proběhla nejradikálnější demonstrace zřejmě v Havířově
</TEXT>
</DOC>
<DOC>
<DOCID>MF-20020527517</DOCID>
<DOCNO>MF-20020527517</DOCNO>
<DATE>05/27/02</DATE>
<TITLE>
ROK 1969: poslední odpor proti normalizaci
</TITLE>
<TEXT>
Student Jan Zajíc z Vítkova na Opavsku se upálil na Václavském náměstí v Praze 25. února 1969. Sanitka právě odváží upáleného odpůrce sovětské okupace
</TEXT>
</DOC>
<DOC>
<DOCID>MF-20020527518</DOCID>
<DOCNO>MF-20020527518</DOCNO>
<DATE>05/27/02</DATE>
<TEXT>
Ochranka odvedla dobrou práci - Claudia Schifferová zůstala během svatby pro fotoaparáty nedostupná... (Malé foto Vaughna a Schifferové pochází z dřívější doby)
</TEXT>
</DOC>
<DOC>
<DOCID>MF-20020527519</DOCID>
<DOCNO>MF-20020527519</DOCNO>
<DATE>05/27/02</DATE>
<TEXT>
Iveta Švábová je vůbec první ženou, která se zúčastnila boskovického závodu.
</TEXT>
</DOC>
<DOC>
<DOCID>MF-20020527520</DOCID>
<DOCNO>MF-20020527520</DOCNO>
<DATE>05/27/02</DATE>
<TITLE>
Palubovku nejdřív zkrápěl pot, potom šampaňské. Basketbalisté Opavy ve finále první ligy porazili Mlékárnu Kunín a získali pro klub po třech letech třetí titul. Sérii vyhráli 4:2 na zápasy.
</TITLE>
<GEOGRAPHY>Opava</GEOGRAPHY>
<TEXT>
Víc lidí už by se do opavské haly nevešlo. Fanoušci dřepěli na schodech, viseli na ribstolech, okupovali parapety oken. Koukali na skvělý boj, svými hlasivkami mu dali ohromný náboj. Mráz běhal po zádech.
Nástup: Trenéři na soupisku napsali i marody. Domácí Pavel Staněk, pro nějž minulý zápas skončil otřesem mozku, i kunínský Curtis Bobb, stále kulhající po vnitrokloubní zlomenině holenní kosti, sklidili ohromné ovace.
3. minuta: Střely hostů poskakují po obroučce, Opavané vedou 5:0.
6. minuta: Kunínský pivot Popovič se tlačí pod koš, neomylně dává. Hosté otáčí skóre a vedou 10:9. Jenže Popovič už má tři fauly.
16. minuta: Střídající David Zdeněk odstartoval sérii opavských trojek. Zdeněk se trefil třikrát, Sucharda a Beneš jednou. Domácí vedou 35:27.
24. minuta: Hosté dobře brání, povedlo se jim několik rychlých brejků. Znovu otočili a vedou 47:46.
34. minuta: Pivoti Kunína Popovič, Kovář a Navrátil museli během tří minut ze hřiště, vyfaulovali se. Opavané vedou 64:60 a tlačí se pod koš. Tam se prosazují skvělý Adžič i matador Klapetek.
39. minuta: Opavané vedou 77:63, domácí fanoušci křičí: "Mistři, mistři!" Adžič se plácá s fanoušky, Czudek gesty nabádá k mexické vlně. Kunín už nemá sílu na zvrat. Ví, že skončí druhý.
</TEXT>
</DOC>
<DOC>
<DOCID>MF-20020527521</DOCID>
<DOCNO>MF-20020527521</DOCNO>
<DATE>05/27/02</DATE>
<TITLE>
Favoritky hned vyhrály
</TITLE>
<GEOGRAPHY>Ostrava</GEOGRAPHY>
<TEXT>
Nadvláda nejlepších českých plážových volejbalistek Evy Celbové a Soni Novákové trvá. Hned svůj první letošní turnaj, Český Kooperativa Cup v Ostravě, vyhrály, když včera ve finále porazily Terezu Tobiášovou a Mariku Těknědžjanovou 2:0. "S účastí ve finále jsme počítaly, i když trénujeme teprve čtyři dny, protože mi před týdnem skončila sezona ve Francii," uvedla Eva Celbová. "Ještě nemáme na písku ten správný pohyb," dodala Soňa Nováková. "Chce to nejméně čtrnáct dnů, abychom si zvykly na jiné údery než jsou v šestkovém volejbalu." Romana Elblová a Michaela Holystová z Happy Sportu Opava skončily páté, když mimo jiné vyřadily Radanu Foltýnovou a Lenku Špunarovou ze Sokola Frýdek-Místek. Ty byly deváté. "Vrátily jsme jim porážku z minulého turnaje, kdy jsme s nimi prohrály zápas o třetí místo," podotkla Romana Elblová. "Pomohlo nám deštivé počasí. Sudí Lence dvakrát pískl nečistou hru prsty, takže pak nahrávala bagrem a už to nebylo tak přesné." Rozhodčí často pískali nečisté prsty. "Míč byl vlhký a obalený pískem," řekla Elblová. Tereza Petrová a Alexandra Valová z NH Ostrava byly třinácté.
Finále: Celbová, Nováková - Tobiášová, Těknědžjanová 2:0 (18, 16),
</TEXT>
</DOC>
<DOC>
<DOCID>MF-20020527522</DOCID>
<DOCNO>MF-20020527522</DOCNO>
<DATE>05/27/02</DATE>
<TITLE>
Opavané si zakázali plánování oslav, aby neurazili osud
</TITLE>
<GEOGRAPHY>Opava</GEOGRAPHY>
<TEXT>
Nadšení a smutek. Opavští basketbalisté řičeli s fanoušky radostí, kunínští mizeli se stříbrnými plackami v šatně. Co se hráčům po posledním finálovém utkání ligy basketbalistů honilo v hlavách?
Jaroslav Kovář, kapitán Kunína: "Bylo vidět, jak se po vyfaulování tří našich podkošových borců naše hra v útoku zvrhla. Asi už ani nebyly síly na zvrat. Série byla těžká, všichni hráli na sto procent. Bylo znát, že Opava má na lavičce víc hráčů, to se projevilo hlavně na koncích zápasů. Odešli jsme fyzicky."
David Klapetek, pivot Opavy: "Měli jsme dva zápasy k dobru, byli jsme psychicky nahoře. Už jsme finále hráli, věděli jsme co nás čeká, nebyl to pro nás problém. Přiznám, že v Novém Jičíně jsme si mysleli, že Kunín už nebude chtít hrát, ale oni zahráli dobře, kdežto my nekoncentrovaně."
Jiří Šebek, křídlo Kunína: "Vedení asi udělalo chybu, že na zápas nominovalo rozhodčího Dolinka, pod ním jsme nemohli vyhrát, z toho jsem hodně zklamaný. Ale jinak musím uznat, že dnes měla Opava výborného Zdeňka. Přišel, dal trojky a rozhodl zápas, my hráli špatně."
David Zdeněk, křídlo Opavy: "Já osobně jsem se cítil před zápasem velmi dobře, ne jako minule v Kuníně, kde jsme se asi brzo viděli jako mistři. Tentokrát jsme do zápasu od začátku šli, fantastičtí byli diváci."
Pavel Staněk, křídlo Opavy: "Před play off jsem říkal, že budeme postupně hrát 3:0, 3:1 a 4:2, vyšlo mi to přesně. Jsem hrozně šťastný, je to mé první zlato. Nebylo to ale jednoduché. Sérii rozhodlo naše vítězství v Kuníně, tam jsme převzali otěže. Oslavy? To vůbec nevím, v šatně jsme si zakázali o tom mluvit. Budeme improvizovat, jen já se musím hlídat, jdu zítra na kontrolu s otřesem mozku."
</TEXT>
</DOC>
<DOC>
<DOCID>MF-20020527523</DOCID>
<DOCNO>MF-20020527523</DOCNO>
<DATE>05/27/02</DATE>
<TITLE>
Horní Suchá slaví mistrovský titul
</TITLE>
<GEOGRAPHY>Frýdek-Místek</GEOGRAPHY>
<TEXT>
Nejlepší český tým ve stolním tenisu? Letos jednoznačně Start Horní Suchá. Mužstvo vyhrálo Český pohár a včera i mistrovský titul v extralize družstev. Nažhavení bijci z Havířova vedení trenérem Jiřím Řežábem ve finále sesadili z trůnu úřadující mistry z Frýdku-Místku. Vyhráli nad nimi 2:0 na zápasy (5:3 a 5:2). "Hráli jsme solidně oba zápasy, ale vyrovnanost Horní Suché zvítězila. Po právu je mistrem," blahopřál poražený trenér Jiří Chudík. "My smutní nejsme. Podeváté za sebou jsme byli ve finále, s druhým místem jsem spokojený." Stejně jako v Havířově vítězný tým táhnul Radek Košťál. Hrál v ohromné pohodě, porazil Kláska i Krčila. "Forma byla načasovaná, od republikového šampionátu v březnu se nám dařilo," pochvaloval si Košťál. "Mrzelo by nás, kdybychom zaváhali. Takové podmínky, jaké jsme měli letos, by se jinde těžko hledaly. Klub nám připravil skvělé zázemí." Košťál vyzdvihnul sílu a vyrovnanost Horní Suché. Včera alespoň jednou bodovali všichni. "Tým je vyrovnaný, všichni jsme v pohodě a vždycky někdo vyskočí. Teď se dařilo mě, ale třeba ve finále Českého poháru dva body dělal Radek Mrkvička a já nic. Nedíváme se na sebe jako rivalové a konkurenti, v tom je síla." Poražení se loučili se sezonou i klubem. Klásek, Olejník i Krčil kvůli finančním problémům odchází. Nejsmutnější byl Klásek. "Za celou sezonu se mi nestalo, abych neuhrál ani bod. Proč to muselo to přijít zrovna v posledním zápase sezony?"
Frýdek-Místek - Nejlepší český tým ve stolním tenisu? Letos jednoznačně Start Horní Suchá. Mužstvo vyhrálo Český pohár a včera i mistrovský titul v extralize družstev. Nažhavení bijci z Havířova vedení trenérem Jiřím Řežábem ve finále sesadili z trůnu úřadující mistry z Frýdku-Místku. Vyhráli nad nimi 2:0 na zápasy (5:3 a 5:2). "Hráli jsme solidně oba zápasy, ale vyrovnanost Horní Suché zvítězila. Po právu je mistrem," blahopřál poražený trenér Jiří Chudík. "My smutní nejsme. Podeváté za sebou jsme byli ve finále, s druhým místem jsem spokojený." Stejně jako v Havířově vítězný tým táhnul Radek Košťál. Hrál v ohromné pohodě, porazil Kláska i Krčila. "Forma byla načasovaná, od republikového šampionátu v březnu se nám dařilo," pochvaloval si Košťál. "Mrzelo by nás, kdybychom zaváhali. Takové podmínky, jaké jsme měli letos, by se jinde těžko hledaly. Klub nám připravil skvělé zázemí." Košťál vyzdvihnul sílu a vyrovnanost Horní Suché. Včera alespoň jednou bodovali všichni. "Tým je vyrovnaný, všichni jsme v pohodě a vždycky někdo vyskočí. Teď se dařilo mě, ale třeba ve finále Českého poháru dva body dělal Radek Mrkvička a já nic. Nedíváme se na sebe jako rivalové a konkurenti, v tom je síla." Poražení se loučili se sezonou i klubem. Klásek, Olejník i Krčil kvůli finančním problémům odchází. Nejsmutnější byl Klásek. "Za celou sezonu se mi nestalo, abych neuhrál ani bod. Proč to muselo to přijít zrovna v posledním zápase sezony?"
</TEXT>
</DOC>
<DOC>
<DOCID>MF-20020527524</DOCID>
<DOCNO>MF-20020527524</DOCNO>
<DATE>05/27/02</DATE>
<TITLE>
Hořejší: Byla to ohromná dřina
</TITLE>
<GEOGRAPHY>Frýdek-Místek</GEOGRAPHY>
<TEXT>
Poklepal míčkem o stůl, přihrbil se a podal. Marek Klásek chtěl tvrdě vrátit, ale trefil jen hranu síťky, od ní letěl míček daleko od stolu. Miroslav Hořejší vystřelil rukama nad hlavu, spoluhráči i trenér vyskočili radostí. Horní Suchá získala titul.
- První titul pro klub i pro vás. Dají se vyjádřit pocity?
Byla to hrozná dřina. Moc jsme pracovali, původní odhady nás pasovaly tak na páté místo. O to je to teď hezčí.
</TEXT>
<HEADING>
- Co jste čekal vy osobně?
</HEADING>
<TEXT>
Já měl předsevzetí vrátit se do reprezentace. Na titul jsem moc nevěřil, Frýdek-Místek a El Niňo měli silné týmy, počítal jsem, že do finále to půjde horko těžko.
- Loni jste měl v El Niňu špatnou sezonu, letos jste nejúspěšnějším hráčem extraligy. Co se změnilo?
Víc věcí. Hodně je to o sebedůvěře. Zjistil jsem, že s velkými míči můžu hrát stejně dobře jako s malými. Moc jsem pracoval, tréninkové dávky byly velké.
</TEXT>
<HEADING>
- Tím je trenér Řežáb proslulý...
</HEADING>
<TEXT>
Ano, jsem rád, že je u nás. Přinutil i ostatní kluky a jelo celé mužstvo. Třeba Radek Košťál, který si ztěžoval na velké míčky, se vrátil do super formy a dařilo se i ostatním. V souhrnu to tedy vyšlo na první místo a jsme mistři.
Ano, jsem rád, že je u nás. Přinutil i ostatní kluky a jelo celé mužstvo. Třeba Radek Košťál, který si ztěžoval na velké míčky, se vrátil do super formy a dařilo se i ostatním. V souhrnu to tedy vyšlo na první místo a jsme mistři.
</TEXT>
</DOC>
<DOC>
<DOCID>MF-20020527525</DOCID>
<DOCNO>MF-20020527525</DOCNO>
<DATE>05/27/02</DATE>
<TITLE>
Šachový král je Petr Hába
</TITLE>
<GEOGRAPHY>Ostrava</GEOGRAPHY>
<TEXT>
Ani jednu partii v závěrečných čtyřech kolech mistrovství republiky Petr Hába nevyhrál, tři z nich remizoval, a přesto získal v Ostravě titul mistra republiky. Po 8. kole vedoucí David Navara z posledních tří zápasů dva prohrál. "Hába hrál v závěru šampionátu na jistotu," uvedl rozhodčí Vladimír Talla. O prvenství Háby rozhodly lepší výsledky proti lépe postaveným soupeřům.
Ostrava - Ani jednu partii v závěrečných čtyřech kolech mistrovství republiky Petr Hába nevyhrál, tři z nich remizoval, a přesto získal v Ostravě titul mistra republiky. Po 8. kole vedoucí David Navara z posledních tří zápasů dva prohrál. "Hába hrál v závěru šampionátu na jistotu," uvedl rozhodčí Vladimír Talla. O prvenství Háby rozhodly lepší výsledky proti lépe postaveným soupeřům.
</TEXT>
</DOC>
<DOC>
<DOCID>MF-20020527526</DOCID>
<DOCNO>MF-20020527526</DOCNO>
<DATE>05/27/02</DATE>
<TEXT>
Basketbalisté Opavy Marek Stuchlý, David Klapetek a Pavel Staněk (zleva) se radují ze zisku mistrovského titulu
</TEXT>
</DOC>
<DOC>
<DOCID>MF-20020527527</DOCID>
<DOCNO>MF-20020527527</DOCNO>
<DATE>05/27/02</DATE>
<TEXT>
Trenér Jiří Řežáb (vlevo) a hráč Radek Košťál slaví mistrovský titul stolních tenistů Horní Suché.
</TEXT>
</DOC>
<DOC>
<DOCID>MF-20020527528</DOCID>
<DOCNO>MF-20020527528</DOCNO>
<DATE>05/27/02</DATE>
<TITLE>
Sportovní události v kraji
</TITLE>
<TEXT>
- Házenkáři Karviné vyhráli Český pohár, ve finále porazili Frýdek-Místek 38:23.
- Prvoligové volejbalisty Ostroje Opava posílí Peter Goga a Michal Palinek.
- Velkou cenu Ostravy v parkúrovém skákání vyhrál Tomáš Bajnar s koněm MGT Dias z Baníku Ostrava.
- Národní házenkáři Vítkovic se po dvou letech vrátili do první ligy.
</TEXT>
</DOC>
<DOC>
<DOCID>MF-20020527529</DOCID>
<DOCNO>MF-20020527529</DOCNO>
<DATE>05/27/02</DATE>
<TITLE>
Lidé ve Strašicích chtějí vojáky
</TITLE>
<TEXT>
Informace o možném odsunu posádky přiměly obyvatele obce na Rokycansku k petiční akci
Obyvatelé Strašic na Rokycansku vyrazili do boje za zachování vojenské posádky ve městě. Lidi k činu přiměly informace, že ministerstvo obrany uvažuje o odsunu vojáků z obce.
Strašice - Nad Strašicemi v souvislosti s možným odchodem armády visí hrozba vylidnění, z jehož následků by se jen těžko vzpamatovávaly. Dnes ve městě startuje petiční akce za zachování vojenské posádky. "Konec její existence by byl pro město téměř smrtelnou ranou. Budeme požadovat okamžité svolání veřejného jednání o této otázce," prohlásila Marcela Neradová z petičního výboru. "Zpráva o tom, že armáda zvažuje odchod ze Strašic, místní obyvatele doslova šokovala. Je možné, že dosud není definitivně rozhodnuto, ale jednání o nás bez nás není v demokratické společnosti dobrou vizitkou politiků a státních úředníků. Petici s podpisy odešleme nejvyšším představitelům státu," vysvětlila Marcela Neradová. Lidé z petičního výboru zdůrazňují, že odchod armády ze Strašic by negativně ovlivnil zaměstnanost ve městě, rozsah dopravních spojů, případně úroveň místního školství a zdravotnictví. Místostarosta Strašic Pavel Vajnar minulý týden uvedl, že pokud by se armáda rozhodla posádku zrušit, pokusí se představitelé radnice verdikt zvrátit. Náčelník generálního štábu Jiří Šedivý nevyloučil, že by politici mohli rozhodnout o zachování vojenských posádek v některých obcích, kde to pro armádu nebude mít význam. "Prostě bychom ve městě, jež by po našem odchodu prakticky zaniklo, byli z jiných než vojenských důvodů. Tato výjimečná kritéria platí například ve Spojených státech," řekl Jiří Šedivý.
</TEXT>
</DOC>
<DOC>
<DOCID>MF-20020527530</DOCID>
<DOCNO>MF-20020527530</DOCNO>
<DATE>05/27/02</DATE>
<TITLE>
Byty v Plzni výrazně podražily
</TITLE>
<GEOGRAPHY>Plzeň</GEOGRAPHY>
<TEXT>
Výrazně více peněz vydají ve srovnání s loňskem lidé za koupi bytu v Plzni. Výrazný cenový nárůst zaznamenala plzeňská radnice na základě výsledků veřejných soutěží na prodej městských bytů. "Je to citelný posun. Ceny se za rok zvýšily zhruba o pětinu. Ještě před rokem lidé v soutěžích nabízeli u bytů v atraktivních lokalitách na Borech či Slovanech zhruba dvanáct tisíc korun za metr čtvereční. Dnes i v případě bytů na mnohem méně atraktivním lochotínském sídlišti či na Vinicích platí zájemci čtrnáct tisíc korun za metr čtvereční," prohlásil ekonomický náměstek plzeňského primátora Jiří Bis. Rostoucí cenu bytů už v dubnu avizovali zástupci západočeských realitních kanceláří. Ti tvrdili, že ve srovnání s rokem 2000 se ceny bytů v Plzni zvýšily o deset až patnáct procent. Podle tvrzení obchodníků s realitami se cena za metr čtvereční bytu v panelovém domě pohybuje v krajské metropoli od devíti do jedenácti tisíc korun, ve zděném bytovém domě od deseti do čtrnácti tisíc korun a cena za metr čtvereční v novém bytě činí třináct až osmnáct tisíc korun.
Plzeň - Výrazně více peněz vydají ve srovnání s loňskem lidé za koupi bytu v Plzni. Výrazný cenový nárůst zaznamenala plzeňská radnice na základě výsledků veřejných soutěží na prodej městských bytů. "Je to citelný posun. Ceny se za rok zvýšily zhruba o pětinu. Ještě před rokem lidé v soutěžích nabízeli u bytů v atraktivních lokalitách na Borech či Slovanech zhruba dvanáct tisíc korun za metr čtvereční. Dnes i v případě bytů na mnohem méně atraktivním lochotínském sídlišti či na Vinicích platí zájemci čtrnáct tisíc korun za metr čtvereční," prohlásil ekonomický náměstek plzeňského primátora Jiří Bis. Rostoucí cenu bytů už v dubnu avizovali zástupci západočeských realitních kanceláří. Ti tvrdili, že ve srovnání s rokem 2000 se ceny bytů v Plzni zvýšily o deset až patnáct procent. Podle tvrzení obchodníků s realitami se cena za metr čtvereční bytu v panelovém domě pohybuje v krajské metropoli od devíti do jedenácti tisíc korun, ve zděném bytovém domě od deseti do čtrnácti tisíc korun a cena za metr čtvereční v novém bytě činí třináct až osmnáct tisíc korun.
</TEXT>
</DOC>
<DOC>
<DOCID>MF-20020527531</DOCID>
<DOCNO>MF-20020527531</DOCNO>
<DATE>05/27/02</DATE>
<TEXT>
Rekordní počet 3338 bikerů odstartoval v sobotu v Klatovech na trať devátého ročníku maratonu horských kol Author Král Šumavy. Cyklisté absolvovali trasy dlouhé 68 a 100 kilometrů. Titul Krále Šumavy vybojoval chlumčanský biker Pavel Elsnic z týmu České spořitelny MTB, na kratší trase byl nejrychlejší Kristián Hynek z Prahy.
</TEXT>
</DOC>
<DOC>
<DOCID>MF-20020527532</DOCID>
<DOCNO>MF-20020527532</DOCNO>
<DATE>05/27/02</DATE>
<TITLE>
Cykloturisté budou mít v kraji více stezek
</TITLE>
<GEOGRAPHY>Plzeň</GEOGRAPHY>
<TEXT>
Síť cyklistických tras v Plzeňském kraji letos opět zhoustne. Sportovci se dočkají dalších stovek nově vyznačených tras, které většinou vedou po silnicích s menším provozem nebo lesních a polních cestách. Před dokončením je nyní další část stezky, která se stane součástí zamýšlené mezinárodní cyklotrasy mezi Norimberkem a Prahou. "Jedná se o úsek trasy Plzeň - Rokycany - Strašice, kterou budujeme postupně. Na konci května otevřeme úsek z Ejpovic do Rokycan," uvádí zástupce Mikroregionu horní Berounka, povodí Klabavy Jan Mastný. Sdružení letos plánuje další prodloužení trasy, tentokrát z Rokycan do Kamenného Újezdu. Před začátkem sezony obce vyznačily nové trasy také na Klatovsku. "Na stávajících silnicích jsme instalovali značky v úseku mezi Švihovem a Chudenicemi a na trase Švihov - Klatovy - Janovice nad Úhlavou - Nýrsko. Celkem se jedná o šedesát kilometrů," informuje starosta Švihova Václav Petrus. Cyklistické trasy ze Švihova chce město ve spolupráci s dalšími obcemi dovést až na Domažlicko. "Letos počítáme se značením trasy Švihov - Chudenice - Koráb - Kdyně," plánuje starosta Petrus.
Na Domažlicku chce letos Bělá nad Radbuzou vybudovat zcela novou, zhruba desetikilometrovou cyklistickou stezku podél státní hranice. Nové trasy vzniknou také na Klatovsku v okolí Velhartic. "Kromě vyznačování dalších tras chceme opravit i dosavadní, které vedou po lesních a polních cestách. Zpevníme je šotolinou," uvádí starosta Velhartic František Prudík. Podobné úpravy doznají také trasy v okolí Běšin. V šumavském národním parku, kde je v současné době vyznačeno 340 kilometrů cyklotras, v budoucnu nepočítají s jejich rozšířením. "Myslíme si, že území národního parku je už dostatečně protkáno stezkami. Investujeme hlavně do oprav. Po zimě jsou některé cesty poničené," informuje mluvčí parku Zdeněk Kantořík. Okresem, kde cyklisté mají v kraji nejhorší podmínky ke sportování, je Tachovsko. Situace se snad letos změní. S vyznačením tras ve svém okolí počítá Tachov. Rovněž okolí Konstantinových Lázní dozná změn. "V Mikroregionu Konstantinolázeňsko obce vyznačí asi 150 kilometrů cyklistických tras, které povedou po stávajících komunikacích," sděluje Robert Zelenka z Regionální rozvojové agentury Plzeňského kraje, jež s mikroregionem spolupracuje. V Plzni chce magistrát vytvořit pás pro cyklisty, aby vyřešil složitou dopravní situaci na silnici z Plzně-Bílé Hory do Zruče. Novou stezku plánuje také v Lochotínském parku, kde je zatím pouze cesta pro pěší. Na budování cyklistických tras se podílí také státní podnik Lesy České republiky. Ročně tak investuje stovky tisíc korun. "Za předešlé tři roky jsme na zmíněné účely dali zhruba tři miliony korun," vysvětluje plzeňský oblastní inspektor Lesů České republiky Karel Luňák. Díky penězům od státních lesů se například nedávno milovníci jízdy na bicyklu dočkali nové naučné cyklotrasy Branka v okolí obce Halže na Tachovsku, kde díky zastávkám s informačními tabulemi navíc získají poznatky o místní flóře a fauně.
</TEXT>
</DOC>
<DOC>
<DOCID>MF-20020527533</DOCID>
<DOCNO>MF-20020527533</DOCNO>
<DATE>05/27/02</DATE>
<TEXT>
Požehnáním léčivým pramenům od plzeňského biskupa Františka Radkovského (vpravo) začala v sobotu letošní sezona v Konstantinových Lázních. Jedná se o jediné lázně v kraji. Svěcení pramenů se uskutečnilo v pitném pavilonu Prusíkův pramen a těšilo se poměrně velkému zájmu lidí. "Na slavnost se přišlo podívat zhruba dvě stě lidí," uvedl starosta Konstantinových Lázní Karel Rožánek.
</TEXT>
</DOC>
<DOC>
<DOCID>MF-20020527534</DOCID>
<DOCNO>MF-20020527534</DOCNO>
<DATE>05/27/02</DATE>
<TITLE>
Rodiče bojují o život Dominiky
</TITLE>
<GEOGRAPHY>Koloveč</GEOGRAPHY>
<TEXT>
Před šesti lety se manželům Perglovým narodila naprosto zdravá holčička Dominika. Letos jim lékaři oznámili krutou zprávu - dcera má leukémii. Pokud se pro ni nenajde vhodný dárce, je malá pravděpodobnost, že bude žít. Život rodiny se obrátil naruby. "Ten první moment, kdy nám lékaři řekli o nemoci, byl šílený. Pověděli nám vše, nic netajili. Samozřejmě, že jsme se ptali sami sebe, co jsme udělali, že něco takového postihlo právě naše dítě," říká matka Dominiky Vlasta Perglová. Problémy začaly loni na podzim, když bylo Dominice pět let. Tehdy se rodičům zdála pobledlá a unavená. Po prvních testech lékaři vyloučili leukémii. "Tehdy nám spadl kámen ze srdce. Lékaři u dcery přišli na chudokrevnost, která se u dětí postupně upraví," vzpomíná žena. Stav dívky se ale zhoršoval. Až z pozdějšího hlubšího odběru kostní dřeně se rodiče dozvěděli, že dcera trpí vzácným druhem leukémie, která se nedá nijak léčit. "Jedinou šancí na přežití a vyléčení je transplantace kostní dřeně," vysvětluje matka, která je dosud na mateřské dovolené s druhou mladší dcerou. "Dominika do loňska chodila do školky. Když začaly potíže, nechali jsme ji raději doma, i když v tuto chvíli vážné problémy nemá," uvádí Vlasta Perglová. I když lékaři začali okamžitě po zjištění diagnózy pátrat po vhodném dárci kostní dřeně, žádného dosud nenašli. Rodiče se dozvěděli, že pokud Dominika dostane kostní dřeň od jednoho z nich, je šance na vyléčení třicetiprocentní. "Když se najde vhodný dárce, zvyšuje se šance na polovinu," vysvětluje matka, proč se s lékaři transfuzní stanice plzeňské fakultní nemocnice domluvili na cílených testech krve pro Dominiku. Lékaři zajistili speciální rychlejší a levnější vyšetření, zaměřené na hledání dárce pro Dominiku. "Šance najít vhodného dárce se tím zvyšuje," uvedla Jana Pavlíčková z Transfuzní stanice Fakultní nemocnice v Plzni na Borech, kde se mohou dárci hlásit. Aby bylo z čeho testy hradit, založili rodiče i speciální konto: Antonín Pergl - konto Dominika, číslo účtu KB 78-1857340287/0100. Z tohoto konta se rychlý test dárců, který stojí sto korun, hradí.
Koloveč - Před šesti lety se manželům Perglovým narodila naprosto zdravá holčička Dominika. Letos jim lékaři oznámili krutou zprávu - dcera má leukémii. Pokud se pro ni nenajde vhodný dárce, je malá pravděpodobnost, že bude žít. Život rodiny se obrátil naruby. "Ten první moment, kdy nám lékaři řekli o nemoci, byl šílený. Pověděli nám vše, nic netajili. Samozřejmě, že jsme se ptali sami sebe, co jsme udělali, že něco takového postihlo právě naše dítě," říká matka Dominiky Vlasta Perglová. Problémy začaly loni na podzim, když bylo Dominice pět let. Tehdy se rodičům zdála pobledlá a unavená. Po prvních testech lékaři vyloučili leukémii. "Tehdy nám spadl kámen ze srdce. Lékaři u dcery přišli na chudokrevnost, která se u dětí postupně upraví," vzpomíná žena. Stav dívky se ale zhoršoval. Až z pozdějšího hlubšího odběru kostní dřeně se rodiče dozvěděli, že dcera trpí vzácným druhem leukémie, která se nedá nijak léčit. "Jedinou šancí na přežití a vyléčení je transplantace kostní dřeně," vysvětluje matka, která je dosud na mateřské dovolené s druhou mladší dcerou. "Dominika do loňska chodila do školky. Když začaly potíže, nechali jsme ji raději doma, i když v tuto chvíli vážné problémy nemá," uvádí Vlasta Perglová. I když lékaři začali okamžitě po zjištění diagnózy pátrat po vhodném dárci kostní dřeně, žádného dosud nenašli. Rodiče se dozvěděli, že pokud Dominika dostane kostní dřeň od jednoho z nich, je šance na vyléčení třicetiprocentní. "Když se najde vhodný dárce, zvyšuje se šance na polovinu," vysvětluje matka, proč se s lékaři transfuzní stanice plzeňské fakultní nemocnice domluvili na cílených testech krve pro Dominiku. Lékaři zajistili speciální rychlejší a levnější vyšetření, zaměřené na hledání dárce pro Dominiku. "Šance najít vhodného dárce se tím zvyšuje," uvedla Jana Pavlíčková z Transfuzní stanice Fakultní nemocnice v Plzni na Borech, kde se mohou dárci hlásit. Aby bylo z čeho testy hradit, založili rodiče i speciální konto: Antonín Pergl - konto Dominika, číslo účtu KB 78-1857340287/0100. Z tohoto konta se rychlý test dárců, který stojí sto korun, hradí.
</TEXT>
</DOC>
<DOC>
<DOCID>MF-20020527535</DOCID>
<DOCNO>MF-20020527535</DOCNO>
<DATE>05/27/02</DATE>
<TITLE>
Z celého kraje DNES
</TITLE>
<GEOGRAPHY>Klenová</GEOGRAPHY>
<TEXT>
Akce na zámku nabídla hudební zážitek
Poprvé v životě slyšeli mnozí návštěvníci sobotního festivalu Divočina na hradu Klenová zvuk nástrojů, jako jsou indická bambusová flétna, australské didgeridoo, arabská loutna či tibetské mísy. Právě sobotní akce podobný zážitek posluchačům přinesla. "Divočina byla zaměřena na etnickou hudbu, snažili jsme se pozvat umělce, kteří například používají nástroje převzaté z různých domorodých kultur a integrují jejich zvuk do hudby západní civilizace," vysvětlil ředitel Galerie Klatovy/Klenová Marcel Fišer. Zájem diváků organizátory překvapil. "Na to, o jaký jde žánr, a vzhledem k tomu, že jsme se příliš nevěnovali propagaci celého festivalu, přišlo dost lidí, zhruba dvě stovky," uvedl Marcel Fišer. Ten doufá, že by se z právě skončené akce mohla stát tradice. "Je možné, že by se festival podobného ražení mohl v dalších letech opakovat," řekl Fišer. (nov)
Havlovice - Obyvatelé Havlovic získají pitnou vodu a kanalizaci
Obyvatelé Havlovic, jež jsou součástí Domažlic, se příští rok dočkají kanalizace a rozvodů pitné vody. Obec tak získá kompletní infrastrukturu. Už od loňska mají její obyvatelé možnost připojit se na plynové vedení. "Přivedení pitné vody a kanalizace bude stát zhruba pětadvacet milionů korun. Budeme se snažit získat peníze od státu formou dotace. Začneme na tom pracovat již nyní," uvedl starosta Domažlic Jan Látka. (et)
</TEXT>
<HEADING>
Klatovy - Město zakoupí vůz na odvoz odpadu
</HEADING>
<TEXT>
Do koupi nového vozu na svoz komunálního odpadu bude investovat klatovská radnice. "Městská rada schválila obnovu vozového parku firmy Odpadové hospodářství. Nový vůz bude stát na tři miliony korun," uvedl tajemník radnice Miroslav Šafařík. (et)
Dnes se děje
</TEXT>
<HEADING>
Hostouň - Region hostí olympiádu výchovných ústavů
</HEADING>
<TEXT>
Dorostenci změří ode dneška do čtvrtka síly při 30. hrách letní olympiády výchovných ústavů České republiky v Hostouni na Domažlicku. Místní výchovný ústav je pořadatelem akce. Slavnostní zahájení her se uskuteční dnes v osm hodin, soutěže budou zahájeny v půl desáté. V programu her je nohejbal, volejbal, atletika, stolní tenis, malá kopaná, šplh, plavání, biatlon a cyklokros. (hos)
Dorostenci změří ode dneška do čtvrtka síly při 30. hrách letní olympiády výchovných ústavů České republiky v Hostouni na Domažlicku. Místní výchovný ústav je pořadatelem akce. Slavnostní zahájení her se uskuteční dnes v osm hodin, soutěže budou zahájeny v půl desáté. V programu her je nohejbal, volejbal, atletika, stolní tenis, malá kopaná, šplh, plavání, biatlon a cyklokros. (hos)
</TEXT>
</DOC>
<DOC>
<DOCID>MF-20020527536</DOCID>
<DOCNO>MF-20020527536</DOCNO>
<DATE>05/27/02</DATE>
<TITLE>
Plzeňanům chybí především byty
</TITLE>
<HEADING>
Průzkum ukázal, že lidem vyhovuje nabídka škol
</HEADING>
<GEOGRAPHY>Plzeň</GEOGRAPHY>
<TEXT>
Obyvatelé Plzně při hodnocení jednotlivých oblastí života ve městě nejvíce oceňují kvalitu infrastruktury a velmi dobré známky dávají také oblasti kulturního vyžití a nabídce školských zařízení. Špatná je naopak podle mínění Plzeňanů dostupnost bytů, hluk ve městě či podmínky pro dopravu. Vyplynulo to z výsledků průzkumu veřejného mínění, které letos pro město provedla karlovarská firma REDI, jež vyhodnotila odpovědi 534 lidí. Výsledky průzkumu budou sloužit jako podklad k připravovanému Programu rozvoje města v příštích dvou desetiletích. Průzkum přitom ukázal, že obyvatelé Plzně mají prakticky shodný názor na hodnocení kvality života ve městě. Plzeňský primátor uvedl, že lidé odpovídali velmi podobně. "Zpracovatelé průzkumu dospěli k závěru, že Plzeň je konzervativním městem a že její obyvatelé na položené otázky reagovali prakticky stejně. Poměrně překvapivé a potěšitelné je, že lidé věří v dobrou budoucnost města," řekl plzeňský primátor Jiří Šneberger. Plzeňané však také zřejmě nejsou spokojeni s bezpečností. "Podle policejních statistik patří Plzeň k nejbezpečnějším velkým městům v republice. Mínění lidí ale v tomto ohledu zřejmě negativně ovlivňují jednotlivé události, jako třeba nedávná střelba při přepadení klenotnictví na Americké třídě," sdělil plzeňský primátor Jiří Šneberger. Špatné hodnocení si vysloužila od obyvatel Plzně rovněž čistota ovzduší. Primátor však upozornil, že jeho kvalita se v uplynulých letech výrazně zlepšila. "Dostal jsem hodnocení ministerstva životního prostředí. Podle něj se Plzeň z kategorie měst se znečištěným ovzduším posunula o dva stupínky výš do kategorie měst s ovzduším čistým," uvedl Šneberger. Primátorovi neudělalo radost, že činnost městské správy lidé ohodnotili trojkou. "Není jasné, zda tak občané známkovali především úředníky nebo politické představitele města. Úřad však podle názoru lidí funguje na trojku a s takovým hodnocením nemohu být spokojen ani náhodou," konstatoval Jiří Šneberger.
Oblasti života v Plzni, jež veřejnost hodnotí nejhůře
Dostupnost bydlení
Hluk ve městě
Výstavba nových bytů a domů
Možnost parkování
Čistota ovzduší
Podmínky pro cyklisty
</TEXT>
</DOC>
<DOC>
<DOCID>MF-20020527537</DOCID>
<DOCNO>MF-20020527537</DOCNO>
<DATE>05/27/02</DATE>
<TEXT>
Soutěže nejmladších hasičů byly součástí víkendové Bambiriády v Plzni. "Bohužel, nám nepřálo počasí, ale ani déšť zájemce od návštěvy akce neodradil - celkem se Bambiriády zúčastnilo na sedm tisíc lidí," uvedl Tomáš Novák z organizačního týmu. "Třetí ročník akce se uskutečnil ve Štruncových sadech, Mlýnské strouze a na náměstí Republiky. Velkým tahákem pro malé i velké byla například prohlídka parní lokomotivy s vagonem, které jsme umístili na náměstí," sdělil Novák. V programu akce byl i pokus o sestavení co největší country kapely z příchozích hráčů na hudební nástroje.
</TEXT>
</DOC>
<DOC>
<DOCID>MF-20020527538</DOCID>
<DOCNO>MF-20020527538</DOCNO>
<DATE>05/27/02</DATE>
<TITLE>
Kandidují v našem kraji
</TITLE>
<TEXT>
JAROSLAV KRÁLÍK, ODS, starosta, 58 let, čtvrté místo na kandidátce
Pokud by se Jaroslav Králík stal poslancem, okamžitě by se snažil změnit zákony související s reformou veřejné správy. Tu totiž starosta Holýšova pokládá za katastrofálně nepřipravenou a tvrdí, že v příštím roce hrozí kolaps systému veřejné správy. "Zruší se okresy a zůstanou pověřené obce. Ale další instituce s okresní působností nikdo nezruší. Například Holýšov bude patřit pod Stod, ale katastrální úřad mu zůstane v Domažlicích, no hrůza," prohlašuje Jaroslav Králík. Toho rozčiluje systém, na němž jsou závislé rozpočty obcí. "Obce přišly o osmdesát procent svých daní. V Holýšově to představovalo úbytek patnácti milionů ročně. Přitom v Holýšově vzniklo v poslední době šest nových podniků. Daně ale teď všechny odcházejí do Prahy a nám tu nezůstalo nic, i když město do přípravy na výstavbu podniků investovalo padesát milionů korun. Když se změnila rozpočtová pravidla, tak jsme na tom vlastně prodělali," tvrdí starosta Holýšova.
</TEXT>
</DOC>
<DOC>
<DOCID>MF-20020527539</DOCID>
<DOCNO>MF-20020527539</DOCNO>
<DATE>05/27/02</DATE>
<TITLE>
Oslavy hasičů mají bohatý program
</TITLE>
<GEOGRAPHY>Plzeň</GEOGRAPHY>
<TEXT>
Na zajímavou podívanou se mohou těšit návštěvníci a účastníci oslav 110. výročí vzniku plzeňských profesionálních hasičů. Program startuje již dnes a hasiči jej otevřou cvičením na střeše budovy plzeňské pedagogické fakulty. Poslední den oslav - sobota - bude patřit dětem, pro něž je připravena akce na výstavišti.
Pondělí až sobota - 9.00 až 18.00, pavilon F v areálu plzeňského výstaviště: Výstava představující historii a současnost plzeňského sboru profesionálních hasičů s odborným výkladem a audiovizuálním pořadem.
Úterý - 15.00 až18.00, areál výstaviště: Ukázka výškové techniky, hašení požáru pomocí plovoucího čerpadla, evakuace ze střechy pomocí vrtulníku.
Středa - 15.00 až 18.00, areál výstaviště: Disciplíny požárního sportu, hašení hořícího osobního automobilu a vyproštění osob.
Čtvrtek - 15.00 až 18.00, areál výstaviště: Likvidace nebezpečné látky po simulované nehodě nákladního vozidla, výstava technického vybavení, s jehož pomocí hasiči po haváriích likvidují nebezpečné látky.
Sobota - 9.00 až 18.00, areál plzeňského výstaviště: Dětský den s hasiči - výstava současné a historické techniky, hašení s ruční stříkačkou, vystoupení hasičů z bolevecké mateřské školky, soutěže pro děti, zásah požární policie z období druhé světové války.
</TEXT>
</DOC>
<DOC>
<DOCID>MF-20020527540</DOCID>
<DOCNO>MF-20020527540</DOCNO>
<DATE>05/27/02</DATE>
<TITLE>
Útočník poničil policejní služebnu
</TITLE>
<GEOGRAPHY>Blovice</GEOGRAPHY>
<TEXT>
Do ničení policejní služebny v Blovicích v okrese Plzeň-jih se pustil neznámý pachatel. Stalo se tak v době, kdy byli strážci zákona na výjezdu. "Kameny a betonovými úlomky rozbil skla v oknech u dozorčí místnosti a čtyři skla ve vstupních dveřích. Škoda činí čtyři a půl tisíce korun," konstatovala mluvčí západočeských policistů Milada Suchá.
Blovice - Do ničení policejní služebny v Blovicích v okrese Plzeň-jih se pustil neznámý pachatel. Stalo se tak v době, kdy byli strážci zákona na výjezdu. "Kameny a betonovými úlomky rozbil skla v oknech u dozorčí místnosti a čtyři skla ve vstupních dveřích. Škoda činí čtyři a půl tisíce korun," konstatovala mluvčí západočeských policistů Milada Suchá.
</TEXT>
</DOC>
<DOC>
<DOCID>MF-20020527541</DOCID>
<DOCNO>MF-20020527541</DOCNO>
<DATE>05/27/02</DATE>
<TITLE>
Servírka spoléhala na pomoc hostí
</TITLE>
<GEOGRAPHY>Plzeň</GEOGRAPHY>
<TEXT>
Po dvou vyděračích, kteří vyhrožovali servírce v restauraci ve Sladkovského ulici v Plzni, pátrají policisté. "Vyhrožovali jí, že jí uříznou hlavu, pokud jim nedá peníze. Servírka nakonec vydala pět tisíc korun. Případ však nahlásila na policii opožděně, jelikož se domnívala, že vše vyřeší s pomocí hostů restaurace," řekla policejní mluvčí Milada Suchá.
Plzeň - Po dvou vyděračích, kteří vyhrožovali servírce v restauraci ve Sladkovského ulici v Plzni, pátrají policisté. "Vyhrožovali jí, že jí uříznou hlavu, pokud jim nedá peníze. Servírka nakonec vydala pět tisíc korun. Případ však nahlásila na policii opožděně, jelikož se domnívala, že vše vyřeší s pomocí hostů restaurace," řekla policejní mluvčí Milada Suchá.
</TEXT>
</DOC>
<DOC>
<DOCID>MF-20020527542</DOCID>
<DOCNO>MF-20020527542</DOCNO>
<DATE>05/27/02</DATE>
<TITLE>
Akcionáři likérky brzy dostanou dividendy
</TITLE>
<GEOGRAPHY>Plzeň</GEOGRAPHY>
<TEXT>
Již za tři týdny si bude moci více než 5400 drobných akcionářů společnosti Stock Plzeň-Božkov začít vybírat dividendy, které letos schválila valná hromada likérky. "Na jednu akcii připadne dividenda ve výši dvou set korun," sdělil generální ředitel společnosti Martin Petrášek. Lidé, kteří například vlastní pět akcií, jež mohli získat na jednu knížku v kuponové privatizaci, letos získají tisíc korun, tedy stejně jako v roce 2001. Výplatu dividend bude letos zajišťovat Česká spořitelna. Letos poprvé nebude součástí dopisu, kterým peněžní ústav osloví akcionáře, peněžní poukázka. Akcionáři společnosti obdrží peníze na základě občanského průkazu na pobočkách peněžního ústavu, a to v období od 17. června do 29. listopadu letošního roku. "Po tomto termínu si lidé mohou vyzvednout dividendy v sídle společnosti Stock, a to buď v hotovosti či si je mohou nechat převést na účet," uvedla finanční účetní společnosti Jaroslava Hanzlíková. Loni firma vyplatila řádnou dividendu ve výši 1300 korun a mimořádnou ve výši 2700 korun. Tehdejší vysoké dividendy si vyžádala snaha firmy poskytnout mateřské společnosti Eckes finance na nákup další akvizice ve střední Evropě.
Plzeň - Již za tři týdny si bude moci více než 5400 drobných akcionářů společnosti Stock Plzeň-Božkov začít vybírat dividendy, které letos schválila valná hromada likérky. "Na jednu akcii připadne dividenda ve výši dvou set korun," sdělil generální ředitel společnosti Martin Petrášek. Lidé, kteří například vlastní pět akcií, jež mohli získat na jednu knížku v kuponové privatizaci, letos získají tisíc korun, tedy stejně jako v roce 2001. Výplatu dividend bude letos zajišťovat Česká spořitelna. Letos poprvé nebude součástí dopisu, kterým peněžní ústav osloví akcionáře, peněžní poukázka. Akcionáři společnosti obdrží peníze na základě občanského průkazu na pobočkách peněžního ústavu, a to v období od 17. června do 29. listopadu letošního roku. "Po tomto termínu si lidé mohou vyzvednout dividendy v sídle společnosti Stock, a to buď v hotovosti či si je mohou nechat převést na účet," uvedla finanční účetní společnosti Jaroslava Hanzlíková. Loni firma vyplatila řádnou dividendu ve výši 1300 korun a mimořádnou ve výši 2700 korun. Tehdejší vysoké dividendy si vyžádala snaha firmy poskytnout mateřské společnosti Eckes finance na nákup další akvizice ve střední Evropě.
</TEXT>
</DOC>
<DOC>
<DOCID>MF-20020527543</DOCID>
<DOCNO>MF-20020527543</DOCNO>
<DATE>05/27/02</DATE>
<TEXT>
Závod seriálu mistrovství republiky dragsterů, tedy speciálních motocyklů, hostily o víkendu Plešnice u hracholuské přehrady. "Vítěz projel dvousetmetrovou trať za 6,228 vteřiny," uvedl organizátor závodu Petr Líbal. Za silnými stroji, které o víkendu sledovalo 1700 diváků, stojí úsilí mechaniků a nemalé finanční prostředky. "Závodníci si stroje staví sami. Dragster může přijít na více než půl milionu korun," vysvětlil Líbal. Původně dvoudenní akce se kvůli nepřízni počasí uskutečnila jen v sobotu.
</TEXT>
</DOC>
<DOC>
<DOCID>MF-20020527544</DOCID>
<DOCNO>MF-20020527544</DOCNO>
<DATE>05/27/02</DATE>
<TITLE>
Klatovský peloton jezdci učaroval
</TITLE>
<GEOGRAPHY>Klatovy</GEOGRAPHY>
<TEXT>
Kamerou desítky vteřin snímal stovky bikerů, kteří se v sobotu z Klatov vydali na trať maratonu horských kol Král Šumavy. V hledáčku pak sledoval, jak se perou s náročnými kopci, kamenitými sjezdy i průjezdem několika brodů. A když bývalý český reprezentant v závodech horských kol Pavel Štícha splnil pracovní povinnosti, sedl na kolo a trať dlouhou osmašedesát kilometrů otestoval na vlastní kůži. "V krásné pošumavské krajině se mi znovu vybavila moje devítiletá kariéra bikového závodníka. Trať je různorodá, s rozdílnými povrchy, které mi připomněly desítky závodů. Vystřídaly se tu lesní a polní cesty, šotolina, sjezdy plné kamení, brody. Byl to skvělý zážitek," rozplýval se Pavel Štícha. Na trať vyjel v době, kdy vítězové, nově korunovaní králové Šumavy, byli dávno v cíli. I tak potkával desítky cyklistů, kteří ještě polykali závodní kilometry. Ptal se nejprve sám sebe, proč se v kopcích trápí, proč na trati po několikáté opravují kolo, když dojedou i s několikahodinovou ztrátou za vítězem na tisícím místě. "Zeptal jsem se lidí, které jsem míjel, o co ještě bojují, když vítězové už jsou v cíli. Všichni byli za jedno - Král Šumavy je pro nás výzva, chceme dojet do cíle. Je to tradice. Smekám před nimi," řekl Štícha. Atmosféra ojedinělého závodu, kterého se letos zúčastnilo rekordních 3338 lidí, mu učarovala. Start zažil v roli kameramana. "A i tak jsem měl husí kůži," přiznal. "Zněla rytmická hudba bicích a dechů a do toho byl slyšet zvuk motorů patnácti krosových motorek s vodiči. Bikeři úplně zaplnili Vídeňskou ulici a od startovní čáry na konec závodního pole nebylo vidět. Zatímco někteří závodníci měli za sebou první stovky metrů trati, jiní se teprve dávali do pohybu," připomněl bývalý reprezentant působivý obrázek startu. Každý si tu najde soupeře, někdo závodí, jiný soupeří sám se sebou, s kamarádem či kolegou, další vychutná třeba krásy Šumavy. "Neviděl jsem, že by se někdo hádal. Lidé v klidu vystáli fronty na občerstvovačkách i v cíli, když si chtěli umýt zablácené kolo. Stejně tak skvělou atmosféru mělo podvečerní vyhlášení výsledků. Jednoduše maximální pohoda," líbilo se Štíchovi. Nepřekvapilo ho, jak málo trať poznamenal průjezd více než tří tisícovek bikerů. "Vydal jsem se na trasu zhruba dvě hodiny po dojezdu vítězů a s výjimkou rozbahněných míst nebylo znát, že chvíli předtím tam projel třítisícový dav. Lidé byli vůči přírodě ohleduplní," ocenil Pavel Štícha.
Klatovy - Kamerou desítky vteřin snímal stovky bikerů, kteří se v sobotu z Klatov vydali na trať maratonu horských kol Král Šumavy. V hledáčku pak sledoval, jak se perou s náročnými kopci, kamenitými sjezdy i průjezdem několika brodů. A když bývalý český reprezentant v závodech horských kol Pavel Štícha splnil pracovní povinnosti, sedl na kolo a trať dlouhou osmašedesát kilometrů otestoval na vlastní kůži. "V krásné pošumavské krajině se mi znovu vybavila moje devítiletá kariéra bikového závodníka. Trať je různorodá, s rozdílnými povrchy, které mi připomněly desítky závodů. Vystřídaly se tu lesní a polní cesty, šotolina, sjezdy plné kamení, brody. Byl to skvělý zážitek," rozplýval se Pavel Štícha. Na trať vyjel v době, kdy vítězové, nově korunovaní králové Šumavy, byli dávno v cíli. I tak potkával desítky cyklistů, kteří ještě polykali závodní kilometry. Ptal se nejprve sám sebe, proč se v kopcích trápí, proč na trati po několikáté opravují kolo, když dojedou i s několikahodinovou ztrátou za vítězem na tisícím místě. "Zeptal jsem se lidí, které jsem míjel, o co ještě bojují, když vítězové už jsou v cíli. Všichni byli za jedno - Král Šumavy je pro nás výzva, chceme dojet do cíle. Je to tradice. Smekám před nimi," řekl Štícha. Atmosféra ojedinělého závodu, kterého se letos zúčastnilo rekordních 3338 lidí, mu učarovala. Start zažil v roli kameramana. "A i tak jsem měl husí kůži," přiznal. "Zněla rytmická hudba bicích a dechů a do toho byl slyšet zvuk motorů patnácti krosových motorek s vodiči. Bikeři úplně zaplnili Vídeňskou ulici a od startovní čáry na konec závodního pole nebylo vidět. Zatímco někteří závodníci měli za sebou první stovky metrů trati, jiní se teprve dávali do pohybu," připomněl bývalý reprezentant působivý obrázek startu. Každý si tu najde soupeře, někdo závodí, jiný soupeří sám se sebou, s kamarádem či kolegou, další vychutná třeba krásy Šumavy. "Neviděl jsem, že by se někdo hádal. Lidé v klidu vystáli fronty na občerstvovačkách i v cíli, když si chtěli umýt zablácené kolo. Stejně tak skvělou atmosféru mělo podvečerní vyhlášení výsledků. Jednoduše maximální pohoda," líbilo se Štíchovi. Nepřekvapilo ho, jak málo trať poznamenal průjezd více než tří tisícovek bikerů. "Vydal jsem se na trasu zhruba dvě hodiny po dojezdu vítězů a s výjimkou rozbahněných míst nebylo znát, že chvíli předtím tam projel třítisícový dav. Lidé byli vůči přírodě ohleduplní," ocenil Pavel Štícha.
</TEXT>
</DOC>
<DOC>
<DOCID>MF-20020527545</DOCID>
<DOCNO>MF-20020527545</DOCNO>
<DATE>05/27/02</DATE>
<TITLE>
Minulost Hrádku Brdo čeká na rozluštění
</TITLE>
<HEADING>
Zapomenutá sídla
</HEADING>
<GEOGRAPHY>Manětín</GEOGRAPHY>
<TEXT>
Valy starého opevnění, nazývaného Hrádek Brdo, lze nalézt nedaleko Manětína. V jeho blízkosti jsou vísky Hrádek a Brdo, které leží na břehu Lučního potoka. A právě na tomto ostrohu jsou příkopy a valy zmíněného opevnění. Jedná se o lokalitu velmi tajuplnou. Dříve byl Hrádek Brdo znám jen úzkému okruhu badatelů, kteří se domnívali, že se jedná o staroslovanskou záležitost. Archeologické výzkumy v 60. letech minulého století zjistily, že se zde také nacházelo výšinné sídliště chamské kultury a ostrožna byla osídlena i ve středověku. Z dnešního pohledu lze pravděpodobně konstatovat, že středověké osídlení ostrožny bylo dáno existencí hradu, který zde stál. Přímá písemná zmínka o lokalitě však neexistuje. Pouze na počátku 14. století je znám rod pánů z Brda, působící i ve zmíněné oblasti. Je možné, že hrad souvisel i s nedalekými archeologicky zjištěnými zbytky středověké osady s doklady železářské výroby. Nálezy to potvrzují a zároveň vytvářejí i myšlenku o možném požáru na hradě. Existenci sídla na ostrohu dokládají zbytky zemního opevnění. Postupujeme-li od východu na nejvyšší část ostrožny, nejdříve překonáme val, pak následuje příkop, za ním malá plošinka, oddělená od další větší plošiny příkopem. Plošina, na které je nutné předpokládat hlavní zástavbu sídla, je pak od západu chráněna opět příkopem s pozůstatky vnějšího valu. Z tohoto západního směru někteří badatelé předpokládají i vstup do hradu. Nesmíme však zapomenout podotknout, že popisované opevnění nemusí být pouze středověkého původu, ale může být také mnohem starší, jak dokazují i archeologické nálezy. Otázka existence hradu mezi Brdem a Hrádkem ještě není spolehlivě vyřešena.
Plošina ostrohu v lokalitě Hrádek Brdo.
</TEXT>
</DOC>
<DOC>
<DOCID>MF-20020527546</DOCID>
<DOCNO>MF-20020527546</DOCNO>
<DATE>05/27/02</DATE>
<TITLE>
Kina od 27. května do 2. června
</TITLE>
<HEADING>
BEZDRUŽICE: Deník princezny, komedie USA, 20 h.
</HEADING>
<TEXT>
HORAŽĎOVICE, Otava: 29. -30. 5.: Za nepřátelskou linií, válečné drama USA, 20 h, 31.5. -1.6.: To je mé tělo, erotický Francie, 20 h.
MAKOV, Letní lesní kino: 31.5. -2.6.: Pán prstenů: Společenstvo prstenu, USA, 21.15 h, 31. 5.: Pearl Harbor, USA, 24 h.
NÝŘANY: 29. 5.: Bratrstvo vlků, horor Francie, 19 h, 31. 5.: Banditi, akční USA, 20 h.
Elektra: 27. -29. 5.: Star Wars - Epizoda II - klony útočí, USA, 17 h, Čistá duše, autobiografický USA, 20 h, 30.5. -5.6.: Sedmý hřích, erotický thriller USA, 17 a 20 h,
ZBIROH, Letní kino: 31. 5.: Deník princezny, komedie USA, 22 h, 1. 6.: Rychle a zběsile, akční USA, 22 h.
</TEXT>
</DOC>
<DOC>
<DOCID>MF-20020527547</DOCID>
<DOCNO>MF-20020527547</DOCNO>
<DATE>05/27/02</DATE>
<TITLE>
Kalendárium týdne
</TITLE>
<TEXT>
27. KVĚTNA
- před 125 lety se v Rokycanech narodil JAN FRANTIŠEK HEJROVSKÝ, novinář. Zemřel 7. 12. 1937 v Rokycanech.
- před 50 lety v Praze zemřel SVOJMÍR MIKULÍK, těsnopisec. Společně s A. Heroutem vytvořil těsnopisnou soustavu. Narodil se v Klabavě na Rokycansku 26. 3. 1869.
</TEXT>
<HEADING>
31. KVĚTNA
</HEADING>
<TEXT>
- před 80 lety se v Plzni narodil ZDENĚK EMINGER, vědecký pracovník v oboru metalurgie a nauky o materiálu, zaměstnanec Výzkumného a zkušebního ústavu Škoda Plzeň. Zemřel v Plzni 7. 2. 1977.
- před 125 lety zemřel v Novém Jáchymově na Berounsku EDUARD BARTELMUS, magistr farmacie, chemik, vynálezce smaltu na železné nádobí. Roku 1869 založil v Plzni smaltovnu se slévárnou (později Železárny a smaltovny Bartelmus a. s. Plzeň). Narodil se v Brně roku 1805.
</TEXT>
<HEADING>
2. ČERVNA
</HEADING>
<TEXT>
- před 280 lety v Praze zemřel KRYŠTOF DIENTZHENHOFER, barokní stavitel, tvořil převážně v Praze, kam se přistěhoval z Waldsassu, ale také v západních Čechách. Narodil se roku 1655.
Z materiálů Studijní a vědecké knihovny v Plzni
</TEXT>
</DOC>
<DOC>
<DOCID>MF-20020527548</DOCID>
<DOCNO>MF-20020527548</DOCNO>
<DATE>05/27/02</DATE>
<TITLE>
Kultura dnes
</TITLE>
<TEXT>
STARÝ ZÁMEK: Rod Černínů z Chudenic, expozice Josefa Dobrovského, regionální expozice.
MUZEUM CHODSKA: Ivana Koubek - ilustrace. Otevřeno pondělí až sobota 9-12, 13-16 hodin.
MUZEUM SEVERNÍHO PLZEŇSKA: Věra Janoušková - koláže a smalty.
MĚSTSKÝ ÚŘAD: Stálá expozice: Skašovské hračkářství. Otevřeno út, st, pá 10-16, so 9-15 hodin.
MĚSTSKÉ MUZEUM A GALERIE: Stálá expozice: Síň nepomuckého rodáka malíře Augustina Němejce.
VLASTIVĚDNÉ MUZEUM: Krajina viděná očima a srdcem. Otevřeno denně 10-12, 14-17 hodin.
HORNICKÉ MUZEUM: Stálá expozice: Důlní technika. Otevřeno v sobotu a neděli 10-16 hodin.
ART DOMARU: Prodejní výstava současného umění. Otevřeno pondělí až pátek 10-18, sobota 9-12 hodin. EVROPSKÝ DŮM: Politická karikatura - Stejné obrazy, stejná slova. Otevřeno pondělí 13-17, úterý až čtvrtek 9-12, 13-17, pátek 9-15 hodin. GALERIE 21: Stálá expozice: prodejní expozice obrazů a užitého umění, starožitnosti. Marie Fictumová, Tomáš Kůs - obrazy, sochy, Jiří Plzák - fotografie k osvobození Plzně. Otevřeno pondělí až pátek 10-17, sobota 9-12 hodin. GALERIE ATRIUM: Zdeněk Rumler - z tvorby. Otevřeno pondělí až pátek 10-18, sobota 10-12 hodin. GALERIE D: Petra Ježková: Keramická imaginace. Otevřeno pondělí až středa 9-17, čtvrtek a pátek 9-16 hodin. GALERIE JIŘÍHO TRNKY: Jan Tichý: Nad krajinou - obrazy, kresby. Otevřeno pondělí až pátek 10-12, 13-17, sobota 10-14 hodin. GALERIE STARÁ PLZEŇ: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE U SV. ANNY: Bohumil Nečas: Hudební tvary - obrazy. Otevřeno pondělí až pátek 10-18 hodin. GALERIE V KLUBU ESPRIT: Dalibor Vajnar: Dopisy z cesty domů - obrazy. Otevřeno pondělí až pátek 11-21 hodin. HISTORICKÉ PODZEMÍ: Věčná krása - archeologické reprodukce z Egypta, Řecka, Říma a Ameriky. MÁZHAUZ RADNICE: Po stopách Jiřího Trnky. Otevřeno denně 8-18 hodin. Taťuldo, to je loutka, taťuldo, ta má figuru. Otevřeno denně 8-18 hodin. MĚŠŤANSKÁ BESEDA: Zdeněk Vaiz - fotografie z rekonstrukce Měšťanské besedy. NÁRODOPISNÉ MUZEUM: Hlína a oheň - historie a vývoj stavební keramiky. PIVOVARSKÉ MUZEUM: Stálá expozice: Historie vaření piva - doklady z minulosti pivovarnictví, sladovnictví, bednářství, pohostinství. Otevřeno denně 10-18 hodin. UNIVERZITNÍ GALERIE: Jubilea: Josef Hrubý - koláže, Rudolf Mayer-Freiwaldau - obrazy. Otevřeno úterý až pátek 10-17, sobota 10-12 hodin.
</TEXT>
<HEADING>
MUZEUM B. HORÁKA: Romské osady na východním Slovensku.
</HEADING>
<TEXT>
MINORITSKÝ KLÁŠTER: Karel Březina - výběr z díla. Otevřeno pondělí až pátek 9-16, sobota 9-12, neděle 13-16 hodin. MUZEUM: Stálá expozice: Stříbro, náměstí, minoritský klášter. Otevřeno pondělí až pátek 10-16, sobota 13-16 hodin.
Únos domů. Příběhový ČR ( 20.00).
</TEXT>
<HEADING>
MUZEUM: Jindřich Persan - keramika, obrazy.
</HEADING>
<TEXT>
GALERIE U CÍSAŘE RUDOLFA II.: Prodejní výstava keramiky a replik historického skla. Otevřeno pondělí až pátek 10-18, sobota a neděle 10-17 hodin.
Možnost bezplatně upozornit na svůj pořad či expozici mají i další organizátoři kulturních akcí v regionu. Redakci kontaktujte telefonicky na čísle 019/71 87 111, faxem 019/71 87 222 nebo elektronickou poštou na adrese redplz@mfdnes.cz. Podrobnosti na internetové adrese: http://kultura.idnes.cz/
Loutky scénografa a šéfa výpravy královéhradeckého Divadla Drak Marka Zákosteleckého uvidí návštěvníci podzemní části Galerie města Plzně. V nadzemních prostorách vystavuje galerie práce proslulého loutkáře Jiřího Trnky.
</TEXT>
</DOC>
<DOC>
<DOCID>MF-20020527549</DOCID>
<DOCNO>MF-20020527549</DOCNO>
<DATE>05/27/02</DATE>
<TITLE>
Králem je opět Elsnic
</TITLE>
<TEXT>
Maratonu se zúčastnil rekordní počet 3338 bikerů
Pavel Elsnic je znovu bikovým Králem Šumavy. V prestižním maratonu horských kol chlumčanský biker zvítězil po roční pauze.
Klatovy - Ze sta kilometrů chybělo do cíle necelých pět set metrů. V ten okamžik Pavel Elsnic dostihl v té chvíli prvního Davida Hracha. Ten po krátkém boji rezignoval. "Když mě Pavel dojel, věděl jsem, že je zle. Nemám dobrý finiš, ve spurtu jsem nikdy závod nevyhrál, a tak jsem víceméně rezignoval," přiznal v cíli druhý Hrach z Prahy. Potlesk pro vítěze si vychutnal Pavel Elsnic. Byl rád, že na poslední stovky metrů vyšetřil síly. "Pět kilometrů před cílem nastoupil Hrach a odpadl Hornych. Naštěstí jsem Hracha dojel," řekl třiatřicetiletý vítěz a zároveň sportovně uznal, že o tempo tříčlenné skupiny se moc nestaral. "Na špici jsem nestřídal. Šetřil jsem síly. V kopcích jeli kluci výborně, lépe než já," uznal sportovně. Předloni Elsnic vyhrál jasně, posledních třicet kilometrů jel sám. "Tehdy byl závod pro mě daleko těžší. Stoupání byla náročnější a také jsem jel dlouho sám," srovnal. Elsnic vyhrál hned dvakrát - absolutní pořadí závodu na sto kilometrů a pak svoji věkovou kategorii 30 až 40 let. Hrach se těšil z prvenství v kategorii do 30 let. "Jsem spokojený. Cyklistika už mě neživí. Pracuji a biky už jsou jen mé hobby. Navíc letos jsem jel nejdelší závod na devadesát kilometrů a pohořel jsem. Po šedesáti kilometrech na mě sedla krize a odpadl jsem z hlavní skupiny. Dnes jsem se v ní udržel," konstatoval pětadvacetiletý biker. V cíli třetí Václav Hornych z Prahy slavil nejlepší umístění ze čtyř startů na Králi Šumavy. Proti loňsku si o místo polepšil. "Je tu pěkná trať, i když není tak náročná jako třeba při maratonu v Beskydech," srovnal Hornych, známý tím, že si libuje v extrémně těžkých terénech. Ten od třicátého kilometru víceméně vedl vedoucí tříčlennou skupinu. "Rád jedu vepředu, vidím do sjezdů, vůbec o trati mám lepší přehled," podotýká šestadvacetiletý student. Vítězství v závodě na sto kilometrů žen slavila Ludmila Damková z Bušperku, která druhou v pořadí porazila o více než deset minut. Na trati 68 kilometrů slavili prvenství Jindřiška Bejstová z Plzně a Kristián Hynek z Prahy. Závodu se letos zúčastnilo rekordních 3338 cyklistů.
Chlumčanský biker Pavel Elsnic z týmu Česká spořitelna MTB si vychutnává vítězství v závodě na sto kilometrů maratonu horských kol Author Král Šumavy.
</TEXT>
</DOC>
<DOC>
<DOCID>MF-20020527550</DOCID>
<DOCNO>MF-20020527550</DOCNO>
<DATE>05/27/02</DATE>
<TITLE>
Kasl má ze šampionátu dvě medaile, Jaňour jednu
</TITLE>
<GEOGRAPHY>Plzeň</GEOGRAPHY>
<TEXT>
Zlato v závodu štafet a stříbro v klání jednotlivců vybojoval na mistrovství Evropy v duatlonu v německém Zeisu osmnáctiletý reprezentant TK Planá u Mariánských Lázní, běžec Baníku Stříbro Petr Kasl. Spolu s ním se z titulu mistra Evropy ve štafetách radoval také Plzeňan Jan Jaňour, třetím členem týmu byl Ondřej Vincenz. Dobřanský duatlonista Daniel Fekl kvůli defektu nedokončil hlavní závod mužů a ve štafetách byl spolu s Chroustovským a Minaříkem pátý.
Plzeň - Zlato v závodu štafet a stříbro v klání jednotlivců vybojoval na mistrovství Evropy v duatlonu v německém Zeisu osmnáctiletý reprezentant TK Planá u Mariánských Lázní, běžec Baníku Stříbro Petr Kasl. Spolu s ním se z titulu mistra Evropy ve štafetách radoval také Plzeňan Jan Jaňour, třetím členem týmu byl Ondřej Vincenz. Dobřanský duatlonista Daniel Fekl kvůli defektu nedokončil hlavní závod mužů a ve štafetách byl spolu s Chroustovským a Minaříkem pátý.
</TEXT>
</DOC>
<DOC>
<DOCID>MF-20020527551</DOCID>
<DOCNO>MF-20020527551</DOCNO>
<DATE>05/27/02</DATE>
<TITLE>
Trialu v Břežanech vévodil Svoboda
</TITLE>
<GEOGRAPHY>Pačejov</GEOGRAPHY>
<TEXT>
Trialista Jiří Svoboda na stroji Montesa vyhrál v Břežanech u Pačejova dva víkendové závody mezinárodního mistrovství republiky. Dvakrát druhý byl úřadující mistr republiky Pavel Balaš na stroji Gas-Gas a třetí místo obsadil v sobotu i v neděli Martin Křoustek na speciálu Beta.
Pačejov - Trialista Jiří Svoboda na stroji Montesa vyhrál v Břežanech u Pačejova dva víkendové závody mezinárodního mistrovství republiky. Dvakrát druhý byl úřadující mistr republiky Pavel Balaš na stroji Gas-Gas a třetí místo obsadil v sobotu i v neděli Martin Křoustek na speciálu Beta.
</TEXT>
</DOC>
<DOC>
<DOCID>MF-20020527552</DOCID>
<DOCNO>MF-20020527552</DOCNO>
<DATE>05/27/02</DATE>
<TITLE>
DIVIZE: Tachov se může zachránit
</TITLE>
<GEOGRAPHY>Plzeň</GEOGRAPHY>
<TEXT>
Fotbalisté divizních Chlumčan jsou v beznadějné situaci. Opět prohráli, tentokrát v derby na hřišti Klatov, kde nezvládli druhý poločas. Ten se naopak na trávníku US Praha povedl Rokycanům, které si zaslouženě připsaly tři body. V dalším regionálním derby se Tachov díky třem bodů za vítězství v Přešticích přiblížil předposledním Strakonicím a posílil tím naději na záchranu.
</TEXT>
<HEADING>
US PRAHA - ROKYCANY 1:2
</HEADING>
<TEXT>
Poločas: 1:0. Branky: 35. Vlček - 60. Kadlec, 65. Mraček. ŽK: 6:0. ČK: 2:0 (67. Petr, 80. Očenáš). Rozhodčí: Veltruský. Diváků: 100. Hosté měli celé utkání převahu, přesto vedli domácí. Teprve po hodině hry vyrovnal Kadlec a pět minut na to po sólové akci Mraček otočil skóre na 1:2. Domácí znervózněli, hráli nečistě a výsledkem bylo šest žlutých karet a dvě vyloučení.
</TEXT>
<HEADING>
KLATOVY - CHLUMČANY 2:1
</HEADING>
<TEXT>
Poločas: 0:1. Branky: 73. Gajdůšek, 80. Brejcha - 35. Hackr. ŽK: 3:3. ČK: 1:0 (31. Vítovec). Rozhodčí: Jílek. Diváků: 410. Přílišné sebevědomí klatovského celku potrestal ve 35. minutě chlumčanský Hackr. To už domácí hráli jen v deseti bez vyloučeného Vítovce. Po přestávce se hosté snažili taktickou hrou udržet jednobrankové vedení, to se jim ale nepovedlo. Domácím prospělo střídání a vysunutí výborného Brejchy do útoku.
</TEXT>
<HEADING>
PŘEŠTICE - TACHOV 2:3
</HEADING>
<TEXT>
Poločas: 2:2. Branky: 12. a 28. Šamberger - 33. a 86. Procházka, 26. Krýsl. ŽK: 1:1. Rozhodčí: Hudeček. Diváků: 300. Převahu v poli přeštický celek prakticky nevyužil. Ještě čtyři minuty před koncem bylo skóre vyrovnané. Zlatý gól pro hosty dal ale po trestném kopu tachovský Procházka.
KAPLICE - VEJPRNICE 0:0
ŽK: 2:2. Rozhodčí: Reich. Diváků: 300. Domácí vyrovnali větší fotbalovost hostů bojovností. Největší šance Vejprnic spálili Tyr a Šiml.
</TEXT>
</DOC>
<DOC>
<DOCID>MF-20020527553</DOCID>
<DOCNO>MF-20020527553</DOCNO>
<DATE>05/27/02</DATE>
<TITLE>
II. LIGA: Celek Viktorie doma zvítězil jen o gól
</TITLE>
<GEOGRAPHY>Plzeň</GEOGRAPHY>
<TEXT>
Hubeným vítězstvím 2:1 skončil domácí zápas fotbalistů Viktorie Plzeň s Neratovicemi. Téměř celých devadesát minut měli domácí hráči převahu, ale ke střelbě a do brankových příležitostí se dostávali jen zřídka. Plzeňský tým zůstal v tabulce druhé ligy na čtvrtém místě. V prvním poločase mohl jako první skórovat neratovický Březina, ale neuspěl, stejně jako o chvíli později domácí Barteska. Jeho střelu brankář Winter vyrazil na břevno. "V prvních pětačtyřiceti minutách jsme si vytvořili jen jednu šanci dát gól, a to bylo málo," zlobil se plzeňský trenér Petr Rada, i když jeho svěřenci minutu před koncem půle přece jen skórovali. Gól dal Smíšek po chybě obránce Půdy. Třicet minut druhého poločasu se většinou odehrálo před neratovickou brankou. Domácí fotbalisté měli další brankové příležitosti, ale uspěli jen jednou. Kašťák hezkou střelou z šestnácti metrů rozhodl o výhře svého týmu. "Ve druhém poločase jsme přidali, velké šance měl hlavně Smíšek. Postupem času ale hosté zjistili, že nemají co ztratit, více útočili a snížili," hodnotil Petr Rada. V závěru ale neratovický celek neměl dost sil, aby dosáhl alespoň na jeden bod.
PLZEŇ - NERATOVICE 2:1
</TEXT>
</DOC>
</CZE>