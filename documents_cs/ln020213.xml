<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020213001</DOCID>
<DOCNO>LN-20020213001</DOCNO>
<DATE>02/13/02</DATE>
<TITLE>
Začal proces s Miloševičem: svět poprvé v dějinách soudí hlavu státu
</TITLE>
<TEXT>
Bývalý jugoslávský prezident se zodpovídá ze zločinů proti lidskosti
HAAG - Soudní proces, jaký nemá v moderních dějinách obdoby. Tak je označován soud s bývalým jugoslávským prezidentem Slobodanem Miloševičem, který začal včera v nizozemském Haagu čtením obžaloby. Bezprecedentní proces proti politikovi, jenž byl v době spáchání žalovaných zločinů mezinárodně uznávanou hlavou státu, by měl trvat nejméně dva roky. "Některé konkrétní zločiny odhalily středověké barbarství a vypočítavou krutost," uvedla včera před Mezinárodním tribunálem pro válečné zločiny v bývalé Jugoslávii (ICTY) hlavní žalobkyně Carla Del Ponteová. Milošević vyslechl tuto pasáž obžaloby stejně jako většinu dalších s nevzrušeným výrazem ve tváři. Jen jednou se obrátil ke svým poradcům se slovy: "Slyšíte ty hlouposti?" Bývalý prezident se zodpovídá celkem ze 66 trestných činů. Má být zodpovědný za zvěrstva jugoslávské armády a polovojenských milicí páchaná v devadesátých letech v Chorvatsku, Bosně a Hercegovině a poté i v Kosovu. Slobodan Milošević ještě při předběžném líčení odmítl uznat legitimitu mezinárodního tribunálu a prohlásil, že je rozhodnut hájit se sám. Obhajovací řeč, kterou má pronést dnes a mohl by ji prodloužit i na zítřejší jednání, je v jeho vlasti očekávána se značným zájmem. Levicoví poslanci jugoslávského parlamentu již včera prosadili přerušení jednání zákonodárného sboru, aby mohli sledovat televizní přenos soudního jednání v Haagu. Mezinárodní právníci, kteří byli Miloševičovi tribunálem přiděleni jako "přátelé soudu" (nepodléhají pokynům obžalovaného, ale dbají, aby nebyla porušena jeho zákonná práva), i jeho srbští poradci včera kritizovali žalobkyni Del Ponteovou za nekvalitní práci. "Ponteová řekla, že nechce diskutovat o politice, ale její zástupce Geoffrey Nice mluví výlučně o politice," uvedl v srbské televizi B92 Miloševičův právní poradce Zdenko Tomanović. Reagoval tak na včerejší Niceovy útoky na ideu Velkého Srbska. Jeden z "přátel soudu", nizozemský právník Mischa Wladimiroff zas pro list The Telegraph odsoudil uspěchanost žalobců. "Padli do vlastní léčky," tvrdil. Del Ponteová má podle něj svědky pouze ve věci genocidy páchané na kosovských Albáncích, ale není připravena k projednání zločinů v Bosně a Hercegovině. Právě otázka svědků se tak stala jednou z klíčových. Nice i Ponteová minulý týden napadli dnešní jugoslávské představitele, že jim neumožnili prozkoumat archivy a získat výpovědi státních úředníků.
</TEXT>
<HEADING>
Milošević chce za svědky Blaira a Clintona
</HEADING>
<TEXT>
Korunním svědkem z okruhu špiček Miloševičova režimu tak zůstává bývalý policejní generál Vlastimir Djordjević, známý pod přezdívkou Roja. Ten bude výměnou za příslib beztrestnosti svědčit proti svému bývalému bossovi. "Mnoho obětí nemohlo přijít, protože nepřežily," vysvětlovala včera Ponteová ve své řeči další obtíž při objasňování hromadných vražd. Předseda tribunálu Richard May bude na druhé straně stát před rozhodnutím, zda uznat očekávanou Miloševičovu žádost povolat jako své svědky západní politiky včetně britského premiéra Tonyho Blaira a bývalého prezidenta USA Billa Clintona. Ten měl i podle nedávno zveřejněných nahrávek telefonovat s Miloševičem jako se starým dobrým známým. Dobrovolně svou účast na haagském procesu zatím přislíbil jen bývalý Clintonův zmocněnec Richard Holbrooke. "Nebude mne to těšit, ale je to má odpovědnost," uvedl. Ponteová nicméně včera ve svém emotivním projevu naznačila, že bude rozhodně vystupovat proti předpokládané Miloševičově snaze učinit přizváním politických prominentů na svědeckou lavici z procesu show k propagaci jeho politických názorů. "Toto je soudní dvůr, nikoliv debatní místnost," zdůraznila.
</TEXT>
<HEADING>
HLAVNÍ BODY MILOŠEVIČOVY OBŽALOBY:
</HEADING>
<TEXT>
* zločiny proti lidskosti v Chorvatsku v letech 1991 - 92 * genocida za bosenské války v letech 1992 - 95 * zločiny proti lidskosti za kosovské krize v roce 1999
</TEXT>
<HEADING>
Soud se Slobodanem Miloševičem
</HEADING>
<TEXT>
Bývalý jugoslávský vůdce stojí před Mezinárodním trestním tribunálem pro bývalou Jugoslávii (ICTY) v nizozemském Haagu. Obviněn je ze zločinů proti lidskosti v Kosovu v roce 1999 a Chorvatsku v roce 1991 a za genocidu v Bosně a Hercegovině v letech 1992-1995.
Vzestup a pád Slobodana Miloševiče
1986 stal se předsedou regionální srbské komunistické strany
1989 zvolen prezidentem Srbska (poté znovu v roce 1990)
1991 Chorvatsko a Slovinsko vyhlašují nezávislost; v Chorvatsku se rozhoří přestřelky mezi Chorvaty a Srby
1992 Evropská unie uznává nezávislost Bosny a Hercegoviny: vypuká válka mezi Muslimy, Chorvaty a Srby
1995 po náletech NATO proti bosenským Srbům Miloševič souhlasí s mírovými rozhovory v americkém Daytonu
1997 je zvolen jugoslávským prezidentem
1998 NATO dává Miloševičovi ultimátum, aby skončil s utlačováním Albánců v Kosovu
1999 NATO zahajuje leteckou kampaň, která trvá více než tři měsíce; srbské jednotky se stahují z Kosova; Miloševič je obviněn soudním tribunálem
2000 Pod opozičním tlakem Miloševič vyhlašuje předčasné volby; opozice vítězí, po demonstracích Miloševič odstupuje
2001 Miloševič je obviněn ze zpronevěry státních peněz; je také obviněn srbskou policií za likvidaci důkazů zločinů v Kosovu; později zatčen a převezen do Haagu
</TEXT>
<HEADING>
Z čeho je Slobodan Miloševič obviněn
</HEADING>
<TEXT>
Během bojů byly zabity stovky lidí, mezi nimi mnoho civilistů, více než 170 000 lidí bylo údajně s Miloševičovým vědomím deportováno v rámci vytváření státu, kterému by dominovali Srbové. Jde o 10 obvinění ze zločinů proti lidskosti, 13 porušení válečných zákonů nebo zvyklostí, devět vážných porušení ženevských konvencí
</TEXT>
<HEADING>
Bosna a Hercegovina / 1992 - 1995
</HEADING>
<TEXT>
Dvě obvinění z genocidy, když se Miloševič a další srbští představitelé pokusili zlikvidovat bosenské Muslimy a Chorvaty masakry, násilnými deportacemi, zadržováním a mučením. Mezi dalšími obviněnými je 10 zločinů proti lidskosti, osm závažných porušení ženevských konvencí a devět porušení válečných zločinů nebo zvyklostí.
</TEXT>
<HEADING>
Kosovo / 1999
</HEADING>
<TEXT>
Miloševič, jeho poradci a pomocníci jsou obviněni z rozpoutání kampaně teroru proti albánským civilistům, vyhnání 800 tisíc lidí z kosovské provincie. Součástí obvinění je více než 500 jmen Albánců zabitých při masakrech ve vesnicích Račak, Izbica a dalších. Miloševič bude také souzen za čtyři obvinění ze zločinů proti lidskosti a jedno porušení válečných zvyklostí
Státy bývalé Jugoslávie
1/ Slovinsko
2/ Chorvatsko
3/ Jugoslávie
4/ Bosna a Hercegovina
5/ Makedonie
</TEXT>
<HEADING>
Mezinárodní trestní tribunál pro bývalou Jugoslávii (ICTY)
</HEADING>
<TEXT>
Miloševič tvrdí, že neuznává legitimitu ICTY a označuje jej za nástroj jeho nepřátel v NATO. Odmítá právníky a bude se hájit sám.
1/ místo pro veřejnost a tisk
2/ překladatelská a audiovizuální místnosti
</TEXT>
<HEADING>
3/ Slobodan Miloševič
</HEADING>
<TEXT>
4/ Amici Curiae (osoba, která po svolení může intervenovat v případu, může také přednášet svůj pohled na případ, ačkoli nepatří ani k obžalované, ani k žalující straně)
5/ místo pro svědky
6/ soudní zpravodajové
7/ soudci
8/ žalobci
9/ zaměstnanci obžaloby
10/ překladatelská místnost
11/ neprůstřelné sklo
12/ obhájci (Miloševič je odmítl)
</TEXT>
<HEADING>
Fakta o ICTY
</HEADING>
<TEXT>
* ustaven v roce 1993 * 1103 zaměstnanců ze 74 zemí * rozpočet pro rok 2001 byl 96,44 milionu amerických dolarů * má mandát na stíhání a souzení zločinů v bývalé Jugoslávii od roku 1991
PRAMEN: ICTY, REUTERS, GRAPHIC NEWS
</TEXT>
</DOC>
<DOC>
<DOCID>LN-20020213002</DOCID>
<DOCNO>LN-20020213002</DOCNO>
<DATE>02/13/02</DATE>
<TITLE>
LOS ANGELES - Slavnostní předávání Oscarů se letos odehraje bez české účasti. Svěrákův film Tmavomodrý svět totiž nebyl vybrán mezi filmy, které postupují do březnového finále. Včera zveřejněné nominace dávají největší šance výpravné podívané Pán prstenů: Společenstvo prstenu režiséra Petera Jacksona. Adaptace románu J. R. R. Tolkiena má naději uspět v třinácti kategoriích, získat může i prestižní titul nejlepší film. O ten budou s Pánem prstenů bojovat i filmy Moulin Rouge a Čistá duše. Oba získaly po osmi nominacích. Nicole Kidmanová byla za roli v m uzikálu Moulin Rouge nominována za nejlepší ženský herecký výkon. Navzdory oslnivému počtu nominací Pán prstenů nepřekonal rekord. Ten je o jednu nominaci vyšší a drží jej snímek Vše o Evě z roku 1950. V roce 1998 se tento rekord podařilo vyrovnat filmu Titanic.
</TITLE>
<TEXT>
FAVORITÉ LETOŠNÍCH OSCARŮ
Pán prstenů 13 nominací
Moulin Rouge 8 nominací
Čistá duše 8 nominací
</TEXT>
</DOC>
<DOC>
<DOCID>LN-20020213003</DOCID>
<DOCNO>LN-20020213003</DOCNO>
<DATE>02/13/02</DATE>
<TITLE>
Historie internetu je krátká a bouřlivá, takže zatím nebylo mnoho příležitostí ani chuti něco oslavovat. Dnešní den je asi výjimkou, protože uplynulo přesně deset let od momentu, kdy byl první český počítač (možná by se vzhledem k tehdejším poměrům slušelo víc napsat československý) oficiálně připojen k internetu. Místem činu bylo výpočetní středisko na technice v pražských Dejvicích. Šlo o událost veskrze formální a slavnostní, protože týž počítač byl neoficiálně připojen již v předešlém roce. Spojení zajišťovala nejprve telefonní a později datová linka, branou do světa byl pro československý internet počítač v rakouském Linci. Tuto mediálně nezajímavou událost bude oslavovat málokdo - tím spíš, že za skutečný počátek internetu většina lidí považuje až zrod jeho obsahu. Došlo k němu roku 1996, když se na českém webu objevily první stránky jako Seznam, Neviditelný pes či Svět namodro. Takže asi jediným, kdo na desáté narozeniny českého internetu s patřičným patosem vzpomene, bude firma Cesnet. Cesnet se o vybudování internetové infrastruktury v této zemi zasloužil víc než kdo jiný - a netřeba mu dlouze děkovat, protože se už sám po zásluze odměnil: když vyměnil akademické zázemí za komerční, stal se úspěšným internetovým providerem a nakonec se výhodně prodal velké telekomunikační firmě. Je to klasická internetová pohádka s dobrým koncem.
</TITLE>
<HEADING>
Šťastné načasování
</HEADING>
<TEXT>
S odstupem času je zajímavá jiná věc: v jak šťastném načasování internet do Československa pronikl. Politický a technický vývoj byly v překvapivé vzájemné souhře. Je spíše historickou kuriozitou, že počítače hrály určitou malou roli už v době listopadového převratu v roce 1989: studenti na nich tiskli letáky a na několika síťových počítačích vznikly tzv. bé-bé-esky (prapředci dnešních webových stránek), jejichž prostřednictvím bylo možné vyměňovat si informace. Ale k hlavnímu rozvoji a využívání počítačových sítí došlo až počátkem 90. let - u nás i v Evropě. Internet se v Česku vyvíjel podobně jako v ostatních vyspělých evropských zemích: i když jsme o něco pozadu za Amerikou a snad i za Británií, udržujeme si stejný odstup jako např. Německo či Francie. Těžko bychom hledali jiný obor, o kterém bychom mohli říct totéž se stejnou jistotou a sebevědomím. Nástup internetu v Evropě pro nás zkrátka začal v pravý čas: kdyby k němu došlo o pět let dřív nebo později, mohla být situace jiná.
</TEXT>
<HEADING>
Co by se stalo, kdyby...
</HEADING>
<TEXT>
Historici nemají rádi "kdyby", jedna spekulace se však v této souvislosti nabízí. Jak by to u nás s internetem vypadalo, kdyby k pádu komunistického režimu vůbec nedošlo? Některé vize mají rozměr anekdoty: Není těžké představit si, jak lidé pašují přes hranice zastaralá zahraniční pécéčka nebo jak pardubická Tesla montuje želvím tempem z předpotopních součástek osobní počítače vlastní výroby. To hlavní si však lze představit jen obtížně: Jak by se bývalý režim vyrovnal s internetem samým? A jak bychom za železnou oponou prožívali internetovou revoluci konce 90. let? Spekulace je zajímavá i z lidského hlediska: Která z osobností, jež se dnes kolem internetu pohybují, by se mu věnovala i za těchto okolností? Kdo by se stal internetovým disidentem a kdo internetovým udavačem? Internet je svobodné médium, které vytváří volný a rovný přístup k informacím - a také možnost šířit jakékoliv názory. Regulovat internet je těžké, o čemž vědí své v komunistické Číně nebo v některých arabských zemích, kde se o to s větším či spíše menším úspěchem pokoušejí. Lze proto předpokládat, že kdyby domácí komunistický režim přežil rok 1989, téměř jistě by nepřežil nástup internetu. Určitě ne v té podobě, v jaké jsme ho znali. Možná si to dnešní bezvýznamné výročí přece jen zaslouží aspoň malou uctivou vzpomínku.
Historici nemají rádi "kdyby", jedna spekulace se však v této souvislosti nabízí. Jak by to u nás s internetem vypadalo, kdyby k pádu komunistického režimu vůbec nedošlo? Některé vize mají rozměr anekdoty: Není těžké představit si, jak lidé pašují přes hranice zastaralá zahraniční pécéčka nebo jak pardubická Tesla montuje želvím tempem z předpotopních součástek osobní počítače vlastní výroby. To hlavní si však lze představit jen obtížně: Jak by se bývalý režim vyrovnal s internetem samým? A jak bychom za železnou oponou prožívali internetovou revoluci konce 90. let? Spekulace je zajímavá i z lidského hlediska: Která z osobností, jež se dnes kolem internetu pohybují, by se mu věnovala i za těchto okolností? Kdo by se stal internetovým disidentem a kdo internetovým udavačem? Internet je svobodné médium, které vytváří volný a rovný přístup k informacím - a také možnost šířit jakékoliv názory. Regulovat internet je těžké, o čemž vědí své v komunistické Číně nebo v některých arabských zemích, kde se o to s větším či spíše menším úspěchem pokoušejí. Lze proto předpokládat, že kdyby domácí komunistický režim přežil rok 1989, téměř jistě by nepřežil nástup internetu. Určitě ne v té podobě, v jaké jsme ho znali. Možná si to dnešní bezvýznamné výročí přece jen zaslouží aspoň malou uctivou vzpomínku.
</TEXT>
</DOC>
<DOC>
<DOCID>LN-20020213004</DOCID>
<DOCNO>LN-20020213004</DOCNO>
<DATE>02/13/02</DATE>
<TEXT>
SALT LAKE CITY - Poplach v českém hokejovém táboře v Salt Lake City včera vyvolala zpráva, že se útočník Jaromír Jágr znovu zranil a nechce nastoupit k prvnímu zápasu na olympijských hrách. "Na olympiádu poletím a pokusím se hrát. Rád bych ale vynechal první zápas a vyléčil se. Bolí mě vazy v koleni," svěřil Jágr nepříliš optimisticky listu The Washington Post. Jeho slova okamžitě rozpoutala řadu spekulací, nakolik je jeho zranění vážné. Už dvakrát v této sezoně totiž nejlepší český hokejista kvůli bolestem kolena v NHL vynechal několik zápasů. Po včerejším příletu do Salt Lake City ale útočník Washingtonu potěšil vedení hokejové reprezentace, když zcela změnil původní plán. "Před pár dny mě koleno bolelo, nebylo to úplně dobré. Ale teď už se cítím dobře. Poslední zápas proti Tampě jsem chtěl jen odklouzat, ale nakonec jsem mohl hrát naplno. Nevidím důvod, proč bych k prvnímu utkání nenastoupil. Budu hrát," pravil Jaromír Jágr na letišti v Salt Lake City, viditelně unavený cestováním.
</TEXT>
</DOC>
<DOC>
<DOCID>LN-20020213005</DOCID>
<DOCNO>LN-20020213005</DOCNO>
<DATE>02/13/02</DATE>
<TEXT>
Soudy s estébáky, kteří se v 80. letech podíleli na násilném zastrašování disidentů známém jako akce Asanace, přinesly podivuhodné výsledky. Brutální vykonavatelé násilí půjdou na pár let do vězení. Tři jejich velitelé, kteří vše nachystali, koordinovali a řídili, vyvázli s podmínkou. Jeden byl osvobozen. O hlavě nejvyšší - bývalém ministru vnitra Obzinovi - se rozhodne později. Soudkyně si totiž až po několika stáních (!) vzpomněla, že je třeba prověřit, zda pan exministr není před soudem chráněn svou bývalou poslaneckou imunitou. Ale ani bez krunýře imunity se Obzina nemusí bát. Žalobkyně i soudkyně se už včera shodly, že nemocné starce nemá cenu posílat do vězení. Stačí prý, když soud dá symbolickým trestem najevo, že plány komunistických pohlavárů na terorizování občanů byly amorální. Ohleduplné a symbolické pokárání pro řídící komunistické hlavy, které spoluvytvářely zločinný totalitní stát. A naopak rázný a bolestivý úder pro náruživě konající ruce jejich podřízených. Zvláštní spravedlnost. A přímá cesta kbudoucí banalizaci zla.
</TEXT>
</DOC>
<DOC>
<DOCID>LN-20020213006</DOCID>
<DOCNO>LN-20020213006</DOCNO>
<DATE>02/13/02</DATE>
<GEOGRAPHY>BAGDÁD</GEOGRAPHY>
<TEXT>
Rakouský nacionalista Jörg Haider včera opět šokoval: v Bagdádu se setkal s prezidentem Iráku Saddámem Husajnem. Irácký vůdce vyzval prostřednictvím Haidera Evropu, aby se distancovala od Spojených států kterým se podle něj "točí z moci hlava". Husajn prohlásil, že evropské země jsou k Iráku spravedlivější. Kvůli tomu podle něj zaútočili teroristé "právě v USA, a ne třeba ve Francii, Německu nebo Rakousku". Haider na závěr schůzky daroval Husajnovi obraz s motivem korutanského rolníka. Utajovaná návštěva korutanského hejtmana a bývalého předsedy vládní strany Svobodných v Iráku, na kterou jej pozvala tamní nevládní organizace, vyvolala ve Vídni obrovský rozruch. Rakouská vláda o ní podle všeho neměla ani tušení. Rakušané se obávají reakce USA. Spojené státy totiž otevřeně usilují o změnu režimu v Bagdádu a prezident George W. Bush nedávno označil Irák za součást světové "osy zla". Bývalý předák a stále nejvlivnější muž FPÖ jednal během návštěvy Iráku také s místopředsedou irácké vlády Tárikem Azízem. Podle iráckého tisku spolu probrali mezinárodní situaci a "mezinárodní spiknutí osnovaná pod vedením USA a sionistických sil proti Iráku". Azíz vyzval prostřednictvím Haidera Evropu, aby se proti tomu postavila. Haider přicestoval do Bagdádu v pondělí. Podle ministerstva zahraničí ho k návštěvě pozvala irácká nevládní Organizace přátelství, míru a solidarity. Členové FPÖ označují politiku izolace Iráku a jeho obyvatel za bezpráví a Haiderovu návštěvu považují za projev statečnosti. Rakouská opozice i představitelé iráckého exilu kvůli Haiderově cestě ostře kritizovali rakouskou vládu. Dnes má na návštěvu do Washingtonu odletět rakouská ministryně zahraničí Benita Ferrerová-Waldnerová, která však evidentně o iráckém výletu "silného muže" FPÖ neměla předem ani tušení. Americké velvyslanectví ve Vídni odmítlo komentovat Haiderovo jednání s tím, že "k soukromým cestám regionálních politiků se nevyjadřuje". Soukromě pak jeden americký diplomat označil Haiderovu akci za politováníhodnou a kompromitující. Rakouské ministerstvo zahraničí k Haiderově návštěvě v Iráku uvedlo, že "není informováno o tom, zda je hejtman v Iráku soukromě, či v oficiální funkci". Haider je také známý tím, že udržuje osobní kontakty s libyjským vůdcem Muammarem Kaddáfím. Jeho syn byl nedávno Haiderovým hostem na vídeňském Plesu v opeře.
</TEXT>
</DOC>
<DOC>
<DOCID>LN-20020213007</DOCID>
<DOCNO>LN-20020213007</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Hokejoví fanoušci možná na tradičním "Staromáku" neuvidí ani jeden zápas národního mužstva na olympiádě. Pražská městská rada totiž sice včera rozhodla, že na Staroměstském náměstí může být obří obrazovka a povolila hromadné sledování hokeje v centru města, ovšem s podmínkou - fandit se smí pouze do půlnoci. Pokud by se tedy národní tým nedostal do finále, které začíná ve 21 hodin, nemají fanoušci jistotu, že na "Staromáku" uvidí byť i jediné utkání. A to přesto, že pořadatelská firma Eurotel chtěla původně vysílat všechny zápasy, včetně těch v základní skupině. Tři utkání, které v ní Jágr a spol. sehrají, totiž začínají jednou od třetí a dvakrát od čtyřiadvacáté hodiny. Ve čtvrtfinále pak sice čeští hokejisté mohou podle umístění nastoupit od devatenácté hodiny, ale klidně i od čtvrt na pět ráno. V prvním případě by lidé hokej na "Staromáku" viděli, ve druhém nikoli. Podobná situace by nastala i po případném postupu do semifinále. "Chápeme, že sledování hokeje na Staroměstském náměstí se stalo tradicí, ale musíme chránit klid a spánek lidí žijících v okolí, které hokej třeba vůbec nezajímá. Proto jsme udělali kompromis," řekl náměstek pražského primátora Otto Kechner. "Základní skupina nepřipadá v úvahu, ostatní zápasy budou na náměstí tehdy, pokud bude předpokládaný konec do půlnoci," dodal náměstek s tím, že pakliže by třeba čtvrtfinále bylo "velmi atraktivní", mohla by "rada jednat o výjimce". Přitom právě Kechner je zároveň předsedou městské komise, která před časem povolila organizátorům i vysílání zápasů základní skupiny. "Ale pak jsme si uvědomili časový posun, proto o věci hlasovala ještě rada," uvedl Kechner. Mluvčí Eurotelu Jan Kučmáš včera nechtěl rozhodnutí radních příliš hodnotit. "Rozhodnutím městské rady jsme ale nepříjemně překvapeni. Zvláště, když už jsme jedno povolení umožňující vysílat všechna utkání dostali," doplnil.
</TEXT>
</DOC>
<DOC>
<DOCID>LN-20020213008</DOCID>
<DOCNO>LN-20020213008</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Předsedkyně Unie svobody-DEU Hana Marvanová by za jiných okolností kvůli nedávnému dramatickému rozpadu čtyřkoalice a další strategii unie svolala mimořádný sjezd. Krátce před volbami by to ale znamenalo další zdržení a komplikace vjiž tak složité době, vysvětluje Marvanová v osobním dopise členům US-DEU. Marvanová na rozdíl od většiny ostatních členů vedení, kteří se přiklonili k dvojbloku s KDU-ČSL, prosazovala samostatnou kandidaturu unie.
</TEXT>
</DOC>
<DOC>
<DOCID>LN-20020213009</DOCID>
<DOCNO>LN-20020213009</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Předsedkyně Nejvyššího soudu Eliška Wagnerová se zřejmě stane novou soudkyní Ústavního soudu. Prezident Václav Havel totiž požádal Senát o souhlas s jejím jmenováním. Místo jednoho z 15 soudců Ústavního soudu se uvolnilo poté, co v pátek na svou funkci rezignovala dosavadní místopředsedkyně Ivana Janů. Byla totiž povolána do Haagu k Mezinárodnímu trestnímu tribunálu pro bývalou Jugoslávii.
</TEXT>
</DOC>
<DOC>
<DOCID>LN-20020213010</DOCID>
<DOCNO>LN-20020213010</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Trestní oznámení, které na premiéra Miloše Zemana podal šéfredaktor týdeníku Respekt Petr Holub, bylo s definitivní platností odloženo. Státní zástupkyně Zdeňka Gálková řekla, že Holubovu stížnost proti odložení trestního oznámení zamítla jako nedůvodnou. Spor vznikl kvůli Holubovu článku, ve kterém doslova napsal: "Vláda boj s korupcí ale prohrála, jak svědčí údaje Transparency International i korupční chování ministrů, nejmladším Březinou počínaje a nejstarším Grégrem konče." Vláda v říjnu v reakci na článek rozhodla, že podá na Holuba trestní oznámení pro pomluvu. Holub podal na Zemana trestní oznámení pro podezření z podněcování k nenávisti vůči skupině osob nebo k omezování jejich práv a svobod a z násilí proti skupině obyvatel a proti jednotlivci.
</TEXT>
</DOC>
<DOC>
<DOCID>LN-20020213011</DOCID>
<DOCNO>LN-20020213011</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Martin Kindernay a jeho společnost RTV Galaxie chce od dubna zahájit vysílání satelitní televize Galaxie-Sport. O satelitní registraci přitom již Galaxie-Sport, která je dceřinou společností RTV Galaxie, zažádala Radu pro rozhlasové a televizní vysílání. Ta by podle Kindernaye měla do 14 dnů nařídit ústní slyšení a registraci vydat. V současnosti vysílá Kindernay na čtyřech vysílačích v Praze a Hradci Králové.
</TEXT>
</DOC>
<DOC>
<DOCID>LN-20020213012</DOCID>
<DOCNO>LN-20020213012</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Chřipková epidemie letos možná bude mít jiný průběh, když ještě v půli února nevypukla, řekla Martina Havlíčková z Národní referenční laboratoře pro chřipku. Podle ní není důvod, proč by se měla chřipka letos ČR vyhnout. "Vyvíjí se to trošku jinak, než jsme čekali, ale zase to není nic, co bychom neznali, prostě jsou epidemie, které nejsou tak explozivní," řekla Havlíčková. Menší počty nemocných vysvětluje i tím, že chřipkový kmen H3N2, který nyní dominuje, je v populaci zhruba dva až tři roky. Velká část lidí je tedy odolná.
</TEXT>
</DOC>
<DOC>
<DOCID>LN-20020213013</DOCID>
<DOCNO>LN-20020213013</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel loni udělil 22 milostí, které mu ministr spravedlnosti Jaroslav Bureš nedoporučil. Naopak na Burešův návrh omilostnil 29 lidí. Dalších 48 milostí prezident udělil, aniž si od šéfa justice doporučení vyžádal. Celkem loni Havel udělil milost 99 lidem, informoval vedoucí tiskového oddělení ministerstva spravedlnosti Vladimír Voráček.
</TEXT>
</DOC>
<DOC>
<DOCID>LN-20020213014</DOCID>
<DOCNO>LN-20020213014</DOCNO>
<DATE>02/13/02</DATE>
<TITLE>
Kampeličky před soudem. K českým soudům se po třech letech vyšetřování začínají dostávat případy podezřele zkrachovalých kampeliček.
</TITLE>
<GEOGRAPHY>PRAHA</GEOGRAPHY>
<TEXT>
Vyšetřování miliardových krachů několika desítek českých kampeliček je skončeno. Policie měla na stole 27 případů. Obvinila 68 lidí z vedení družstevních záložen, většinou z podvodu, zpronevěry, nebo porušování povinností při správě cizího majetku. Drobné střadatele připravili podle policie o asi osm miliard korun. Výsledkem tříleté práce policistů a státních zástupců je osm obžalovaných, z nichž většina je právě před soudem. Například vedení České národní záložny v Ostravě. Krajský soud v Ostravě začal tento případ, poměrně typický i pro ostatní zkrachovalé kampeličky, projednávat hned po novém roce. Předseda představenstva Josef P., vedoucí pracovník úvěrového odboru Ladislav V., jeho podřízená Renata N. a člen úvěrové komise Bohumil S. mají podle obžaloby na svědomí úvěrový podvod za 2,7 milionu korun a další za 600 tisíc korun. U jiných kampeliček se bude jejich vedení zodpovídat za podvody i v řádech desítek milionů korun. Státní zastupitelství nedávno podalo obžalobu například na předsedu představenstva První pražské družstevní záložny, který je podezřelý, že podvodem připravil klienty své kampeličky o 400 milionů korun. "Případy kampeliček jsme začali vyšetřovat na rozdíl od bank prakticky okamžitě. Byly na začátku problémy, protože naši státní zástupci na to nebyli školení, ale po roce se to výrazně zlepšilo. Teď už většina případů směřuje před soud," řekla nejvyšší státní zástupkyně Marie Benešová. Kampeličky, neboli družstevní záložny se začaly v ČR objevovat po roce 1995. Ihned poté, co tehdy skupina poslanců prosadila potřebný zákon. Mělo jít o alternativu k bankám, u kterých bylo stále ještě těžké získat drobný úvěr, a které navíc neměly důvěru lidí. Kampeličky měly navíc silnou prvorepublikovou tradici. Vedení nových družstevních záložen nalákalo desítky tisíc klientů především na slib nevídaného zúročení jejich vkladů. V polovině roku 1999 kampeličky spravovaly asi deset miliard korun. Šlo o peníze 75 tisíc lidí. Přibližně v té době přišly první krachy. Ukázalo se, že z většiny kampeliček odtekly peníze do masivní reklamy a propagace a především do nejrůznějších dceřiných společností. Umožnila to "díra" v zákoně o družstevních záložnách. A také slabý dohled státu nad hospodařením kampeliček. Do krachu se dostala většina původních kampeliček.
</TEXT>
<HEADING>
Kampeličky čeká nový zákon
</HEADING>
<TEXT>
V Česku dnes funguje 54 kampeliček. V nucené správě je jich pět. V konkursu skončilo 19 a v likvidaci 54 družstevních záložen. Zbylé dvě mají omezenou činnost. Družstevním záložnám by se měly brzy zpřísnit podmínky pro podnikání, což vyžadují pravidla v zemích EU. Vedení některých kampeliček považuje nový zákon, který je ve sněmovně, za likvidační. Klienti, kteří po lavině krachů záložen přišli o své peníze, dali už najevo, že se budou obracet na mezinárodní soudy.
V Česku dnes funguje 54 kampeliček. V nucené správě je jich pět. V konkursu skončilo 19 a v likvidaci 54 družstevních záložen. Zbylé dvě mají omezenou činnost. Družstevním záložnám by se měly brzy zpřísnit podmínky pro podnikání, což vyžadují pravidla v zemích EU. Vedení některých kampeliček považuje nový zákon, který je ve sněmovně, za likvidační. Klienti, kteří po lavině krachů záložen přišli o své peníze, dali už najevo, že se budou obracet na mezinárodní soudy.
</TEXT>
</DOC>
<DOC>
<DOCID>LN-20020213015</DOCID>
<DOCNO>LN-20020213015</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Předseda sněmovny Václav Klaus by dnes ve Vídni rád uklidnil rozbouřené česko-rakouské vztahy. Původně měl odcestovat jako účastník konference o globalizaci. Cesta se ale po vyostření vztahů mezi Prahou a Vídní změnila v politickou návštěvu. "Veškerá rakouská politická špička projevila zájem o setkání se mnou, takže se z toho stala celodenní návštěva," řekl Klaus. Oznámil, že ho mají přijmout mj. rakouský prezident Thomas Klestil a spolkový kancléř Wolfgang Schüssel. O zhoršení česko-rakouských vztahů se postaralo rakouské referendum o Temelínu i výroky Zemana o sudetských Němcích jako Hitlerově páté koloně a nové otvírání otázky Benešových dekretů rakouskými politiky.
</TEXT>
</DOC>
<DOC>
<DOCID>LN-20020213016</DOCID>
<DOCNO>LN-20020213016</DOCNO>
<DATE>02/13/02</DATE>
<TITLE>
Poslanci zřejmě neschválí návrh na zavedení školného na vysokých školách
</TITLE>
<TEXT>
Dlouhá diskuse se včera rozpoutala okolo zákona o školném, který předložil poslanec Matějů.
PRAHA - Nulovou šanci na schválení má v dolní komoře parlamentu návrh skupiny poslanců v čele s Petrem Matějů (Unie svobody) na zavedení školného na vysokých školách. Včerejší debata poslanců trvala tři hodiny a budou v ní pokračovat dnes. Během jednání se proti zákonu stihli vyjádřit sociální demokraté, komunisté a lidovci. Ti mají ve dvousetčlenné sněmovně dohromady 118 hlasů. Jejich postoj zněl jednoznačně: nepustit zákon k dalšímu projednávání.
</TEXT>
<HEADING>
Zeman: Je to špatný návrh
</HEADING>
<TEXT>
Ministr školství Eduard Zeman označil návrh zákona za špatný a řekl, že by ho kvůli tomu nemohl podpořit, ani kdyby školné podporoval. Obvinil Matějů z toho, že jeho obhajoba školného byla demagogická a klamavá. "Není zvykem zavádět školné v zemi, kde nikdy nebylo. Bylo by to jen projevem úpadku," řekl ministr Zeman. Poslanec Matějů naopak poslance ubezpečoval, že systém školného tak, jak jej navrhuje, umožní větší přístup k vysokoškolskému vzdělání i těm, kteří nedisponují potřebnými penězi. Matějů chce, aby roční školné na vysokých školách bylo 6500 až 26 tisíc korun. Studenti by si podle něj mohli brát u bank půjčky, jejichž úrok by v současnosti činil nejvýše 7,5 procenta. Zavedením školného chce Matějů získat dostatek peněz pro vysoké školy, zvýšit odpovědnost studentů ke studiu a postupně otevřít vysoké školy pro každého, kdo má ke studiu předpoklady.
</TEXT>
<HEADING>
Kasal káral ministra
</HEADING>
<TEXT>
Zavedení tržních mechanismů do oblasti vzdělání odmítla Alena Svobodová z KSČM. Školné by podle ní diskriminovalo některé lidi v přístupu ke vzdělání. Negativní postoj lidovců tlumočila jejich poslankyně Michaela Šojdrová. Zdůraznila mimo jiné, že podle návrhu Matějů by školné nebylo doplňkem, ale náhradou za nedostatečné zdroje z veřejných prostředků. Uvedla, že stát na vysokých školách šetří. Nelíbilo se jí také, že by si občané měli na své vysokoškolské vzdělání doplácet až 50 procent nákladů. Jednání doprovázel konflikt, když místopředseda lidovců Jan Kasal káral ministra školství Zemana za neúčast na jednání. "Kde je ministr školství? Jak chce reflektovat názory z poslaneckých klubů, které tu zazněly? Mně to přijde jako nehorázná nezodpovědnost," řekl Kasal a navrhl přerušení jednání.
Zavedení tržních mechanismů do oblasti vzdělání odmítla Alena Svobodová z KSČM. Školné by podle ní diskriminovalo některé lidi v přístupu ke vzdělání. Negativní postoj lidovců tlumočila jejich poslankyně Michaela Šojdrová. Zdůraznila mimo jiné, že podle návrhu Matějů by školné nebylo doplňkem, ale náhradou za nedostatečné zdroje z veřejných prostředků. Uvedla, že stát na vysokých školách šetří. Nelíbilo se jí také, že by si občané měli na své vysokoškolské vzdělání doplácet až 50 procent nákladů. Jednání doprovázel konflikt, když místopředseda lidovců Jan Kasal káral ministra školství Zemana za neúčast na jednání. "Kde je ministr školství? Jak chce reflektovat názory z poslaneckých klubů, které tu zazněly? Mně to přijde jako nehorázná nezodpovědnost," řekl Kasal a navrhl přerušení jednání.
</TEXT>
</DOC>
<DOC>
<DOCID>LN-20020213017</DOCID>
<DOCNO>LN-20020213017</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
O školném a půjčkách na studium jednali včera poslanci za posledních deset let již potřetí. Ve srovnání s vyspělými zeměmi se české vysoké školství ve většině mezinárodních žebříčků propadá, ať jde o podíl peněz pro univerzity z hrubého domácího produktu nebo o počty absolventů. Na omezený přístup k vysokoškolskému vzdělání a na možnost zavedení školného opakovaně upozorňuje Světová banka a Organizace pro hospodářskou spolupráci a rozvoj (OECD). "Poptávka po vysokoškolském vzdělání vysoce převyšuje nabídku studijních míst, pro jejíž růst je třeba ještě hodně udělat. Například lze zavést školné doplněné o studijní půjčky a stipendijní programy pro ty, kteří to budou potřebovat. To by přineslo i dodatečné zdroje pro růst kapacit," stálo v červnové stati OECD věnované ČR. Výtky mezinárodních organizací se naplnily jen o tři měsíce později, kdy se vysoké školy začaly s ministrem přetahovat o dvě miliardy. Kvůli slíbeným, odvolaným a později znovu slíbeným ministerským penězům pořádaly univerzity protestní shromáždění. Pro "rozumné" školné se tehdy vyjádřili dokonce i někteří z jeho tradičních odpůrců komunisté. Poslanci včera přitom nevzali na vědomí, že postoj veřejnosti ke školnému se mezitím změnil. Vzrostl počet stoupenců školného. Se zavedením školného a systému půjček, které posílí odpovědnost studentů a učitelů a zvětší přístup ke vzdělání, souhlasí podle agentury STEM 45 procent lidí. Jednoznačných odpůrců je podle stejného šetření 26 procent.
</TEXT>
</DOC>
<DOC>
<DOCID>LN-20020213018</DOCID>
<DOCNO>LN-20020213018</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Policejním činem loňského roku se stala akce Alcatraz. Policisté a členové vězeňské služby při ní zabránili v 11 věznicích vzpouře a také hromadnému útěku vězňů. Titul policista roku získal za svou profesionalitu člen mezinárodní policejní jednotky v Kosovu Lubomír Jozefčiak. Ministr vnitra Stanislav Gross včera ocenil nejúspěšnější policisty i v dalších šesti kategoriích. Jedním z oceněných je Tomáš David, který zachránil dva chlapce, pod nimiž se prolomil led. Uznání se dočkal také Vladimír Machala, který zpracovává kauzu ředitele TV Nova Vladimíra Železného. Podle vedení resortu "se díky osobní statečnosti, s níž respektuje trestní řád, stal zřejmě nejznámějším vyšetřovatelem". V kategorii vyšetřovatel roku skončil na třetím místě. Machalu ocenění překvapilo. Podle něj existuje spousta jiných kolegů, kteří by si je zasloužili také. "Protože jediné, co já jsem učinil, je to, že jsem dělal svoji práci pořádně, tak jak má asi každý," řekl Machala. Před ním se umístil policejní rada Úřadu finanční kriminality a ochrany státu Zdeněk Fiala, který úspěšně dokončil vyšetřování případu První pražské družstevní záložny. Navíc pohotovým zásahem zachránil život obviněnému, jenž se pokusil o sebevraždu. Vyšetřovatelem roku se stal Martin Šilhavý z bývalého pražského úřadu vyšetřování. Ocenění se mu dostalo zvláště za případ zahrnující 210 vloupání do bytů a domků.
</TEXT>
</DOC>
<DOC>
<DOCID>LN-20020213019</DOCID>
<DOCNO>LN-20020213019</DOCNO>
<DATE>02/13/02</DATE>
<TITLE>
HAAG - Před soudní tribunál v nizozemském Haagu předstoupí na 300 svědků. Budou mezi nimi i desítky přímých obětí masakrů, znásilňování a vyhánění. Možná poprvé tak bývalý prezident Slobodan Milošević stane tváří v tvář Chorvatům, Muslimům a Albáncům, kterým jeho politika způsobila utrpení.
</TITLE>
<HEADING>
Příběh první
</HEADING>
<TEXT>
Jedním z klíčových svědků má být šestapadesátiletý Milazim Hetemi z kosovské vesnice Izbica. V březnu 1999 přišli do jeho domu srbští policisté a odvedli jej spolu s dalšími muži do lesa, kde po nich začali střílet. Hetemiho zachránila mrtvá těla jeho příbuzných, která ho zakryla. "Měl jsem být mrtvý, ale Bůh chtěl, abych přežil a promluvil za tyto mrtvé," říká Hetemi u hrobu 147 obětí masakru. Hetemi ležel pod mrtvolami několik hodin. Když si byl jistý, že nablízku nejsou policisté, uprchl. Za několik dní se tam vrátil ještě s jedním mužem. Masakr nafilmovali a potom se pustili do pohřbívání.
</TEXT>
<HEADING>
Příběh druhý
</HEADING>
<TEXT>
Podobný příběh vyprávěl listu The Sunday Times i Sabri Popaj z Belé Crkve. V březnu 1999 srbské tanky obklíčily jeho vesnici. Řada lidí se pokusila uniknout přes nedalekou řeku. Popajovi se podařilo ukrýt a viděl, jak srbští policisté začali po lidech u řeky střílet. Zabili několik žen, mužů a dětí. Pod tělem jedné z žen se zachránil pouze dvouletý Dibran. O sedm hodin později byl nalezen. Chlapec pod mrtvým tělem stále opakoval "mami, mami". Později srbští policisté zablokovali skupinu lidí z Belé Crkve, kterým se podařilo uprchnout přes řeku. Oddělili muže a ženy. Mezi muže byli zařazeni Popajovi synové (17 a 13 let). Tuto skupinu policisté nejprve okradli a potom muže nahnali do řeky. Tam byli všichni postříleni. Celkově při tomto masakru zemřelo 65 lidí. Dva dny poté se tam Popaj vrátil. "Když jsem pohřbíval své syny, myslel jsem, že se zblázním," říká Popaj.
</TEXT>
<HEADING>
Příběh třetí
</HEADING>
<TEXT>
Možná ještě více tragických případů se odehrálo za války v Chorvatsku a Bosně a Hercegovině. Statisíce lidí byly vyhnány z domovů, desetitisíce, většinou civilistů, byly zmasakrovány či zatčeny a nahnány do věznic a koncentračních táborů, kde byly mučeny. Ženy a dívky, některým bylo patnáct let i méně, byly systematicky znásilňovány. "Bylo mi patnáct, když do našeho domu přišli Srbové," říká Maria. "S mladší sestrou jsme se museli dívat na to, jak zastřelili otce a dva bratry. Potom nás odvedli do školy, kde mě několikrát znásilnili." Maria utrpěla řadu vnitřních zranění, takže nikdy nebude moci mít děti. Maria ale patří ke svědkům, kteří se před tribunálem zřejmě nikdy neobjeví. Má strach. Lidé, kteří se podíleli na vyvraždění její rodiny a na znásilňování, jí vyhrožují smrtí, pokud promluví.
</TEXT>
<HEADING>
Příběh čtvrtý
</HEADING>
<TEXT>
Podobně je na tom i další žena jménem Sada. Ta už v Haagu svědčila, ale po návratu do Bosny je neustále terčem výhrůžek. "Jela jsem do Haagu, protože jsem chtěla, aby se něco podobného už nikdy neopakovalo. Ale velitel tábora, který mě mnohokrát znásilnil, je stále na svobodě. Nikdo se o nás nestará. Nemůžu už ani otevřít dveře bytu. Bojím se, že přijdou (Srbové) a dostanou mě," říká Sada.
Podobně je na tom i další žena jménem Sada. Ta už v Haagu svědčila, ale po návratu do Bosny je neustále terčem výhrůžek. "Jela jsem do Haagu, protože jsem chtěla, aby se něco podobného už nikdy neopakovalo. Ale velitel tábora, který mě mnohokrát znásilnil, je stále na svobodě. Nikdo se o nás nestará. Nemůžu už ani otevřít dveře bytu. Bojím se, že přijdou (Srbové) a dostanou mě," říká Sada.
</TEXT>
</DOC>
<DOC>
<DOCID>LN-20020213020</DOCID>
<DOCNO>LN-20020213020</DOCNO>
<DATE>02/13/02</DATE>
<GEOGRAPHY>HAAG</GEOGRAPHY>
<TEXT>
Sebejistě působil včera bývalý jugoslávský prezident Slobodan Milošević, když před Mezinárodním trestním tribunálem pro bývalou Jugoslávii (ICTY) poslouchal několik hodin obžalobu proti své osobě. Vystupování muže, jenž si za zločiny spáchané na stovkách tisíc lidí vysloužil u odpůrců přízvisko "řezník z Bělehradu" či "balkánský Hitler", dalo za pravdu předchozí informaci jeho právního poradce, že se Milošević cítí v dobré psychické i fyzické pohodě. "Milošević se již nemůže dočkat procesu a je na něj připraven. Jen doufá, že nebude přerušen při své řeči před soudci," uvedl bělehradský advokát Dragoslav Ognjanović. OSN, která je zřizovatelem tribunálu, záleží na tom, aby všichni obžalovaní měli možnost se dobře připravit k procesu. V bloku, kam umístili i Miloševiče, je celkem 48 kvalitně vybavených cel o rozloze 15 metrů čtverečních. V nich je mimo jiné satelitní televize, rozhlasový přijímač či kávovar. Sedm minut denně může vězeň telefonicky mluvit s rodinnými příslušníky. Milošević poměrně často vychází z cely a využívá přilehlých zařízení. K nim patří tělocvična, knihovna, obchod a v neposlední řadě místnost pro nerušené přijímání návštěv. Ve vězení tak Slobodana již několikrát navštívila jeho manželka Mira. Obžalovaný diktátor a dříve i komunistický vůdce v cele poslouchá písně svého oblíbeného amerického zpěváka Franka Sinatry. Ostatním obžalovaným dokonce pomáhá zdokonalovat se v angličtině.
</TEXT>
</DOC>
<DOC>
<DOCID>LN-20020213021</DOCID>
<DOCNO>LN-20020213021</DOCNO>
<DATE>02/13/02</DATE>
<TITLE>
U čtvrtého z "mocných mužů normalizace" Obvodní soud pro Prahu 6 stíhání zastavil
</TITLE>
<TEXT>
Nepůjdou za mříže. Tříletý podmíněný trest a zastavení stíhání patří podle soudu někdejším náčelníkům StB za organizaci akce Asanace.
PRAHA - Někdejší šéfové správ StB Vladimír Stárek, Zdeněk Wiederlechner, Zdeněk Němec a Oldřich Mézl si mohou prozatím oddechnout. Podle Obvodního soudu pro Prahu 6 sice komunističtí funkcionáři realizovali a řídili operaci StB určenou k vyštvání signatářů Charty 77 do emigrace, do vězení za porušení pravomoci veřejného činitele ale nepůjdou. Stárkovi (78), Wiederlechnerovi a Němcovi (oba 72) vyměřila předsedkyně senátu Kateřina Kohoutková vzhledem k jejich pokročilému věku a špatnému zdravotnímu stavu tříletý trest s podmíněným odkladem na čtyři roky. Stíhání Oldřicha Mézla (75) zastavila kvůli nedostatku důkazů úplně. Na lavici obžalovaných měl včera sedět i exministr vnitra Jaromír Obzina, jehož rozkaz z roku 1977 operaci spustil. Proces s Obzinou však soudkyně přerušila minulý čtvrtek kvůli podezření, že exministra chrání poslanecká imunita z doby, kdy byl členem Federálního shromáždění. Jediný z obžalovaných, který si včera přišel poslechnout verdikt soudu, Vladimír Stárek při vyhlášení rozsudku zachoval lhostejnou tvář a na otázky novinářů odpověděl stručně: "Bez komentáře." "Smyslem řízení bylo říci, že postup StB nebyl správný a také poskytnout určitou satisfakci poškozeným," uvedla Kohoutková. Všechny strany si ponechaly lhůtu na rozmyšlenou, zda se proti verdiktu odvolají. Reakce přítomných disidentů a chartistů, které StB surovým nátlakem k odchodu z Československa donutila, poznamenala na jedné straně úleva nad faktem, že po letech přišel rozsudek, na straně druhé zklamání z trestu. Karel Freund upozornil na rozpor, že v pondělí byli odsouzeni k nepodmíněným trestům řadoví "estébáci" Jiří Šimák a Zbyněk Dudek za to, že týrali disidenty právě na rozkaz ministra vnitra a pod vedením náčelníků StB. Freund patří mezi skupinu "obětí Asanace", která se k trestnímu řízení připojila s nárokem na náhradu škody. Požadovali satisfakci od 500 tisíc do 2,5 milionu korun. Soudkyně ale poškozené odkázala na občanskoprávní řízení. Vyšetřovací spis totiž neobsahoval podklady, které by umožňovaly přesně vyčíslit škodu, jež disidentům kvůli Asanaci vznikla.
Co také zaznělo při procesu s bývalými šéfy StB
ASANACE OČIMA ORGANIZÁTORŮ...
Zdeněk Wiederlechner
O akci Asanace jsem se dověděl až v roce 1996, když mi vyšetřovatel ÚDV sděloval obvinění.
</TEXT>
<HEADING>
Vladimír Stárek
</HEADING>
<TEXT>
Náš hlavní cíl bylo zabránit trestné činnosti nepřátelských a protistátních živlů. A v souladu se zákonem. Navíc disidentům vystěhování zas tak neuškodilo.
...A OBĚTÍ
</TEXT>
<HEADING>
Vratislav Brabenec
</HEADING>
<TEXT>
Byl jsem tehdy k vystěhování z repuliky donucen psychickým a fyzickým násilím. Řekli mi například, že když se nevystěhuju, tak mi třeba najdou ve skříni samopal...
Jaroslav Hutka
Dali mi na výbranou. Buď vězení, nebo emigrace. sib
</TEXT>
</DOC>
<DOC>
<DOCID>LN-20020213022</DOCID>
<DOCNO>LN-20020213022</DOCNO>
<DATE>02/13/02</DATE>
<GEOGRAPHY>LIBEREC</GEOGRAPHY>
<TEXT>
Pro podezření z podvodu a zpronevěry vzal v pátek okresní soudce v Liberci do vazby podnikatele Jaromíra Obzinu, syna komunistického exministra vnitra Jaromíra Obziny. "Hrozí mu až 12 let vězení. U podvodu dosáhla škoda 11,2 milionu korun a u zpronevěry 10,6 milionu," řekla státní zástupkyně Romana Strnadová. Dvaačtyřicetiletý Obzina podle ní překročil zákon jako předseda představenstva jablonecké a. s. Kovo Union. "Jménem firmy uzavíral smlouvy o půjčkách. Částky zajišťoval svým majetkem a majetkem společnosti, ač věděl, že závazky nebude moci splnit," řekla Strnadová.
</TEXT>
</DOC>
<DOC>
<DOCID>LN-20020213023</DOCID>
<DOCNO>LN-20020213023</DOCNO>
<DATE>02/13/02</DATE>
<GEOGRAPHY>PŘEROV</GEOGRAPHY>
<TEXT>
S nasazením mnohem větších sil a prostředků, než je obvyklé, počítá během soudního líčení s bývalým důstojníkem BIS Vladimírem Hučínem přerovská policie. Na Hučínův proces, který dnes začíná, se připravují i antikomunisté, kteří jsou přesvědčeni o Hučínově nevině. "Chystáme řadu mítinků u budovy soudu," uvedl Petr Cibulka, předseda strany Pravý blok. Zda bude přelíčení s bývalým důstojníkem BIS veřejné, soudci rozhodnou až v den procesu. Signatáře Charty 77 a kapitána BIS zatkla policie loni a obvinila jej z řady trestných činů mj. nedovoleného ozbrojování či zneužití pravomocí veřejného činitele.
</TEXT>
</DOC>
<DOC>
<DOCID>LN-20020213024</DOCID>
<DOCNO>LN-20020213024</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Zdržení v přerušeném procesu s exministrem vnitra Jaromírem Obzinou by nemělo být dlouhé. Tvrdí to alespoň předsedkyně Nejvyššího soudu Eliška Wagnerová. Právě Nejvyšší soud v Brně rozhodne o tom, jestli Obzinu před stíháním nechrání imunita z let 1973 až 1989, kdy byl poslancem Sněmovny lidu Federálního shromáždění. "Budu velmi ráda, když to bude velmi rychlé. Od listopadu 1989 už přece uplynulo 12 let," řekla Wagnerová s tím, že nedokáže odhadnout, jak dlouho se soud bude exministrovým případem zabývat. Obzinův spis by měl z Obvodního soudu pro Prahu 6 putovat k Nejvyššímu soudu v nejbližších dnech. Do Brna už dorazil další případ vysokého funkcionáře komunistického režimu Jozefa Lenárta, stíhaného za vlastizradu. Také v jeho případě bude soud zkoumat, zda stíhání nebrání poslanecká imunita. Nejvyšší soud už ale jednou u Lenárta a dalšího komunistického prominenta Milouše Jakeše stíhání navzdory možné imunitě povolil.
</TEXT>
</DOC>
<DOC>
<DOCID>LN-20020213025</DOCID>
<DOCNO>LN-20020213025</DOCNO>
<DATE>02/13/02</DATE>
<TITLE>
Hra o nový byt v Praze za milion
</TITLE>
<HEADING>
Hrajte s Lidovými novinami!
</HEADING>
<TEXT>
* Chcete nový byt v Praze za milion? * Zajímají Vás další výhry, jako je 30 000 a 50 000 v hotovosti, letecký zájezd pro dvě osoby za 50 000, nová videa, pračky nebo kapesní počítač Psion? * Chcete být mezi stovkami čtenářů, kteří v nové soutěži LN mohou vyhrát?
</TEXT>
<HEADING>
POZOR! STÁLE JEŠTĚ MŮŽETE ZAČÍT HRÁT
</HEADING>
<TEXT>
* Dnes dostáváte žolík, kterým můžete nahradit kterýkoli chybějící soutěžní kupon. * Zítra přineseme všechna dosud vyšlá výherní čísla. Můžete se zapojit do Hry LN. Vyplatí se to!
Potřebujete další informace o čtenářské Hře LN? Volejte na soutěžní linku: 02/96 36 37 00 Linka je v provozu ve všední dny od 8 do 12 hodin
Výherci: 11. ledna (video Sony za 8000 Kč) Vladimír Kasan z Brna
POZOR!
Zpráva pro účastníky Hry o Škodu Octavii Combi a SMS hry o nejlepší mobily
SMS hra o 2x 100 000 Kč a další ceny
OTÁZKA PRO DENNÍ ŠANCI: Vyhrát dnes můžete: video Philips za 9000 Kč Odpovídejte ve zvláštní SMS ve tvaru: HLA LN SANCE odpověď číslicí dnes od 7.00 do půlnoci.
Kolik stran LN váží stejně jako 100 nových puků na lední hokej?
DNEŠNÍ OTÁZKY:
Otázka č. 13 (za 10 bodů) Z kterých dvou disciplín se skládá severská kombinace?
a) skok a běh na lyžích b) běh a sjezd na lyžích c) sjezd a slalom d) skok a sjezd na lyžích
Otázka č. 14 (za 20 bodů) Ve které zemi je severská kombinace považována za královskou lyžařskou disciplínu?
a) Norsko b) Rakousko c) Německo d) Švédsko
Otázka č. 15 (za 30 bodů) Kdo z následující čtveřice nesoutěžil v severské kombinaci?
a) Bjarte Engen Vik b) Ladislav Rygl c) Lasse Kjus d) Takanori Kono
Odpovědi posílejte ve formátu: HLA LN CISLOOTAZKY ODPOVED tedy například HLA LN 01 B
Nesehnali jste některé číslo Lidových novin? Nevadí! Libovolný výherní kupon můžete nahradit dnešním žolíkem hry LN.
V současnosti se zpracovávají databáze Vašich odpovědí. Sledujte LN. Výsledky obou soutěží přineseme v následujících dnech.
</TEXT>
</DOC>
<DOC>
<DOCID>LN-20020213026</DOCID>
<DOCNO>LN-20020213026</DOCNO>
<DATE>02/13/02</DATE>
<TITLE>
Sedmiprocentní propad. Taková čísla hlásí statistici o prosincové stavební výrobě. Může za to zima, ale i pomalejší ekonomický růst.
</TITLE>
<GEOGRAPHY>PRAHA</GEOGRAPHY>
<TEXT>
Málokdo doplácí na vrtochy počasí tak jako stavebníci. Potvrdila to i poslední statistická čísla. Ještě v listopadu posílila stavební výroba v Česku meziročně o více než dvě procenta. Za prosinec už statistici kvůli mrazům hlásí propad o téměř sedm procent, což je nejhorší číslo od dubna roku 2000. Situaci navíc zkomplikovalo nebývale vysoké množství dovolených mezi zaměstnanci stavebních firem. Odborníci nicméně tvrdí, že špatné počasí není jediným viníkem poklesu. Své si podle nich vyžádalo pomalé tempo evropských ekonomik. "Po dopadu na český průmysl dosáhlo ochlazování západoevropské konjunktury i na stavebnictví," upozorňuje Eva Zamrazilová z Komerční banky.
</TEXT>
<HEADING>
Bytů se staví stále méně
</HEADING>
<TEXT>
Bez ohledu na prosincový výpadek si mohou především větší stavební firmy při bilancování loňského roku mnout ruce. Celý sektor táhly kupředu hlavně stavby železničních koridorů, silničních obchvatů a nově vyrůstající průmyslová či obchodní centra. "Velké zakázky byly hlavní příčinou loňského zvýšení stavební výroby o 9,6 procenta," říká David Marek z Patria Finance. Dlouhodobou krizí trpí bytová výstavba. Nových bytů se stavělo méně než v předchozím roce, naopak jejich pořizovací cena vzrostla o dalších téměř deset procent na 2,3 milionu korun.
Bez ohledu na prosincový výpadek si mohou především větší stavební firmy při bilancování loňského roku mnout ruce. Celý sektor táhly kupředu hlavně stavby železničních koridorů, silničních obchvatů a nově vyrůstající průmyslová či obchodní centra. "Velké zakázky byly hlavní příčinou loňského zvýšení stavební výroby o 9,6 procenta," říká David Marek z Patria Finance. Dlouhodobou krizí trpí bytová výstavba. Nových bytů se stavělo méně než v předchozím roce, naopak jejich pořizovací cena vzrostla o dalších téměř deset procent na 2,3 milionu korun.
</TEXT>
</DOC>
<DOC>
<DOCID>LN-20020213027</DOCID>
<DOCNO>LN-20020213027</DOCNO>
<DATE>02/13/02</DATE>
<TEXT>
Kenneth Lay ale odmítl odpovídat na otázky právníků ohledně své role během kolapsu plynárenského gigantu. Obával se, že by výpověď mohla být použita při případném trestním stíhání jeho osoby.
</TEXT>
</DOC>
<DOC>
<DOCID>LN-20020213028</DOCID>
<DOCNO>LN-20020213028</DOCNO>
<DATE>02/13/02</DATE>
<GEOGRAPHY>BRUSEL</GEOGRAPHY>
<TEXT>
Ministři financí EU zamítli včera návrh Evropské komise adresovat oficiální výstrahu Německu a Portugalsku za nebezpečně rostoucí rozpočtové deficity. Spokojili se s formálním slibem obou zemí, že tyto deficity podstatně sníží. Rozhodnutí se čekalo, protože dohodu předběžně uzavřeli v noci na včerejšek už ministři financí 12 zemí eurozóny. Souhlasil s ní také člen Evropské komise Pedro Solbes, který přitom do poslední chvíle prosazoval, že Německo musí varování dostat, aby se učinilo zadost požadavkům Paktu stability a růstu, což je soubor makroekonomických pravidel závazných pro členské státy unie. Německo i Portugalsko Radě EU veřejně slíbily, že nepřekročí tříprocentní schodek státního rozpočtu, což je závazný limit předepsaný zmíněným paktem. Obě země se zavázaly, že do roku 2004 dosáhnou zhruba rozpočtové rovnováhy. Berlín ujistil, že letošní rozpočtové plány bude uplatňovat velmi opatrně, vyvaruje se všech kroků, které by mohly zhoršit jeho postavení a využije jakéhokoli prostoru pro snížení deficitu. Poplach v Bruselu vyvolala poslední čísla, podle nichž německý schodek překročil 2,7 procenta. Hrozbu výstrahy ze strany EU německá vláda v předvolební situaci velmi těžce nesla; dokonce obviňovala Evropskou komisi z protiněmeckých úmyslů. V posledních hodinách a dnech se začalo rýsovat spojenectví silných zemí, které by byly mohly při hlasování souhlas s postojem EK zablokovat. Berlín podpořily zejména Francie a Británie. Evropská komise odmítla rozhodnutí přijmout jako porážku; usoudila naopak, že Německo a Portugalsko se zavázaly přesně k tomu, co od nich sama chtěla. "Tento výsledek neoslabuje, ale ve skutečnosti posiluje Pakt stability a růstu," řekl mluvčí komise Jonathan Faull. "Patnáctka" se tak opět vykroutila typickým kompromisem ze složité situace, kdy se mocný členský stát z vnitropolitických důvodů odmítal podřídit společným pravidlům.
</TEXT>
</DOC>
<DOC>
<DOCID>LN-20020213029</DOCID>
<DOCNO>LN-20020213029</DOCNO>
<DATE>02/13/02</DATE>
<TITLE>
Akcie Unipetrolu včera na burze zažily volný pád. Spadly na rekordní minimum
</TITLE>
<TEXT>
Americkému Conoku, chce šéf skupiny Agrofert prodat část Unipetrolu. Koupi státního podílu v petrochemickém gigantu včera Andrej Babiš stvrdil podpisem se zástupci Fondu národního majetku.
PRAHA - Andrej Babiš, šéf společnosti Agrofert - nového vlastníka petrochemického gigantu Unipetrol, už dal najevo, že chce část podniku prodat americkému Conoku. Babiš to prohlásil včera po podpisu smlouvy o koupi 63procentního státního podílu v Unipetrolu. "Nevidím v tom žádný problém," řekl podle ČTK slovenský podnikatel. Jakým způsobem chce Agrofert Conoku, které ho podporovalo v privatizačním tendru, podíl prodat, však nesdělil.
</TEXT>
<HEADING>
Zeman: Nemám nic proti
</HEADING>
<TEXT>
Vládní podmínky soutěže totiž ukládaly, že nabyvatel akcií nesmí pod hrozbou pokuty ve výši 100 procent kupní ceny po dobu osmi let převést akcie na třetí subjekt, a to vyjma tzv. skupiny kupujícího. Výjimku může udělit pouze vláda. "V rámci té smlouvy je určitý závazek, že v podstatě je možné požádat vládu v rámci skupiny kupujícího," řekl pouze Babiš k možnému vyřešení právního problému prodeje podílu. "Pan Babiš v podstatě odpověděl za mě," reagoval premiér Miloš Zeman, který se slavnostního podpisu smlouvy zúčastnil. Jak však dříve sdělila mluvčí FNM Jana Víšková, tzv. skupinou kupujícího se ve vládním usnesení o prodeji Unipetrolu myslí Agrofert Holding, nikoliv Conoco. Majitelé akcií Unipetrolu zažili včera černý den. Akcie chemického gigantu včera ztratily 8,5 procenta své hodnoty, když jedna akcie stála na konci obchodování pouze 34,4 koruny. Obchodování s akciemi Unipetrolu bylo včera velmi napjaté. Hned ráno se objevila zpráva, že při změně majoritního vlastníka mají věřitelské banky možnost požádat o předčasné splacení úvěrů a vydaných dluhopisů. Na zprávu zareagovali investoři výprodejem akcií chemického producenta. Na trhu panují obavy, zda Agrofert sežene na koupi státního podílu v Unipetrolu peníze. Agrofert má za akcie zaplatit 11,6 miliardy korun.
</TEXT>
<HEADING>
Blízko k panice
</HEADING>
<TEXT>
Důsledkem této informace byl propad akcií Unipetrolu na nové historické minimum. V jednu chvíli se jedna akcie prodávala za 32,5 koruny. Níž nebyla cena akcií Unipetrol ani po teroristických útocích ve Spojených státech. "Blížilo se to trošku panice," popisuje vývoj na trhu makléř Ladislav Soukup ze společnosti Sati. Možnost dřívějšího splacení úvěrů a dluhopisů potvrdil mluvčí Unipetrolu Tomáš Zikmund. "Ta možnost existuje. Vyplývá ze smluv, které jsou uzavřené," říká Zikmund s tím, že Unipetrol nemá signály, že by někdo požádal o předčasné splacení půjček. "Existuje zájem dalších bank poskytnout úvěrové linky," dodává. Zpráva o hrozbě předčasného splacení půjček ale nebyla jedinou, která se včera objevila. Unipetrol jako mateřská firma chemické skupiny zveřejnila své nekonsolidované výsledky. V loňském roce zvýšila svůj zisk z 90,4 na 99 milionů korun. "Prudký propad kursu akcií Unipetrolu nesouvisí se zveřejněnými výsledky, ale se snahou některých investorů zbavit se akcií společnosti za každou cenu," uvedl Jan Langmajer z Atlantik FT. Výsledky rovněž zveřejnila společnost Agrofert, která vyhrála soutěž o Unipetrol. Její hrubý zisk poklesl z 2,97 na 2,44 miliardy korun. "Hospodářský výsledek byl negativně ovlivněn zejména posilováním kursu české koruny," sdělil agentuře ČTK generální ředitel Agrofertu Andrej Babiš. Investorům tato zpráva na klidu nepřidala. "Trošičku to rozvířilo nervozitu," říká Soukup. "Pád na pražské burze je záležitost nevyzpytatelného trhu. Není to indikátor zdraví firmy," uvedl Zikmund.
Důsledkem této informace byl propad akcií Unipetrolu na nové historické minimum. V jednu chvíli se jedna akcie prodávala za 32,5 koruny. Níž nebyla cena akcií Unipetrol ani po teroristických útocích ve Spojených státech. "Blížilo se to trošku panice," popisuje vývoj na trhu makléř Ladislav Soukup ze společnosti Sati. Možnost dřívějšího splacení úvěrů a dluhopisů potvrdil mluvčí Unipetrolu Tomáš Zikmund. "Ta možnost existuje. Vyplývá ze smluv, které jsou uzavřené," říká Zikmund s tím, že Unipetrol nemá signály, že by někdo požádal o předčasné splacení půjček. "Existuje zájem dalších bank poskytnout úvěrové linky," dodává. Zpráva o hrozbě předčasného splacení půjček ale nebyla jedinou, která se včera objevila. Unipetrol jako mateřská firma chemické skupiny zveřejnila své nekonsolidované výsledky. V loňském roce zvýšila svůj zisk z 90,4 na 99 milionů korun. "Prudký propad kursu akcií Unipetrolu nesouvisí se zveřejněnými výsledky, ale se snahou některých investorů zbavit se akcií společnosti za každou cenu," uvedl Jan Langmajer z Atlantik FT. Výsledky rovněž zveřejnila společnost Agrofert, která vyhrála soutěž o Unipetrol. Její hrubý zisk poklesl z 2,97 na 2,44 miliardy korun. "Hospodářský výsledek byl negativně ovlivněn zejména posilováním kursu české koruny," sdělil agentuře ČTK generální ředitel Agrofertu Andrej Babiš. Investorům tato zpráva na klidu nepřidala. "Trošičku to rozvířilo nervozitu," říká Soukup. "Pád na pražské burze je záležitost nevyzpytatelného trhu. Není to indikátor zdraví firmy," uvedl Zikmund.
</TEXT>
</DOC>
<DOC>
<DOCID>LN-20020213030</DOCID>
<DOCNO>LN-20020213030</DOCNO>
<DATE>02/13/02</DATE>
<TITLE>
Připojení na síť bylo zprvu doménou vědců a studentů. Až v polovině 90. let přišly internetu na chuť firmy a domácnosti
</TITLE>
<TEXT>
Téměř tři miliony uživatelů celosvětové sítě Internet jsou registrovány v České republice. První počítač byl v někdejším Československu připojen k síti přesně před deseti lety.
PRAHA - Přesně před deseti lety, 13. února 1992, bylo tehdejší Československo oficiálně připojeno k internetu. Stalo se tak na pražském Českém vysokém učení technickém (ČVUT). Na naše území tak dorazila síť s ohromným informačním a komunikačním potenciálem. Na počátku mohli internet využívat pouze vědci, učitelé a studenti vysokých škol. Během krátké doby si běžně vyměňovali e-maily, popřípadě si pomocí internetu stahovali informace z databází, knihoven a dalších zdrojů, v té době umístěných především v USA. Akademickou půdu opustil český internet až ke konci první poloviny 90. let. Na síť se připojovalo stále více firem a dokonce i domácností. Stejně jako studenti a vědci jej nejvíce využívaly (a dodnes využívají) k vzájemné korespondenci. V roce 1995 se na síť poprvé připojili i dva z největších guru českého internetu - Ondřej Neff a Ivo Lukačovič. Ondřej Neff v dubnu 1996 založil svůj zpravodajský server Neviditelný pes. Byl to vlastně první český internetový deník, který nebyl pouze derivátem tištěných médií. Zajímavé je, že nejvíce čtenářů a přispěvatelů se rekrutovalo z Čechů pobývajících v zahraničí. V té době byl internet ve světě přece jenom rozvinutější a dostupnější než u nás. V květnu 1996 přišel Ivo Lukačovič s prvním českým vyhledávačem Seznamem. "Rok předtím jsem z fandovství vytvořil neoficiální www stránky Járy Cimrmana a další stránky pro sebe a své kamarády," vzpomíná Ivo Lukačovič. "Mrzelo mě, že tu nebylo žádné místo, kde by se ty stránky daly zaregistrovat, nebyl tu žádný seznam českého internetu. Proto jsem založil Seznam." Už při svém vzniku registroval Seznam několik tisíc webových stránek. Zdálo se, že další rozvoj internetu nemůže nic zastavit. Internet už přestal být pouhým zdrojem informací a prostředkem komunikace mezi lidmi z různých koutů světa. Podniky objevily jeho reklamní potenciál a možnost použít ho pro přímé prodeje svého zboží.
</TEXT>
<HEADING>
Akcie rostly závratným tempem
</HEADING>
<TEXT>
V letech 1997 - 1999 vznikalo hlavně v zahraničí množství firem, které s trochou nadsázky vlastnily pouze internetovou adresu, a přesto zlákaly solventní investory. Cena akcií tzv. dot-com firem rostla závratným tempem, ačkoliv skoro žádná z nich nevykázala ani minimální zisk. Všichni ale doufali, že ten časem přijde. Na internetové horečce se svezli i čeští podnikatelé, kteří prodali část svých podílů v zavedených portálech zahraničním zájemcům. Na konci 90. let ale internetová bublina praskla a další investoři se do nových firem už nehrnuli. "Současný internet se ocitl ve stínu pádu velké iluze," řekl Ondřej Neff. Podle něj najednou vznikla fáma, že reklama největší zdroj příjmů internetových firem - není efektivní. Dříve byl internet skoro překapitalizovaný, dnes se mu naopak peněz nedostává. "Všichni hrozně šetří," podotkl Neff. Tím se měl i dočasně zbrzdit další vývoj internetu. Neff věří, že stačí počkat, až se zrychlí přístup na síť. Pak se z internetu stane opět atraktivní nosič reklamy především díky své adresnosti.
K čemu vám slouží internet? počet kladných odpovědí v procentech
ke komunikaci elektronickou poštou 98 % k vyhledávání praktických informací 96 % pro své záliby a koníčky 85 % k získávání nových poznatků 82 % používám jej při své práci 79 % jako zdroj zpravodajství 71 % pro zábavu 63 % ke stahování programů 61 % k jinému druhu komunikace 42 % ke stahování hudby 32 % k nákupům online 32 % ke spravování bankovního účtu 18 %
</TEXT>
<HEADING>
Nejčastější místo přístupu k internetu
</HEADING>
<TEXT>
v práci 52 % v internetové kavárně 6 % ve škole 16 % doma 15 % jinde 4 % u známých 7 %
v práci 52 % v internetové kavárně 6 % ve škole 16 % doma 15 % jinde 4 % u známých 7 %
</TEXT>
</DOC>
<DOC>
<DOCID>LN-20020213031</DOCID>
<DOCNO>LN-20020213031</DOCNO>
<DATE>02/13/02</DATE>
<TITLE>
říká jeden z "otců" českého internetu Vladimír Pavlík ze sdružení CESNET.
</TITLE>
<HEADING>
LN: Kdo "dovezl" internet do Čech?
</HEADING>
<TEXT>
Na počátku byla iniciativa 10 až 15 lidí z akademické půdy, kteří měli zkušenosti s informačními technologiemi. Ti vytvořili československou síť FESNET, která pak byla připojena na internet. FESNET byla po rozdělení republiky přejmenována na CESNET.
</TEXT>
<HEADING>
LN: Kde byl zapojen první počítač?
</HEADING>
<TEXT>
S pomocí univerzity v Linci a americké nadace George Mellona jsme získali speciální modem, díky němuž jsme k internetu připojili Výpočetní centrum ČVUT.
</TEXT>
<HEADING>
LN: K čemu se internet v počátcích využíval?
</HEADING>
<TEXT>
Především pro akademická a vědeckovýzkumná pracoviště. Nejvyužívanější byla elektronická pošta. Dále aplikace gopher, která byla předchůdcem dnešních webových prohlížečů, a ftp, která umožňovala výměnu souborů.
LN: Kdy byla na internet připojena první společnost?
Úplně prvního komerčního zákazníka už asi vypátrat nelze. Mezi prvními však určitě bylo Rádio Svobodná Evropa.
</TEXT>
</DOC>
<DOC>
<DOCID>LN-20020213032</DOCID>
<DOCNO>LN-20020213032</DOCNO>
<DATE>02/13/02</DATE>
<TITLE>
Údajně již v těchto dnech by teroristé mohli znovu zaútočit proti USA či americkým cílům v Jemenu
</TITLE>
<TEXT>
Obavy o olympijské hry vedly vyšetřovatele, aby urychleně varovali Američany před dalším teroristickým činem.
WASHINGTON - Americký Federální úřad pro vyšetřování (FBI) v noci na pondělí bleskurychle zveřejnil nové varování před možným teroristickým útokem. Jistý Jemenec podle úřadu spolu se skupinou až šestnácti kompliců plánuje útok proti USA či americkým zájmům v Jemenu a okolních státech. "Poslední informace ukazují, že k plánovanému útoku by mohlo dojít dvanáctého února nebo kolem tohoto data," stojí v textu, který FBI zveřejnila na své internetové stránce www.fbi.gov. K varování se později připojil i ministr vnitra John Ashcroft. Vyšetřovatelé identifikovali jako možného teroristu 22letého Faváze Jahjá Rabího a skupinu dalších šestnácti mužů. Ti jsou většinou stejně jako Rabí Jemenci narození v Saúdské Arábii. Rabí je podle vyšetřovatelů napojen na Al Kajdu. U většiny mužů zveřejnila FBI i fotografie. Ačkoliv o žádném z nich zatím není známo, že by se dostal na území USA, obdržela policie výzvu, aby po nich pátrala. Všichni muži byli označeni jako "extrémně nebezpeční". Vyšetřovatelům nejsou známy ani přesné cíle možného útoku, ani jeho způsob, nicméně podle FBI se jedná o "věrohodné informace". Ty měli vyšetřovatelé získat během výslechů bojovníků Talibanu a Al Kajdy držených na základně Guantánamo na Kubě. "Máme věrohodné informace, máme konkrétní jména," prohlásil mluvčí Bílého domu Ari Fleischer. Právě naléhavost možného útoku a specifické informace spolu s obavami o olympijské hry v Salt Lake City vedly FBI k tomu, že své varování zveřejnila na internetu a nepředala pouze oprávněným orgánům. A to přesto, že podle amerických představitelů žádné zpravodajské informace neukazují na to, že možným cílem by byly právě hry. Američané si zprávu FBI vzali k srdci. Hned včera ráno vzbudila na největším newyorském autobusovém nádraží podezření podezřelá taška. V ranní špičce se provoz na nádraží na čtyřicet pět minut zastavil, dokud policie nezjistila, že taška není nebezpečná.
</TEXT>
<HEADING>
Jemen se nebojí
</HEADING>
<TEXT>
Podle nejmenovaného jemenského bezpečnostního činitele není Jemen vážně znepokojen varováním před hrozbami možného teroristického útoku na americké cíle na jemenském území, protože je ve stavu zvýšené pohotovosti již od teroristických útoků 11. září. "Bereme tyto hrozby jen jako hrozby, ale jsme vždy opatrní a ostražití, i když nejde o nic vážného," řekl. Jemenu se dostalo varování, že by se Rabí mohl pokusit vstoupit na jeho území z Afghánistánu. V jemenském hlavním městě Saná jsou nadále v platnosti přísná bezpečnostní opatření, ale nikde není patrné, že by po varování přibyla nová. Platí to i o ulicích kolem amerického velvyslanectví, které je chráněno od září po zuby ozbrojenými strážemi. Jemenci a Arabové figurovali v posledních teroristických útocích. Většina únosců z 11. září pocházela ze Saúdské Arábie a při útoku na americkou válečnou loď Cole přišlo v jemenském přístavu v roce 2000 o život 17 amerických námořníků.
Tito muži mohou kdykoliv udeřit
Faváz Jahjá Rabí
Jemenec narozený v Saúdské Arábii (1979)
Amar Abadáh Násir Valí
Jemen (1977)
Šuhúr Abdalláh Mukbil Sabrí
Jemenec narozený v Saúdské Arábii (1976)
Sámir Abduh Saíd Maktáví
Jemenec narozený v Saúdské Arábii (1968)
Abdalaziz Muhammad Sálih bin Utaš
Jemenec narozený v Saúdské Arábii (1975)
Basam Abdalláh bin Bušar Nahdí
Jemenec narozený v Saúdské Arábii (1976)
Bašír Alí Násir Šararí
Jemen (1970)
Abdalrab Muhammad Muhammad Alí Šajfí
Jemen (místo a datum narození neznámé)
Aljan Muhammad Alí Valí
Jemen (1970)
Ahmad Achadar Násir Albidani
Jemen (1977)
Mustafá Abdalkáder Abid Ansarí
Saúdská Arábie (datum narození neznámé)
Isam Ahmad Dibvan Machlafí
Jemenec narozený v Saúdské Arábii (1977)
Umar Ahmad Umar Hubiší
Jemenec narozený v Saúdské Arábii (1969)
</TEXT>
</DOC>
<DOC>
<DOCID>LN-20020213033</DOCID>
<DOCNO>LN-20020213033</DOCNO>
<DATE>02/13/02</DATE>
<TITLE>
Únos a prodej zajatců se stal ve střední Asii výnosným obchodem. Podle francouzského tisku si tak nyní vylepšují příjmy i představitelé nové státní správy v Afghánistánu.
</TITLE>
<TEXT>
PÉŠÁVAR, Pákistán - Pákistánští zajatci z řad poraženého hnutí Taliban jsou nyní v Afghánistánu propouštěni na svobodu, ale jen za tučné výkupné. To v přepočtu dosahuje 2000 dolarů (asi 75 000 korun). V Péšávaru, metropoli nejfeudálnější provincie Pákistánu u hranice s Afghánistánem, to tvrdí obchodník Hadží Valíulláh Ghulam. Podle něj si řada velitelů Severní aliance, která bojovala proti Talibanu, nyní prodejem zajatců vylepšuje svoje příjmy. "Mám tu záznam řady malých vojevůdců Severní aliance, kteří obchodují se zajatci: velitel Mummi z oblasti Kunduzu má na prodej 12 mužů, velitel Arbab Džumma v Baghlánu také 12, Muktadí jich nabízí osm za 2000 dolarů na hlavu, velitel Šárik jich má 13, Zamán Chán jich prý má dokonce téměř dvě stovky," cituje Ghulama francouzský deník Le Monde. Seznam je dlouhý. Ghulam, obchodník s drahokamy a na vedlejší pracovní úvazek ředitel nevládní organizace pomáhající afghánským krajanům ve svízelné situaci, tvrdí, že předal jména všech věznitelů vládě Hamída Karzáího v Kábulu. Zatím prý bez výsledku.
</TEXT>
<HEADING>
Platit musí i chudáci
</HEADING>
<TEXT>
Kdysi dávno museli vyplácet výkupné svým přemožitelům pouze velmožové. Ve Střední Asii jsou ale nyní únosy za výkupné rutinní záležitostí. Jen v Pákistánu každý rok bývá uneseno několik tisíc lidí a výkupné platí i nuzáci. Šáhí Rahmán, paštunský vesničan, byl zajat v Afghánistánu a odprodán své rodině jedním klanovým vůdcem Severní aliance. Naštěstí měl jeho švagr nějaké peníze. "Budu muset pracovat celé roky, abych splatil 100 000 rupií (necelých 73 000 korun, tedy jeden a půl roku příjmu průměrného pákistánského venkovana), ale díky Bohu jsem naživu," říká Rahmán. Když místní náboženský předák vyhlásil svatou válku, Rahmán srdnatě uposlechl a šel na pomoc muslimským bratrům z Talibanu. Spolu s ním tisíce dalších. Taliban je rozmístil na vražednou severní frontu, odkud se mnozí již nevrátili. Rahmán a dalších osm mužů z vesnice si ale ani nevystřelili. "Dopravili nás do Mazáre Šarífu den před jeho pádem do rukou Severní aliance. Bylo nás 700 nebo 800 v nějaké bývalé přádelně. Dvě třetiny zahynuly," vypráví Rahmán, který strávil 40 dnů s dalšími pákistánskými zajatci v ocelovém kontejneru poblíž města. Naštěstí ho jeho švagr vykoupil.
Kdysi dávno museli vyplácet výkupné svým přemožitelům pouze velmožové. Ve Střední Asii jsou ale nyní únosy za výkupné rutinní záležitostí. Jen v Pákistánu každý rok bývá uneseno několik tisíc lidí a výkupné platí i nuzáci. Šáhí Rahmán, paštunský vesničan, byl zajat v Afghánistánu a odprodán své rodině jedním klanovým vůdcem Severní aliance. Naštěstí měl jeho švagr nějaké peníze. "Budu muset pracovat celé roky, abych splatil 100 000 rupií (necelých 73 000 korun, tedy jeden a půl roku příjmu průměrného pákistánského venkovana), ale díky Bohu jsem naživu," říká Rahmán. Když místní náboženský předák vyhlásil svatou válku, Rahmán srdnatě uposlechl a šel na pomoc muslimským bratrům z Talibanu. Spolu s ním tisíce dalších. Taliban je rozmístil na vražednou severní frontu, odkud se mnozí již nevrátili. Rahmán a dalších osm mužů z vesnice si ale ani nevystřelili. "Dopravili nás do Mazáre Šarífu den před jeho pádem do rukou Severní aliance. Bylo nás 700 nebo 800 v nějaké bývalé přádelně. Dvě třetiny zahynuly," vypráví Rahmán, který strávil 40 dnů s dalšími pákistánskými zajatci v ocelovém kontejneru poblíž města. Naštěstí ho jeho švagr vykoupil.
</TEXT>
</DOC>
<DOC>
<DOCID>LN-20020213034</DOCID>
<DOCNO>LN-20020213034</DOCNO>
<DATE>02/13/02</DATE>
<GEOGRAPHY>ISLÁMÁBÁD</GEOGRAPHY>
<TEXT>
Americký novinář Daniel Pearl, jehož unesli extremisté v Pákistánu, je naživu. Pákistánské policii to řekl islámský radikál britského původu Ahmad Umar Saíd Šajch, hlavní podezřelý z organizace únosu. Toho policisté včera zatkli. Zadržený při výslechu v městě Láhaur vypověděl, že reportér amerického deníku Wall Street Journal je zadržován v Karáčí, kde byl 23. ledna unesen. "Jde o zásadní průlom v případu," sdělil policejní velitel Tárik Džamil. Ten údajně od výslechů očekává nyní nejpodstatnější informaci: kde přesně Pearl je. K únosu amerického novináře se přihlásilo neznámé Národní hnutí pro obnovu pákistánské svrchovanosti. To vyzvalo USA, aby propustily pákistánské a afghánské zajatce z afghánské války. Washington to odmítl. Pákistánský soud včera prodloužil vazbu třem dalším mužům obviněným ze spoluúčasti na únosu. Policie je spojuje s elektronickým vzkazem o únosu, obsahujícím fotografie Pearla s pistolí u hlavy a svázanýma rukama.
</TEXT>
</DOC>
<DOC>
<DOCID>LN-20020213035</DOCID>
<DOCNO>LN-20020213035</DOCNO>
<DATE>02/13/02</DATE>
<TITLE>
Za špatný stav íránských letadel mohou podle Íránců hlavně Američané, protože jim odmítají dodávat náhradní díly.
</TITLE>
<GEOGRAPHY>TEHERÁN</GEOGRAPHY>
<TEXT>
V západním Íránu se včera ráno zřítilo letadlo se 117 lidmi. Nehodu nikdo nepřežil. K neštěstí došlo poté, co stroj Tupolev Tu-154 narazil do horského masivu Kúhe Sedíf u východoíránského Chorramábádu poblíž hranic s Irákem. Příčiny havárie letadla, které patřilo íránské společnosti Iran Air Tours, nebyly do včerejšího večera známé. Mnohé nasvědčuje tomu, že havárii způsobila špatná viditelnost nad horami. Je pravděpodobné, že k nehodě došlo poté, co pilot zahájil přistávací manévr. Do Chorramábádu, kde mělo letadlo přistát, zbývalo asi 25 kilometrů. Ze 117 lidí na palubě letadla bylo 105 pasažérů a 12 členů posádky. Íránská vláda po havárii oznámila, že mezi cestujícími byli i čtyři vládní činitelé, jejich funkce a jména ovšem neuvedla. Většinu pasažérů tvořili Íránci. Mluvčí íránského ministra dopravy prohlásil, že v tupolevu letěli také čtyři Italové, italské velvyslanectví to však nepotvrdilo. Úřady vzápětí oznámily, že mohlo jít o Španěly. Na místo nehody ve špatně přístupné horské oblasti byly okamžitě vyslány záchranné týmy. Pravděpodobně toho ale již mnoho nenajdou. Podle svědka žijícího poblíž místa nehody "je letadlo zcela zničeno a rozmetáno na malé časti".
</TEXT>
<HEADING>
Kvůli sankcím létají v Íránu tupolevy
</HEADING>
<TEXT>
Podle íránské televize nařídil íránský prezident Mohammad Chátamí zřídit zvláštní komisi, která má nehodu vyšetřit. K leteckým nehodám dochází v Íránu poměrně často. Íránská vláda svádí velkou nehodovost civilních letadel na Spojené státy. USA totiž v roce 1979 v rámci hospodářských sankcí zakázaly Íránu získávat náhradní díly pro své stroje americké výroby. Írán je tak nucen užívat staré americké boeingy zakoupené už v sedmdesátých letech, aniž by je výrazně modernizoval. Vedle amerických boeingů používají íránští dopravci nejčastěji ruské tupolevy. Ty si často pronajímají od ruských společností is posádkou. Nehodovost ruských letadel je však rovněž vysoká. Problém bezpečnosti letecké dopravy má po včerejší letecké katastrofě začít projednávat i íránský parlament.
Podle íránské televize nařídil íránský prezident Mohammad Chátamí zřídit zvláštní komisi, která má nehodu vyšetřit. K leteckým nehodám dochází v Íránu poměrně často. Íránská vláda svádí velkou nehodovost civilních letadel na Spojené státy. USA totiž v roce 1979 v rámci hospodářských sankcí zakázaly Íránu získávat náhradní díly pro své stroje americké výroby. Írán je tak nucen užívat staré americké boeingy zakoupené už v sedmdesátých letech, aniž by je výrazně modernizoval. Vedle amerických boeingů používají íránští dopravci nejčastěji ruské tupolevy. Ty si často pronajímají od ruských společností is posádkou. Nehodovost ruských letadel je však rovněž vysoká. Problém bezpečnosti letecké dopravy má po včerejší letecké katastrofě začít projednávat i íránský parlament.
</TEXT>
</DOC>
<DOC>
<DOCID>LN-20020213036</DOCID>
<DOCNO>LN-20020213036</DOCNO>
<DATE>02/13/02</DATE>
<TITLE>
Špičky Talibanu vyjednávají o kapitulaci. Více než 15 členů vedení hnutí Taliban, vesměs ministři bývalé vlády, se chystá vzdát. O podmínkách kapitulace včera vyjednávali s prozatímní vládou premiéra Hamída Karzáího. Uvedl to poradce kandahárského guvernéra s tím, že mezi nimi není vůdce hnutí Muhammad Umar.
</TITLE>
<TEXT>
Britové propustili pilota podezřelého zterorismu. Britský soud včera propustil na kauci ve výši 10 tisíc liber alžírského pilota, který byl od 21. září zadržován kvůli podezření, že vyškolil několik teroristů zapojených do zářijových atentátů ve Spojených státech. Lotfi Raissi (27) byl propuštěn poté, co USA prohlásily, že nebudou usilovat o jeho vydání.
Princezna Margaret bude pohřbena žehem. Sestra britské královny Alžběty II. princezna Margaret, která zesnula o víkendu v Londýně ve věku 71 let, bude navzdory tradicím britské královské rodiny zpopelněna. Oznámil to včera Buckinghamský palác. Podle britské BBC se princezna v minulosti svěřila svým přátelům, že si přeje pohřeb žehem, a předala také v této věci přesné instrukce. Margaret má být pochována v pátek odpoledne.
</TEXT>
</DOC>
<DOC>
<DOCID>LN-20020213037</DOCID>
<DOCNO>LN-20020213037</DOCNO>
<DATE>02/13/02</DATE>
<TITLE>
Podpis dohody o vzniku nového orgánu Severoatlantické aliance a Ruska je pro NATO podle nejmenovaných zdrojů nejdůležitější událostí od loňského 11. září.
</TITLE>
<GEOGRAPHY>BRUSEL</GEOGRAPHY>
<TEXT>
Listopadový summit Severoatlantické aliance v Praze nemusí být jen o rozšiřování a vnitřní reformě aliance. Jeho význam možná umocní završení dosavadních vztahů NATO s Ruskem. Podle nejmenovaných zdrojů prý existuje možnost, že se v Praze podepíše dohoda o vytvoření nového orgánu NATO-Rusko. Tato "rada" by měla pružněji reagovat na různé výzvy a rozhodovat o různých politických a vojenských otázkách. Zdroj, který si nepřál být jmenován, sdělil, že rozhodnout o podobě tohoto nového tělesa se má na květnovém setkání ministrů zahraničí NATO v Reykjavíku. Z Ruska by měl přijet ministr zahraničí Igor Ivanov a uzavřít s NATO dohodu. Otázkou zůstává, kdy a kde bude slavnostně podepsána tato dohoda, kterou zdroj označil za jednu z nejdůležitějších věcí po loňském 11. září. Na vytvoření nového orgánu, který bezprecedentně posílí spolupráci 19 členů aliance a Ruska v otázkách společného zájmu, se dohodli ministři zahraničí a obrany "dvacítky" loni v prosinci v Bruselu při zasedáních Stálé výkonné rady NATO-Rusko. Tato rada podle velvyslance ČR při NATO Karla Kovandy nefunguje dost pružně a nemůže přijímat závazná rozhodnutí, což má umožnit nový společný orgán.
</TEXT>
<HEADING>
Rusko nedostane právo veta
</HEADING>
<TEXT>
Rusko nebude mít v nové "radě" právo vetovat některá rozhodnutí spojenců. "Aliance si ponechá právo jednat v každé otázce, která bude nebo nebude projednána s Ruskem," řekl americký ministr zahraničí Colin Powell. V praxi to znamená, že v tom, na čem se nedohodnou země NATO a Rusko konsenzem, bude moci zaujmout každá strana svůj vlastní postoj. Některé členské země by rády stvrdily dohodu podpisem ještě před pražským summitem. Nejspíš z obavy, aby na "rozšiřovacím summitu" nezazněly nějaké falešné tóny v podobě výhrad Ruska k přijímání bývalých komunistických zemí do aliance. Zdroj NATO připustil, že střet rozšiřování a posilování vztahů s Moskvou je "smůla", ale šlo by to prý skloubit. "Dnešní postoj Ruska k rozšíření je mnohem méně odmítavý, než byl v minulosti." Vyjádřil přesvědčení, že nepodepsat novou dohodu NATO-Rusko v Praze "by tak trochu vzalo vítr z plachet pražskému summitu, což by byla škoda". Zdroj poukázal na nedávnou návštěvu českého ministra zahraničí Jana Kavana v Moskvě. Tam Kavan vyjádřil neformální přání prezidenta Václava Havla, aby jeho ruský protějšek Vladimir Putin navštívil Prahu, a to nejlépe v rámci summitu. Je vůle a naděje, že se dohoda bude podpisovat v Praze. "Rozhodně to nebude jednoduché. Uvidíme, jak to dopadne, nyní je to věštění z křišťálové koule."
Rusko nebude mít v nové "radě" právo vetovat některá rozhodnutí spojenců. "Aliance si ponechá právo jednat v každé otázce, která bude nebo nebude projednána s Ruskem," řekl americký ministr zahraničí Colin Powell. V praxi to znamená, že v tom, na čem se nedohodnou země NATO a Rusko konsenzem, bude moci zaujmout každá strana svůj vlastní postoj. Některé členské země by rády stvrdily dohodu podpisem ještě před pražským summitem. Nejspíš z obavy, aby na "rozšiřovacím summitu" nezazněly nějaké falešné tóny v podobě výhrad Ruska k přijímání bývalých komunistických zemí do aliance. Zdroj NATO připustil, že střet rozšiřování a posilování vztahů s Moskvou je "smůla", ale šlo by to prý skloubit. "Dnešní postoj Ruska k rozšíření je mnohem méně odmítavý, než byl v minulosti." Vyjádřil přesvědčení, že nepodepsat novou dohodu NATO-Rusko v Praze "by tak trochu vzalo vítr z plachet pražskému summitu, což by byla škoda". Zdroj poukázal na nedávnou návštěvu českého ministra zahraničí Jana Kavana v Moskvě. Tam Kavan vyjádřil neformální přání prezidenta Václava Havla, aby jeho ruský protějšek Vladimir Putin navštívil Prahu, a to nejlépe v rámci summitu. Je vůle a naděje, že se dohoda bude podpisovat v Praze. "Rozhodně to nebude jednoduché. Uvidíme, jak to dopadne, nyní je to věštění z křišťálové koule."
</TEXT>
</DOC>
<DOC>
<DOCID>LN-20020213038</DOCID>
<DOCNO>LN-20020213038</DOCNO>
<DATE>02/13/02</DATE>
<TITLE>
Bílý dům
</TITLE>
<TEXT>
po 11.září
Exkluzivně v LN
Třetí díl seriálu listu The Washington Post popisuje čtvrtek 13. září, kdy ministr zahraničí Powell přitlačí Pákistán ke zdi
Krátce po půl jedné odpoledne dorazila limuzína prezidenta Bushe na příjezdovou cestu k Bílému domu a zastavila nedaleko Oválné pracovny. Prezident se vracel z návštěvy centra popálenin ve washingtonské nemocnici. Došlo tam k několika dojemným setkáním s popálenými, kteří byli zraněni o dva dny dříve, když unesené letadlo zasáhlo Pentagon. Před tím, než Bush mohl vystoupit z auta, přišel k limuzíně personální šéf Bílého domu Andrew H. Card mladší. "Pane prezidente," řekl Card. "Zůstaňte ještě chvíli sedět. Musím vám něco říct." Card si sedl na zadní sedadlo naproti Bushovi a zavřel dveře. "Dozvěděli jsme se o dalším ohrožení Bílého domu. Bereme je vážně," řekl Card. Podle některých zpráv chtěli teroristé 11. září zaútočit na Bílý dům, kde panovaly obavy, že se o to pokusí znovu. Card vysvětlil prezidentovi, že CIA právě dostala varování od zahraniční tajné služby, podle které pákistánští extremisté plánují přímý útok na Bílý dům. "Proč mi to říkáš tady?" odsekl Bush. Nazlobilo ho, že Card zbytečně riskoval scénu, kterou by mohli vidět novináři čekající na příjezdové cestě. "Mohl jsi také počkat, až dojdu do Oválné pracovny." Bush vystoupil z auta a spolu s Cardem šli do Oválné pracovny, kde už na ně čekali šéf Tajné služby (Secret Service) Brian L. Stafford a šéf Bushovy osobní ochranky. "Musíme vás evakuovat," řekl Stafford a vysvětlil, že varování je věrohodné a odpovídá dalším zpravodajským informacím. Stafford chtěl Bushe odvést do Prezidentského bezpečnostního operačního střediska, bunkru pod komplexem Bílého domu, kam byli o dva dny dříve ukryti viceprezident Cheney a další představitelé. "Nikam nejdu," prohlásil Bush. Řekl zástupcům Tajné služby, že chce více informací, ale nyní nechtěl nikam jít. "A mimochodem," dodal, aniž by se obracel na někoho v místnosti, "mám hlad." Otočil hlavu a uviděl Ferdinanda Garciu z námořnictva, který měl službu v Západním křídle. "Ferdie," řekl mu. "Chci hamburger." Card došel k závěru, že Bush je tak trochu fatalista, který věří, že sice může dělat opatření a přijímat rozhodnutí, ale když se něco má stát, tak už s tím příliš nenadělá. Před útoky Bush jedl lehká jídla - ovoce a další nízkotučné pokrmy. Pokoušel se zhubnout. "Dobře," řekla Karen P. Hughesová, jeho mediální poradkyně, která se k němu připojila v Oválné pracovně. "Můžete si také dát stejně dobře sýr." Ke skupině v Oválné pracovně se připojila poradkyně pro národní bezpečnost Condoleezza Riceová. Bush a jeho poradci rozhodli, že Tajná služba přijme dodatečná opatření k ochraně budovy, jako je rozšíření bezpečnostního pásma okolo komplexu Bílého domu. Zároveň prezident rozhodl, že viceprezident bude převezen na tajné místo, aby v případě nového útoku nebyli dva nejvyšší představitelé země pohromadě. Prioritou je zachování kontinuity vlády.
</TEXT>
<HEADING>
9.30 Situační místnost: co s bin Ládinem?
</HEADING>
<TEXT>
Ráno po setkání Bushe se zástupci zpravodajských služeb se prezident sešel v Situační místnosti Bílého domu pod úřadovnou personálního šéfa v Západním křídle se svým válečným kabinetem. Čtyřicet osm hodin po útocích se Bush a jeho poradci začali intenzivně zabývat tím, jak dostat Usámu bin Ladina, jeho teroristickou síť Al Kajda a režim Talibanu v Afhánistánu. Ředitel Ústřední zpravodajské služby (CIA) George J. Tenet chtěl propojit zpravodajské zdroje, tajné akce, sofistikovanou technologii, speciální týmy CIA a opoziční síly v Afganistánu. To vše mělo být zkombinováno s americkou vojenskou silou a speciálními jednotkami. Tak měla vzniknout smrtící síla určená ke zničení teroristických sítí. Ředitel CIA pracoval už v Clintonově administrativě, ale i přesto se z něj stal klíčový muž Bushova týmu. Mezi Tenetem a Clintonem se nikdy nevytvořilo pouto. Bývalý prezident preferoval každodenní zprávy na papíře. Na rozdíl od něj Bush má rád ústní brífinky a požaduje, aby měl ředitele CIA vždy po ruce. Proto se mezi nimi vytvořilo silné přátelství. Tenet uměl být přímý, neuctivý a zemitý. Během prezentace Tenet prohlásil, že USA by měly začít hon na bin Ládina a Taliban tím, že pomohou Severní alianci, hlavní opoziční síle v Afghánistánu, kde se bin Ládin skrýval. Aliance čítala přibližně 20 tisíc bojovníků, dominovalo jí pět frakcí, ale tvořilo ji dalších nejméně 25 podfrakcí. S týmy CIA a tunami peněz by se však aliance mohla změnit v dobrou bojující sílu, prohlásil Tenet. Prezident a členové válečného kabinetu věděli, že na základě dřívějšího rozkazu už CIA přispívala Severní alianci omezenou finanční a technickou podporou - několika miliony dolarů ročně. Zvláštní jednotky CIA se pravidelně tajně stýkaly během posledních čtyř let s vůdci aliance. CIA byla v Afghánistánu roky a už před 11. zářím postupovala stále agresivněji proti bin Ládinovi a Talibanu. Na rozdíl od toho Pentagon nebyl požádán a ani sám nezačal před 11. zářím vypracovávat žádné nové plány. Výsledkem bylo, že plánovači v Pentagonu uvažovali o boji s bin Ládinem více v konvenčních termínech. Bush však hledal spíše nekonvenční plány. To frustrovalo ministra obrany Donalda H. Rumsfelda.
</TEXT>
<HEADING>
Na mrtvoly teroristů se slétnou mouchy
</HEADING>
<TEXT>
Tenet přišel s Coferem Blackem, šéfem oddělení CIA pro boj s terorismem. Dvaapadesátiletý Black byl veterán a jedna z legend zpravodajské služby. Významně se v roce 1994 podílel na zatčení Carlose alias Šakala, jednoho z nechvalně známých mezinárodních teroristů a bin Ládinových předchůdců. Vysoký, dobře oblečený kolohnát Black byl tak trochu připomínkou dřívějších divokých dní zpravodajské služby. Ačkoli Tenetovi prakticky každý v CIA říkal Georgi, Black ho oslovoval "pane řediteli". Jestliže se Tenet to ráno na poradě choval spíše jako obchodník, Black byl při popisování efektivity tajné akce teatrální. Chtěl, aby operace začala co nejdříve a neměl žádné pochybnosti o tom, že bude úspěšná. "Dejte nám misi," řekl. "A my je dostaneme." V jednu chvíli dokonce zahrozil ve vzduchu pěstí. "Vyženeme je," prohlásil a připomenul tak prezidentův proslov o tom, že vykouří teroristy z jeskyní. "Budou mít na očích mouchy," prohlásil a obraz mrtvých zanechal dojem na několik členů válečného kabinetu. Black začal být v Bushových kruzích znám jako "chlapík mouchy na očích". Blackův entuziasmus byl nakažlivý. Agent byl možná až příliš optimistický. Připravovaná operace nebude tak rychlá nebo jednoduchá, jak se mohlo z jeho slov zdát, ale v tu chvíli to bylo přesně to, co chtěl prezident slyšet. Bush byl už unaven věčným řečněním. Prezident chce někoho zabít, pomyslel si ministr zahraničí Colin L. Powell.
</TEXT>
<HEADING>
11.00 Telefonát do New Yorku
</HEADING>
<TEXT>
Krátce před jedenáctou hodinou uvedli zaměstnanci Bílého domu novináře do Oválné pracovny, aby byli přítomni plánovanému telefonnímu rozhovoru Bushe se starostou New Yorku Rudolphem W. Giulianim a guvernérem státu New York Georgem E. Patakim. Jelikož se zdálo nepravděpodobné, že Bush by se mohl dostat do New Yorku dříve než příští pondělí, telefonát přenášený televizí se zdál být nejlepším gestem. Bush se ale rozhodl, že musí odjet dříve. Hned na začátku rozhovoru se starostou a guvernérem oznámil, že do New Yorku poletí zítra odpoledne, krátce po mši ve washingtonské Národní katedrále. Zdálo se, že se Bush necítí pohodlně, byl spíše neklidný. "Přál bych si, abych vás mohl navštívit za příjemnějších okolností," řekl Bush na závěr. "Ale bude to šance pro nás tři, abychom poděkovali občanům vašeho skvělého města a sevřeli je v náručí a poplakali si." Když zavěsil, Bush se rozhodl, že odpoví na několik otázek o nadcházející mši novinářům, stojícím nedaleko něj. "Pane prezidente," začal jeden reportér. "Mohl byste nám říct, na jaké modlitby myslíte, co cítíte v srdci, co to pro vás znamená, když..." "Nemyslím v tuhle chvíli na sebe," řekl Bush a bylo patrné, že bojuje s dojetím. "Myslím na rodiny, děti." Odvrátil hlavu a jeho oči se zalily slzami. Když reportéři odešli, Bush přešel do své soukromé studovny. Karl Rove, jeho letitý politický poradce, tam už na něj čekal. Byl také plný emocí. Rove koukal stranou a Bush se k němu otočil zády. Rove pochopil, že oběma tečou slzy.
</TEXT>
<HEADING>
Příprava proslovu na mši
</HEADING>
<TEXT>
Po telefonátu Giulianimu a Patakimu se Bush setkal se svým týmem, který mu píše proslovy. Chtěl se s nimi připravit na zítřejší mši ve washingtonské Národní katedrále. Mše byla Bushův nápad a svým pomocníkům řekl, aby do programu zahrnuli představitele všech hlavních náboženství - křesťanství, židovství, islámu a dalších komunit. Michael Gerson, šéf týmu "tvůrců proslovů" spolupracoval s Bushem od samého začátku jeho prezidentské kampaně. Spolu s Hughesovou byl autorem Bushových nejzásadnějších projevů. Na Gersona velice zapůsobilo, když před pár minutami viděl v Oválné pracovně Bushe, jak se jenom těžko ovládá. Řekl prezidentovi, že je přesvědčen, že pro veřejnost to byl velice důležitý moment. Lidé totiž mohli vidět prezidenta, který nemohl či nechtěl potlačit to, co skutečně cítil - stejné dojetí, jaké pociťovali všichni Američané. Bush toho řekl velice málo. Debata se točila kolem zítřejší mše. Gerson už měl několik nápadů na proslov. Zmínil se o myšlence, která by se přesně hodila k této události: o tom, jak teprve nepřízeň osudu umožní lidem poznat sebe sama. Bush řekl, že z proslovu musí jasně vyplynout, že útoky nebyly žádnou vzdálenou událostí. Prezident nechtěl, aby to byla obvyklá mše. Stále ještě byli uprostřed tragédie. Bylo příliš brzy celou věc uzavírat tak, jak se to občas děje při tradiční mši. Prezident chtěl, aby jeho spolupracovníci do textu zapracovali ještě jeden bod. Chtěl vyjádřit plnou důvěru ve výsledek konfliktu. Muselo být jasné, že věří pouze ve vítězství v této válce. Nikdo nesměl mít žádné pochybnosti o tom, co si myslí. "Běžte to napsat," řekl Bush. "Chci to vidět ještě dnes večer."
</TEXT>
<HEADING>
13.30 Powell telefonuje Mušarafovi
</HEADING>
<TEXT>
Členové válečného kabinetu v té době už pracovali na různých úkolech. Na ministerstvu zahraničí se Powell a jeho tým snažili vybudovat mezinárodní koalici proti terorismu. Zaměřovali se na Pákistán a chápali, že je klíčovým bodem jejich plánu. Pákistán byl jednou ze dvou zemí na světě, která formálně uznala Taliban jako oficiální vládu Afgánistánu. Generál Parvíz Mušaraf se dostal k moci při vojenském převratu 1999 a o rok dříve uvalily USA na Pákistán sankce kvůli jaderným testům. Powell řekl Bushovi, že ať zahájí jakoukoliv akci, neobejde se bez pákistánské podpory. Přílišný tlak na Mušarafa by byl riskantní a vyvolal by nepokoje mezi pákistánskými fundamentalisty, ale Powell byl přesvědčen, že nemá jinou možnost, než to zkusit. "Udělejte, co je třeba," řekl prezident. Powell, který na úkolu pracoval se svým náměstkem Richardem L. Armitagem, si to vyložil tak, že má volnou ruku. Pusťme se do toho, řekl Armitagemu. Co od těch chlapíků budeme chtít? Začali si psát seznam: Za prvé: Zastavte operativce Al Kajdy na vašich hranicích, přerušte dodávky zbraní z Pákistánu a ukončete veškerou logistickou podporu bin Ládinovi. Za druhé: Dejte nám povolení ke vstupu do vzdušného prostoru a k přistávání. Za třetí: Zajistěte nám přístup na pákistánské námořní, letecké a pohraniční základny. Za čtvrté: Okamžitě nám předejte informace zpravodajské služby a imigračních úřadů. Za páté: Odsuďte útoky z 11. září a "zajistěte, aby lidé přestali veřejně podporovat terorismus proti USA, jejich přátelům a spojencům". Powell i Armitage dobře věděli, že tento požadavek by nešel splnit ani v USA. Za šesté: Ukončete veškeré dodávky paliva Talibanu a zabraňte pákistánským dobrovolníkům, kteří se chtějí připojit k Talibanu. Powell byl přesvědčen, že sedmý požadavek buď nadzdvihne Pákistánce, nebo přinutí Mušarafa, aby sklopil uši a stáhl ocas. "Pokud budou důkazy svědčit o tom že Usáma bin Ládin a jeho organizace Al Kajda stojí za útoky a Taliban bude bin Ládinovi a jeho síti dále poskytovat pomoc, Pákistán přeruší diplomatické vztahy s vládou Talibanu, ukončí podporu Talibanu a pomůže nám při zničení Usámy bin Ládina a jeho sítě Al Kajda." Jinými slovy, Powel a Armitage žádali Pákistán, aby zničil to, co jeho tajná služba pomohla vytvořit a udržovat: Taliban. Armitage zatelefonoval šéfovi pákistánské tajné služby generálu Mahmúdovi Ahmadovi, se kterým se setkal o den dříve na ministerstvu zahraničí. O tomhle nebudeme vyjednávat, řekl mu a předal mu list papíru se sedmi požadavky. Musíte přijmout všech sedm bodů. Ve 13.30 zatelefonoval Powell Mušarafovi. "Jako generál generálovi," řekl. "Potřebujeme někoho, kdo bude bojovat po našem boku. Upřímně řečeno, Američané by nepochopili, kdyby Pákistán nebojoval spolu se Spojenými státy." Na to Mušaraf řekl, že Pákistán podpoří USA ve všech sedmi bodech.
</TEXT>
<HEADING>
14.00 Je to válka, pusťme se do toho
</HEADING>
<TEXT>
Na odpoledním setkání Rady národní bezpečnosti v Situační místnosti prezident řekl, že schválí návrh CIA na vojenskou a finanční podporu Severní alianci. "Rád bych vám vyprávěl, co jsme dnes řekli Pákistáncům," řekl Powell a vytáhl kopii sedmi požadavků. Věděl, že prezident nemá rád dlouhé texty, ale byl pyšný na to, co udělali, takže požadavky přečetl nahlas. Když skončil, dodal, že Mušaraf už přijal všech sedm bodů. "Vypadá to, že jste dostali všechno," řekl prezident. Pomyslel si, že se ministerstvo zahraničí ukázalo v nejlepším světle, nikoli zahalené do obvyklých formalit. "Můžu dostat kopii?" Zeptal se někdo. Ministr financí Paul H. O'Neill hovořil o snaze přerušit financování teroristů. Ještě před 11. zářím, při debatách o tom, co s bin Ládinem, odmítali zástupci ministerstva financí zmrazování teroristických aktiv a uvalování sankcí. Bush poznamenal, že některé úředníky tato nová pravomoc znervózňuje, ale odmítal obavy, že by tento postup mohl vést k narušení mezinárodního finančního řádu. "Toto je válka, to není mír. Pusťte se do toho," řekl. "(Bin Ládin) potřebuje peníze a my potřebujeme vědět, kdo mu je dává a kdo s ním jedná." Předseda sboru náčelníků štábu generál Henry H. Shelton vykresloval pesimistické odhady možností pro rychlou vojenskou akci. Plány, které máme na skladě, hovoří pouze o použití střel s plochou dráhou letu proti výcvikovým táborům. "Udělají jenom díru do země," řekl. Rumsfeld prohlásil, že ozbrojené síly potřebují novou strategii, pokud se mají vypořádat se státy podporujícími bin Ládina. "Nic takového jsme dříve nedělali," prohlásil. "Tohle je nový svět," řekl Bush neústupně. "Generál Shelton se vrátí ke generálům, kteří vypracují nové cíle. Čas běží. Chci plán, cenu a čas. Potřebuji mít na stole různé varianty. Chci rozhodnutí, a to rychle." Rumsfeld se pokoušel tlačit na Pentagon a tleskal Bushově rozhodnosti a smyslu pro naléhavost. Neopomněl ale připomenout komplikace při předcházejících útocích, jako vybombardování čínského velvyslanectví v Bělehradu během kosovského konfliktu v roce 1999 či raketový útok na súdánskou chemickou továrnu v roce 1998, který byl součástí neúspěšné operace proti bin Ládinovi. "Musíme si přiznat, že se může mnohé pokazit," řekl Rumsfeld. "Můžou se stát věci, které nám vezmou vítr z plachet. Například zasáhneme tábory, kde nikdo nebude." "Řekněte Afgáncům, aby se zbavili Al Kajdy," řekl Bush. "Ať to udělají, nebo je tvrdě zasáhneme. Zasáhneme je hodně tvrdě, aby každý na světě viděl, že nesmí jednat s bin Ládinem. Nechci střílet raketu za milion dolarů na pětidolarový stan."
</TEXT>
<HEADING>
U Buckinghamského paláce se střídají stráže
</HEADING>
<TEXT>
Byla to třetí noc od počátku krize. Někdy okolo půlnoci se Condi Riceová vrátila do svého bytu ve čtvrti Watergate. První noc strávila v Bílém domě. Tajná služba jí řekla, že není bezpečné, aby šla domů, a tak se připravila na noc strávenou v bunkru. Prezident a první dáma ji ale pozvali, aby zůstala v rezidenci. Tu noc spala několik hodin a totéž se opakovalo ve středu. I přesto byla schopna stále pracovat. Kupředu ji hnal, stejně jako všechny ostatní, adrenalin. Nyní měla pár chvil na to, aby se uvolnila. Poprvé od chvíle, kdy vypukla krize, se usadila k televizi. Na obrazovce byla známá scéna - výměna stráží u Buckinghamského paláce v Londýně. Něco upoutalo její pozornost. Byla to hudba. Jako gesto solidarity a sympatie se Spojenými státy hrála královnina hudba americkou hymnu The StarSpangled Banner. Riceová několik vteřin poslouchala a pak se rozplakala.
(redakčně kráceno) Čtvrtá část zítra
</TEXT>
</DOC>
<DOC>
<DOCID>LN-20020213039</DOCID>
<DOCNO>LN-20020213039</DOCNO>
<DATE>02/13/02</DATE>
<TITLE>
Růst české ekonomiky nepřinesl slibovaný obrat na trhu práce
</TITLE>
<TEXT>
Boj s nezaměstnaností se podle posledních statistických údajů vládě Miloše Zemana příliš nedaří. A to i přesto, že loňská výkonnost tuzemské ekonomiky má být podle odhadů nejvyšší za posledních pět let. A podobným tempem jako v minulém roce má ekonomika růst i letos. Snížení nezaměstnanosti byl jeden z předvolebních slibů ČSSD, kterými v roce 1998 vábila voliče. Začátek dalšího volebního roku však usvědčuje vládu z neplnění slibů. Lednová nezaměstnanost v České republice razantně vzrostla na 9,4 procenta, což znamená, že bez práce je téměř půl milionu lidí. Naposledy byla míra nezaměstnanosti vyšší v březnu 2000. Nezaměstnaností se jasně projevilo ochlazení evropské i světové ekonomiky. Zahraniční firmy stále snižují investice a jejich zájem klesá i v případě výrobků českých společností. Jejich zájmu o zboží tuzemských podniků nepomáhá ani zpevňování české koruny, jež zhoršuje pozici českých exportérů na zahraničních trzích. Na nižší příjmy reagují české firmy tlakem na snížení nákladů, kterých lze rychle dosáhnout propouštěním nadbytečných zaměstnanců. Ještě před pár měsíci přitom vláda potíže světové ekonomiky ignorovala. Výpadek v exportu měla nahradit rostoucí domácí poptávka, kterou měly táhnout zahraniční investice. Podle poměrů na trhu práce se však tato vize neplní. Cizí investice se navíc velice snadno mohou stát rizikem, které relativně stabilní tuzemskou ekonomiku rozhoupe. Jednoduše se může stát, že zahraniční investoři utlumí aktivitu, protože je postihnou problémy globální ekonomiky. Firmy kdekoliv na světě budou při poklesu zisků a tržeb méně ochotny utrácet za investice. A budou-li se samy potýkat s finančními problémy, nebudou je motivovat ani vládní pobídky.
</TEXT>
<HEADING>
Úzká hrdla české ekonomiky
</HEADING>
<TEXT>
Lednový skok by nebyl tak znepokojivý, kdyby nepotvrzoval dlouhodobý trend. Navzdory rychlému ekonomickému růstu se nedaří nezaměstnanost znatelně snížit už půl roku. Ba co hůř, počet volných pracovních míst se neustále snižuje, což signalizuje další potíže na trhu práce. Zřetelně se ukazuje, že ekonomický růst nepřináší tolik očekávaný obrat k lepšímu na trhu práce. Míru nezaměstnanosti se totiž během uplynulých tří let nepodařilo ani jednou stlačit pod osmiprocentní hranici. Na výši nezaměstnanosti jsou tedy jasně vidět limity tuzemské ekonomiky, které nelze jednoduše odstranit přilákáním zahraničních investic. Pověstná "úzká hrdla" tuzemské ekonomiky zůstávají navíc stále stejná už od začátku 90. let. Neexistence trhu s byty brání možnosti snadno se stěhovat za prací. Kvůli deregulacím se byty pronajímají za přemrštěné částky, jež spolehlivě ztěžují přestěhování z oblastí postižených vysokou nezaměstnaností tam, kde je práce dostatek. Dosažení maximální výkonnosti českého hospodářství ale brání i pomalé soudy, neefektivní státní správa, nefungující finanční trhy či kupříkladu nedotažená restrukturalizace velkých firem v rukou státu.
</TEXT>
<HEADING>
Bohatý jih, chudý sever
</HEADING>
<TEXT>
Neřešení dlouholetých problémů českého hospodářství přitom neúprosně potápí oblasti s vysokou nezaměstnaností. Vytváří se tak propast mezi bohatým jihem a chudým severem, protože postiženy jsou především kraje severní Moravy a Čech. Zlepšení na trhu práce ve zmíněných oblastech není rozhodně na dohled. Na pořadu dne je totiž ozdravný proces ve velkých tuzemských hutích na Ostravsku, který přinese další propouštění. Na sever země se nedaří přilákat zahraniční investory ani zvýšením částek vypsaných na nově vytvářená pracovní místa. Premiérův výrok o tom, že současná vláda vyvedla zemi z krize, může být proto nezaměstnanému horníkovi platný jak mrtvému zimník. K vysoké nezaměstnanosti paradoxně přispívá i hustá sociální síť, která je velmi snadno zneužitelná. Pro spoustu lidí je výhodnější pracovat načerno a současně dostávat od státu podporu v nezaměstnanosti či sociální podporu. Dalším fíglem části podnikatelů je vyplácení fiktivní nízké mzdy, kterou doplňují peníze vyplacené na ruku. Podnikatel ušetří na sociálním a zdravotním pojištění a zaměstnanec si zvýší příjmy o sociální podporu. Podle současné vlády je však zřejmě vše v pořádku. Vždyť z daňového poplatníka krev neteče.
Neřešení dlouholetých problémů českého hospodářství přitom neúprosně potápí oblasti s vysokou nezaměstnaností. Vytváří se tak propast mezi bohatým jihem a chudým severem, protože postiženy jsou především kraje severní Moravy a Čech. Zlepšení na trhu práce ve zmíněných oblastech není rozhodně na dohled. Na pořadu dne je totiž ozdravný proces ve velkých tuzemských hutích na Ostravsku, který přinese další propouštění. Na sever země se nedaří přilákat zahraniční investory ani zvýšením částek vypsaných na nově vytvářená pracovní místa. Premiérův výrok o tom, že současná vláda vyvedla zemi z krize, může být proto nezaměstnanému horníkovi platný jak mrtvému zimník. K vysoké nezaměstnanosti paradoxně přispívá i hustá sociální síť, která je velmi snadno zneužitelná. Pro spoustu lidí je výhodnější pracovat načerno a současně dostávat od státu podporu v nezaměstnanosti či sociální podporu. Dalším fíglem části podnikatelů je vyplácení fiktivní nízké mzdy, kterou doplňují peníze vyplacené na ruku. Podnikatel ušetří na sociálním a zdravotním pojištění a zaměstnanec si zvýší příjmy o sociální podporu. Podle současné vlády je však zřejmě vše v pořádku. Vždyť z daňového poplatníka krev neteče.
</TEXT>
</DOC>
<DOC>
<DOCID>LN-20020213040</DOCID>
<DOCNO>LN-20020213040</DOCNO>
<DATE>02/13/02</DATE>
<TEXT>
Proces zahájený v Haagu proti Slobodanu Miloševičovi budí dozajista převážně uspokojení. Diktátor, který neváhal rozpoutat etnické čistky a několik válek, se nyní má zpovídat ze svých činů. Lidí, kteří Miloševiče dodnes pokládají za neohroženého představitele srbských národních zájmů, je už pramálo. Přesto tento proces vynáší na světlo otázky obecnější povahy. Například otázku národní a státní suverenity. Je v pořádku, soudí-li nejvyššího představitele některé země mezinárodní tribunál, a nikoli jeho vlastní spoluobčané, které zcela zásadně poškodil? Tato otázka se zdá vyřešená už od dob norimberského procesu, přesto se v různých souvislostech znovu a znovu vrací. Například: Kdy přestal být Miloševic v očích mezinárodního společenství věrohodným představitelem státu, s nímž se zasedá ke kulatým stolům, a stal se zločincem? Další obecná otázka se týká politické a trestní odpovědnosti. Milošević přece neodpaloval granáty, které zničily Sarajevo, nevyháněl osobně z domovů kosovské Albánce. Lze politickou vinu trestat vězením? A pokud ano - jak velká vina to musí být?
</TEXT>
</DOC>
<DOC>
<DOCID>LN-20020213041</DOCID>
<DOCNO>LN-20020213041</DOCNO>
<DATE>02/13/02</DATE>
<TITLE>
Ad LN 9. 2. 2002: Přírodu ochrání trh. Pan Václav Klaus zahájil svůj předvolební přednáškový cyklus prvním exkluzivním proslovem Přírodu ochrání trh. Další budou následovat: Trh a rakovina, Trh a porodní bolesti, Trh a vesmír, Trh a privatizace oceánů. Některé hity ještě profesor tají. Poslední bude: Trh a paranoidní deviace. Tento cyklus zajistí ODS 97,8 procenta v červnových volbách.
</TITLE>
<TEXT>
Redakce děkuje za pochopení, že některé dopisy je třeba upravit a zkrátit.
</TEXT>
</DOC>
<DOC>
<DOCID>LN-20020213042</DOCID>
<DOCNO>LN-20020213042</DOCNO>
<DATE>02/13/02</DATE>
<TITLE>
Odpovědi na včerejší otázku: Jak hodnotíte projev G. W. Bushe při zahájení ZOH v Salt Lake City?
</TITLE>
<TEXT>
Podepsané SMS zprávy (max. 160 znaků) posílejte na číslo 0603 883 330. Můžete využít i SMS bránu na adrese www.lidovky.cz/smsnazory.
Dnešní otázka: Chrání podle vás Český telekomunikační úřad spíše zájmy uživatelů telefonních linek, nebo zájmy Českého Telecomu?
</TEXT>
</DOC>
<DOC>
<DOCID>LN-20020213043</DOCID>
<DOCNO>LN-20020213043</DOCNO>
<DATE>02/13/02</DATE>
<TEXT>
Ad LN 9. 2. 2002: Přírodu ochrání trh. S názory Václava Klause i jeho kritikou falešných pojetí ochrany prostředí v mnohém souhlasím. Mám doktorát z ekologických věd a v tomto oboru se pohybuji přes 30 let. Nemohu proto podporovat názory několika aktivistů, kteří - mnohdy za zahraniční jidášské peníze - mají ekologii pouze jako zástupný problém pro prosazení falešných ideologií. O nesouladu s pronášenými hesly se lze přesvědčit rozhovory s aktivisty. Mohu jmenovat mnoho příkladů počínaje akcemi propagujícími protinárodní zájmy u JE Temelín až po samozvané vyhlašování Ropáka, který slouží k zesměšnění jim nepohodlných, skutečných odborníků. V ekologii je vždy potřebné zohledňovat vyváženost ochrany přírody s potřebami rozvoje průmyslových, energetických, dopravních i rekreačních odvětví. Příroda i rozvoj společnosti musejí být v harmonickém souběhu, nelze jedno nad druhé povyšovat. Lze použít termín "udržitelného rozvoje", ale ne jako frázi k diktatuře. Zásluhou současné vlády je rozvoj průmyslových zón, příliv zahraničního kapitálu umožňující rozvoj průmyslu spojeného se vznikem nových pracovních míst. V současné ekologické legislativě je dost prostředků, jak lze rozvoj území sladit s ochranou přírody a minimalizovat vždy do určité míry vznikající negativní dopady. Je však i řada paragrafů, jež mohou při extenzivním využití iniciativami zabránit jakémukoliv rozvoji a výstavbě v ČR. Vážnost situace si dosud řada členů vlády neuvědomuje. S tímto problémem si bude muset společnost urychleně poradit, nebo se dožije udržitelného rozvoje v extrémním pojetí. Ke škodě přírody i společnosti.
</TEXT>
</DOC>
<DOC>
<DOCID>LN-20020213044</DOCID>
<DOCNO>LN-20020213044</DOCNO>
<DATE>02/13/02</DATE>
<TEXT>
Ad LN 8. 2. 2002: Nevolme je! Článek Miroslava Koreckého mě donutil k zamyšlení nad absurdností každodenního popisu české politické scény. Autor se snaží jmenovitě pranýřovat nepřítomné kolegy - poslance z ODS, US a KDU-ČSL. Jejich absence ve sněmovně údajně umožnila přijetí zrůdného Špidlova návrhu na plošné vyplácení přídavků na děti. Nechci s autorem polemizovat o tom, zda jde o nejdůležitější a nejnemorálnější návrh z dílny ČSSD. Nechci ani omlouvat nepřítomné poslance a zjišťovat oprávněnost či neoprávněnost jejich absence. Fascinuje mě absurdní doporučení páně Koreckého: Je to nemravné, a proto ve volbách potrestejme ty, kteří nebyli schopni této nemravnosti zabránit. "Sáhněte po kandidátce jiné strany!" Umím-li počítat, na parlamentní půdě zbývají dva subjekty: ČSSD - autor této nemravnosti - a KSČM - stoprocentní spojenec v tomtéž. Jinak řečeno - budeme-li napadeni, netrestejme útočníka, ale toho, kdo nás nedokázal ochránit.
</TEXT>
</DOC>
<DOC>
<DOCID>LN-20020213045</DOCID>
<DOCNO>LN-20020213045</DOCNO>
<DATE>02/13/02</DATE>
<TITLE>
Lidové hlasování vytváří důležitou zpětnou vazbu mezi vládou a občany v zásadních politických otázkách
</TITLE>
<TEXT>
Poslanecká sněmovna 7. února schválila ústavní zákon o referendu. Nyní se jím bude zabývat Senát Parlamentu České republiky.
Z hlediska striktně právního se nic zvláštního neděje. Zákonodárci pouze odstraňují mezeru v našem ústavním systému, v němž bylo referendum sice zakotveno (v článku 2, odst. 2 Ústavy ČR), nicméně příslušný ústavní zákon upravující obsah, formu a meze použití tohoto institutu přímé demokracie doposud chyběl. Z hlediska politického se však jedná o zcela zásadní změnu, jejíž kontroverznost dokumentuje nejtěsnější možný výsledek hlasování, jímž byl zákon přijat v dolní sněmovně parlamentu.
</TEXT>
<HEADING>
Hlas skeptiků
</HEADING>
<TEXT>
Odpůrci právě projednávaného ústavního zákona mají jistě pravdu v tom, že referendum i další formy přímé demokracie (jako například plebiscit) byly v dějinách často zneužívány k prosazení tyranské či diktátorské politiky. Podle těchto kritiků je nejlépe, jestliže lid jako nositel svrchované politické moci v demokratické společnosti rozhoduje pouze o tom, kdo zasedne v zastupitelských orgánech, zatímco veškerá další politická rozhodnutí se již odvozují od pravomoci těchto orgánů. Podle tohoto názoru je také nezbytné, aby za lid, jenž je příliš náchylný hlasu demagogů, rozhodovala jím zvolená politická třída, pro kterou je typická zkušenost, kultura a vyšší míra politické odpovědnosti. Proměnlivost veřejného mínění a míra politické demagogie, která doprovází například referenda v evropských zemích v souvislosti s postupujícím procesem hospodářské a politické integrace, jako by jen potvrzovala, že lid není sám sobě dobrým vládcem. Nedávné rakouské referendum ohledně Temelína a s ním spojený politický extremismus takový dojem ještě umocňují. Tento skeptický názor ovšem směřuje proti samé podstatě demokracie jako politického režimu, protože referendum tvořilo nedílnou součást demokratické kultury antického Řecka i moderních dějin západních demokracií. Běžně se ho používalo v Nové Anglii a na jeho základě také vstoupila v platnost Ústava Spojených států. Referendum je institut, jímž lid vstupuje přímo do demokratického rozhodovacího procesu a sám sobě definuje hranice politické suverenity a z nich odvozené závazky. Jeho právní úprava a jednotlivé formy se mohou lišit podle toho, zda se jedná o referendum vládní moc zavazující nebo pouze s doporučujícím účinkem, předběžné či následné, vyhlašované některým ústavním orgánem (prezident, vláda) nebo iniciované přímo občany a podobně. Všechny tyto formy ovšem spojuje to, že v referendu se mimořádně silně zobrazuje moderní představa demokratické společnosti jako smluvního závazku mezi vládou a občany. Vztah mezi vládou a občany nekončí tím, že politické elity získají v demokratických volbách moc a začnou ji v čase vymezeném jejich volebním obdobím uplatňovat vůči těm, kdo je zvolili. Demokratická vláda je založena na vzájemném závazku, v němž občané slibují vládě poslušnost výměnou za to, že vláda bude po celou dobu svého vládnutí respektovat demokratickou vůli a nepodnikne kroky ohrožující občanská práva a svobody. Systém demokratických voleb a vzájemných brzd a rovnováh mezi jednotlivými institucemi ústavní moci vytváří vysoce komplikovanou a často izdlouhavou kontrolou plnění tohoto závazku ze strany vládní moci. Referendum se potom nabízí jako mechanismus, jímž lid vyjadřuje svou většinovou vůli přímo a vládě sděluje (formou právního závazku či politického doporučení), jaká rozhodnutí má učinit.
</TEXT>
<HEADING>
Plebescit jako důležitá zpětná vazba
</HEADING>
<TEXT>
Především během volebního mezidobí tak referendum vytváří důležitou zpětnou vazbu mezi vládou a občany v zásadních politických otázkách. Demagogie, nevědomost či nezájem jsou průvodní znaky každého demokratického rozhodování a ani zdaleka se netýkají pouze referenda, jak zdůrazňují jeho kritici. Tvrdit, že referendum do zastupitelské demokracie nepatří, je ostatně také projev neznalosti a politické demagogie. Referendum je politicky mnohoznačné stejně jako sama demokracie a obsahuje všechna rizika spojená s principem svrchovanosti lidu a demokratické vlády.
</TEXT>
<HEADING>
Omezená rizika
</HEADING>
<TEXT>
Jeho prostřednictvím je možné nechat schválit největší politické zločiny, ale zrovna tak lze s pomocí referenda těmto zločinům zabránit. Referendum představuje politické riziko, ale současně také posiluje důvěru v sílu svobodné diskuse, otevřené argumentace a demokratického rozhodování. Omezení, s nimiž čeští poslanci ústavní zákon o referendu nakonec schválili, jsou pojistkou proti tomu, aby tento nástroj přímé demokracie neohrožoval naše občanská práva a politické svobody. Nyní záleží na senátorech, zda naplní literu ústavy a učiní naši společnost demokratičtější se všemi riziky, která k tomu patří.
Jeho prostřednictvím je možné nechat schválit největší politické zločiny, ale zrovna tak lze s pomocí referenda těmto zločinům zabránit. Referendum představuje politické riziko, ale současně také posiluje důvěru v sílu svobodné diskuse, otevřené argumentace a demokratického rozhodování. Omezení, s nimiž čeští poslanci ústavní zákon o referendu nakonec schválili, jsou pojistkou proti tomu, aby tento nástroj přímé demokracie neohrožoval naše občanská práva a politické svobody. Nyní záleží na senátorech, zda naplní literu ústavy a učiní naši společnost demokratičtější se všemi riziky, která k tomu patří.
</TEXT>
</DOC>
<DOC>
<DOCID>LN-20020213046</DOCID>
<DOCNO>LN-20020213046</DOCNO>
<DATE>02/13/02</DATE>
<TITLE>
(37) Komu patří poklad
</TITLE>
<TEXT>
On-line román
</TEXT>
<HEADING>
Kniha, o jejímž pokračování rozhodujete sami
</HEADING>
<TEXT>
Deml s Jandou a Sekerou najdou v zamaskovaném koutě půdy Rakušanova domu cennosti: nejvíce se jim líbí křišťálové lustry, ověšené broušenými cingrlátky.
Situace po nějaké době přestala být tak hrozivá, jak se zdála ze začátku. Demlovi se podařilo najít bezpečnou cestu z obleženého domu: vikýřem prolezl na střechu, sklouzl se do okapu a postoupil až k hromosvodu. Janda se Sekerou ho pozorovali a dělala se jim při té podívané husí kůže. Co je to platné, Deml je nejodvážnější a nejšikovnější ze všech! Deml by nepřiznal, že mu taky nebylo nejlíp. Lezení po střechách a po stromech patřilo k základním dovednostem žižkovského kluka, ovšem tenhle okap byl opravdu hodně prolezlý... Hromosvod zatím vzdoroval větru, mrazu a kyselým dešťům, skoby se ve zdivu neviklaly, takže cesta na svobodu byla vcelku zabezpečená. "Když bude nejhůř," prohlašoval Deml, když se vrátil ke svým druhům, "slezem dolů." "No..." ozval se Sekera. "Ty se bojíš, srabáku?" obrátil se na něho Janda a hned se podíval na Demla. Ten se ušklíbl. "Budu na tebe zvědavej, až polezeš..." Vrátili se do místnosti s pokladem. Demlovi se kdoví proč zalíbila židovská hvězda přišitá na kožichu. Nebyla na něm přišitá moc pevně. Zdálo se, že ten, kdo ji šil, doufal, že ji bude moci co nejdřív odpárat, takže ji spíš jen tak halabala přistehoval. Stačilo trhnout a šla od látky dolů. Sekera zatím věnoval pozornost krabici, kterou našel v jedné ze skříní. To byla krása! Krabice obsahovala snad tři čtyři stovky pestrobarevných nálepek na kufry. Hotely se skvělými názvy Splendid, Miramare a Majestic... obrázky parníků s dýmajícími komíny a pyšnou vlnou u přídě, siluety měst, domy podobné palácům s rozzářenými světly... Sekera se obrázky probíral a v jednu chvíli k nim dokonce přičichl, snad v naději, že ucítí skořici anebo vůni tropických květů. Ucítil jen plesnivinu. Odnesl si obrázky k oknu, aby na ně lépe viděl. Hotely světa... I na Žižkově byly hotely. Nároďák, pak hotel Tichý hned pod krámkem šmeldy Jůzy a pak dole hotel Ostaš. Před žádným nikdy nestálo žádné auto s volavkou na chladiči, zhotelu Ostaš Sekera nikdy neuvidí vycházet dámu podobnou princezně, s přiléhavou čapkou a dlouhatánským pérem na hlavě... Janda věnoval pozornost lustrům. Nikdy ho nenapadlo, že by takové zámecké lustry mohl někdo mít doma, nebo že by je dokonce pověsil na půdu. Bázlivě vztáhl ruku. Broušené sklo šlo snadno nadzvednout. Viselo jen na tenkém háčku. Tak... a háček se vysmekl z očka. Obrovský skleněný briliant se třpytil na chlapcově začernalé dlani. "Tohle je... poklad," zašeptal. Deml vzhlédl od židovské hvězdy a Sekera se zarazil nad krabicí s obrázky. "Poklad?" "Ano. Náš poklad." "Počkej, jak to, náš poklad? Jsme na půdě..." "Čí je to půda?" "Pana Rakušana." "Pan Rakušan je vožralej dědek," ušklíbl se Janda. "Může bejt rád, že ho nevyhoděj." "Čí je to barák?" "Čí by byl? Jako všechny baráky, ne? Dělníků," řekl Janda Sekerovi. "Domy jsou všech." "Když jsou všech," řekl Sekera, "tak nejsou naše." Tahle logika Jandu zaskočila. Deml strčil šesticípou hvězdu do kapsy a zvolna k nim přikročil. "Blbě kecáte voba. Ať jsou baráky, koho chtěj, nejdůležitější je, že tě nesměj chytit." Nevěděli, co na to říct. "No jasně, moc na mě nečumte. Ať jsou tyhle věci Rakušanovy, nebo dělníků, kdyby nás tu někdo chytil, kopnou nás do prdele, nemyslíte?" "Otec by mě seřezal šlauchem od plynu," připustil Janda. "Tak vidíš, vole. A nezáleží na tom, jestli je tvůj fotr dělník, nebo třeba nějakej ředitel nebo co. Poklad je to pěkněj, a protože jsme ho našli a nikdo o něm neví, je náš." "Tak ho tu necháme a budem se sem na něj chodit koukat," navrhl Sekera. "Jsi blbej, jak daleko vidíš. Když jsme ho našli my, může ho najít někdo jinej, nezdá se ti?" "Sem nikdo netrefí." "A co kluci z Jeseniovky? Lezou za Rakušanem dýl než my!" "Jenže sem se nedostali." "Protože je to nenapadlo. Já ti něco povim, Sekera. My to odsud musíme odnýst, aby to ty hajzlové z Jeseniovky neukradli, chápeš?" Proti tak vážnému argumentu opravdu nebylo možno nic namítnout.
Chcete ovlivnit děj románu? Na adrese WWW.LIDOVKY.CZ/NEFF o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování zítra
</TEXT>
</DOC>
<DOC>
<DOCID>LN-20020213047</DOCID>
<DOCNO>LN-20020213047</DOCNO>
<DATE>02/13/02</DATE>
<TITLE>
Tmavomodrý svět režiséra Jana Svěráka se mezi nominované zahraniční snímky nedostal
</TITLE>
<TEXT>
Očekávanou smršť nominací pro Pána prstenů, ale jen tři naděje pro Harryho Pottera přineslo včerejší oznámení kandidátů na prestižní ceny americké filmové akademie.
LOS ANGELES - Český film zůstal tento rok bez naděje na zlatou sošku. Tmavomodrý svět se totiž nakonec mezi nominované filmy nedostal. Měl přitom teoreticky šanci jak v kategorii zahraničních (respektive jinak než anglicky mluvených) filmů, tak v ostatních kategoriích. Takto zabodovat se letos podařilo filmu Amélie z Montmartru, který kromě nominace za nejlepší cizojazyčný film získal ještě další čtyři, mezi nimi i za původní scénář. Film Pearl Harbor, často označovaný za přímého konkurenta Tmavomodrého světa, se dočkal čtyř nominací, žádná z nich se však netýká hlavních kategorií. Zdaleka nejvíce želízek v ohni má film Petera Jacksona Pán prstenů: Společenstvo prstenu. Získal celkem třináct nominací a může získat Oscara ve většině hlavních kategorií, mj. za nejlepší film, režii, scénář adaptace, kameru, střih, hudbu či zvláštní efekty. Film Harry Potter a Kámen mudrců, který bývá s Pánem prstenů často srovnáván a v Česku s ním právě vstupuje do souboje o diváckou přízeň, v nominačním klání hořce prohrál získal pouhé tři nominace, navíc jen v kategoriích hudba, kostýmy a výprava. Výsledek nominačního boje je pro jeho tvůrce nepochybně zklamáním.
</TEXT>
<HEADING>
Rozhodne se v březnu
</HEADING>
<TEXT>
Na nejlepší film jsou vedle Pána prstenů nominovány ještě snímky Čistá duše (režie Ron Howard), Gosford Park (režie Robert Altman), V ložnici (režie Todd Field) a Moulin Rouge (režie Baz Luhrmann). Nominovanými režiséry se spolu s Peterem Jacksonem stali Ron Howard (Beautiful Mind), Ridley Scott (Black Hawk Down), Robert Altman (Gosford Park) a David Lynch (Mulholland Drive). Sošku pro nejlepší herečku mohou získat Halle Berryová (Monsters' Ball), Judi Denchová (Iris), Nicole Kidmanová (Moulin Rouge), Sissy Spaceková (V ložnici) a Renée Zellwegerová (Deník Bridget Jonesové). Nejlepším hercem bude vyhlášen někdo z pětice Russell Crowe (Čistá duše), Sean Penn (I Am Sam), Will Smith (Ali), Denzel Washington (Training Day) a Tom Wilkinson (V ložnici). Slavnostní udílení Oscarů je plánováno na 24. března. Odehrávat se bude v novém prostoru s názvem Kodak Theatre, průvodkyní ceremoniálem se stane Whoopi Goldbergová.
Nominace na Oscara
Oscary bude americká filmová akademie rozdávat 24. března v nových prostorách Kodak Theatre
Nejlépe hodnocené filmy
Pán prstenů (1. díl) 13 nominací
Čistá duše 8 nominací
Moulin Rouge 8 nominací
Gosford Park 7 nominací
V ložnici 5 nominací
</TEXT>
</DOC>
<DOC>
<DOCID>LN-20020213048</DOCID>
<DOCNO>LN-20020213048</DOCNO>
<DATE>02/13/02</DATE>
<TEXT>
"Čtrnáctiletí se k soudu vůbec nedostanou," píší noviny o případu, kdy sedm výrostků rozkopalo v Uhříněvsi dvaapadesát židovských náhrobků. Hrdinové ze hřbitova to předpokládají také. Policistům, kteří je vyšetřovali, se smáli do očí. Podobně se smějí ještě mladší děti, které jejich rodiče posílají krást. Zákon na ně nemá, mohou tedy dělat beztrestně to, co by jinak bylo trestné. Tak jednoduché to ale zase není. Mladistvým delikventům ve věku mezi dvanácti a patnácti lety může být v občanskoprávním řízení nařízena ochranná výchova. Ochrannou výchovou ale zákon myslí instituci zvanou pasťák, který "hodnotovou orientaci" mladistvých pachatelů podle obecného mínění jen podtrhne. Jinou možností by mohl být zákon o speciálním soudnictví, který schválila vláda. Na jeho základě by bylo možné mladistvým pachatelům uložit alternativní tresty, jimiž mohou být i výchovná a vzdělávací opatření. Zákon má jedinou vadu: parlament ho zatím neprojednal a neschválil. Velká část veřejnosti má pro podobná provinění výrostků jediný, pohříchu nemakarenkovský recept: řezat, řezat, řezat. A ovšem také - zavřít. Co ale spraví bití a kriminál u dětí, jejichž chování ovlivnila špatná výchova? Kdo za to může více: ony samy, nebo jejich rodiče? Problém je v tom, že rodičům žádný trest ze zákona ukládán není. Jedinou využívanou možností je vymáhání náhrady škody v občanskoprávním sporu. To se však čtrnáctiletých nácků ani dvanáctiletých zlodějů nedotkne. Otec jednoho z pachatelů z Uhříněvsi při promítání kazety dokumentující "hrdinství" jeho potomka dokonce prohlásil, že "syna bude bránit vlastním tělem". Co kdyby ale soudy začaly využívat ustanovení § 217 trestního zákona, který v prvním odstavci vymezuje ohrožování mravní výchovy mládeže tak, že "kdo vydá, byť i z nedbalosti, osobu mladší než osmnáct let nebezpečí zpustnutí tím, že jí buď umožní vést zahálčivý nebo nemravný život, nebo ji svádí k zahálčivému nebo nemravnému životu, bude potrestán odnětím svobody až na dvě léta"? Rodiče zajisté není třeba zavírat. Uvažujme dále: co kdyby je ale soudce spolu s ratolestí poslal na brigádu do Terezína, či v případě zlodějů - čistit cihly z bouraček? "Kde není kázně, tam není bázně," říkávala moje babička. Nedovedla mi vysvětlit, že nejde o strach, ale o respekt ke skutečným hodnotám. Vyprávějte to ale rodičům mladých skinů nebo mladičkých zlodějů. Stromek roste, jak se ohýbá. Podmínkou je, že jej někdo ohýbat musí. A pokud to nedělá, měla by společnost ohnout toho, kdo to má na práci, a dát mu na prdel.
</TEXT>
</DOC>
<DOC>
<DOCID>LN-20020213049</DOCID>
<DOCNO>LN-20020213049</DOCNO>
<DATE>02/13/02</DATE>
<TITLE>
Krasobruslení
</TITLE>
<TEXT>
8. Beránková, Dlabola
Běh na 10 km (ženy)
28. Kamila Rajdlová
51. Ilona Bublová
Běh na 15 km (muži)
29. Jiří Magál
34. Petr Michl
45. Milan Šperl
Sjezd (ženy)
30. Gabriela Martinovová
</TEXT>
<HEADING>
Největší události
</HEADING>
<TEXT>
* Vítězkou sjezdu, královské lyžařské disciplíny, se stala překvapivě Francouzka Carole Monttiletová. * Běh mužů na 15 kilometrů klasicky senzačně ovládli reprezentanti Estonska.
* Vítězkou sjezdu, královské lyžařské disciplíny, se stala překvapivě Francouzka Carole Monttiletová. * Běh mužů na 15 kilometrů klasicky senzačně ovládli reprezentanti Estonska.
</TEXT>
</DOC>
<DOC>
<DOCID>LN-20020213050</DOCID>
<DOCNO>LN-20020213050</DOCNO>
<DATE>02/13/02</DATE>
<TITLE>
Pokud se Jiřímu Dopitovi vydaří jeho vystoupení v NHL, dorazí do Salt Lake City spolu s brankářem Romanem Čechmánkem
</TITLE>
<TEXT>
Pouze tři čeští hokejisté a vypůjčený gólman vyjeli osmnáct hodin po příletu z Evropy k prvnímu tréninku olympijských šampionů v Salt Lake City. Již dnes se však tým měl rozrůst na sedm hráčů, očekával se přílet kapitána Jágra, Reichla a obránců Tomáše Kaberleho s Kubinou.
SALT LAKE CITY (od zpravodaje LN v USA) - Největším tématem posledních dnů je kauza Jiřího Dopity. Centr Philadelphie laboruje se zády, naposledy v NHL nastoupil 26. ledna a kluboví lékaři váhají s jeho uschopněním k zápasům. Jeho místo v reprezentaci je připraven zaujmout Radek Bonk. "S Jirkou jsem mluvil, poslední utkání před olympiádou by už měl hrát, poté se vše rozhodne," hlásil asistent generálního manažera František Černík zprávu, že Dopita měl již v noci na dnešek nastoupit proti New York Islanders. Pokud vše zdárně dopadne, dorazí do Salt Lake City spolu s brankářem Romanem Čechmánkem ve středu. Právě muž mezi tyčemi chyběl tříčlennému torzu týmu, které v pondělí vyjelo poprvé na led tréninkové haly Accord Ice Center. Do branky si proto stoupl vypůjčený brankář David Spice, kterého nejdřív nechtěla ochranka do haly ani pustit. Pavel Patera s Petrem Čajánkem v modrých uniformách útočníků, Michal Sýkora v červeném dresu obránce. Jako první se však na ledovou plochu vyhrnul Vladimír Růžička v teplákové soupravě, pro uklidnění nastřílel pár "šibeniček" a aktivně se stejně jako druhý asistent trenéra Josefa Augusty Vladimír Martinec zapojil do tréninku. V komorním prostředí prosvětlené haly, pod jejímž ledem i na mantinelech jsou vymalována loga utažských her, trvalo původně hodinové bruslení jen asi třicet minut. Žádná kouzla se nevymýšlela, alespoň trochu vyjezdit únavu z dlouhé cesty a protáhnout tělo. Za modrou, najet a střílet, přečíslení dva na jednoho a ke konci chvilka odpočinkové hry na jednu branku. Růžička se Sýkorou proti Paterovi s Čajánkem.
</TEXT>
<HEADING>
První posílil tým Jágr
</HEADING>
<TEXT>
Stejné obsazení se čekalo i na příští den. První adepti olympijského dresu z NHL dorazili až odpoledne, jen Jaromír Jágr měl šanci trénink stihnout. "Nevíme ale, jestli bude na led chtít. Každopádně říkal, že už se těší, a zraněná třísla zatím jakž takž drží," dodal František Černík, který největší hvězdu českého týmu vyzvedl odpoledne na letišti.
Stejné obsazení se čekalo i na příští den. První adepti olympijského dresu z NHL dorazili až odpoledne, jen Jaromír Jágr měl šanci trénink stihnout. "Nevíme ale, jestli bude na led chtít. Každopádně říkal, že už se těší, a zraněná třísla zatím jakž takž drží," dodal František Černík, který největší hvězdu českého týmu vyzvedl odpoledne na letišti.
</TEXT>
</DOC>
<DOC>
<DOCID>LN-20020213051</DOCID>
<DOCNO>LN-20020213051</DOCNO>
<DATE>02/13/02</DATE>
<TEXT>
SOLDIER HOLLOW (od zpravodaje LN v USA) - Úmysl nepostavit se na start včerejší klasické desítky si nerozmyslela česká běžkyně Kateřina Neumannová. Únavu ze sobotního vyčerpávajícího závodu na 15 km, v němž vydřela bronzovou medaili, totiž z těla vyhání jen zvolna. "Druhý den po oslavách třetího místa a všech společenských povinnostech jsem byla dost utahaná a z postele jsem vylezla pozdě," povídala Neumannová. "V pondělí jsem se víceméně jen prošla na lyžích. Únavu jsem cítila pořád, navíc mě začaly bolet úpony svalů na kyčlích. Nikdy se mi to zatím nestalo, zřejmě to souvisí s únavou." Druhý start plánuje na své 29. narozeniny v pátek 15. února, kdy ji čeká kombinovaný závod na 5 km klasicky a 5 km volně.
</TEXT>
</DOC>
<DOC>
<DOCID>LN-20020213052</DOCID>
<DOCNO>LN-20020213052</DOCNO>
<DATE>02/13/02</DATE>
<TITLE>
SALT LAKE CITY (od zpravodaje LN v USA) - Kdyby nastoupil na olympiádě, téměř jistě by vešel do panteonu milovaných amatérů jako kdysi skokan Eddie "Orel" Edwards či plavec Erik "Úhoř". Bylo by však také téměř jisté, že by se čeští hokejisté naganskému triumfu ani nepřiblížili. Pětatřicetiletý David Spice je automechanik, jenž se jednou týdně mění v hokejového brankáře. Na prvním tréninku české reprezentace stál jako jediný muž mezi tyčemi a už po pěti minutách zdvořilostní palby se zalykal únavou. "Ten už se nevrátí, v noci bude spinkat jako miminko a ráno ani nevstane," halekal kustod Áda Bílek. "Jak že se jmenuje? David. No jo, David Coperfield, ten prostě zmizí a už se neobjeví," nepřestával špičkovat Bílek, viditelně uchvácený raritním vystoupením neznámého brankáře na reprezentační úrovni.
</TITLE>
<HEADING>
"Wow, to byla makačka!"
</HEADING>
<TEXT>
Do kabiny se kanadský rodák Spice, jenž už 15 let žije v Salt Lake City, hnal s viditelnou únavou. Tak jaké to bylo? "Wow," prohodí udýchaně výstižné americké citoslovce. Po sprše už kráčí s brejličkami na nose v lepší náladě. "Jsem hrozně unavený, ti kluci jsou tak rychlí, a já byl tak nervózní," popisuje dění na ledě, kde oproti profesionálům trochu připomínal zpomalený film. Hokejisté ho přesto vzali, v jedné krátké přestávce k brankáři přijeli Sýkora s Čajánkem a povzbudivě ho podle hokejové tradice holí poplácali po betonech. "Kluci byli moc milí, hodně mi pomohli," říkal Spice, z něhož se nakonec podle původních předpovědí nevyklubal brankář místní univerzity, ale člen klubu jakési rekreační ligy. "Hrajeme každou sobotu večer, to je taky jediné, kdy se na led pořádně dostanu. Takhle už jsem si dlouho nezatrénoval," ulevil si. Ve stavu nouze ho českému týmu dohodil kamarád asistenta generálního manažera Františka Černíka a Spice zůstane i na příští dva tréninky, než dorazí jako první z triumvirátu gólmanů Roman Čechmánek.
</TEXT>
<HEADING>
Až mu dá gól Jágr, schová si puk
</HEADING>
<TEXT>
"V týmu máme hodně českých kluků, když mě oslovili, váhal jsem asi tak dvě vteřiny. Taková nabídka se neodmítá," vyprávěl brankář, jenž mezi mantinely olympijského tréninkového areálu Accord Ice Center vyjel v českém dresu, který si sám koupil. Nejvíc se teď těší, až se proti němu postaví Jaromír Jágr. "Pro puk z první střely, kterou mi dá gól, si hned dojedu a nikdo mi ho nevezme. Budu ho mít na památku," vyprávěl sympatický chlapík, jemuž se prý z hvězdných brankářů nejvíc líbí Curtis Joseph, Dominik Hašek a Felix Potvin. Jejich kalibru se prý nikdy ani nepřiblížil, za mlada hrál v Kanadě juniorskou ligu, než musel nastoupit do práce. "Hokej ale mým koníčkem zůstal a věřte mi, že na olympiádě budu fandit Čechům," zapřísahá se. Pak se otočí a zatímco tým již dávno odjel připraveným autobusem s pěti olympijskými kruhy, on zamíří ke svému autu. "Zítra se ale vrátím, na to se můžete spolehnout..."
"V týmu máme hodně českých kluků, když mě oslovili, váhal jsem asi tak dvě vteřiny. Taková nabídka se neodmítá," vyprávěl brankář, jenž mezi mantinely olympijského tréninkového areálu Accord Ice Center vyjel v českém dresu, který si sám koupil. Nejvíc se teď těší, až se proti němu postaví Jaromír Jágr. "Pro puk z první střely, kterou mi dá gól, si hned dojedu a nikdo mi ho nevezme. Budu ho mít na památku," vyprávěl sympatický chlapík, jemuž se prý z hvězdných brankářů nejvíc líbí Curtis Joseph, Dominik Hašek a Felix Potvin. Jejich kalibru se prý nikdy ani nepřiblížil, za mlada hrál v Kanadě juniorskou ligu, než musel nastoupit do práce. "Hokej ale mým koníčkem zůstal a věřte mi, že na olympiádě budu fandit Čechům," zapřísahá se. Pak se otočí a zatímco tým již dávno odjel připraveným autobusem s pěti olympijskými kruhy, on zamíří ke svému autu. "Zítra se ale vrátím, na to se můžete spolehnout..."
</TEXT>
</DOC>
<DOC>
<DOCID>LN-20020213053</DOCID>
<DOCNO>LN-20020213053</DOCNO>
<DATE>02/13/02</DATE>
<TITLE>
SALT LAKE CITY - Unavený, ale dobře naladěný, včera dorazil do Salt Lake City kapitán hokejové reprezentace Jaromír Jágr. Byl vůbec první posilou z NHL, která se českým trenérům v olympijském městě hlásila.
</TITLE>
<TEXT>
Hokejové fanoušky vyděsila zpráva o vašem dalším zranění. Jak se momentálně cítíte?
</TEXT>
<HEADING>
Docela to jde, děkuju za optání.
</HEADING>
<TEXT>
V listu Washington Post se ale psalo o vašem zranění vazů v koleni io tom, že asi nenastoupíte v prvním utkání na olympijských hrách.
Ne, ne, už je to dobré. Koleno jsem si poranil již v pátečním utkání v Nashvillu. V první chvíli jsem pořádně nevěděl, jak rychle se dám do pořádku, ale nechtěl jsem klubu, který bojuje o play off, chybět. Nemohl jsem si to dovolit. Proto jsem hrál dál, i když jsem na led pravidelně nechodil. Pondělní zápas s Tampou jsem chtěl původně taky odbruslit ještě trochu zlehka, jenomže nakonec jsem hrál celé utkání. Bolesti se ve větší míře neozvaly.
Nastoupíte tedy v pátek k prvnímu utkání?
Teď už se cítím dobře, nevidím důvod, proč bych nehrál.
</TEXT>
<HEADING>
Jak se na olympiádu těšíte?
</HEADING>
<TEXT>
Chci se soustředit jen na hokej. Doma nás bude sledovat deset milionů lidí, cítím velkou zodpovědnost. Ani proto neplánuji, že bych se šel podívat na nějaké jiné sporty.
Jak jste se rozloučil ve Washingtonu? Byla tam už cítit olympijská nervozita?
Docela jsme se hecovali s Peterem Bondrou, jak budeme hrát proti sobě. Jenomže Slovensku to nakonec nevyšlo. Peter z toho byl moc zklamaný, zápasy totiž sledoval v televizi.
V olympijské vesnici budete bydlet na pokoji s kamarádem z Pittsburghu Janem Hrdinou.
Už se na něj i ostatní spoluhráče těším. Honza bude mít jako mladší na starosti důležitý úkol: přepínat programy v televizi...
</TEXT>
</DOC>
<DOC>
<DOCID>LN-20020213054</DOCID>
<DOCNO>LN-20020213054</DOCNO>
<DATE>02/13/02</DATE>
<TITLE>
Závod mužů vyhrál Estonec Veerpala, čeští běžkaři neuspěli
</TITLE>
<TEXT>
Ruskou armádu běžkařek, o nichž trenér Kateřiny Neumannové prohlásil, že dopují, včera na cestě za olympijským zlatem pokořila na trati 10 kilometrů klasicky Norka Skariová. Potvrdila tak roli největší favoritky. Závod mužů na 15 kilometrů volně se nečekaně proměnil v estonský triumf. Veerpalu byl zlatý, Mae bronzový.
SALT LAKE CITY - Norská lyžařka Bente Skariová potvrdila ve včerejším běhu na 10 kilometrů klasickou technikou roli největší favoritky. Jako jediná dokázala pokořit ruské běžkařky Danilovovou, Čepalovovou a Lazutinovou, které se nakonec seřadily na druhém až čtvrtém místě. Vítězka prvního olympijského závodu na 15 kilometrů Italka Belmondová doběhla s velkou ztrátou pátá. Na trati to ale včera dlouho vypadalo na to, že ani Skariová Ruskám stačit nebude. Závod totiž rozběhla pomaleji, na prvním mezičase byla až čtvrtá se ztrátou 15 sekund na Danilovovou. A ještě na posledním mezičase necelé tři kilometry před cílem ztrácela na zlato deset sekund. Nakonec ale Danilovovou o dvě a půl vteřiny porazila.
</TEXT>
<HEADING>
Smůla české běžkyně
</HEADING>
<TEXT>
Kateřina Neumannová tento závod podle očekávání vynechala, nejlepší z Češek tak byla na 28. místě Kamila Rajdlová. Závod se jí ale změnil v tragédii. Dva kilometry před cílem totiž Rajdlové praskla hrazdička u levé boty a ztratila lyži. V té chvíli přitom ztrácela pár vteřin na patnácté místo. "Nevěděla jsem, co se stalo. Musela jsem se kousek vrátit," slzela v cíli. Zastávkou ztratila deset vteřin a další čas tím, že závod opatrně dokončila. "Dalo se s tím jet, ale měla jsem strach, aby mi lyže zase nevypadla," řekla liberecká rodačka. "Taková ztráta je na desítce příliš." Po dojezdu zjistila, že má prasklou hrazdičku upínající její levou botu do vázání. "To se mi nikdy nestalo. Když se ochodí staré boty, tak hrazdička vypadne celá. Ale tohle? Že by se to ulomilo, jsem v životě neviděla!" divila se běžkyně. "Mohla jsem být do dvacátého místa, což by bylo v takové konkurenci hodně dobré," mínila Rajdlová. "Asi se někde sama vybrečím," prozradila, jak ze sebe nešťastný závod setřese. V prvním startu na olympijských hrách v kariéře Rajdlová na své oblíbené trati běžela uvolněně. "Jelo se mi slušně. Bolely mě nohy, ale nerupla jsem," potěšilo Rajdlovou alespoň něco.
</TEXT>
<HEADING>
Estonský triumf
</HEADING>
<TEXT>
Závod mužů se stal trochu nečekaným triumfem estonských lyžařů. Vůbec první olympijské zlato v historii pro tuto pobaltskou republiku vybojoval Anders Veerpalu. V dramatickém závodě na 30 kilometrů si od poloviny trati udržoval mírný náskok před svým včerejším největším soupeřem Norem Estilem. V cíli nakonec činil 36 sekund. Estila porazil Veerpala i před rokem na mistrovství světa v Lahti, kde v závodě na 30 kilometrů klasicky získal své první velké vítězství. Žádnou olympijskou medaili však do včerejška nevlastnil. Největší favorit Anders Aukland z Norska se musel spokojit se čtvrtým místem. Až pátou pozici obsadil vedoucí muž Světového poháru Švéd Per Elofsson, který v sobotním úvodním závodu na 30 kilometrů volně v polovině trati vzdal. Triumf Estonců púodtrhl třetím místem Mae. Nejlepší z českých běžců na startu Jiří Magál obsadil 29. místo.
Výsledky běhu na lyžích
</TEXT>
</DOC>
<DOC>
<DOCID>LN-20020213055</DOCID>
<DOCNO>LN-20020213055</DOCNO>
<DATE>02/13/02</DATE>
<TITLE>
Ruský tým bude bez Kozlova. Kvůli zranění břišního svalu přijde ruský hokejista Viktor Kozlov o olympijský turnaj. Střední útočník celku Florida Panthers se zranil v sobotním zápase NHL s Bostonem. Kozlov se měl připojit k týmu společně s bratry Pavlem a Valerijem Bureovými.
</TITLE>
<TEXT>
Mühlegg se nedočkal uznání od Španělů. Vítězství Johanna Mühlegga na olympijské třicítce v běhu na lyžích nepovažují někteří Španělé za úspěch své země. Francisco Fernandez Ochoa, vítěz slalomu na ZOH v roce 1972 v Sapporu, nařkl španělský svaz, že se chlubí cizím peřím. "Španělsko nemá s tímto úspěchem nic společného. Mühlegg je vynikající běžec a já mu blahopřeji k vítězství na olympiádě, ale naší země se to netýká." Španělský král Juan Carlos se ale s kritickými slovy neztotožnil a Mühleggovi zaslal děkovný telegram: "Vaše vítězství je velmi důležité pro španělský sport."
Kölzig Němce asi neposílí. Němečtí hokejisté se budou muset v případě postupu do hlavního turnaje olympijských her v Salt Lake City obejít s největší pravděpodobností bez brankáře Olafa Kölziga. Opora Washingtonu a největší hvězda německého hokeje si poranila vazy v koleně a podle týmových lékařů bude mimo hru deset až čtrnáct dní.
Kostaričan rozšířil počet zemí na ZOH. Do startovní listiny běžeckého závodu mužů ve sprintu byl včera dodatečně zařazen Kostaričan Arturo Kinch. Tím se zvýšil počet zúčastněných zemí na rekordních 78.
U-rampa byla srovnána se zemí. Jen několik hodin poté, co na ní američtí snowboardisté vybojovali dvě zlaté medaile, byla více než 155 metrů dlouhá U-rampa v Park City zničena. Tým organizátorů s rolbami srovnal za jediné odpoledne se zemí až pět metrů vysoké stěny. "Musíme ji zbourat, protože tudy povedou slalomové tratě," prohlásil Ny, který její přípravou strávil více než měsíc.
Diváci si stěžují na špatný výhled. V krasobruslařské hale Salt Lake Ice Center vyvolává špatný výhled na aktéry olympijských soutěží protesty mezi diváky. Zvlášť do rohů kluziště není prý z některých míst v hledišti pro patnáct tisíc lidí vůbec vidět. Organizátoři kvůli vysokým nákladům nepřestavěli původní basketbalovou halu tak, aby na ledovou plochu bylo vidět odevšad. Ani druhá varianta, ve které měly být krasobruslařské soutěže přesunuty do haly E-Center, nepřipadla kvůli nižší kapacitě v úvahu.
</TEXT>
</DOC>
<DOC>
<DOCID>LN-20020213056</DOCID>
<DOCNO>LN-20020213056</DOCNO>
<DATE>02/13/02</DATE>
<TITLE>
SALT LAKE CITY - Francouzka Carole Montilletová zaskočila všechny favoritky a s přehledem vyhrála včerejší sjezd v Salt Lake City. Dvakrát odložený závod zvládla vítězka v čase 1: 39,56 a jako jediná se dostala pod hranici 1:40 minuty. Stříbro vybojovala na sjezdovce Wildflower v lyžařském areálu ve Snowbasinu Italka Isolde Kostnerová. Vedoucí závodnice v této disciplíně ve Světovém poháru za Montilletovou zaostala o 45 setin sekundy. Se třetím místem se musela spokojit další z favoritek, Rakušanka Renate Götschlová.
</TITLE>
<HEADING>
Dlouhá cesta od předjezdkyně
</HEADING>
<TEXT>
Montilletová poprvé soutěžila na olympiádě před čtyřmi roky v Naganu, kde obsadila ve sjezdu i super-G shodně čtrnácté místo. Atmosféru největší sportovní události však měla možnost vstřebávat už v roce 1992 v Albertville, kde plnila roli předjezdkyně. Na své první vítězství v závodě Světového poháru musela Francouzka čekat rovných deset sezon, než se na ni loni usmálo štěstí v GA-PA, kde triumfovala v super-G. Necelé tři týdny předtím stačila obsadit pátou pozici na světovém šampionátu - favorizovanou Rakušanku Göetschlovou tam tehdy porazila o jedinou setinu. Sezona 2001 2002 pro ni tak byla zatím zdaleka nejúspěšnější, když v konečném pořadí SP obsadila třetí příčku v super-G a jen o jednu horší ve sjezdu.
</TEXT>
<HEADING>
Vítězství pro přítelkyni
</HEADING>
<TEXT>
Osmadvacetiletá Montilletová celou tuto sezonu věnovala své velké přítelkyni Regine Cavagnoudové, jež na podzim tragicky zahynula při tréninku, a své první vítězství ve sjezdu si načasovala dokonale. Olympijský triumf v cíli prožívala velice emotivně. "Regine byla mou nejlepší přítelkyní. Myslím na ni každou vteřinu a idnes se mnou byla na lyžích," řekla dojatě. Gabriela Martinovová, jediná česká reprezentantka, která se na start náročného závodu postavila, obsadila v konečném hodnocení 30. místo.
Výsledky sjezdu žen
</TEXT>
</DOC>
<DOC>
<DOCID>LN-20020213057</DOCID>
<DOCNO>LN-20020213057</DOCNO>
<DATE>02/13/02</DATE>
<TITLE>
SALT LAKE CITY (od zpravodaje LN v USA) - Zapomeňte na to, že olympijští atleti jsou bráni jako rockové hvězdy. Večer co večer sice sklidí na Medals Plaza v srdci olympijského Salt Lake City zasloužený potlesk, aplausu věnovanému po nich vystupující kapele či zpěvákovi se však často ani nepřiblíží. Po dobu her se morálka jinak asketického Salt Lake City trochu uvolňuje. Rytmy duní z pódia hlavního shromaždiště, nic na tom, že pár desítek metrů za ním se rýsuje silueta ztichlého mormonského chrámu. Utažská metropole je prvním olympijským městem, kde večerní zábavu neobstarávají občas fádní vystoupení symfonií a prezentace místní kultury. "Chtěli jsme něco jiného," říká manažer kreativní skupiny organizačního výboru her Scott Givens. "Chtěli jsme něco pro mladé, co rozpumpuje energii." Proto sponzor Hallmark na každý večer zajistil vystoupení umělců, kteří běžně plní daleko větší kapacity, než je dvacetitisícové prostranství na Tample Square, obyčejně sloužící jako parkoviště.
</TITLE>
<HEADING>
Vstupenky jsou zdarma
</HEADING>
<TEXT>
Přijedou i takové hvězdy jako Kanaďanka Alanis Morissette či Sheryl Crow. Obsazení olympijských koncertů by se mohlo směle měřit s kdejakým rockovým festivalem. Lístky jsou rozdávány zdarma a lidé na ně čekají i několikahodinové fronty. Přesto se s nimi i čile obchoduje, cena na oblíbenou kapelu se vyšplhá třeba i na sto dolarů. Někteří dokonce zapnou své mobilní telefony a zprostředkovávají zážitek svým rodinám či známým. "Tahle písnička je pro naše snowboardisty," zahájil v pondělí vystoupení bezprostředně následující po korunovaci tří nejlepších mužů na prknech (všech z Ameriky) David Grohl, bývalý člen legendární Nirvany. "A tahle písnička je pro hokejového brankáře Jima Craiga," věnuje další song "Zde je můj hrdina" současný frontman skupiny Foo Fighters gólmanovi, jenž Americe vychytal olympijské zlato před dvaadvaceti lety v Lake Placid. Kapela i lidé stojící na tribunách jsou zachumláni do teplých bund a čepic. I chlad zimního večera je popichuje k divokému poskakování v rytmu písní. Když však vystoupení skončí, publikum už na ohlášený ohňostroj nečeká a spěchá do tepla domovů. Není však pochyb, že se příští den na Medals Plaza vrátí k další olympijské party.
Kteří zpěváci také vystupují během OH
Dave Matthews Band
Foo Fighters
Macy Gray
Sheryl Crow
Creed
Alanis Morissette
'N Sync
</TEXT>
</DOC>
<DOC>
<DOCID>LN-20020213058</DOCID>
<DOCNO>LN-20020213058</DOCNO>
<DATE>02/13/02</DATE>
<TITLE>
PARK CITY - Sedmadvacetiletý Fin Janne Lahtela vyhrál na olympijských hrách v Salt Lake City závod mužů v jízdě v boulích. Úřadující mistr světa, dvojnásobný celkový vítěz Světového poháru a obhájce stříbrné medaile z Nagana dostal od rozhodčích 27,97 bodu a o 38 setin porazil druhého Američana Travise Mayera, dvacetiletého nováčka ve světové špičce. "Pro tento závod jsem trénoval celou sezonu," radoval se vítěz. Třetí místo vybojoval francouzský akrobat Richard Gay, který nasbíral 26,91 bodu. Lahtela si vysloužil od sudích vysoké známky zejména díky velmi rychlé, razantní jízdě a vysokým skokům, pokaždé se čtyřmi prvky. Domácí Američan Jonny Moseley, obhájce titulu, sice udivil všechny přítomné složitým a vydařeným skokem, rozhodčí tím však příliš neuchvátil a zůstal těsně pod stupni vítězů.
</TITLE>
<TEXT>
Výsledky jízdy v boulích
</TEXT>
</DOC>
<DOC>
<DOCID>LN-20020213059</DOCID>
<DOCNO>LN-20020213059</DOCNO>
<DATE>02/13/02</DATE>
<TEXT>
PARK CITY - Tristní vystoupení českých skokanů na olympijských hrách v Salt Lake City pokračovalo i v úterní kvalifikaci na velkém můstku K120. Ze čtveřice českých zástupců prošli do hlavní soutěže jen dva, přičemž nejlepší Jan Mazoch obsadil za skok dlouhý 111 metrů 35. pozici. Mazoch, vnuk olympijského vítěze Jiřího Rašky, je přitom ve svých šestnácti letech nejmladším členem týmu a na olympiádě se od něj příliš nečekalo. V dnešním závodě se představí také Jakub Janda, jenž doletěl na značku 108 metrů a skončil dvaačtyřicátý. Naopak účinkování v individuálních soutěžích v Park City skončilo pro Jana Maturu, jemuž postup do hlavního závodu unikl za skok dlouhý 102,5 metru o jediné místo. Nejhorší skok předvedl Michal Doležal ( 99,5) a patřila mu konečná 55. pozice.
</TEXT>
</DOC>
<DOC>
<DOCID>LN-20020213060</DOCID>
<DOCNO>LN-20020213060</DOCNO>
<DATE>02/13/02</DATE>
<TITLE>
Sportovní dvojice Beránková - Dlabola vybojovala na OH osmé místo, které považuje za životní úspěch
</TITLE>
<TEXT>
Cesta za životním snem, tedy umístěním v elitní desítce, dostala po několika desítkách vteřin volné jízdy pro českou sportovní dvojici Otto Dlabola Kateřina Beránková chmurný nádech. Prvně jmenovaný nezvládl trojitého toeloopa a upadl. Přesto ještě oba zvedli hlavu a dobruslili si pro nečekané osmé místo.
SALT LAKE CITY (od zpravodaje LN v USA) - "Skok jsem urval, vršek těla mi šel dříve než nohy a rotaci jsem poněkud přetočil," přibližoval kritický moment jízdy ještě udýchaný Dlabola. "Při výjezdu mě to pak shodilo." O čtyři roky mladší, čtyřiadvacetiletá Kateřina Beránková, však v kritické chvíli zachovala klid a partnerovi pomohla dostat se v krátké době opět do rytmu a víru děje. "Já mám za úkol pokračovat dál, ať se děje co se děje," vysvětlovala. "Je pravda, že po kolizi se Ota zastavil a chvíli trochu zmatkoval, ale v podstatě svízelnou situace zvládl velmi dobře."
</TEXT>
<HEADING>
Povinný program přinesl nervozitu
</HEADING>
<TEXT>
Sedmé místo v povinném programu překvapilo i českou dvojici, která se radovala jako děti na pouti. I proto zřejmě krátce před volnou jízdou, snad pod tíhou nabídnutého úspěchu, především na Dlabolu dolehla i z tribuny patrná nervozita. V hale Delta Center pro 15 tisíc diváků ve středu města, proti níž stadiony pro hokejový turnaj připomínají stodoly, se Dlabola necítil ve své kůži již při rozjíždění. "Nepokusil jsem se ani o žádný trojitý skok. V soutěži ale není možné skočit pouze dvojitý, umínil jsem si proto, že ho musím skočit, ať to stojí co to stojí. Možnosti jsem měl dvě - buď se mi povede, anebo spadnu." Uklidnit ho nedokázala ani slova trenéra Ivana Rezka několik vteřin před jízdou. "Připomínal jsem jim jen, ať zpočátku trochu šetří síly vzhledem ke značné nadmořské výšce," vzpomínal trenér na poslední rady. "Nic dalšího nemá smysl říkat, myšlenkami jsou už oba v těch okamžicích stejně docela jinde." Dlabola dlouze lovil v paměti, cože mu z Rezkových slov uvízlo v hlavě. Nakonec se ale rozjasnil: "Už vím, povídal nám, ať jedeme na krásu..." Beránková, jinak též Dlabolova životní láska, svého druha mocně povzbuzovala již při rozjíždění. Přes svých pouhých 49 kilogramů je zřejmě ženou bez jakýchkoliv nervů, brilantně zvládající vypjaté situace. "Všimla jsem si, že Ota není zcela ve své kůži, tak jsem mu říkala, ať se ničím nenervuje, a kdyby se něco nepovedlo, ať nepropadá panice a docela klidně pokračuje." Český pár potkalo v úterý večer ještě jedno štěstí. Před jejich jízdou na ledě kroužili Rusové Tichonov - Petrovová, kteří splnili precizně roli jakéhosi spojovacího můstku mezi energickým pojetím jízdy Američanů Zimmermana s Inovou a poněkud vážným projevem Dlaboly s Beránkovou. Američané přivedli svým nasazením našlapanou halu do nespoutané euforie a třeštění, česká dvojice naopak na rozvážnou hudbu Raula di Vlasia bruslila zdánlivě bez šťávy a mdle. Rozhodčí ale nedali na pocity a hodnotili přesnost i originalitu některých jejich figur. "V pojetí jejich jízdy měl zaznít vztah dvou lidí, na to jsme vsadili," řekl Rezek. "Až na malé zakolísání Oty zajeli výborně a rozhodčí jejich jízdu právem vysoko ocenili." Beránková se ještě s bruslemi na nohou těšila, jak se v příštích dnech naprosto uvolněná vydá i na jiná sportoviště. "Před tím ale musíme naše umístění oslavit," připomněla. V Utahu sice vládne dost velká prohibice, šampaňské ale snad někde seženeme." "A já si konečně zajdu do McDonaldu," zasnil se její partner. "Jo, a 14. února je svátek Svatého Valentýna, tak bych měl Katce asi něco sehnat, že jo?"
Sportovní dvojice
</TEXT>
</DOC>
<DOC>
<DOCID>LN-20020213061</DOCID>
<DOCNO>LN-20020213061</DOCNO>
<DATE>02/13/02</DATE>
<TITLE>
Zápisky od Solného jezera
</TITLE>
<TEXT>
Pozornost poutají značnou. V čase úzkostlivých bezpečnostních opatření si klidně vykračují po jiskřivém sněhu u běžeckých tratí v Soldier Hollow či po asfaltových cestičkách v olympijské vesnici v Salt Lake City se zbraněmi na zádech. A světe div se, nikomu to nevadí! Věnují se totiž biatlonu a k němu chtě nechtě potřebují malorážku.
SALT LAKE CITY - Dokonce ani ostraha u všudypřítomných detektorů se k biatlonistům nechová přísněji než k ostatním sportovcům. "Zbraň si samozřejmě pokaždé, když vstupujeme do běžeckého areálu, prohlédnou, stejně jako zásobníky," vypráví Zdenka Vejnarová, příjemné překvapení pondělního závodu na 15 kilometrů. "Po městě však s flintou nechodíme, takže nemáme žádné problémy." Evě Hákové, která před časem vystupovala při závodech Světového poháru i na stupně vítězů, také z přísných kontrol nenaskakují po těle pupínky. "Nemyslím si, že by někoho u detektorů mohlo napadnout, že zbraň použijeme mimo střelnici," povídá.
</TEXT>
<HEADING>
Malorážka jako hůlky či lyže
</HEADING>
<TEXT>
"Možná, že někdo náš sport nazývá militaristickým, já ale flintu považuji za naprosto stejné 'nádobíčko' jako třeba hůlky nebo lyže. Takže mi ani trochu nepřipadá, že bych nosila přes rameno něco nezvyklého." Přestože se kontroloři u vstupu na sportoviště chovají korektně, biatlonisté jistá nařízení musejí bezezbytku plnit. Třeba naprostou maličkost: reprezentanti musejí nosit stejnobarevná pouzdra na zbraň se slídou v okolí spouště. "To aby bylo vidět, že máme otevřený závěr," vysvětluje nejúspěšnější česká biatlonistka v závodě na 15 kilometrů Kateřina Losmanová. "Když je otevřený závěr, je jasné, že v hlavni nemohl zůstat náboj." A když nikdo nenajde náboj v hlavni, po kapsách či v batohu, je klid. To Roman Dostál si vzpomněl, že si jednou v pouzdře omylem nechal dva náboje. Žádný poprask tím ale nevyvolal. "Zkrátka mi je vzali. Nic se zase až tak nedělo, měly hodnotu něco přes deset korun," mávne rukou. "Jo, to při cestě juniorů na mistrovství světa do Kanady se jedna zbraň dokonce ztratila a nikdo ji už nikdy nenašel... No, a taky jsme to přežili." Roman Vítek, jenž před rokem dokonce jeden ze závodů Světového poháru vyhrál, si vzpomněl, že loni při cestě do Ameriky vypadaly prohlídky v New Yorku kuriózně ještě přísnější než na olympiádě. "Letěli jsme na svěťák a v New Yorku nás posílali od čerta k ďáblu tak dlouho, až jsme zmeškali další letadlo. Jeden chtěl to, druhý zase ono, pohrávali si s námi mnohem hůř než letos.
</TEXT>
<HEADING>
Oči otvíraly dveře
</HEADING>
<TEXT>
Vítek vzpomíná také na Nagano, kde organizátoři snímali laserem každému oční rohovku, a pro zbraně se chodilo tak, že dotyčný zkrátka jen v patřičných místech otevřel oči a teprve pak mohl ke zbraním. To by ale biatlonisté nemohli být z Česka, aby nevymysleli ještě jednodušší přístup ke svým flintám... "První otevřel oči a dalších pět za ním hladce prošlo," pochechtává se Vítek, jemuž ale v Naganu při pohledu na výsledkovou listinu do smíchu příliš nebylo. Trenéru Tomáši Kosovi pak teprve ne. Někde se jednoho krásného večera poněkud zdržel a ráno se mu bělmo v očích zabarvilo do červena. Milý počítač ale nepoznal, že se jedná o všeobecně známý stav těla, a tak podivné zařízení milého trenéra k boxům se zbraněmi zkrátka nepustilo. A pak že jsou letošní opatření v olympijských centrech něčím novým a dosud nepoznaným.
Vítek vzpomíná také na Nagano, kde organizátoři snímali laserem každému oční rohovku, a pro zbraně se chodilo tak, že dotyčný zkrátka jen v patřičných místech otevřel oči a teprve pak mohl ke zbraním. To by ale biatlonisté nemohli být z Česka, aby nevymysleli ještě jednodušší přístup ke svým flintám... "První otevřel oči a dalších pět za ním hladce prošlo," pochechtává se Vítek, jemuž ale v Naganu při pohledu na výsledkovou listinu do smíchu příliš nebylo. Trenéru Tomáši Kosovi pak teprve ne. Někde se jednoho krásného večera poněkud zdržel a ráno se mu bělmo v očích zabarvilo do červena. Milý počítač ale nepoznal, že se jedná o všeobecně známý stav těla, a tak podivné zařízení milého trenéra k boxům se zbraněmi zkrátka nepustilo. A pak že jsou letošní opatření v olympijských centrech něčím novým a dosud nepoznaným.
</TEXT>
</DOC>
<DOC>
<DOCID>LN-20020213062</DOCID>
<DOCNO>LN-20020213062</DOCNO>
<DATE>02/13/02</DATE>
<TEXT>
SALT LAKE CITY (od zpravodaje LN v USA) - Za svůj největší dosavadní hokejový zážitek považuje televizní sledování naganského finále proti Rusům. Nyní se obránce Toronta Tomáš Kaberle sbalil na cestu s olympijskou reprezentací sám. S NHL se rozloučil po svém: dvěma góly rozhodl zápas s Atlantou, jejíž barvy hájí bratr František. "Popřál mně i celému týmu hodně štěstí," popisuje pozápasovou schůzku. V kabině se pak zvedli i spoluhráči z Toronta, kteří v pauze míří na dovolenou, a všechny olympioniky z klubu Maple Leafs obešli a potřásli jim pravicí. "Se Sundinem ani Josephem jsme se nijak nebavili, jen jsme si tak kývli," popisoval, jak mezi olympijskými soupeři vzrůstá napětí. Mats Sundin je kapitánem Švédů, Curtis Joseph zase předpokládanou jedničkou v brance Kanady. Oba tak potká již v základní skupině. "Josephovi začátek sezony moc nevyšel, v posledních zápasech ale chytá velmi dobře. Doufám, že proti nám mu to ale moc nepůjde." Až po příjezdu ze zápasu proti Atlantě domů začal 23letý bek na hry skutečně myslet. "S Robertem Rei-chlem jsme pak měli v půl jedenáctý sraz na letišti," vyprávěl poté, co ho ještě naposledy kontaktoval asistent generálního manažera reprezentace František Černík a dokola opakoval, aby si hlavně nezapomněl pas. Ještě zašel na večeři se snoubenkou Ilonou, která ho do Salt Lake City nedoprovodí, ač si hokejisté mohou přivést na náklady hráčské asociace jednoho člena rodiny. "Ilona poletí domů a do Salt Lake City přijede táta," těšil se na otce Františka, někdejšího obránce Kladna a mistra světa.
</TEXT>
</DOC>
<DOC>
<DOCID>LN-20020213063</DOCID>
<DOCNO>LN-20020213063</DOCNO>
<DATE>02/13/02</DATE>
<GEOGRAPHY>PROVO</GEOGRAPHY>
<TEXT>
Prvenství v kvalifikační skupině B a tím i postup si zajistili hokejisté Běloruska. Ti ve svém druhém utkání porazili Francii 3:1 a čtyři body znamenají, že už nemohou být předstiženi. Pokud by s nimi dnes srovnala krok Ukrajina, mají výhodu vítězství 1:0 ze vzájemného utkání. Bělorusko se v základní skupině hlavního turnaje utká s Ruskem, Finskem a USA. Kritériem pro zařazení obou kvalifikačních vítězů do skupin je jejich výsledek na MS 1999. Bělorusové tehdy skončili devátí. Ve skupině A, kde se rozhodne v noci na středu, o postup soupeří Německo, které před třemi lety hrálo MS skupiny B, s Lotyšskem. To skončilo mezi elitou jedenácté. Zklamání utrpělo Švýcarsko, jež podlehlo Ukrajině 2:5 a ztratilo veškeré naděje.
</TEXT>
</DOC>
<DOC>
<DOCID>LN-20020213064</DOCID>
<DOCNO>LN-20020213064</DOCNO>
<DATE>02/13/02</DATE>
<TEXT>
Odjeli, aniž řekli jediné slovo. Ačkoliv na hokejový tým čekala po prvním tréninku v Salt Lake City devítičlenná skupina novinářů, byla přehlédnuta jak dlouhé utažské pláně. Tým jen přes ordnera vzkázal, že nemá čas. Vysmáli se žurnalistům, respektive natěšeným fanouškům čekajícím doma na zprávy z týmu olympijských šampionů. Například Kanaďané sice vystupují často až arogantně, ale přesně podle jasných pravidel řídí jejich mluvčí Brad Pascal tiskové konference. Jsou daná pravidla, která respektují obě strany. To vedení českého hokejového týmu v tomto směru staví Česko ještě daleko východněji, než opravdu leží. Přístup novinářů k informacím je na olympiádě často obtížný. Strejcovské špičkování manažera Hlinky, jenž svého asistenta Františka Černíka, pověřeného stykem s médii, tahá po pár větách pryč se slovy, aby si nechal také něco pro sebe, je dost daleko od profesionálního přístupu. Nemluvě o tom, že každý reprezentant podepisuje olympijskou smlouvu, v níž stojí věty o vstřícném přístupu k médiím. Zřídit samostatnou funkci tiskového mluvčího nezatíženého dalšími povinnostmi by mělo být v dnešní době pro hokejový svaz samozřejmé. Jak vidět, není. Jeho honorace tak svým chováním ukazuje dost málo respektu vůči médiím, ale hlavně vůči čtenářům a fanouškům doma.
</TEXT>
</DOC>
<DOC>
<DOCID>LN-20020213065</DOCID>
<DOCNO>LN-20020213065</DOCNO>
<DATE>02/13/02</DATE>
<TEXT>
PARK CITY - Zranění z tréninku vyřadilo největší favoritku Jacqui Cooperovou z olympijského závodu akrobatek. Vyšetření ukázalo, že si Australanka přetrhla vaz, poškodila chrupavku i holenní kost. Při tréninku přetočila trojité salto se dvěma vruty, při dopadu se lyže zařízla do sněhu a tělo se točilo dál. Lékaři odhadují dobu rekonvalescence až na jeden rok. V Salt Lake City přitom měla největší naději získat opět po 66 letech pro Austrálii zlato. Podobnou smůlu měla Cooperová už v Naganu, kde si v kvalifikaci poranila pravou nohu. "Je to tragédie. Chtěla, abych všem vzkázal, že má sice zlomené koleno isrdce, ale ne ducha," tlumočil šéf australské výpravy Ian Chesterman. Cooperová přípravě na olympiádu podřídila vše. Nezlomilo ji ani loňské poranění páteře, které léčila odvarem ze švábů a koupelemi ve vodě plné pijavic.
</TEXT>
</DOC>
<DOC>
<DOCID>LN-20020213066</DOCID>
<DOCNO>LN-20020213066</DOCNO>
<DATE>02/13/02</DATE>
<TEXT>
SALT LAKE CITY - Nezdolatelnou disciplínou bylo sobotních 30 kilometrů na běžkách pro thajského reprezentanta Prawata Nagvajaru. Ani ne v polovině trati vzdal, ale optimismus neztratil. Chystá se na závod ve sprintu na 1,5 kilometru. "Tentokrát určitě doběhnu," ujistil s humorem. Hned v úvodu závodu s hromadným startem v klubku běžců upadl a ztratil sluneční brýle. Po prvních kilometrech ho chytly křeče, bruslařská technika mu zjevně neseděla. Třiačtyřicetiletý inženýr a profesor univerzity v Drexelu, který se na OH nominoval odpovědí na inzerát NOV Thajska, hledající dobrovolníka se zkušeností na běžkách, tak na beznadějně poslední pozici vzdal. "Byli mnohem rychlejší, než jsem si dokázal představit," uvedl Nagvajara na adresu soupeřů. Třicítku si prý chtěl zkusit i přes varování pořadatelů. Své naděje, že bude klasifikován jako olympionik, upírá nyní na úterní sprint, při kterém ho bude přímo na místě povzbuzovat jeho žena a dvouletý syn Nathan. Do té doby bude spíše odpočívat než trénovat. "Půjdu se podívat na boby, tam jezdí fakt skvělí kluci," popsal svůj nejbližší program Thajec.
</TEXT>
</DOC>
<DOC>
<DOCID>LN-20020213067</DOCID>
<DOCNO>LN-20020213067</DOCNO>
<DATE>02/13/02</DATE>
<GEOGRAPHY>LIMASSOL</GEOGRAPHY>
<TEXT>
Trest na čtyři zápasy udělila disciplinární komise Mezinárodní fotbalové federace (FIFA) Tomáši Řepkovi za vyloučení v prvním zápase baráže o postup na MS. Český obránce, který se dočasně vzdal reprezentace a posléze byl z národního týmu vyřazen, navíc zaplatí pokutu pět tisíc švýcarských franků. Komise rovněž potrestala pokutou dva tisíce švýcarských franků brankáře Pavla Srníčka za nevhodné chování vůči belgickému trenérovi Robertu Waseigemu po odvetě v Praze. Za výtržnosti diváků musí svaz zaplatit pokutu 25 000 švýcarských franků.
</TEXT>
</DOC>
<DOC>
<DOCID>LN-20020213068</DOCID>
<DOCNO>LN-20020213068</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Bývalý předseda Českomoravského fotbalového svazu František Chvalovský chce koupit pro zahraniční investory pražskou Slavii. Uvádějí to deníky Večerník Praha a Super. O klub, který vlastní britská holdingová společnost ENIC, mají údajně zájem korejský koncern Hyundai a nejmenovaný německo-švýcarský finanční konglomerát. Finanční ředitel sportovní divize firmy ENIC James Smith přitom uvedl, že slavný český klub není na prodej. Stejně hovoří i generální ředitel Slavie Vladimír Leška. "Zájemci o Slavii jsou a na prodej je všechno," tvrdí ovšem Chvalovský. Bývalého prvního muže českého fotbalu už prý oba uchazeči o Slavii oslovili. Více jasno by podle něj mělo být v příštím měsíci. "Pro mě je klíčový 15. březen, kdy začíná v Luganu arbitráž ohledně mého sporu s IPB a její nástupnickou organizací ČSOB. Zároveň zasedá i exekutiva UEFA, která by měla rozhodnout o mé budoucnosti v evropském fotbalu," prohlásil Chvalovský, který je stále členem výkonného výboru UEFA. Funkci předsedy fotbalového svazu musel Chvalovský opustit poté, co byl obviněn z podvodu ve výši 1,4 miliardy.
</TEXT>
</DOC>
<DOC>
<DOCID>LN-20020213069</DOCID>
<DOCNO>LN-20020213069</DOCNO>
<DATE>02/13/02</DATE>
<TITLE>
Česká fotbalová reprezentace porazila na Kypru tým Maďarska 2:0
</TITLE>
<TEXT>
Úspěšnou premiéru si na lavičce fotbalové reprezentace odbyl nový trenér Karel Brückner. V semifinálovém utkání turnaje na Kypru zdolal český tým soupeře z Maďarska 2:0.
LARNAKA - Premiéra Karla Brücknera v roli hlavního trenéra české fotbalové reprezentace dopadla podle jeho představ. Mužstvo porazilo v kyperské Larnace v rámci mezinárodního turnaje Maďarsko 2:0 a dnes si zahraje finále s domácím týmem. V českém celku si odbylo premiéru vedle Brücknera také pět nováčků a Koloušek dokonce vstřelil už v páté minutě branku. Druhou přidal po přestávce Koller, který byl spolu se Šmicerem nejlepším hráčem vítězů. Lepší vstup do premiéry si nemohl trenér Brückner přát. Už v páté minutě totiž Šmicer ideálně uvolnil na pravé straně Baroše, který poslal dlouhý centr napříč celou šestnáctkou. Tam sice míč vysoko minul Kollera, ale zezadu nabíhající Koloušek málem protrhl síť. A tak jeho první kontakt s míčem v národním dresu skončil brankou.
</TEXT>
<HEADING>
Soupeře zaskočila aktivita
</HEADING>
<TEXT>
I dál poté pokračovala aktivní hra Čechů a přicházely další slibné možnosti. S presinkem si Maďaři nevěděli příliš rady a jejich rozehrávka značně vázla. Jenže když už se dostali na polovinu soupeře, dokázali být pořádně nebezpeční. Nejvíce Čecha postrašila skákavá Kabátova střela z 25 metrů, kterou stačil jen vyrazit na roh. S přibývajícím časem sice tým od Dunaje získával půdu pod nohama, ale právě české výpady do otevřené maďarské obrany hrozily nejvíce. Ve 24. minutě už hráči v bílých dresech téměř zvedali ruce nad hlavu, protože Baroš po Šmicerově narážečce postupoval sám na branku, jenže šanci lajdácky zmařil. O přestávce dorazil do hlediště stadionu konečně Pavel Nedvěd, který strávil skoro celý den na cestách. K sehnání už totiž byly jen letenky přes řeckou Soluň. I tak byl Brückner rád, že ho bude mít k dispozici pro dnešní zápas. Už půl hodiny před koncem byli fotbalisté postupu blízko, protože Šmicer poslal přízemní centr před střed branky a Koller v pádu ze sed-mi metrů vstřelil svůj první reprezentační gól po šestnácti měsících. Naposledy se trefil v říjnu 2000. Maďaři se už v závěru k ničemu nedostali a mohli prohrát i vyšším rozdílem. I tak ale Češi dohrávali přes řadu střídání v pohodě a těšili se na středu.
Fotbalový turnaj na Kypru v číslech
</TEXT>
</DOC>
<DOC>
<DOCID>LN-20020213070</DOCID>
<DOCNO>LN-20020213070</DOCNO>
<DATE>02/13/02</DATE>
<TEXT>
NEW YORK - V dějišti posledních letních olympijských her Atlantě dal o sobě vědět český obránce Tomáš Kaberle. Hokejista nominovaný do českého týmu pro turnaj v Salt Lake City vstřelil v pondělním zápase NHL dva góly do sítě Atlanty a výrazně pomohl Torontu k vítězství 5:4. "Je příjemné dát dva góly. Pomůže mi to získat sebevědomí před olympiádou," řekl Kaberle. Rozporuplné pocity měl po posledním předolympijském zápase Toronta jeho trenér Pat Quinn, který bude na OH hlavním koučem kanadské reprezentace. Washington porazil Tampu 3:1, přestože v polovině zápasu po Cígerově trefě prohrával. Jaromír Jágr pak ale v rozmezí 19 sekund dvakrát nahrál spoluhráčům na gól a Capitals si už vítězství vzít nenechali. Dominik Hašek vychytal Detroitu vítězství 3:2 v Montrealu.
</TEXT>
</DOC>
<DOC>
<DOCID>LN-20020213071</DOCID>
<DOCNO>LN-20020213071</DOCNO>
<DATE>02/13/02</DATE>
<GEOGRAPHY>LARNAKA</GEOGRAPHY>
<TEXT>
Spokojenost se zračila ve tváři trenéra Karla Brücknera po jeho vydařené premiéře na lavičce fotbalové reprezentace. "Jsem rád, že první zápas dopadl tak, jak jsme si přáli. Také na naší hře lze nalézt několik chybiček, ale jinak musím být s týmem spokojen. Hrál tak, jak jsme ho nabádali," vysvětlil po utkání. Škraloupem na všeobecné spokojenoti bylo jen zranění Zdeňka Grygery. Sparťanský obránce odstoupil v38. minutě s podezřením na prasklý vaz v kotníku, což by ho pravděpodobně pro zbývající část jarní sezóny vyřadilo ze hry. Nejlepšími hráči na hřišti byli Jan Koller a Vladimír Šmicer. Ten prohlásil, že fotbalisté udělali za minulostí tlustou čáru. "Měli jsme do zápasu obrovskou chuť, chtěli jsme dokázat, že hrajeme dobrý fotbal. Víme, že to za nás nikdo nevykope, musíme hlavně poctivě makat a každý začít u sebe," dodal Šmicer. Autor druhé branky Koller souhlasil. "Chtěli jsme začít novou etapu národního týmu a myslím, že se nám to vydařilo," usmíval se Koller. Přiznal, že si už ani nepamatuje, kdy vstřelil poslední gól za národní tým. Čekal šestnáct měsíců.
</TEXT>
</DOC>
<DOC>
<DOCID>LN-20020213072</DOCID>
<DOCNO>LN-20020213072</DOCNO>
<DATE>02/13/02</DATE>
<TITLE>
Krizový manažer musí být schopný dělat rychlá a nepopulární rozhodnutí a říct: Nepotřebujeme vás
</TITLE>
<TEXT>
Vsadit všechno na třiadvacetiletého mladíka s čerstvým diplomem z právnické fakulty? Dnes už je to stěží představitelné, ale právě tímto způsobem byl vybrán v roce 1993 generální ředitel pro skomírající Janku Radotín. Jmemuje se Martin Roman a v současné době zastává post generálního ředitele Škody Plzeň.
LN: Práce krizového manažera se dá shrnout do velice jednoduše znějící věty: je to ten, který přijde do podniku, který je z různých příčin ve velmi špatném stavu, a dokáže ho vrátit do hry. Co je podle vás na práci krizového manažera nejtěžší?
Nevím, jestli existuje univerzální odpověď. Já osobně považuji za nejdůležitější, a možná i nejtěžší, obklopit se pro projekt krizového managementu těmi správnými lidmi. A získat pro změny maximální počet lidí ve firmě. Projekt "turnaround", jak se říká navrácení firmy k vysoké výkonnosti a ziskovosti, je většinou pro zaměstnance bolestivým procesem. Znamená to totiž zvýšit pracovní nasazení, i dobu, kterou v práci tráví, a pro mnohé to znamená nutnost opustit firmu, pro kterou řadu let pracovali. V neposlední řadě je velmi důležitá schopnost se umět rychle a správně rozhodovat. V krizovém managementu se dělají rozhodnutí s významným dopadem, mnohá z nich jsou i nezvratná.
</TEXT>
<HEADING>
LN: Existuje cosi jako manuál krizového manažera?
</HEADING>
<TEXT>
Existuje mnoho univerzálních zásad pro většinu projektů. Prioritou, která je pro všechny stejná, je drastické snížení nákladů v co nejkratší době. A proto je naprostá většina "turnaroundů" prováděna snižováním počtu zaměstnanců, kteří tvoří většinu fixních nákladů - osobních nákladů. Ve Škodovce jsme si stanovili pět priorit odrážejících největší slabiny. První bylo zavedení finančního řízení na všechny úrovně společnosti, nastavení pravidelného reportingu a pravidelných mítinků, kde se probírají finanční a obchodní výsledky společnosti, a také controllingu. S tím určitě souvisí včasnost, s jakou dostává management finanční výkazy. Nám se podařilo tuto dobu zkrátit řádově z 30 na méně než 7 dnů od skončení měsíce. Druhá priorita souvisela se zavedením plánování do společnosti, a to od několikaletých strategických plánů, až po průběžné plánování (rolling foracast). To nám umožňuje řádově lépe predikovat hospodářské výsledky, a především včas reagovat na možný nepříznivý vývoj. Celý systém řízení je upraven tak, že se nedívá do minulosti (třeba sledování tržeb), ale do budoucnosti - hlavním kritériem je objem nově přijatých zakázek. Třetí prioritou byla redefinice strategie. U každého segmentu jsme s renomovanými poradci usuzovali, zda v něm má šanci Škodovka obstát sama, nebo je nutné najít strategického partnera, či jej dokonce zavřít. Čtvrtou prioritou bylo získat do vedení nové manažery se zkušenostmi z fungujících a výkonných internacionálních společností. Na rozdíl od běžného fungování firmy je při projektech krizového managementu mnohem důležitější získat kvalitní lidi, kteří stojí vně společnosti. Hlavním důvodem je nedostatek času. Současný manažerský tým je z jedné třetiny složen z lidí, kteří byli ve vedení Škodovky již před dvěma roky, další třetina pracovala v podniku na jiných pozicích a třetinu tvoří noví manažeři. A konečně pátou prioritu tvoří zvýšení produktivity práce. Po roce působení krizového managementu jsme je ještě rozšířili o zlepšení efektivity prodeje a zefektivnění výrobní logistiky.
LN: Musí být krizový manažer tvrdý a bez soucitu?
Musí to být rozhodný a důsledný člověk, který se nebojí provádět i nepopulární opatření. Na druhou stranu musí umět naslouchat, být sociálně inteligentní a také dokázat motivovat lidi. Nemyslím si, že by neměl mít soucit, ale musí být schopen si uvědomit, že jestliže ze společnosti o 500 zaměstnancích třeba 150 nepropustí, mohou o práci přijít všichni.
LN: Je důležité, jaké má člověk vzdělání, nebo je to prostě v genech?
Nevím, jestli je lepší ekonomické, technické nebo právnické vzdělání. Určitě je důležité, aby ten člověk velmi dobře rozuměl finančnímu řízení společnosti, aby měl zkušenost z nějakého podobného projektu v minulosti. Spíše než znalosti získané ve škole jsou důležité schopnosti komunikovat, přesvědčovat a motivovat.
LN: Platí, že krizový manažer není schopný řídit podnik, který funguje?
Nemyslím, že je to pravidlo. Byť v okamžiku krizového managementu jsou potřeba i některé schopnosti, které nejsou tak důležité tehdy, když firma prosperuje a roste. Historie zná určitě mnoho manažerů, kteří se ujali podniku, když vyžadoval i práci krizového manažera, a pak podnik úspěšně řídili i v jeho růstové fázi. Jeden z nejúspěšnějších krizových manažerů Jack Welch z General Electric například zmenšil svou firmu měřeno počtem zaměstnanců o více než 40 %, a přesto se mu podařilo trvale držet růst výkonu. A i to je jeden z důvodů výjimečné hodnoty GE měřeno mírou hodnoty tržní kapitalizace této firmy.
LN: Zlé jazyky tvrdí, že to je stejně všechno jen kvůli penězům.
Krizový manažer je všude ve světě hodnocen po finanční stránce podstatně lépe než při řízení fungujícího podniku. Přesto si myslím, že pro většinu není rozhodující míra finančního ohodnocení, ale primárně výzva navrátit mnohdy velmi slavným podnikům jejich dřívější slávu, velikost a především ziskovost.
LN: Existuje výzva, kterou byste odmítl?
Určitě.
</TEXT>
</DOC>
<DOC>
<DOCID>LN-20020213073</DOCID>
<DOCNO>LN-20020213073</DOCNO>
<DATE>02/13/02</DATE>
<TITLE>
Pracuji na směny v nepřetržitém provozu na čerpací stanici a můj zaměstnavatel mi sdělil, že musím být v zaměstnání i ve svátek, konkrétně 1. ledna. V tento den jsem tedy na základě jeho pokynů pracoval, přičemž jsem se domníval, že mám nárok na náhradní volno za práci v tento den. Zaměstnavatel mi však sdělil, že mi je neposkytne, že mi musí stačit, že mi dá k výdělku příplatek ve výši 25 %.
</TITLE>
<TEXT>
Dle ustanovení par. 91 zákoníku práce lze práci ve dnech pracovního klidu nařídit jen výjimečně, a jsou přesně stanoveny druhy práce, které lze vykonávat. Mezi ně patří i vaše. Jeho tvrzení, že vám není povinen poskytnout náhradní volno, však v rozporu je. Tuto problematiku upravuje zákon o mzdě, odměně za pracovní pohotovost a průměrném výdělku č. 1/1992 Sb. Na základě tohoto zákona náleží všem zaměstnancům, kteří pracují ve svátek, za dobu práce v tento den dosažená mzda a náhradní volno v rozsahu práce vykonávané v tento den. Za dobu čerpání náhradního volna náleží zaměstnanci náhrada mzdy ve výši jednoho průměrného výdělku. Zaměstnavatel je povinen poskytnout náhradní volno do konce třetího kalendářního měsíce následujícího po výkonu práce ve svátek. Nemůže odmítnout náhradní volno poskytnout. Může se však se zaměstnancem dohodnout, že mu volno poskytne později, stejně jako že mu je neposkytne. Skutečnost, že zaměstnanci je poskytnuto náhradní volno, nic nemění na jeho nárocích - příplatek za práci přesčas, příplatek za práci v noci apod.
</TEXT>
</DOC>
<DOC>
<DOCID>LN-20020213074</DOCID>
<DOCNO>LN-20020213074</DOCNO>
<DATE>02/13/02</DATE>
<TITLE>
Co dělá absolventům po nástupu do prvního zaměstnání největší problémy? S čím se musejí vyrovnávat?
</TITLE>
<TEXT>
Nejvíce čerstvým absolventům schází praxe. Zodpovědní studenti se ji snaží získat již během studia. Výhodou je, že si osvojí návyky spojené se zaměstnáním, a proto jsou mnohem lépe připraveni. I firmy si uvědomují, že talenty je nutné nacházet již během studia, proto nabízejí vytipovaným studentům možnost uplatnění s perspektivou nástupu na trvalý pracovní poměr po zakončení školy. Jinak se absolventi nejhůře vyrovnávají s jistým druhem nesvobody. Také se často musejí vyrovnat s komplikovaným hierarchickým zřízením firmy a uvědomit si, že nemohou se svými nápady oslovovat rovnou přímo ředitele. Myslím, že často jsou překvapení i z intrik na pracovišti. naopak dobře se vyrovnávají s výší příjmů, které jako studenti neměli. Mezery našeho vzdělávacího systému vidím především v zastaralosti výuky a špatném technickém vybavení. Neatraktivita školství pro mladé a tvůrčí učitele je dána výší příjmů. Rozumným řešením by bylo školné. Je paradoxní, že současní studenti jsou většinou proti jeho zavedení, přitom by pro ně mělo největší účinek zejména v oblasti zavádění nových technologií do škol.
</TEXT>
</DOC>
<DOC>
<DOCID>LN-20020213075</DOCID>
<DOCNO>LN-20020213075</DOCNO>
<DATE>02/13/02</DATE>
<TITLE>
Úspěšná a slavná firma Enron se náhle dostala do obrovských problémů. Najevo vycházejí podrobnosti o způsobu řízení tohoto dosud výkonného amerického podniku. Jak je možné, že se fungující a zdánlivě spolehlivá společnost ocitne v krizi? A jak to, že někteří manažeři jsou schopni téměř bankrotující firmy vrátit do hry?
</TITLE>
<TEXT>
Rychlý zisk za každou cenu, omezení investic do vývoje, ztráta kontroly řízení příliš rozsáhlé společnosti, finanční nekázeň či nedostatečná motivace zaměstnanců a neefektivní personální politika. I to jsou důvody, proč se dosud fungující podnik může dostat do problémů a obrovských finančních ztrát. Je úplně jedno, jestli se jedná o provoz se stovkami zaměstnanců, nebo o malou firmičku s pěti lidmi. Mechanismus je stejný. Pokud se vlastník rozhodne zvrátit nepříznivý výkon a pokusí se odvrátit vyhlášení konkursu, má v podstatě na výběr jen málo možností. Jednou z nich je najmout krizového manažera. Ti mají jediný (a zdánlivě prostý) úkol: prosadit změnu. Proto se také někdy hovoří o change manažerech. Za to jsou také náležitě platově ohodnoceni. Vstupují totiž na tenký led. Buď si mohou podstatně vylepšit svůj profesní životopis, nebo si jej také zkazit. Krizoví manažeři jsou zkrátka drazí (i kvůli časové náročnosti jejich práce), proto si je může dovolit jen málokterá firma. Přesto se tato investice vyplatí pokud manažer uspěje a firmu zachrání. Krizové řízení vyžaduje právě ony klíčové schopnosti a předpoklady, které jsou na trhu práce žádané obecně. Především je to ochota podstupovat riziko - každé riskantní rozhodnutí však musí být podloženo buď zkušeností nebo velmi důkladnou analýzou. Dále musí být flexibilní - důležitá je především připravenost a ochota dojíždět třeba stovky kilometrů nebo se dokonce přestěhovat "na druhý konec světa". Podobně jako to udělal Američan Jack Stack, kterého rakouská Erste angažovala na post generálního ředitele České spořitelny. Podstatnou vlastností krizového manažera je sociální adaptibilita. Ten, kdo chce dostat firmu z krize, musí být schopen během velmi krátké doby odhadnout sociální strukturu, způsob firemního "uvažování" a kultury, zažitých komunikačních kanálů a podobně. Všechny spletitosti vnitřní sítě společnosti musí být schopný nejenom rozpoznat, ale také přerušit, pokud ohrožují zdravý vývoj. Kromě toho všeho musí být i dobrým psychologem. Ani sebelepší génius nedokáže sám uřídit firmu velikosti třeba plzeňské Škodovky. Základním předpokladem úspěchu proto je schopnost vytvořit kolem sebe tým schopných a loajálních lidí, které dokáže motivovat k nadstandardním výkonům. V neposlední řadě jsou zapotřebí pevné nervy. První opatření, které následují po dosazení krizového managementu, je totiž zeštíhlování firmy. Jinými slovy - propouštění. Často v masovém měřítku. A ti, co o práci nepřijdou, se musejí smířit s tím, že budou muset odvádět výkon i za ty propuštěné. Je pochopitelné, že vrcholový manažer, který lidem dává výpovědi, nepatří mezi největší oblíbence. I s nepopularitou a často i nenávistí musí být krizový manažer schopen se vyrovnat.
</TEXT>
<HEADING>
Použít triky krizových manažerů se vyplatí
</HEADING>
<TEXT>
I podle Martina Romana existují určité principy krizového řízení, které v normálně fungujícím podniku nenajdou příliš uplatnění. Na druhou stranu základní postupy mají obecnou platnost. Pokud má jakákoli firma dobrý podnikatelský záměr a není předlužená, rozhodně by její manažeři neměli zapomínat na důslednou kontrolu. Pečlivě vybudované komunikační kanály mezi jednotlivými segmenty firmy, přesně vymezené pravomoci a odpovědnost jednotlivých pracovníků, jasná a přehledná struktura a pravidelné vyhodnocování pracovní výkonnosti. To všechno by mělo být běžné i ve zdravých a funkčních společnostech. Podstatnou roli přitom hraje personální strategie - všechno se totiž odvíjí od získání kvalitních "lidských zdrojů" a jejich následné motivace. A to nejenom po stránce finanční. Moderních motivačních nástrojů je celá řada.
I podle Martina Romana existují určité principy krizového řízení, které v normálně fungujícím podniku nenajdou příliš uplatnění. Na druhou stranu základní postupy mají obecnou platnost. Pokud má jakákoli firma dobrý podnikatelský záměr a není předlužená, rozhodně by její manažeři neměli zapomínat na důslednou kontrolu. Pečlivě vybudované komunikační kanály mezi jednotlivými segmenty firmy, přesně vymezené pravomoci a odpovědnost jednotlivých pracovníků, jasná a přehledná struktura a pravidelné vyhodnocování pracovní výkonnosti. To všechno by mělo být běžné i ve zdravých a funkčních společnostech. Podstatnou roli přitom hraje personální strategie - všechno se totiž odvíjí od získání kvalitních "lidských zdrojů" a jejich následné motivace. A to nejenom po stránce finanční. Moderních motivačních nástrojů je celá řada.
</TEXT>
</DOC>
<DOC>
<DOCID>LN-20020213076</DOCID>
<DOCNO>LN-20020213076</DOCNO>
<DATE>02/13/02</DATE>
<TITLE>
Krizový manažer
</TITLE>
<TEXT>
* pracovník, který je najímán tehdy, pokud je společnost ve vážné finanční krizi
* jeho úkolem je provést změnu řízení a chodu firmy, přivést nové lidi do vrcholových pozic a pokusit se zachránit celý podnik, nebo rozhodnout o tom, které segmenty jsou životaschopné a které nikoli
* prvním krokem je zavedení úsporných opatření a snížení nákladů, v první fázi především zeštíhlením firmy, tedy snížení nákladů na zaměstnance a zároveň zvýšení produktivity
* turnaround je projekt, jehož cílem je dosažení konsolidace společnosti
* krizové řízení je dynamicky rozvíjející se oblast, která pomocí restriktivních opatření a důkladné kontroly chodu společnosti slouží k ozdravění a postupnému oddlužení konkrétních problémových firem
</TEXT>
</DOC>
<DOC>
<DOCID>LN-20020213077</DOCID>
<DOCNO>LN-20020213077</DOCNO>
<DATE>02/13/02</DATE>
<TITLE>
Lidové noviny připravily přehled výkupních cen automobilů na českých silnicích v únoru 2002
</TITLE>
<TEXT>
Chcete prodat svůj automobil? Nemáte představu, kolik za něj můžete požadovat? Potřebujete peníze rychle, anebo na ně nespěcháte? Lidové noviny připravily přehled cen automobilů, ze kterého byste měli jednoduše zjistit, jakou minimální cenu by vám za jednotlivé vozy měli nabídnout v autobazaru, pokud budete požadovat ihned hotovost. Ceny je nutné brát čistě jen jako orientační - předpokládá se, že vůz je v dobrém technickém stavu přiměřenému stáří vozu, má sériovou výbavu a počet ujetých kilometrů odpovídá jeho stáří. Ceny se mohou dále výrazně lišit podle typu a objemu motoru (s větším objemem většinou roste cena, dieselové motory jsou dražší než benzinové), podle typu karoserie (nejdražší jsou sportovní vozy a kabriolety, provedení kombi je dražší než provedení sedan, resp. hatchback) i podle nadstandardní výbavy. V neposlední řadě cenu ovlivňuje i aktuální poptávka.
Výhody a nevýhody spojené s prodejem
1. VÝKUP AUTOBAZAREM ZA HOTOVÉ
+ peníze ihned + jednoduchý prodej + žádné starosti kolem převodu vlastnictví
- marže autobazaru
2. PŘES AUTOBAZAR KOMISNÍM PRODEJEM
+ jednoduchý prodej + auto je vidět a tím se prodává + žádné starosti kolem převodu vlastnictví
- nutno zaplatit provizi autobazaru (výrazně nižší než obchodní marže)
- pasivní čekání na kupce (na peníze)
3. OSOBNĚ PŘES INZERÁT
+ nejvíce peněz + možnost osobní domluvy s kupcem
- obtížný prodej
- starosti kolem převodu vlastnictví
- aktivní čekání na kupce (na peníze)
</TEXT>
</DOC>
<DOC>
<DOCID>LN-20020213078</DOCID>
<DOCNO>LN-20020213078</DOCNO>
<DATE>02/13/02</DATE>
<TITLE>
ALFA ROMEO
</TITLE>
<TEXT>
PRAMEN: ceny automobilů byly připraveny ve spolupráci s firmou Eurotax (zastoupení a redakční kancelář pro ČR: MOBIL DATA, a. s.). Na internetové adrese www.eurotax.cz naleznete podrobnější ceny jednotlivých automobilů iocenění vozů on-line.
LEGENDA
CO ZNAMENAJÍ JEDNOTLIVÉ BODY V TABULKÁCH
Alfa 33 - 1.7 IE/5dv
Typ vozu - objem motoru/počet dveří
</TEXT>
<HEADING>
Ceny v přehledu jsou uvedeny v tisících Kč
</HEADING>
<TEXT>
Ceny uvedené v následujícím přehledu jsou pouze orientační. Jedná se o minimální výkupní ceny, za které prodáte svůj vůz do autobazaru za hotové. Pokud cena není uvedena, znamená to, že se vůz dané specifikace nevyráběl
Ceny uvedené v následujícím přehledu jsou pouze orientační. Jedná se o minimální výkupní ceny, za které prodáte svůj vůz do autobazaru za hotové. Pokud cena není uvedena, znamená to, že se vůz dané specifikace nevyráběl
</TEXT>
</DOC>
<DOC>
<DOCID>LN-20020213079</DOCID>
<DOCNO>LN-20020213079</DOCNO>
<DATE>02/13/02</DATE>
<TITLE>
Podstatné snížení cen u všech svých modelů ohlásila v Česku s příchodem nového roku automobilka Mitsubishi. Zároveň nabídla další karosářské varianty i několik novinek pod kapotou svých vozů.
</TITLE>
<TEXT>
Od konce loňského podzimu je možné na našich silnicích potkat další verzi modelové řady Pajero. Nabídka nejmenšího modelu Mitsubishi Pajero Pinin se totiž rozšířila o pětidveřové provedení, které dostalo přídomek Wagon. Kompaktní automobil se řadí ke klasickým představitelům sportovně užitkových vozů (SUV - Sport Utility Vehicle). Ty jsou určeny k praktickým účelům, ale stejně dobře by měly posloužit i při využití volného času. Pětidveřová verze si pak dala za úkol splnit především požadavky aktivní rodiny, a to jak na silnici, tak mimo ni. Proti třídveřové verzi je o 30 cm delší a má o 17 cm větší rozvor, což se projevilo i na základním objemu zavazadlového prostoru, jenž narostl o dalších 167 litrů. Za moderním vzhledem se skrývá rukopis proslulého italského karosářského studia Pininfarina. Třetí osobní model značky Mitsubishi vyráběný v Evropě se alternativně dodává se dvěma motory. První nabízenou pohonnou jednotkou je benzinový čtyřválec o objemu 1,8 l s vícebodovým vstřikováním paliva, jehož výkon 84 kW (114 k) je pomocí nového systému trvale přenášen na všechna kola. Tuto verzi lze vybavit na přání rovněž čtyřstupňovou samočinnou převodovkou. Druhý pohonný agregát v nabídce pak využívá přímého vstřikování benzinu (GDI). Dvoulitrová verze poskytuje výkon 95 kW (129 k) a ve spojení s technologií pohonu všech kol Super Select 4WD-II se nabízí možnost individuálního přiřazení pohonu všech kol až do rychlosti 100 km/h. Mitsubishi s tímto motorem zrychluje z klidu na rychlost 100 km/h za 10,8 s a dosahuje maximální rychlosti 170 km/h. Za povšimnutí jistě stojí i spotřeba paliva, jejíž hodnota v kombinovaném provozu dosahuje podle výrobce 9,5 litru benzinu na 100 km. Slušná je i bezpečnostní výbava. Protiblokovací systém brzd (ABS) a elektronický rozdělovač brzdné síly (EBD), stejně jako dva přední airbagy patří u pětidveřové verze ke standardnímu vybavení. "Prodloužené" Pajero Pinin lze pořídit za necelých 725 000 Kč. Významnou inovací prošlo také Mitsubishi Pajero Pick Up, u kterého se vedle kosmetických změn v interiéru i exteriéru objevil pod kapotou moderní vznětový přeplňovaný čtyřválec o objemu 2,5 litru s výkonem 85 kW (116 k). Jeho cena činí po odečtení DPH velice příznivých 585 200 Kč.
</TEXT>
</DOC>
<DOC>
<DOCID>LN-20020213080</DOCID>
<DOCNO>LN-20020213080</DOCNO>
<DATE>02/13/02</DATE>
<TITLE>
3. díl Kurs praktického práva
</TITLE>
<TEXT>
Kurs praktického práva pro čtenáře LN připravila Mgr. Markéta Jančarová
Na co vše je třeba myslet, aby stavba rodinného domu probíhala v souladu se všemi předpisy, vám poradí další díl kursu praktického práva.
Ten den pro pana Nováka nezačal nejlépe. Pošťačka mu přinesla psaní s modrým pruhem. Když ho otevřel, zjistil, že stavební úřad nařídil odstranění stavby. Jeho stavby. Nebolelo by jej, kdyby měli úředníci spadeno na zahradní kůlnu. Jenže oni si zasedli, světe, div se, na jeho milovanou chatičku v lesích u Berounky. Kolik ho stála hodin dovolené, té práce a těch peněz, ale hlavně, je to přece jeho chatička. Kdysi dávno koupil zahrádku a postavil si na ní takový přístřešek. Později v něm občas přespal. Postupem času ale chtěl něco většího. A tak společně s celou svou rodinou zahájil stavbu pořádné chaty. To už nebyla žádná kůlnička, ale domek 6 x 6 metrů, hezky na pořádných základech, s obytným podkrovím. Takhle tam v té době stavěli všichni, tak proč by nestavěl ion. To, že většina ostatních měla na plotech papír s nápisem "Stavba povolena", pana Nováka netrápilo. Co bylo špatně a co může dneska udělat pro to, aby mu chatu nezbourali? Bez vědomí úřadů stavět prostě nelze. Úplně na začátku je třeba mít tzv. územní rozhodnutí o umístění stavby. Toto rozhodnutí vydává místně příslušný stavební úřad. V tomto rozhodnutí stavební úřad vymezí území, na kterém se může stavba nacházet, a stanoví takové podmínky, aby byly chráněny veřejné zájmy v této oblasti. Předpokladem pro to, aby stavební úřad vydal územní rozhodnutí, je v případě soukromé stavby písemný návrh budoucího stavebníka, o kterém bude zpravidla ústně jednáno. K návrhu je třeba přiložit mnoho dokladů, zejména architektonickou studii, doklad o nárocích stavby na vodní hospodářství, energie, dopravu, hospodaření s odpady, předpoklady napojení stavby na inženýrské sítě, doklad o rozsahu a uspořádání staveniště. Rozhodnutí o umístění stavby je pro budoucího stavebníka prvním v řadě povinných dokladů, které musí před stavbou mít. Po vydání tohoto rozhodnutí má stavebník dva roky na to, aby zažádal o vydání stavebního povolení. O stavební povolení se opět žádá u příslušného stavebního úřadu. K návrhu na vydání stavebního povolení musí stavebník předložit kompletní stavební dokumentaci, musí stavebnímu úřadu osvědčit skutečnost, že stavba bude prováděna způsobilou osobou - například stavební firmou, nebo, pokud si stavbu chce stavět svépomocí, že má zajištěné odborné vedení nebo že má zajištěný odborný dozor. V této fázi se stavební úřad také zajímá o stanoviska majitelů sousedních pozemků. Nemusí tomu tak být, pokud nejsou stavbou jejich práva nijak přímo dotčena. Pokud však jsou sousedé stavbou přímo dotčeni, stávají se tzv. účastníky řízení, což v praxi znamená zejména to, že v případě vydání stavebního povolení mají právo proti němu podat odvolání. Sousedé také mohou před tím, než je stavební povolení vydáno, uplatnit své námitky - například, že si nepřejí, aby se na staveništi prováděly hlučné práce po 18. hodině večer s odůvodněním, že mají malé dítě, že v novém domě nesmí být na straně, která směřuje k jejich pozemku, okno, že stavba nesmí být vyšší než např. 5 metrů, protože by jinak stínila. O těchto námitkách stavební úřad rozhoduje a některým vyhoví, jiným ne.
</TEXT>
<HEADING>
Stavět se musí do dvou let
</HEADING>
<TEXT>
Stavebník musí do dvou let ode dne, kdy stavební povolení nabude právní moci, zahájit stavbu, tedy tzv. kopnout do země. Pokud by se tak nestalo a stavebník nepožádal včas o prodloužení stavebního povolení, pozbývá toto povolení platnosti a taková stavba by byla považována za neoprávněnou. Když má stavebník v ruce stavební povolení, čeká ho pravděpodobně poměrně dlouhá doba klidu, kdy má od úřadů pokoj. Může se ale stát, že v průběhu stavby dojde k neočekávaným změnám. Rodina se rozroste a místo tří ložnic by potřebovala pět a místo garáže pro jedno auto by se hodila garáž pro auta dvě a tatínek už vlastně přestal podnikat, takže tu kancelář v přízemí nepotřebuje. V takovém případě můžete stavební úřad požádat o povolení změny stavby ještě před jejím dokončením. Pokud stavebník řádně vede stavební deník, postupuje v souladu s projektem a stavebním povolením (a samozřejmě když mu nedojdou peníze), za nějakou dobu bude stát před dalším úředním aktem, a to kolaudací. K té přistupujeme, když už máme stavbu hotovou přesně podle stavebního povolení a zbývá nám vlastně jen pověsit záclony a nastěhovat nábytek. Kolaudace nespočívá v tom, že se pochlubíme krásnými dlaždičkami v koupelně a zanadáváme si na řemeslníky, jak to či ono udělali úplně jinak, než jak jsme chtěli. Kolaudace, to je zase úřední rozhodnutí, kterým stavební úřad stavbu tzv. schválí do provozu. O kolaudaci musíme požádat. Kolaudaci provádí stavební úřad zásadně na místě samém, tedy v našem novém domečku. Bude zkoumat, zda jsme dům postavili přesně podle projektu schváleného při stavebním povolení, zda jsme dodrželi všechny podmínky uvedené ve stavebním povolení a jestli užíváním nebudou ohroženy veřejné zájmy, zejména zdraví a život osob a životní prostředí - jestli tedy máme dobře přidělané okapy, jestli je objekt postaven podle norem ze správného materiálu, jestli nevypouštíme splašky do blízkého potůčku, když jsme měli být napojeni na kanalizaci. Pokud je všechno v pořádku, stavební úřad rozhodne o povolení užívání stavby k určenému účelu. Některé změny lze vyřídit ještě v rámci kolaudace, pokud se skutečné provedení neodchyluje příliš od původního projektu. Někdy se může stát, že potřebuji začít bydlet v ještě nezkolaudovaném domě. V případě, že se mi podaří dokončit alespoň část domu, tak aby ji bylo možno samostatně užívat - například mám hotové přízemí, kde je kuchyň, obývací pokoj, koupelna a WC, a nemám ještě dodělané podkroví, třeba proto, že mi došly peníze, nebo že ho prostě ještě nepotřebuji - může mi stavební úřad povolit předčasné užívání stavby. Toto povolení se vydává na omezenou dobu a do 15 dnů od dokončení stavby musí být podán návrh na kolaudaci. Pokud by stavebník nestihl dokončit stavbu před tím, než propadne povolení k předčasnému užívání stavby, a v domě zůstal bydlet, dopouštěl by se přestupku, za který mu hrozí pokuta od 25 000 do 50 000 Kč.
</TEXT>
<HEADING>
Jen nedělat "mrtvého brouka"!
</HEADING>
<TEXT>
Vraťme se ovšem k našemu nešťastnému panu Novákovi. Je zde ještě možnost, jak by se povinnosti zbourat svoji chatu mohl vyhnout. V rámci rozhodování o odstranění stavby by bylo možné rozhodnout o dodatečném povolení stavby. Pan Novák si ale stejně bude muset vyřídit stavební povolení a počítat s kolaudací. A je v jeho zájmu, aby stavebnímu úřadu předložil všechny potřebné doklady a na nic nezapomněl. Pokud se v celé věci bude chovat jako "mrtvý brouk", tedy nedělat nic v domnění, že mu to stejně nezbourají, mohlo by se mu stát, že jednoho dne jeho chatičku skutečně někdo srovná se zemí. A totéž by mohlo platit i o draze postaveném novém rodinném domku.
</TEXT>
<HEADING>
Internetovou verzi kursu najdete na adrese www.lidovky.cz/pravo
</HEADING>
<TEXT>
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Poskytneme Vám i základní právnické poznatky.
</TEXT>
<HEADING>
Kdy se úřady zajímají o vaši stavbu
</HEADING>
<TEXT>
1. Vydání územního rozhodnutí o umístění stavby. Stavební úřad rozhodne o základních podmínkách pro stavbu na určitém pozemku, vymezí pro ni prostor a určí její základní architektonické rysy.
2. Vydání stavebního povolení. Stavební úřad rozhodne o všem, co se týká stavby, stanoví závazné podmínky pro její provedení a užívání.
3. Kolaudace stavby. Stavební úřad rozhodne o tom, že stavba je způsobilá k užívání a její užívání povolí.
</TEXT>
</DOC>
<DOC>
<DOCID>LN-20020213081</DOCID>
<DOCNO>LN-20020213081</DOCNO>
<DATE>02/13/02</DATE>
<TITLE>
37. lekce: Hry na internetu
</TITLE>
<HEADING>
Internetový kurs LN pro začátečníky
</HEADING>
<TEXT>
Počítače jsou od svého prvopočátku spojeny nejen se seriózní prací, ale také s hraním her. A internet samozřejmě nezůstal stranou.
Nástup počítačových technologií nastartoval zvláštní fenomén. Dříve se hraní považovalo za výsadu výhradně dětského věku. Pro dospělé se hodil nanejvýše sport (nebo hry hazardní). Dnes ale nikoho nepřekvapí ani pohled na prošedivělého pána, který si na svém computeru hraje některou ze statisíců počítačových her. Po každodenní mnohahodinové práci u počítače není ničím divným, že se člověk potřebuje odreagovat. A bezpočet počítačových her je tu od toho. Navíc generaci teenagerů, která si hrála s prvními malými počítači Sinclair nebo Atari, táhne na čtyřicítku a co se v mládí naučíš... Internet však dokáže dát počítačovým hrám další dimenzi. Jedna věc je bojovat v dokonalém virtuálním trojrozměrném světě se spoustou roztodivných potvor (jejichž chování je po čase průhledné a vypočitatelné), ale jiná věc je, pokud v takovém prostředí bojujete s protivníky, které řídí živí lidé. A co teprve když skupina vašich přátel bojuje s vámi proti jiné skupině hráčů. Nebo si můžete zabojovat proti zcela neznámým hráčům, které potkáte jen na webu a jejichž skutečná identita je naprosto neznámá. Může si snad kluk, malý nebo velký, přát větší dobrodružství? Jednou z nejznámějších síťových bojových her je Quake Arena. Další z oblíbených her, které mohou hrát najednou tisíce lidí, je například Unreal Tournament s trojrozměrnou grafikou a velmi realistickým provedením. Pokud máte takovou hru legálně koupenou, je dalším krokem připojení k internetovému serveru, který takovou hru zprostředkovává. Pro hru po síti většinou postačí i telefonní připojení. Hry jsou totiž navrženy tak, že rozměrná data máte na svém počítači a všechny náročné operace počítá opět váš computer. Po síti se předávají jen velice strohé instrukce (např. souřadnice pohybu cílů). Na obranu mnohdy agresivních, čím dál víc realistických 3D her je nutno říci, že právě ony jsou v posledních letech hlavním motorem vývoje nových, stále výkonnějších grafických karet. Druhou kategorií her, které lze hrát po internetu, jsou takové, které si můžete jako program spustit rovnou z internetové stránky. Nemívají žádnou komplikovanou grafiku ani nejsou nijak zvlášť složité. Pro krátkou chvíli relaxace však bohatě stačí. Zkuste třeba tenis na www.lidovky.cz/tenis. Na Webu lze samosebou hrát i jednu z nejklasičtějších her - šachy. Desítky internetových serverů navíc nabízejí hry, které si lze stáhnout a hrát pak mimo síť na svém počítači. Kromě starších her se tam přitom dají najít i demoverze úplných novinek. Tomu, kdo při hře neví, jak dál, jsou k dispozici i návody. Orientaci v záplavě her usnadňují jejich recenze i bodové či procentuální hodnocení her.
Zítra: WAP a mobily
Internetovou verzi kursu najdete na adrese www.lidovky.cz/ikurs
Internetový kurs pro Vás připravuje Martin Michek, vedoucí výroby LN
</TEXT>
<HEADING>
10 let internetu v České republice
</HEADING>
<TEXT>
Právě před 10 lety, 12. února 1992, se Česká republika (v rámci tehdejší ČSFR) oficiálně připojila do celosvětové internetové sítě. K slavnostnímu připojení došlo na pražském ČVUT. Již předtím, v listopadu 1991, se první české univerzity připojily k evropskému internetu prostřednictvím sítě CESNET. Ta později začala nevyužitou kapacitu svých linek poskytovat i zájemcům mimo okruh akademických sítí. V roce 1999 byla v ČR dokončena digitalizace telefonní sítě. To umožnilo další rozšíření internetu, zejména do domácností. Pomohli tomu i první poskytovatelé volného (neplaceného) připojení.
KDE SI MŮŽETE NA INTERNETU ZAHRÁT
</TEXT>
<HEADING>
Internetový tip pro dnešní den
</HEADING>
<TEXT>
Všemi sportovními fanoušky dlouho očekávané Zimní olympijské hry v Salt Lake City začaly o tomto víkendu. Pokud chcete vědět, co všechno se stalo na ZOH, navštivte stránku www.lidovky.cz/OH/ zvláštní přilohu serveru Lidových novin. Najdete tu nejen aktuální zpravodajství, ale i řadu zajímavostí, rozhovory, tabulky, statistiky, program ZOH i přehled televizních přenosů, fotografie, informace z historie ZOH nebo profily sportovců.
</TEXT>
<HEADING>
Ultima Underworld
</HEADING>
<TEXT>
Klasika, kterou hrají statisíce lidí na celém světě. Vyberte si postavu a povolání, vydělejte peníze, vybudujte si kariéru, bojujte s nepřáteli, navazujte spojenectví, najděte poklad. Prostě veďte vzrušující život, byť na internetu. Za hru sice musíte platit, ale když se vám daří, můžete svou postavu nakonec i draze prodat. www.uo.com
</TEXT>
<HEADING>
Melior Annis
</HEADING>
<TEXT>
aneb latinsky "lepší časy" je textová strategická hra na způsob populárního Dračího doupěte. Na začátku hry si vyberete svou identitu (rasu, povolání) a bojujete proti ostatním hráčům o území ve světě Fantasy. Najměte si vojáky a můžete vyrazit! www.meliorannis.cz
</TEXT>
<HEADING>
Šachy
</HEADING>
<TEXT>
Nemáte s kým hrát, s počítačem vás to nebaví a chcete si zahrát šachy nebo jinou známou společenskou hru (piškvorky, puzzle, lodě, pexeso, dámu)? Na této stránce se můžete utkat s neznámým soupeřem, a když se vám bude chtít, klidně iproti několika lidem najednou. hry.atlas.cz
A KDE SE DAJÍ HRY STÁHNOUT
</TEXT>
<HEADING>
Bonusweb
</HEADING>
<TEXT>
Zpravodaj ze světa počítačových her. Najdete tu nejen nejžhavější novinky (často demo verze), ale i řadu "ostrých verzí" her k stažení, servis, rady, diskuse, recenze a návody k hrám. Je tu i sekce věnovaná herním konzolám nebo bazar a najít můžete i obrázky z her nebo si můžete stáhnout češtinu do svých her. www.bonusweb.cz
</TEXT>
<HEADING>
SuperPlné hry
</HEADING>
<TEXT>
Podobně jako Bonusweb a desítky dalších serverů nabízí i tento server ke stažení desítky plně funkčních her rozřazených do několika kategorií (adventury, akční, arkády, RPG, simulátory, strategie atd.). Pro jednodušší orientaci server nabízí i recenze her a hodnocení jejich kvality vyjádřené v procentech. plnehry.supersms.cz
Podobně jako Bonusweb a desítky dalších serverů nabízí i tento server ke stažení desítky plně funkčních her rozřazených do několika kategorií (adventury, akční, arkády, RPG, simulátory, strategie atd.). Pro jednodušší orientaci server nabízí i recenze her a hodnocení jejich kvality vyjádřené v procentech. plnehry.supersms.cz
</TEXT>
</DOC>
<DOC>
<DOCID>LN-20020213082</DOCID>
<DOCNO>LN-20020213082</DOCNO>
<DATE>02/13/02</DATE>
<TITLE>
Program filmového festivalu Berlinale se už přehoupl do druhé poloviny a soutěž stále nemá favorita
</TITLE>
<TEXT>
Na Oscara včera nominovaný herec Russell Crowe už přicestoval do Berlína, Miloš Forman představil tříhodinovou verzi Amadea, Kevin Spacey ocenil práci novinářů, festivalový deník chválí italský snímek s českými herci...
BERLÍN (od zpravodajky LN na mezinárodním filmovém festivalu) - Netrpělivě se na Berlinale čeká na uvedení dalších soutěžních filmů: Costa-Gavras s filmem Amen by měl být zárukou kvality, komedie Taková zvláštní rodinka by zase mohla rozčeřit dosud temnou atmosféru. Novináři byl velmi očekávan australský herec Russell Crowe, který zde prezentoval drama Čistá duše. Film včera získal osm nominací na Oscara, jedním přispěl i Crowe v kategorii nejlepší herec v hlavní roli.
</TEXT>
<HEADING>
Amadeus se vrátil k původní délce
</HEADING>
<TEXT>
Miloš Forman uvedl na festivalu tříhodinovou verzi svého oscarového opusu Amadeus. "Vrátili jsme se vlastně k původní délce filmu. V polovině osmdesátých let, kdy svůj boom zažívalo MTV a videoklipy, jsme si netroufli nabídnout divákům tříhodinový film a o dvacet minut jsme ho zkrátili," vysvětlil Forman. Do nového sestřihu filmu se režisér pustil hlavně díky možnosti digitálně upravit zvuk filmu a uvést novou verzi na DVD. Do filmu se vrátilo několik scén, které úzce nesouvisely s hlavním příběhem. Forman, který oslaví 18. února sedmdesáté narozeniny, přijel na berlínský festival už počtvrté. Stihl se tu také setkat se svým synem Petrem, který hraje v italském soutěžním snímku Ve větru hořím. "Koketuji s několika tématy, láká mě natočit snímek o Goyovi, ale zatím jsem se definitivně nerozhodl," prozradil režisér, který své kulaté narozeniny pojede oslavit domů: "Bude to jen malá oslava v rodinném kruhu." Jedna z nejzářivějších hvězd festivalu, oscarový herec Kevin Spacey, se v Berlíně uvedl jako sympatický profesionál se smyslem pro humor. Na festival přijel uvést soutěžní snímek režiséra Lasseho Hallströma The Shipping News, který se v našich kinech objeví začátkem května pod distribučním názvem Ostrovní zprávy. Na tiskovou konferenci kromě Spaceyho, Hallströma a herce Rhyse Ifanse dorazila i Cate Blanchettová, která je v Berlíně už od zahájení, kdy uváděla Tykwerův snímek Nebe. Švéd Lasse Hallström patří mezi Evropany, kterým se podařilo úspěšně prorazit v Hollywoodu. V jeho filmografii najdeme takové tituly jako ABBA ve filmu, Děti z Bullerbynu, ale i Co žere Gilberta Grapea, Pravidla moštárny nebo Čokoládu, která v Berlíně soutěžila loni. Letos Hallström přivezl film, který zabředá do vyjetých kolejí jeho předešlých snímků. Nicméně v rozpačité nabídce soutěžní sekce působil celkem sebejistě a potvrdil dosavadní festivalový trend: skvělé herecké výkony v nepříliš podařených filmech. V Ostrovních zprávách si Spacey zahrál outsidera, který po smrti své prostopášné manželky odjede s dcerkou do rybářské vesničky na severu Kanady, aby se tu stal redaktorem místního plátku a našel své kořeny. Ačkoli Spacey vyrobil další variaci své postavy z Americké krásy, stále si drží velmi vysoký standard. Výtečně mu sekunduje trojice hereček: Julianne Mooreová, Judi Denchová a Cate Blanchettová. Vůči novinářům byl Spacey velmi vstřícný snad i proto, že si úskalí této profese ve filmu vyzkoušel: "Novinařina je v mnoha ohledech velmi respektované povolání, novináři mají šanci ovlivnit životy mnoha lidí stejně jako herci."
</TEXT>
<HEADING>
Spacey podporuje mladé filmaře
</HEADING>
<TEXT>
Velmi ohnivě se Spacey rozhovořil o své produkční firmě a pomoci mladým začínajícím filmařům: "Vím, jak těžké je začínat. Mám co vracet, mně pomohla řada lidí, ten seznam by byl velmi dlouhý, ale chci připomenout hlavně Jacka Lemmona, kterému jsem věnoval svého Oscara. Když mi bylo čtrnáct, tak mi poradil, abych odjel z Los Angeles do New Yorku a dělal tam divadlo. O jedenáct let později mě pak obsadil do role svého syna v inscenaci hry Tennesseeho Williamse Cesta dlouhého dne do noci." Kevin Spacey, který šel v posledních letech z filmu do filmu, teď hodlá herectví na nějaký čas opustit: "Myslím, že si zasloužím trochu odpočinku, taky bych se rád více věnoval produkování nezávislých filmů." Na programu berlínského festivalu můžeme také najít dokument Strýček Frank, který je prvním titulem Spaceyho společnosti Trigger Street Productions. Zato Lasse Hallström s žádným odpočinkem nepočítá, připravuje už další projekt, který by rád realizoval v Praze.
Velmi ohnivě se Spacey rozhovořil o své produkční firmě a pomoci mladým začínajícím filmařům: "Vím, jak těžké je začínat. Mám co vracet, mně pomohla řada lidí, ten seznam by byl velmi dlouhý, ale chci připomenout hlavně Jacka Lemmona, kterému jsem věnoval svého Oscara. Když mi bylo čtrnáct, tak mi poradil, abych odjel z Los Angeles do New Yorku a dělal tam divadlo. O jedenáct let později mě pak obsadil do role svého syna v inscenaci hry Tennesseeho Williamse Cesta dlouhého dne do noci." Kevin Spacey, který šel v posledních letech z filmu do filmu, teď hodlá herectví na nějaký čas opustit: "Myslím, že si zasloužím trochu odpočinku, taky bych se rád více věnoval produkování nezávislých filmů." Na programu berlínského festivalu můžeme také najít dokument Strýček Frank, který je prvním titulem Spaceyho společnosti Trigger Street Productions. Zato Lasse Hallström s žádným odpočinkem nepočítá, připravuje už další projekt, který by rád realizoval v Praze.
</TEXT>
</DOC>
<DOC>
<DOCID>LN-20020213083</DOCID>
<DOCNO>LN-20020213083</DOCNO>
<DATE>02/13/02</DATE>
<TITLE>
Jako Burianovo D 34, mění dnes i Divadlo M.U.T. každoročně svůj název. Zkratka je sice stejná, ale její význam se každoročně obměňuje a naznačuje aktuální dramaturgické téma.
</TITLE>
<GEOGRAPHY>PRAHA</GEOGRAPHY>
<TEXT>
Během letošního ročníku close-air festivalu M.U.T.ERIAL 02, který právě skončil, se tak dosavadní název Mensch Und Technik změnil na Mench Und Trening. V rámci festivalu neměla být uvedena žádná inscenace. Mělo jít spíš o paradivadelní tréninky, workshopy a divadlu se nejvíc blížilo scénické čtení. Hned první avizovaný úryvek z knihy Thomase Brussiga Hrdinové jako my se však proměnil v monodrama. Místo čtení se text vyprávěl a díky přirozenému přednesu, reagujícímu na drobné nuance textu i sebemenší reakce z publika, vyslechli diváci zdánlivě skutečnou zpověď člověka, který vlastním přirozením zbořil Berlínskou zeď. Druhé čtení se již plně týkalo nového tématu M.U.T. - tréninku. Šlo o Perecovo Zvýšení platu (L'Augmentation) - absurdní komikou naplněný návod, jak jít žádat k šéfovi o zvýšení platu. Text, který sestává z neustále se opakujících vět nařizovacích, oznamovacích a drobných komentářů, byl rozdělen mezi tři herce, takže místy vznikal dialog. Tím se ještě umocnila komika situací v jejich neustálém opakování a drobném obměňování až k absurdním pointám.
</TEXT>
<HEADING>
Jako pejsek s kočičkou
</HEADING>
<TEXT>
Na pomezí divadla a paradivadelní akce bylo Vaření s Kubou. Základem této volně improvizované parodie na televizní show o vaření byly promluvy stylizované do roviny rádobyvtipných dialogů "chytrého" a "hloupého" z obdobných pořadů. Vaření tentokrát obohatila oslava narozenin a s ní spojená tematika dortu. Přípravu pomazánek střídala četba úryvků z Čapkova Povídání o pejskovi a kočičce. Proslulé vaření dortu bylo následně naturalisticky ilustrováno, a ve velkém hrnci se tak sešly desítky rozličných potravin většinou i s obaly. Vrcholem večera (po promítnutí vzpomínkových fotografií) byla záměna zmíněného nejedlého dortu za dorty skutečné, které společně s pomazánkami diváci ochutnali u nazdobených stolů. Většinu zbývajícího programu pak naplňovaly skutečné tréninky, ať již šlo o osobnostní trénink, trénink mixování nápojů, imitování Elvise Presleyho, sportovní komentátorství a v neposlední řadě fotbalový turnaj ve velkém sále Divadla Akropolis, kde se celý festival odehrával.
Na pomezí divadla a paradivadelní akce bylo Vaření s Kubou. Základem této volně improvizované parodie na televizní show o vaření byly promluvy stylizované do roviny rádobyvtipných dialogů "chytrého" a "hloupého" z obdobných pořadů. Vaření tentokrát obohatila oslava narozenin a s ní spojená tematika dortu. Přípravu pomazánek střídala četba úryvků z Čapkova Povídání o pejskovi a kočičce. Proslulé vaření dortu bylo následně naturalisticky ilustrováno, a ve velkém hrnci se tak sešly desítky rozličných potravin většinou i s obaly. Vrcholem večera (po promítnutí vzpomínkových fotografií) byla záměna zmíněného nejedlého dortu za dorty skutečné, které společně s pomazánkami diváci ochutnali u nazdobených stolů. Většinu zbývajícího programu pak naplňovaly skutečné tréninky, ať již šlo o osobnostní trénink, trénink mixování nápojů, imitování Elvise Presleyho, sportovní komentátorství a v neposlední řadě fotbalový turnaj ve velkém sále Divadla Akropolis, kde se celý festival odehrával.
</TEXT>
</DOC>
<DOC>
<DOCID>LN-20020213084</DOCID>
<DOCNO>LN-20020213084</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Ve věku 80 let zemřel po těžké nemoci v Praze 5. února filmový dokumentarista Josef Kořán. Někdejší dramaturg a režisér Krátkého filmu Praha, teoretik amatérského filmu, publicista a kritik prokazoval ve svých filmech zejména v 60. a 70. letech - svůj hluboký vztah k umění, především k hudbě. Proslul zajímavými filmovými portréty uměleckých osobností (v letech 1973 - 1977 vytvořil televizní cyklus Dílo a osobnost). K jeho filmografii patří například snímky Variace na ticho, Stavitel z Barcelony, Český kantor, Antonín Dvořák, Černobílé kontrapunkty a další. Poslední rozloučení s režisérem Josefem Kořánem se uskutečnilo v kruhu rodinném v pondělí 11. února.
</TEXT>
</DOC>
<DOC>
<DOCID>LN-20020213085</DOCID>
<DOCNO>LN-20020213085</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Nejznámější český památkář Dobroslav Líbal zemřel 9. února ve věku 90 let. Celý život se věnoval výzkumu a ochraně stavebních památek, zásadním způsobem přispěl k poznání českého kulturního dědictví i k teorii a praxi památkové péče jako moderního oboru. Hlavním polem jeho odborného zájmu byla zejména středověká architektura. Od roku 1954 do roku 1986 pracoval ve Státním ústavu pro rekonstrukci památkových měst a objektů, kde vytvořil evropsky respektovanou metodiku stavebněhistorických průzkumů. Od roku 1990 přednášel na Univerzitě Karlově. V roce 1995 se stal nositelem Evropské ceny památkové péče 1995. V roce 1999 získal Státní cenu za památkovou péči. Jeho poslední publikací byly Architektonické proměny Prahy v jedenácti stoletích a předtím dvě monografie Staré Město pražské a Katedrála sv. Víta.
</TEXT>
</DOC>
<DOC>
<DOCID>LN-20020213086</DOCID>
<DOCNO>LN-20020213086</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Divadlo Na Fidlovačce připravilo ke svátku sv. Valentýna slevu pro zamilované. Dvojice, páry, manželé či přátelé, kteří si v týdnu od 11. do 18. února zakoupí dvě a více vstupenek na některé z představení divadla, získají slevu 50 %. Také Divadlo Milénium v areálu holešovické tržnice nabízí valentýnské překvapení - kdo si zakoupí dvě vstupenky na páteční představení muzikálu Starci na chmelu (15. 2. v 19.00 hodin) dostane dárek a po představení se může zúčastnit valentýnské párty.
</TEXT>
</DOC>
<DOC>
<DOCID>LN-20020213087</DOCID>
<DOCNO>LN-20020213087</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Svěží je expozice černobílých fotografií baletky Antonie Svobodové a Věroslava Škrabánka v Galerii Bayer a Bayer v Praze. V malebně klenuté výstavní síni je soustředěno několik desítek originálních snímků, které zachycují nejrozmanitější figury moderního tance a lehký pohyb baletky v jemných bílých hedvábných šatech. Expozice bude otevřena do 15. února.
</TEXT>
</DOC>
<DOC>
<DOCID>LN-20020213088</DOCID>
<DOCNO>LN-20020213088</DOCNO>
<DATE>02/13/02</DATE>
<TITLE>
Harry Potter a Kámen mudrců stál 130 milionů dolarů a tržbami už atakuje pozice Hvězdných válek a Jurského parku
</TITLE>
<TEXT>
Milovníci dobrodružství malého kouzelníka Harryho Pottera se dočkali: v českých kinech bude od zítřka promítán snímek Harry Potter a Kámen mudrců. Další týdny ukáží, zda zájem o adaptaci knihy Joanne K. Rowlingové předčí i fantasy Pán prstenů: Společenstvo prstenu.
PRAHA - Oproti úvodní epizodě z tolkienovské trilogie Pán prstenů, která od poloviny ledna přepisuje tuzemské anály kasovních rekordů, byla cesta snímku Harry Potter a Kámen mudrců k divákovi znatelně rychlejší. O zfilmování stejnojmenné knihy Joanne K. Rowlingová se producent David Heyman s autorkou dohodl už v roce 1997. Tedy krátce po jejím uvedení na britský trh, kdy několik set zkušebních exemplářů rychle zmizelo z knihkupeckých pultů. Následovaly je statisícové dotisky a dodnes se knížek o osudech "čarodějova učně" celosvětově prodalo 100 milionů kusů. Jen v České republice prodej čtyř dílů Harryho Pottera přesáhl půl milionu výtisků.
</TEXT>
<HEADING>
Columbus, který neobjevil Ameriku
</HEADING>
<TEXT>
Spisovatelka si hned zpočátku vymínila, že adaptace zůstane věrna britskému duchu předlohy. Nápad přenést děj do Ameriky, či ho jinak "pohollywoodštit", proto skončil v propadlišti potterovských dějin. Pod stůl spadla též iniciativa Stevena Spielberga, jenž navrhoval animovanou verzi, v níž by hlas hlavnímu hrdinovi propůjčil Haley Joel Osment (Šestý smysl). Na seznamu uchazečů o post režiséra se objevily i další veličiny: Wolfgang Petersen, Ivan Reitman či Terry Gilliam. Nejtvárnějším pro potřeby dua Heyman - Rowlingová se ukázal být Chris Columbus, v oblasti rodinné zábavy etablovaný komediemi Sám doma nebo Mrs. Doubtfire - Táta v sukni. Scénář byl svěřen Stevenu Klovesovi, nominovanému na Oscara za hořkou komedii Skvělí chlapi. O hudební stránku se postaral pětinásobný držitel cen americké filmové akademie John Williams. Tvrdším oříškem se ukázalo být hledání samotného Harryho Pottera: ten pravý nevzešel ani z konkursního maratonu, jímž prošlo šestnáct tisíc chlapců. "Chtěli jsme někoho, v němž by se cit pro neobyčejné pojil s vášní i prožitkem bolesti. Harry je totiž taková stará duše v dětském těle," vysvětluje Heyman. Po svízelném pátrání ho producent náhodou objevil v Danielu Radcliffeovi (v úvodních epizodách TV seriálu David Copperfield hrál stejnojmenného hrdinu). Následovalo obtížné vyjednávání s rodiči, kteří se obávali dopadu tak rozsáhlého projektu - jen druhý a třetí díl představují závazek do roku 2004 - na synův život. Heymanovi však hoch doslova učaroval a díky své vytrvalosti nakonec souhlas získal. Do rolí Harryho kamarádů zkouzelnické školy Rona a Hermiony byli obsazeni Rupert Grint a Emma Watsonová. Zatímco první z nich uspěl i bez předchozí herecké průpravy, představitelka "šprtky" Hermiony mohla uplatnit zkušenosti z mnoha divadelních a pěveckých rolí ve školních představeních.
</TEXT>
<HEADING>
Ti nejlepší z Albionu
</HEADING>
<TEXT>
V dospělých rolích se osvědčil výkvět britského herectví: obra Hagrida ztvárňuje hřmotný Robbie Coltrane, u nás známý z několika bondovek a televizního seriálu Bedna. Postavy "vševědoucího" vládce kouzelnické školy Albuse Brumbála se ujal Richard Harris, svůj temný šarm vtiskl učiteli oboru lektvarů Snapeovi Alan Rickman (Smrtonosná past, Robin Hood: Král zbojníků). Divadelní a filmová diva Maggie Smithová, držitelka dvou Oscarů, zase ztvárnila přísnou profesorku McGonagallovou. Dvanáct dní po slavnostní galapremiéře 4. listopadu loňského roku v Londýně vstoupil Harry Potter a Kámen mudrců do široké distribuce ve Velké Británii a Severní Americe. Úspěch dílka za 130 milionů dolarů prozatím zastiňuje i jiný hit letošního roku - fantasy Pán prstenů: Společenstvo prstenu. Celosvětové tržby Kamene mudrců už přesáhly 900 milionů dolarů, což ho řadí na čtvrtou příčku v hitparádě nejúspěšnějších filmů všech dob. V cestě na "medailové" pozice mu stojí už jen první díl Hvězdných válek (922 milionů dolarů) a Jurského parku (919 milionů). Pán prstenů zatím utržil zhruba o třetinu méně (film však byl do kin uveden až měsíc po Harrym Potterovi). Aby snímek Chrise Columbuse předstihl i legendární Titanic, musel by vydělat dvojnásobek současných tržeb. K tomu by však malý čaroděj potřeboval obzvlášť silné kouzlo...
V dospělých rolích se osvědčil výkvět britského herectví: obra Hagrida ztvárňuje hřmotný Robbie Coltrane, u nás známý z několika bondovek a televizního seriálu Bedna. Postavy "vševědoucího" vládce kouzelnické školy Albuse Brumbála se ujal Richard Harris, svůj temný šarm vtiskl učiteli oboru lektvarů Snapeovi Alan Rickman (Smrtonosná past, Robin Hood: Král zbojníků). Divadelní a filmová diva Maggie Smithová, držitelka dvou Oscarů, zase ztvárnila přísnou profesorku McGonagallovou. Dvanáct dní po slavnostní galapremiéře 4. listopadu loňského roku v Londýně vstoupil Harry Potter a Kámen mudrců do široké distribuce ve Velké Británii a Severní Americe. Úspěch dílka za 130 milionů dolarů prozatím zastiňuje i jiný hit letošního roku - fantasy Pán prstenů: Společenstvo prstenu. Celosvětové tržby Kamene mudrců už přesáhly 900 milionů dolarů, což ho řadí na čtvrtou příčku v hitparádě nejúspěšnějších filmů všech dob. V cestě na "medailové" pozice mu stojí už jen první díl Hvězdných válek (922 milionů dolarů) a Jurského parku (919 milionů). Pán prstenů zatím utržil zhruba o třetinu méně (film však byl do kin uveden až měsíc po Harrym Potterovi). Aby snímek Chrise Columbuse předstihl i legendární Titanic, musel by vydělat dvojnásobek současných tržeb. K tomu by však malý čaroděj potřeboval obzvlášť silné kouzlo...
</TEXT>
</DOC>
<DOC>
<DOCID>LN-20020213089</DOCID>
<DOCNO>LN-20020213089</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Nebývale dlouhá diskuse se včera rozpoutala okolo zákonu o školném, který předložil poslanec Petr Matějů (US). Debatu přerušili, aby v rozpravách pokračovali dnes. Za tři hodiny jednání se proti zákonu stihli vyjádřit sociální demokraté, komunisté a lidovci. Jejich postoj zněl: nepustit zákon k dalšímu projednávání. "Není zvykem zavádět školné v zemi, kde nikdy nebylo. Bylo by to jen projevem úpadku," řekl ministr školství Eduard Zeman. Matějů naopak poslance ubezpečoval, že systém školného tak, jak jej navrhuje, umožní větší přístup k vysokoškolskému vzdělání i těm, kteří nedisponují potřebnými penězi. V prvním roce by univerzity vybíraly například od studentů učitelství 6500 korun. Ti, co by nemohli studium platit z vlastních peněz, by měli možnost získat půjčku od bank. Peníze by absolventi splácet poté, co by dosáhli průměrného výdělku.
</TEXT>
</DOC>
<DOC>
<DOCID>LN-20020213090</DOCID>
<DOCNO>LN-20020213090</DOCNO>
<DATE>02/13/02</DATE>
<GEOGRAPHY>PRAHA</GEOGRAPHY>
<TEXT>
Policejním činem loňského roku se stala akce Alcatraz. Policisté a členové vězeňské služby při ní zabránili v 11 věznicích vzpouře a zabránili hromadnému útěku vězňů. Titul policista roku získal za svou profesionalitu člen mezinárodní policejní jednotky v Kosovu Lubomír Jozefčiak. Uznání se včera dočkal i Vladimír Machala, který zpracovává kauzu ředitele Novy Vladimíra Železného.
</TEXT>
</DOC>
<DOC>
<DOCID>LN-20020213091</DOCID>
<DOCNO>LN-20020213091</DOCNO>
<DATE>02/13/02</DATE>
<TITLE>
Pozor na konkurenci z EU, varuje šéf vládní agentury Czechtrade Martin Tlapa. Asi 60 procent českých firem na ni nemá připravenou strategii.
</TITLE>
<GEOGRAPHY>PRAHA</GEOGRAPHY>
<TEXT>
Zhruba 60 procent českých podniků nemá žádnou strategii rozvoje z hlediska budoucího začlenění ČR do Evropské unie. Přitom největší hrozbou pro ně bude právě rostoucí, dobře připravená a mnohdy bohatší konkurence z unie. "Každý podnik by měl evropskou strategii zohlednit ve svých strategických záměrech a vytvořit tým lidí, kteří by za přípravu podniku na růst konkurence a změnu podmínek nesli zodpovědnost," říká generální ředitel agentury Czechtrade Martin Tlapa.
</TEXT>
<HEADING>
Monopoly to budou mít těžké
</HEADING>
<TEXT>
"Měli by sledovat změny nejen v legislativě, ale také ve vývoji svého odvětví na trzích unie," upozornil Tlapa na jedinou cestu k přežití. České firmy však nyní podle něj nejsou často připraveny ani jazykově. Největší problémy přinese začlenění do EU monopolům a podnikům se snadno nahraditelnými produkty. "EU je založena na demonopolizaci v odvětvích," dodal Tlapa. Na druhé straně hlavními přínosy vstupu do unie budou vytvoření velkého vnitřního trhu bez bariér a získání nových trhů, nejen v rámci EU. Vstup na jednotný evropský trh též zlepší konkurenční prostředí a české podniky budou mít rovnější přístup k veřejným zakázkám a tendrům v zemích EU. "Budou moci využívat finanční podporu pro hospodářsky slabší členské země, například strukturální fondy," uvedl.
"Měli by sledovat změny nejen v legislativě, ale také ve vývoji svého odvětví na trzích unie," upozornil Tlapa na jedinou cestu k přežití. České firmy však nyní podle něj nejsou často připraveny ani jazykově. Největší problémy přinese začlenění do EU monopolům a podnikům se snadno nahraditelnými produkty. "EU je založena na demonopolizaci v odvětvích," dodal Tlapa. Na druhé straně hlavními přínosy vstupu do unie budou vytvoření velkého vnitřního trhu bez bariér a získání nových trhů, nejen v rámci EU. Vstup na jednotný evropský trh též zlepší konkurenční prostředí a české podniky budou mít rovnější přístup k veřejným zakázkám a tendrům v zemích EU. "Budou moci využívat finanční podporu pro hospodářsky slabší členské země, například strukturální fondy," uvedl.
</TEXT>
</DOC>
<DOC>
<DOCID>LN-20020213092</DOCID>
<DOCNO>LN-20020213092</DOCNO>
<DATE>02/13/02</DATE>
<TEXT>
Miliony lidí v Číně včera zapalovaly vonné tyčinky a modlily se v buddhistických a taoistických chrámech, aby oslavily počátek nového lunárního roku, který je ve znamení Koně. Dnešním klidným náboženským a rodinným oslavám předcházela ve většině měst bouřlivá noc, kterou provázel zvuk gongů a tradiční lví tance. Oslavy nového roku probíhaly i v dalších zemích Asie s početnější čínskou menšinou.
</TEXT>
</DOC>
<DOC>
<DOCID>LN-20020213093</DOCID>
<DOCNO>LN-20020213093</DOCNO>
<DATE>02/13/02</DATE>
<GEOGRAPHY>BAGDÁD</GEOGRAPHY>
<TEXT>
Evropa by se měla postavit proti spiknutí, které osnují USA a sionistické síly proti Iráku. Na schůzce s korutanským hejtmanem Jörgem Haiderem, který je na "přátelské návštěvě" Iráku, to prohlásil místopředseda irácké vlády Tárik Azíz. Kontroverzní bývalý předseda vládní strany Svobodných (FPÖ) Haider přicestoval do Bagdádu v pondělí. K návštěvě ho pozvala irácká nevládní Organizace přátelství, míru a solidarity. Program Haiderovy návštěvy není znám. Haider odjel do Iráku v době, kdy prezident USA George W. Bush zařadil tuto zemi s Íránem a KLDR do "osy zla". Členové FPÖ však označují politiku izolace Iráku a jeho obyvatel za bezpráví a Haiderovu návštěvu považují za projev statečnosti. Rakouská opozice i představitelé iráckého exilu kvůli návštěvě ostře kritizovali rakouskou vládu. Haider je známý také tím, že udržuje osobní kontakty s libyjským vůdcem Muammarem Kaddáfím. Jeho syn byl nedávno Haiderovým hostem na vídeňském Plesu v opeře.
</TEXT>
</DOC>
<DOC>
<DOCID>LN-20020213094</DOCID>
<DOCNO>LN-20020213094</DOCNO>
<DATE>02/13/02</DATE>
<TEXT>
NEW YORK - Bývalá britská premiérka Margaret Thatcherová vyzvala britskou vládu, aby plně podpořila prezidenta USA George W. Bushe v jakékoli vojenské akci proti Saddámu Husajnovi. V úvodníku pro americký list The New York Times popsala plán boje proti terorismu, který by měl mít tři fáze: prvním krokem byl vojenský úder proti Afghánistánu, druhým mají být útoky na militantní islamisty v Africe a jihovýchodní Asii, a třetím svržení Husajnova iráckého režimu.
</TEXT>
</DOC>
<DOC>
<DOCID>LN-20020213095</DOCID>
<DOCNO>LN-20020213095</DOCNO>
<DATE>02/13/02</DATE>
<GEOGRAPHY>JAKARTA</GEOGRAPHY>
<TEXT>
Znepřátelené muslimské a křesťanské skupiny včera podepsaly příměří, jež má ukončit tři roky trvající násilnosti na východoindonéském souostroví Moluky, při nichž bylo zabito nejméně 5000 lidí. Mírové rozhovory mezi oběma stranami se konaly za přítomnosti vládních vyjednavačů v provincii Jižní Sulawesi. Moluckým křesťanům byl v 90. letech trnem v oku příchod muslimů na souostroví.
</TEXT>
</DOC>
<DOC>
<DOCID>LN-20020213096</DOCID>
<DOCNO>LN-20020213096</DOCNO>
<DATE>02/13/02</DATE>
<TITLE>
Nor Björndalen po šestém místě mezi běžkaři specialisty vyhrál závod s puškou na zádech
</TITLE>
<TEXT>
Pozoruhodné věci zatím předvádí na olympijských hrách Nor Ole Einar Björndalen. Protože umí výtečně utíkat na lyžích i střílet z malorážky, kombinuje běhy s biatlonem. V závodě na 20 kilometrů obhájil mezi biatlonisty zlatou medaili z Nagana, i když měl tentokrát pořádně namále.
SOLDIER HOLLOW (od zpravodaje LN v USA) - Ještě pět kilometrů před cílem si jel jeho krajan Frode Andresen pro takřka jisté zlato. Při poslední střelbě ve stoje se mu ale rozklepaly nohy i ruce a třikrát minul terč. Penalizace tří minut ho srazila až na sedmé místo a osmadvacetiletý Björndalen se mohl radovat.
</TEXT>
<HEADING>
Vítěz pouze jí, spí a lyžuje
</HEADING>
<TEXT>
Pro zlato si dojel s flintou na zádech pouhé dva dny poté, co mezi specialisty skončil v závodě na 30 km s hromadným startem na šestém místě před Lukášem Bauerem. "Ještě, že se biatlonový závod nejel o den dříve," ulevil si v cíli. "Byl jsem strašně unavený. V podstatě na olympiádě dělám pouze tři věci - spím, jím a trénuji či závodím." Na dotaz, jestli si uvědomuje, že vyhrál pouze díky nevídanému selhání Andersena na poslední střelecké položce, jen pokrčil rameny. "Frode je můj přítel, nebylo by proto správné tento moment komentovat." Obojživelník Björndalen trať prolétl v nejrychlejším čase dne, ale dvakrát netrefil terč, takže musel s obavami dlouhé minuty čekat na největší soupeře, kteří startovali v měknoucím sněhu daleko za ním. Zle na něj dotíral kromě nebohého Andresena především Němec Luck. "Asi jsem trochu doplatil na to, že jsem startoval až mezi posledními. Sníh už byl dost pomalý, zejména po závěrečné střelbě jsem měl pocit, že tahám lyže z medu... Přesto se mi povedl nejlepší závod sezony," radoval se. "Řekl jsem si, že nesmím přepálit začátek a soustředil jsem se především na hledání optimálního rytmu běhu."
</TEXT>
<HEADING>
Češi mezi poraženými
</HEADING>
<TEXT>
České kvarteto nijak neoslnilo, nejlepší Petr Garabík skončil až na 25. místě. Zdeněk Vítek, jenž v minulé sezoně dokonce v závodě Světového poháru vyhrál, se stále nevzpamatoval ze zdravotních problémů a skončil až v šesté desítce. Totálně pokazil především střelbu, v níž v šesti z dvaceti pokusů vyšel naprázdno. "Bolelo mě všechno, snad jen nohy ani moc ne," povídal odevzdaně. "Cítil jsem se unavený, vnímal jsem i nedostatek vzduchu, značná nadmořská výška byla skutečně znát. Navíc jsem byl dost nervozní, především při střelbě vleže." Loňská hvězda Světového poháru však nezoufá a věří, že právě pondělní závod ho snad nastartoval do lepší formy. Také Roman Dostál střílel často tam, kam neměl. "Škoda zejména čtvrté položky. Kdybych ji docela zbytečně nezazdil, mohlo být všechno hodně dobré..." Kdyby, kdyby, kdyby. Čeští biatlonisté zatím recept na kouzelné, ale těžké tratě nenašli. Příležitost k reparátu dostanou již dnes při desetikilometrovém sprintu.
Výsledky biatlonu
</TEXT>
</DOC>
<DOC>
<DOCID>LN-20020213097</DOCID>
<DOCNO>LN-20020213097</DOCNO>
<DATE>02/13/02</DATE>
<TITLE>
SALT LAKE CITY - Německý sáňkařský fenomén Georg Hackl přepsal olympijské dějiny jen částečně. Na čtvrtou zlatou medaili v řadě sice jako první v historii nedosáhl, ale jeho druhé stříbro, které vybojoval, mu jeden rekord vyneslo: na pěti po sobě jdoucích olympiádách získal cenný kov, což se ještě nikomu nepovedlo. Hacklovi překazil zlatý plán Ital Armin Zöggeler, s nímž prohrál o 329 tisícin vteřiny. "Tuto medaili věnuji tátovi," pravil Hackl při vzpomínce na svého nedávno zesnulého otce. Český sáňkař Michal Kvíčala si v konkurenci 50 závodníků polepšil až na 30. pozici. Kritici, kteří tvrdili, že Kvíčala, zvláště když má po pádu stále v noze dráty, nemá na olympiádě co dělat, to jistě zaregistrovali. "Ale já jsem splnil všechny limity. To je jako kdyby fotbalisti postoupili na mistrovství světa a řeklo se, ať tam nejedou, že stejně vypadnou v prvním kole," bránil se Kvíčala.
</TITLE>
<TEXT>
Výsledky jízdy na saních
</TEXT>
</DOC>
<DOC>
<DOCID>LN-20020213098</DOCID>
<DOCNO>LN-20020213098</DOCNO>
<DATE>02/13/02</DATE>
<GEOGRAPHY>MANCHESTER</GEOGRAPHY>
<TEXT>
Kapitán anglické fotbalové reprezentace David Beckham opustí Manchester United, pokud vedení klubu nepřistoupí v nové smlouvě na jeho podmínky. Zástupci opěvovaného záložníka absolvovali s funkcionáři už přes dvacet jednání, ale k dohodě nedospěli. Beckham údajně žádá týdenní plat 100 000 liber. "Manchester je obrovský klub a všichni se domnívají, že by bylo dobré tam zůstat. Ale záleží to na mně," prohlásil fotbalista, o kterého projevuje intenzivní zájem Inter Milán. Hráči vyprší smlouva na Old Traffordu v příštím roce.
</TEXT>
</DOC>
<DOC>
<DOCID>LN-20020213099</DOCID>
<DOCNO>LN-20020213099</DOCNO>
<DATE>02/13/02</DATE>
<TITLE>
Hearn ukončil kariéru. Jeden z nejlepších amerických vodních slalomářů David Hearn ukončil ve 42 letech úspěšnou kariéru, kterou ozdobil dvěma individuálními tituly mistra světa na kanoi. Hearnovu sbírku z MS, do níž jsou zahrnuty i úspěchy hlídek, tvoří osm zlatých, pět stříbrných a jedna bronzová medaile.
</TITLE>
<TEXT>
Hamrlík zlomil ruku Kubovi. Český hokejista Filip Kuba má zlomenou pravou ruku a v dresu Minnesoty se v NHL neobjeví až šest týdnů. Nejlépe střílející obránce klubu utrpěl zranění v utkání s New York Islanders, kdy ho zasáhl do ruky puk po střele zadáka českého olympijského výběru Romana Hamrlíka.
Vůjtek zůstane ve Finsku. Český hokejista Vladimír Vůjtek odehraje i příští sezonu ve finském celku HPK Hämeenlinna. Devětadvacetiletý reprezentační útočník, který momentálně laboruje s poraněným loktem, podepsal v závěru uplynulého týdne se zástupci předního klubu finské ligy nový kontrakt na jeden rok.
Čeští jezdci dopovali. Šampion mezi rovinovými i překážkovými jezdci v loňské slovenské dostihové sezoně Dušan Andrés a další český jezdec Petr Kubík přišli na Slovensku o licenci kvůli pozitivním dopingovým testům. Andrés byl potrestán půlročním distancem, Kubík nesmí závodit tři měsíce.
</TEXT>
</DOC>
</CZE>